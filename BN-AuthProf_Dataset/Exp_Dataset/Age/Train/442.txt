 বিশ্বকোষে লকডাউনের নতুন সংজ্ঞা: ঢাকাসহ সব সিটি করপোরেশন এলাকায় গণপরিবহন চলবে। অফিস আদালত কল কারখানা খোলা থাকবে। বইমেলা চলবে। জর্জ হ্যারিসনের গানটা মনে পরল। 
চিৎকার করো মেয়ে দেখি কতদূর গলা যায় আমাদের শুধু মোমবাতি হাতে নিরব থাকার দায়...
বাজাই আমার ভাঙ্গা রেকর্ড =================== আবার ভাঙ্গা রেকর্ডটা বাজাই। এই ভাঙ্গা রেকর্ড বাজানো ছাড়া আর কি-ই বা করতে পারি? (ভাঙ্গা রেকর্ড বাজানোর অর্থ এক কথা বারবার বলা। কথাটা কোথা থেকে এসেছে এই যুগের ছেলেমেয়েদের জানবার কথা নয়। গ্রামোফোনের যুগে যে রেকর্ড বাজিয়ে গান শোনা হতো সেখানে খুব সূক্ষ্ম খাঁজ কাটা থাকত। ঘুরতে থাকা রেকর্ডের বাইরের প্রান্তে গ্রামোফোনের পিন লাগানো মাথাটা বসিয়ে দিলে সূক্ষ্ম খাঁজটা অনুসরণ করে গান বাজাতে বাজাতে সেটি রেকর্ডের ভেতরের প্রান্তে এসে শেষ হতো। রেকর্ড ভাঙ্গা হলে বা সেখানে ফাটল থাকলে পিনটা একটা খাঁজে আটকে গিয়ে সেই খাঁজের অংশটুকুই বারবার বাজিয়ে যেত! তাই এক কথা বারবার বলা হলে আমরা বলি ভাঙ্গা রেকর্ড বাজিয়ে যাওয়া!) আমি কোন ভাঙ্গা রেকর্ড বাজানোর কথা বলছি সেটা অনুমান করা নিশ্চয়ই খুব কঠিন নয়, সেটি হচ্ছে বিশ্ববিদ্যালয় ভর্তি পরীক্ষা। দেশে এখন ৪২টা পাবলিক বিশ্ববিদ্যালয়। সব বিশ্ববিদ্যালয় যদি ভর্তি পরীক্ষার জন্য একটি করে উইক এন্ড নিতে চায় তাহলে ৪২টি উইক এন্ড দরকার। এইচএসসি পরীক্ষার ফল বের হওয়ার পর থেকে শুরু করে ইউনিভার্সিটির ক্লাস শুরু হওয়ার মাঝখানে ৪২টি উইক এন্ড নেই! তার চেয়ে বড় কথা দেশের প্রতাপশালী বিশ্ববিদ্যালয়গুলো এক উইক এন্ডে পরীক্ষা শেষ করে না, তাদের বেশ কয়েকটি উইক এন্ড দরকার হয়। তারা তাদের পছন্দের উইক এন্ডগুলো বেছে নেয়ার পর উচ্ছিষ্ট উইক এন্ডগুলো অন্য বিশ্ববিদ্যালয়গুলো ভাগাভাগি করে নেয়। শুধু তাই নয়, অনেক বিশ্ববিদ্যালয় আছে যেখানে প্রত্যেকটা বিভাগ আলাদা করে নিজের বিভাগের পরীক্ষা নেয়! সেই সব বিশ্ববিদ্যালয়ে ভর্তি পরীক্ষা দিতে হলে ছেলেমেয়েদের গাট্টি বোঁচকা নিয়ে দিনের পর দিন থাকতে হয়। তারা কোথায় থাকবে কীভাবে থাকবে সেটি নিয়ে কারো বিন্দুমাত্র মাথাব্যথা নেই। এই সময়টা বিশ্ববিদ্যালয়ের শিক্ষকদের নিষ্ঠুরতা দেখার সময়। এই সময়টা বিশ্ববিদ্যালয়ে ভর্তি হতে চাওয়া ছেলেমেয়েদের কষ্ট পাওয়ার সময় আর এই সময়টা আমার সবচেয়ে বেশি মন খারাপ হওয়ার সময়। বিশ্ববিদ্যালয় ভর্তি পরীক্ষার এই সময়টাতে প্রতি বছরই নানা ধরনের অঘটন ঘটে, বিশ্ববিদ্যালয়গুলো সেগুলো লুকিয়ে ছাপিয়ে রাখার চেষ্টা করে। একটা-দুটো খবর বের হয়ে যায় সেটা নিয়ে কিছুদিন হৈচৈ হয় তারপর সবাই সবকিছু ভুলে যায়। এবারে সর্বশেষ ঘটনাটি রাজশাহী বিশ্ববিদ্যালয়ের চারুকলা বিভাগের দুটি প্রশ্ন। বিশ্ববিদ্যালয়ের শিক্ষক হওয়ার প্রয়োজন নেই একেবারে খুবই সাধারণ মানুষের চোখে পড়লেও তারা বলে দিতে পারত যে এ রকম প্রশ্ন ঠিক নয়। এটা হচ্ছে সাম্প্রদায়িক প্রশ্ন, এক ধর্মকে বড় করে দেখিয়ে অন্য ধর্মকে খাটো করে দেখানোর প্রশ্ন। কিন্তু এই প্রশ্ন দুটো কারো চোখে পড়েনি। যে কোনো পরীক্ষার প্রশ্ন কখনো একজনে করেন না, বেশ কয়েকজনের একটা কমিটি প্রশ্নগুলো প্রস্তুত করে। কাজেই সেই কমিটির সব উগ্র সাম্প্রদায়িক হবে এমন সম্ভাবনা কম, কমিটির কারো না কারো চোখে পড়ার কথা। কমিটির সদস্যদের কারোরই চোখে পড়েনি দেখে অনুমান করা যায় সদস্যদের কেউই সম্ভবত প্রশ্নগুলো পড়ে দেখেননি। তাই কেউই হয়তো জানতেন না সদস্যদের কোনো একজন এ রকম একটা প্রশ্ন ঢুকিয়ে রেখেছেন। ভর্তি পরীক্ষা মানেই হেলাফেলা, যেনতেনভাবে কিছু গাইড বই থেকে কিছু প্রশ্ন তুলে দিয়ে একটা প্রশ্নপত্র তৈরি করে ফেলা। সেই সব প্রশ্ন এত নিম্নমানের হয় যে মাঝে মধ্যে মনে হয় পরীক্ষা না নিয়ে লটারি করে ছেলেমেয়েদের ভর্তি করার জন্য বেছে নিলেও হয়তো তাদের প্রতি বেশি সুবিচার করা হয়। হাইকোর্ট থেকে একবার আমাকে ঢাকা বিশ্ববিদ্যালয়ের একটি ভর্তি পরীক্ষার ফলাফল প্রক্রিয়া করার দায়িত্ব দেয়া হয়েছিল। আমি তখন সবিস্ময়ে আবিষ্কার করেছিলাম, সেই পরীক্ষার প্রত্যেকটা প্রশ্ন গাইড বই থেকে নেয়া। যদি ঢাকা বিশ্ববিদ্যালয়েই এ রকম ঘটনা ঘটে তাহলে অন্য বিশ্ববিদ্যালয়গুলোতে একই ব্যাপার কেন ঘটবে না? কাজেই রাজশাহী বিশ্ববিদ্যালয়ের চারুকলার ভর্তি পরীক্ষায় আমরা চরমভাবে সাম্প্রদায়িক প্রশ্ন দেখতে পেয়েছি। অনেকেই হয়তো অবাক হয়েছেন, আমি মোটেও অবাক হইনি। ভর্তি পরীক্ষায় এই ধরনের ব্যাপার সব সময়েই ঘটে যাচ্ছে, আগে সেটা নিয়ে কেউ মাথা ঘামায়নি, এই বারে যে কোনো কারণেই হোক এটা নিয়ে অনেকে মাথা ঘামাচ্ছে। এবারে শুধু রাজশাহী বিশ্ববিদ্যালয় যে সংবাদের শিরোনাম হয়েছে তা নয়, ঢাকা বিশ্ববিদ্যালয়ও সংবাদের শিরোনাম হয়েছে। আমি ডেইলি স্টারে পড়েছি তারা ভোররাতে ভর্তি পরীক্ষার প্রশ্ন পেয়েছে, পরের দিন সেই প্রশ্নগুলো ভর্তি পরীক্ষার প্রশ্নের সঙ্গে মিলিয়ে দেখা গেছে সব মিলে গেছে। এটা সংবাদপত্রের খবরের মাঝে ভুল বা মিথ্যা হওয়ার কিছু নেই। প্রশ্ন ফাঁসের এর থেকে অকাট্য প্রমাণ আর কী হতে পারে? ঢাকা বিশ্ববিদ্যালয় অবশ্যি পুরোটা অস্বীকার করে রেকর্ড সময়ের ভেতর পরীক্ষার ফল প্রকাশ করে ফেলেছে। এ রকম অবস্থায় এটি হচ্ছে সবচেয়ে বুদ্ধিমানের কাজ। একবার ফল প্রকাশ করে ফেললে আর কেউ কিছু করতে পারবে না, ফলাফলে যাদের নাম চলে আসবে এখন তারাই ঢাকা বিশ্ববিদ্যালয়ের পক্ষে অন্য সবার সঙ্গে রক্তক্ষয়ী যুদ্ধ করবে। ঢাকা বিশ্ববিদ্যালয় প্রশ্নপত্র ফাঁস হওয়ার বিষয়টি অস্বীকার করলেও আমরা সবাই জানি আসলে সত্যিই প্রশ্ন ফাঁস হয়েছে। প্রশ্ন ফাঁস করার সঙ্গে জড়িত থাকার ব্যাপারে ছাত্রলীগের নেতাদের নাম উঠে এসেছে, কাউকে কাউকে বহিষ্কার করা হয়েছে। সব মিলিয়ে একটা চরম ঘোলাটে অবস্থা! ভর্তি পরীক্ষার ফলাফলে ভালো ছেলেদের সঙ্গে সঙ্গে পরীক্ষার প্রশ্ন যারা পেয়ে গেছে তারাও চলে এসেছে। আমি যখন আমাদের বিশ্ববিদ্যালয়ের ভর্তি পরীক্ষার কাজকর্মগুলোর সঙ্গে যুক্ত ছিলাম তখন দেখেছি কেউ যদি এক নম্বর বেশি পেত সে ত্রিশজনকে ডিঙিয়ে সামনে চলে আসত। কাজেই যারা ফাঁস হয়ে যাওয়া প্রশ্ন পেয়ে পরীক্ষা দিয়েছে তারা অন্য সব ছেলেমেয়েকে ডিঙিয়ে অনেক সামনে এসে গেছে। তারাই এখন বিশ্ববিদ্যালয়ের বড় বড় ডিপার্টমেন্টে ভর্তি হবে! ঢাকা বিশ্ববিদ্যালয় নিজেদের প্রশ্নগুলো দুর্বৃত্তদের হাত থেকে রক্ষা করতে পারেনি। ভর্তি পরীক্ষায় একটি অনেক বড় অমানবিক ঘটনা ঘটেছে। জেনেও তারা দুর্বৃত্তদের হাত থেকে সাধারণ ছাত্রছাত্রীদের রক্ষা করেনি, তারা দুর্বৃত্তদের অন্যায় করতে দিয়েছে, এর চাইতে হতাশার ব্যাপার আর কী হতে পারে? মাত্র অল্প কিছুদিন আগে আমি ভর্তি পরীক্ষা দিতে ইচ্ছুক এ রকম একটি মেয়ের কাল্পনিক একটা গল্প লিখেছিলাম, সেখানে লিখেছিলাম এক বিশ্ববিদ্যালয়ে ভর্তি পরীক্ষা দিয়ে অন্য বিশ্ববিদ্যালয়ে ছুটে যাওয়ার সময় রাতের বাস পথে দেরি করার জন্য মেয়েটি সময়মতো পৌঁছতে পারেনি বলে ভর্তি পরীক্ষা দিতে পারেনি। আমরা সবাই দেখেছি এ রকম ঘটনা এখন মোটেও কাল্পনিক ঘটনা নয়, রাজশাহী বিশ্ববিদ্যালয়ে ঠিক এই ঘটনাটি ঘটেছে, শত শত ছেলেমেয়ে পথে ট্রাফিক জ্যামে আটকা পড়ে সময়মতো পরীক্ষার হলে হাজির হতে পারেনি বলে ভর্তি পরীক্ষা দিতে পারেনি। একজন ছাত্র বা ছাত্রী সমস্ত জীবন দিয়ে পরীক্ষার জন্য প্রস্তুতি নিয়ে যখন পরীক্ষাটি দিতে পারে না তখন তাদের কাছে কি পুরো জীবনটিই একটা অর্থহীন বিষয় মনে হয় না? যদি সব বিশ্ববিদ্যালয় মিলে একটি ভর্তি পরীক্ষা নিত তাহলে এর কোনোটিই কিন্তু ঘটত না। বাংলাদেশের সব বিশ্ববিদ্যালয় মিলে যদি একটি প্রশ্নপত্র তৈরি করত তাহলে সেটি হতো একটি অসাধারণ বুদ্ধিদীপ্ত প্রশ্নপত্র, মোটেও রাজশাহী বিশ্ববিদ্যালয়ের চারুকলার প্রশ্ন নয়। সব বিশ্ববিদ্যালয় মিলে যদি সর্বাধুনিক প্রযুক্তি ব্যবহার করে যদি সেই প্রশ্নপত্র ছাপাত, সংরক্ষণ করত, বিতরণ করত তাহলে সেটি কখনোই ফাঁস হয়ে যেত না। যদি সবাই মিলে একসঙ্গে ভর্তি পরীক্ষা নিত তাহলে সবাই নিজের এলাকার একটি বিশ্ববিদ্যালয়ে ভর্তি পরীক্ষা দিত, দেশের এক প্রান্ত থেকে অন্য প্রান্তে ছুটে বেড়াতে হতো না। ট্রাফিক জ্যামে আটকা পড়ে দেরি করে পরীক্ষা কেন্দ্রে হাজির হয়ে পরীক্ষা দিতে না পারার ভয়ঙ্কর দুর্ভাগ্যটি মেনে নিতে হতো না। বাংলাদেশে উচ্চশিক্ষার এত বড় গুরুত্বপূর্ণ একটা প্রক্রিয়া নিয়ে কারো কোনো মাথাব্যথা নেই কেন আমি বুঝতে পারি না। আমি সংবাদ মাধ্যমে দেখেছি, রাজশাহী বিশ্ববিদ্যালয়ের চারুকলা বিভাগে যিনি সাম্প্রদায়িক প্রশ্ন করেছেন তাকে কেন শান্তি দেয়া হবে না সেটি হাইকোর্ট জানতে চেয়েছে। চারুকলা বিভাগের এই সাম্প্রদায়িক প্রশ্ন থেকে অনেক বেশি গুরুত্বপূর্ণ সব বিশ্ববিদ্যালয় মিলে একটি পরীক্ষা নেয়া। আমি বহুদিন থেকে অপেক্ষা করে আছি কখন হাইকোর্ট সব বিশ্ববিদ্যালয়ের কাছে জানতে চাইবে কেন সবাই মিলে একটি ভর্তি পরীক্ষা নিয়ে এই দেশের ছেলেমেয়েদের ওপর একটি চরম অমানবিক নির্যাতন বন্ধ করছে না। ছয়-সাত বছর আগে শিক্ষা মন্ত্রণালয় একবার একটা সমন্বিত ভর্তি পরীক্ষা নেয়ার উদ্যোগ নিয়েছিল। শিক্ষা মন্ত্রণালয় থেকে তখন আমাকে অনুরোধ করেছিল দেশের সব পাবলিক বিশ্ববিদ্যালয়ের ভাইস চ্যান্সেলরদের সামনে সমন্বিত ভর্তি পরীক্ষা কীভাবে নেয়া যায় তার ওপর একটা বক্তব্য দিতে। আমি গাধা টাইপের মানুষ, তাই সরল বিশ্বাসে ভাইস চ্যান্সেলরদের সামনে বক্তব্য রেখেছিলাম। সব ভাইস চ্যান্সেলরকে সেই সম্মিলিত প্রতিক্রিয়াটির কথা আমি কোনোদিন ভুলব না এবং সোজা ভাষায় বলে দেয়া যায়-আমি সেদিনই বুঝেছিলাম এই দেশের অসহায় ছেলেমেয়েদের জন্য কারো মনে বিন্দুমাত্র মায়া নেই। তাদের পীড়ন করে কোনোভাবে কিছু বাড়তি টাকা আয় করা ছাড়া আর কারো মনে অন্য কোনো ইচ্ছা নেই! সমন্বিত ভর্তি পরীক্ষার বিষয়টি অবশ্যি এর থেকেও জটিল। যেহেতু কেউই সমন্বিত ভর্তি পরীক্ষায় রাজি হতে চাইছে না তাই তখন যশোর বিশ্ববিদ্যালয়ের ভাইস চ্যান্সেলরের আগ্রহে আমাদের বিশ্ববিদ্যালয় এবং যশোর বিশ্ববিদ্যালয় মিলে একটা সমন্বিত ভর্তি পরীক্ষা নেয়ার উদ্যোগ নেয়া হয়েছিল। শুনে অবিশ্বাস্য মনে হলেও সত্যি কমিউনিস্ট পার্টি, ওয়ার্কার্স পাটি ও গণতন্ত্রী পার্টি এ রকম বামপন্থি রাজনৈতিক দলগুলো মিলে সেই পরীক্ষাটি বন্ধ করার আয়োজন করেছিল। রাশিয়ার সমাজতান্ত্রিক বিপ্লবের একশ’ বছর পূর্তি উপলক্ষে যখন বামপন্থি দলগুলো সারাদেশে সভা-সমিতি করছে তখন তাদের আমার খুবই জিজ্ঞেস করতে ইচ্ছে হয়-একেবারে নিজের ঘরে ছেলেমেয়েদের সাহায্য করার এই বিপ্লবটিকে তারা কেন গলা টিপে হত্যা করেছিলেন? একবার বিশ্ববিদ্যালয় মঞ্জুরি কমিশন থেকে সব বিশ্ববিদ্যালয়ের প্রতিনিধিকে ডাকা হয়েছিল সমন্বিত ভর্তি পরীক্ষা নিয়ে আলোচনা করার জন্য। সেই আলোচনায় সবাই এক বাক্যে স্বীকার করেছিলেন যে সমন্বিত ভর্তি পরীক্ষা ছাড়া উপায় নেই। সেই বক্তব্যগুলো আমি খুবই আশাবাদী হয়েছিলাম কিন্তু দেখা গেল যে তারপর আর কিছুই হয়নি! আমি একেবারে সত্যিকারভাবে আশাবাদী হয়েছিলাম যখন আমাদের মহামান্য রাষ্ট্রপতি এবং চ্যান্সেলর সব ভাইস চ্যান্সেলরদের একটি সভায় সম্মিলিতভাবে সমন্বিত ভর্তি পরীক্ষা নিয়ে দেশের ছেলেমেয়েদের কষ্ট লাঘব করার অনুরোধ করেছিলেন। আমি যেটুকু জানি মহামান্য রাষ্ট্রপতির অনুরোধ দেশের আইনের মতো, সবাইকে এটি মানতে হয়। বিশ্ববিদ্যালয়গুলো নিশ্চয়ই দেশের আইনের ঊর্ধ্বে। তারা রাষ্ট্রপতির অনুরোধ রক্ষা করেননি! আমার খুবই আশাভঙ্গ হয়েছে যখন এই বছর দেখতে পেয়েছি আবার প্রত্যেকটি বিশ্ববিদ্যালয় আগের মতো আলাদা আলাদা ভর্তি পরীক্ষা নিতে শুরু করেছে! কয়েকদিন আগে বিশ্ববিদ্যালয় মঞ্জুরি কমিশনের একটি আন্তর্জাতিক সেমিনারে আমার থাকার সৌভাগ্য হয়েছিল। সেই সভায় বক্তব্য রাখার সময় আমি ধান ভানতে শিবের গীত গেয়ে এসেছি। বিশ্ববিদ্যালয় মঞ্জুরি কমিশনকে অনুরোধ করে এসেছি যে, মহামান্য রাষ্ট্রপতির অনুরোধটি রক্ষা করে তারা যেন সমন্বিত ভর্তি পরীক্ষার একটি উদ্যোগ নেন। বিশ্ববিদ্যালয় মঞ্জুরি কমিশনের চেয়ারম্যান তার বক্তব্য দেয়ার সময় আমাদের জানালেন, প্রক্রিয়াটি শুরু হয়েছে এবং খবরের কাগজেও সে সম্পর্কে খবর ছাপা হয়েছে। আমরা জানতে পেরেছি যে এটি ক্রমান্বয়ে কার্যকরী করা হবে। আমি ন্যাড়া এবং আমি বহুবার বেলতলা গিয়েছি, কাজেই আমি আমার অভিজ্ঞতা থেকে বলতে পারি সমন্বিত ভর্তি পরীক্ষা ‘ক্রমান্বয়ে কার্যকরী করার বিষয় নয়, এটি ‘একেবারে’ সবাইকে নিয়ে কার্যকর করতে হবে। যদি সেটি না করা হয় এবং কিছু কিছু প্রতাপশালী বিশ্ববিদ্যালয় এই প্রক্রিয়া থেকে বাইরে থেকে যায় তাহলে তাদের উদাহরণ দেখিয়ে অন্য বিশ্ববিদ্যালয়গুলোও এই প্রক্রিয়া থেকে দূরে সরে যাবে। আলাদা আলাদা ভর্তি পরীক্ষার উদ্দেশ্য শুধুমাত্র বাড়তি কিছু টাকা উপার্জন, কাজেই হঠাৎ করে বিশ্ববিদ্যালয়ের সব শিক্ষক নির্লোভ সাধুসন্ত হয়ে সমন্বিত ভর্তি পরীক্ষার জন্য ঝাঁপিয়ে পড়বেন সেটা মনে করার কোনো কারণ নেই। কাজেই বিশ্ববিদ্যালয়গুলোকে রাজি করাতে হবে জোর করে- এ ছাড়া অন্য কোনো উপায় নেই! আরো একটি বিষয় নিয়ে মাঝে মাঝে আলোচনা হয় যেটি দেখে আমি বুঝতে পারি যে বিশ্ববিদ্যালয়ের ভর্তি পরীক্ষার প্রক্রিয়াটি অনেকেই এখনো বুঝে উঠতে পারেননি। সেই কথাটি হচ্ছে ‘গুচ্ছ পদ্ধতি’! অর্থাৎ এক ধরনের বিশ্ববিদ্যালয় মিলে একটি গুচ্ছ তৈরি করা হবে এবং তারা মিলে একটি ভর্তি পরীক্ষা নেবে! যে বিষয়টি অনেকেই বুঝতে পারেন না সেটি হচ্ছে ইঞ্জিনিয়ারিং বিশ্ববিদ্যালয় ছাত্রছাত্রীদের ইঞ্জিনিয়ারিং বিষয়ে পরীক্ষা নেয় না কিংবা কৃষি বিশ্ববিদ্যালয়গুলোও ছাত্রছাত্রীদের কৃষি বিষয়ে পরীক্ষা নেয় না! ছাত্রছাত্রীরা এখনো ইঞ্জিনিয়ার বা কৃষিবিদ হয়নি, তারা মাত্র এইচএসসি পাস করা ছাত্র- বাংলা, ইংরেজি, গণিত, রসায়ন, পদার্থবিজ্ঞান এসব বিষয় পড়ে আসা ছাত্র। কাজেই তাদের যাচাই করার জন্য আসলে তারা যে সব বিষয় পড়ে এসেছে, বাংলা, ইংরেজি, গণিত, রসায়ন, পদার্থ বিজ্ঞান এই সব বিষয়েই পরীক্ষা নিতে হবে! কাজেই গুচ্ছ তৈরি করে সেই গুচ্ছের জন্য আলাদা পরীক্ষা নিতে হবে সেটা কে বলেছে? সবাই মিলে একই পরীক্ষায় একই বিষয়ে পরীক্ষা দেবে। কোনো বিশ্ববিদ্যালয় যদি বিশেষ কোনো বিষয়ে বেশি জোর দিতে চায় সেটি তারা করতেই পারে, তার জন্য আলাদাভাবে পরীক্ষা নিতে হবে না। সমন্বিত ভর্তি পরীক্ষার একটা অনেক বড় ইতিবাচক দিক আছে যেটা অনেকেই জানে না। এইচএসসি পরীক্ষা শেষ হওয়ার সঙ্গে সঙ্গে যদি সব বিশ্ববিদ্যালয় মিলে একটা সমন্বিত ভর্তি পরীক্ষা নিয়ে নেয় তাহলে ছাত্রছাত্রীদের ওপর ‘বিশ্ববিদ্যালয় ভর্তি কোচিং’ নামে যে সম্পূর্ণ ভিন্ন এক ধরনের নির্যাতন হয় সেটিও চিরদিনের জন্য বন্ধ হয়ে যাবে। শুধু তাই নয়, ছাত্রছাত্রীরাও প্রথমবার খানিকটা সময় পাবে নিজের জীবনকে উপভোগ করার জন্য, মা-বাবার অনেক টাকা বেঁচে যাবে তাদের ছেলেমেয়েদের আর ভর্তি কোচিং করাতে হবে না বলে। আমি আগ্রহ নিয়ে অপেক্ষা করছি দেখার জন্য কী হয়। ভর্তি পরীক্ষার চলমান এই নির্যাতন শেষ হওয়ার পর সত্যিই সমন্বিত ভর্তি পরীক্ষা নেয়ার উদ্যোগ যদি নেয়া হয় আমি তাহলে আশায় বুক বাঁধার জন্য প্রস্তুত হব। যদি কিছুই না হয় তাহলে আবার শুরু করব ভাঙ্গা রেকর্ডটি বাজিয়ে যাওয়ার জন্য।
যতই বলা হোক এ আমার প্রিয়, ও আমার প্রিয়, অস্বীকার করে কোনও লাভ নেই, মানুষের সবচেয়ে প্রিয়জন সে নিজে । তার যাবতীয় সুখ-শোক আবর্তিত হয় সেই নিজেকে ঘিরে । তার বুকের স্পন্দন পৃথিবীটাকে জাগিয়ে রাখে । সেটা থেমে গেলে পৃথিবীর কোনও মূল্য তার কাছে যেমন থাকে না, তেমনি শরীরটাও অর্থহীন হয়ে পড়ে”
একটি সরকারি ল্যাব ঢাকা এবং আশে পাশের এলাকা থেকে ২৪টি তরল দুধের নমুনা পরীক্ষা করে লেড (সীসা) অনুমোদিত মাত্রার নিচে পেয়েছে। সব পাস্তুরিত দুধ কোম্পানিগুলোর ত্রৈমাসিক ভিত্তিতে করা ল্যাব পরীক্ষায় লেড (সীসা) মাত্রার অনেক নিচে পাওয়া যাচ্ছে। পাউডার দুধগুলোও ভাল পাওয়া গিয়েছে। সীসা মাত্রার অনেক নিচে। বর্তমানে দেশে দুধের চিত্র ভাল। আলহামদুলিল্লাহ। এটা বজায় থাকবে ইনশাআল্লাহ। 
মেট্রোরেল আর স্বপ্ন নয়, বাস্তব। বিদ্যুৎচালিত ট্রেন যোগাযোগের নতুন যুগে প্রবেশ করতে যাচ্ছে বাংলাদেশ। এর ট্রায়াল শুরু হবে আগামী মাসে। আজ প্রাথমিক ট্রায়াল গেল। জয় বাংলা, জয় বঙ্গবন্ধু, জয় শেখ হাসিনা।
নিজের বাসার সামনের দৃশ্য দেখে নিজেই অবাক। নিজের লাগানো গাছের সৌন্দর্য দেখে, সামনের বাসার লোকজন । আর রাস্তার যত লোক। অথচ নিজের দেখা হয় না কখনো। আমি সাধারণত বাসার নিচেয় কম নামি। তার উপর বেশ কিছুদিন ধরে পায়ের ব্যথার সমস্যা। আজ একটা কাজে নিচে গিয়ে অবাক। আমার বাসায় সামনে এত ফুল। তাড়াতাড়ি ছবি তুলতে শুরু করলাম। তখন সামনের দোকানের ভাইটা এসে বললো, ভাবী রাতে আপনার গাছ গুলো এত সুন্দর লাগে , দেখে মনে হয় আলো জ্বলছে। আর যে রাস্তা দিয়ে যায় সেই একটু ছবি তোলে। আর এক ভাবী বললো এই রাস্তা দিয়ে যে যায় সে অন্তত একবার আপনার বাসার দিকে না তাকিয়ে যেতে পারে না। কথা গুলো শুনে এত ভালো লাগছিলো যে আপনাদের সাথে শেয়ার না করে থাকতে পারলাম না। আসলে কটি টাকা দিয়ে ও যা পাওয়া যায় না তা পাওয়া যায় ফুলের মাঝে। (এখানে আমার এবং আমার আম্মুর বাসার ছবি)
চরের বুকের 'পরে রাখালের যে সব পদচিহ্ন ছিলো ঘোলা জল মুছে দিয়ে গেছে সব নিপুন হাতে, মুছে দিয়ে যাবে - আজীবন এম্নি মুছে যায় সব, সব স্মৃতি সব জল গ্রাস করে নির্বিকার খেলায় -
প্রাপ্তিগুলোতে সবসময়ই ভালোলাগা মিশে থাকে ❤❤ ২০০৮ সালে গণিত পাঠ্যপুস্তকের বিভিন্ন বিষয়ে মতামত প্রদান করায় মহাপরিচালকের পক্ষে ধন্যবাদ পত্র, ২০১১ সালে জাপানে "ট্রেনিং প্রোগ্রাম ফর সায়েন্স এন্ড মেথমেটিক্স ইন বেসিক এডুকেশন কোর্স ফর বাংলাদেশ"প্রশিক্ষণের সার্টিফিকেট।
এখনকার তরুণদের সমস্যা হলো, তারা যখনই নতুন কিছু শিখে, তখনই তারা মনে করে তারা সবকিছু জেনে ফেলেছে। .... তাই বলছি, একটু পড়ুন, গভীরভাবে পড়ুন। একটি সিলেবাস তৈরি করে পড়ুন। অন্যথায়, ব্যাপক ভ্রান্তিতে পড়ে যেতে হবে।
১৮৫৭ সালে কলকাতায় বিশ্ববিদ্যালয় প্রবর্তিত হওয়ার আগ পর্যন্ত এয়ুরোপীয় বিদ্যা বাংলায় পরিবেশনের আয়োজন বেশ এগিয়েছিল। বাংলাভাষায় যাবতীয় ডাক্তারিবিদ্যা পড়া যেত। রাধানাথ শিকদারের মত আবিষ্কারকও বাংলায় লিখতেন। বিশ্ববিদ্যালয় শিক্ষার বাহন হিসাবে বাংলা বাদ পড়ায় এদেশে এয়ুরোপীয় বিজ্ঞানচর্চা সীমিত হয়ে যায়। সৌভাগ্যের বিষয়, সুকুমার সাহিত্য বিশ্ববিদ্যালয়ের অধীন ছিল না। তাই দেখি মধুসূদন দত্ত বা বঙ্কিম চাটুজ্যের মত প্রতিভাবান ইংরেজি ছেড়ে বাংলা লিখতে শুরু করেছিলেন।
স্বাধীনতা আসলে কি?  নিজের কথা বলতে পারা, নিজের মত চলতে পারা -সেটাই কি স্বাধীনতা?  নাকি অন্যের মত ও চিন্তার প্রতি শ্রদ্ধা দেখানোও স্বাধীনতার অংশ!  জনপ্রিয় অভিনেতা আফজাল হোসেনের "মনমোকাম" এমন একটা প্লাটফর্ম যেখানে আপনিও আপনার মতামত দিতে পারেন, স্বাধীনভাবে।
দলকানা বা দলীয় #বুদ্ধিজীবী হওয়াটা খারাপ কিছু না। বরং ভালো। যিনি যা করতে চান তিনি তো তাই করবেন। গড বা পিপলের জন্যে জীবন দেওয়ার দিন শেষ হইছে কি আজকে?
ছবির মানুষটা হচ্ছেন আমার বাবা। একজন বীর মুক্তিযোদ্ধা। একজন সাবেক সেনা কর্মকর্তা। তিনি আমার ছায়া, আমার সাহস, আমার শৌর্য। আমার বাবা আমাকে খুব বেশি স্নেহ করতেন। আমার প্রতি তার একধরণের ভরসা ছিলো। কিছু হলেই তিনি আমাকে বলতেন। বাবা চাইতেন আমি আইনজীবী হই। তিনি বলতেন তুই আইনজীবী হলে ভালো করবি, সফল হবি। আমি তার স্বপ্ন পূরণ করেছি। কিন্তু কতোটুকু ভালো করেছি বা সফল হয়েছি জানিনা। তবে এটুকু বুঝতে পারছি পিতার স্বপ্নের পেশায় সন্তানেরা ভালো করে। ২০১৩ সালের এই দিনে আমার বাবা আমাকে ছেড়ে না ফেরার দেশে চলে গেছেন। আমি যখন এই স্ট্যাটাস লিখছি এই সময়ে খবর পেয়েছিলাম বাবা খুব অসুস্থ হয়ে পড়েছিলেন। আমি বাসায় যেয়ে বাবাকে হাসপাতালে নিয়ে গেলাম। বাবাকে চট্টগ্রামের সিএমএইচের আইসিইউতে রেখে রাত ৮ টার দিকে বাসায় গেলাম। রাত প্রায় ১১ টার দিকে আমার ছোট বোনের হাসবেন্ড সায়েম জানালো বাবা আর নেই। ৮ বছর হয়ে গেছে বাবা আমাদের মাঝে নেই। বাবার স্মৃতি নিয়ে বেঁচে আছি। একটা স্বস্তি এবং গর্ব নিয়ে মাথা উঁচু করে বেঁচে আছি। আমি একজন বীর মুক্তিযোদ্ধার সন্তান। আমি একজন সৎ মানুষের সন্তান। আমার বাবা কখনো অসৎ পথে রোজগার করেননি, জুয়া খেলেননি, নেশা করেননি। আমার বাবার জন্য সবাই দোয়া করবেন তিনি যেন জান্নাতবাসী হন। আমিন।
বৃষ্টি থেমে গেছে। তবে পুরোপুরি থামেনি। টিপটিপ করে বৃষ্টি পড়ছে। মাঝেমাঝে বিজলি চমকাচ্ছে। জমিদার বাড়ির কাছাকাছি এসে হায়াত মাইমল দেখল সুনাই ফিরছে। মাথা নিচু করে কাদার ভেতর পা টিপে টিপে হাঁটছে। এমনভাবে হাঁটছে দেখে মনে হচ্ছে হায়াত মাইমলকে সে দেখেনি। সুনাইয়ের হাঁটতে কষ্ট হচ্ছে। হায়াত মাইমল মেয়ের পাশে গিয়ে দুহাত বাড়িয়ে তাকে আঁকড়ে ধরল। ডুকরে কেঁদে উঠেছে সুনাই। কিন্তু সেই কান্নায় কোনো শব্দ নেই। হায়াত মাইমল মেঘে ঢাকা অন্ধকার ভেজা রাতে মেয়েকে বুকের ভেতর শক্ত করে চেপে ধরে কাদামাখা রাস্তায় দাঁড়িয়ে থাকল। যেন তার পা দুটো অনড় হয়ে গেছে। যেন পৃথিবী থমকে গেছে এখানে। বিজলির চমকালো। তাতে সাদা আলোয় বাবা বিস্মিত চোখে তাকাল কন্যার দিকে। সুনাইয়ের চোখে গভীর বিষণ্ণতা। আচমকা সে বাবাকে ছেড়ে দিয়েছে। কেন সে এমন করে তাকে ছেড়ে দিলো হায়াত মাইমল বুঝতে পারল না। মেয়ে হাঁটছে একা। তার পা টলছে। সে যেখানে পা ফেলতে চাইছে সেখানে পা পড়ছে না। বিজলি চমকের আলোতে হায়াত মাইমল দেখল মেয়ের মাথার চুল উশকোখুশকো। পরনের শাড়ি এলোমেলো। শাড়ির নিচের দিকে ভেজা। বৃষ্টির পানির ছাটে ভেজা মনে হচ্ছে না। চটচটে জমাট ভেজা। হায়াত মাইমল কিছু বুঝতে পারল না। সে মেয়ের পেছন পেছন বাড়ি ফিরে এলো। ভোরে শোয়ার ঘর থেকে রান্নাঘরের দিকে যেতে গিয়ে থমকে দাঁড়িয়েছে সুনাই-মুনাইয়ের মা। উঠোনের ওপর আমগাছের বাঁকা ডালে গলায় শাড়ি জড়িয়ে ঝুলে আছে সুনাই। তার আগুনের মতো গনগনে ফরসা দুখানা পা মাটি থেকে অনেক ওপরে।
❝আমি প্রধান মন্ত্রিত্ব চাই না, আমরা এ দেশের মানুষের অধিকার চাই। আর যদি একটা গুলি চলে, আর যদি আমার লোকদের হত্যা করা হয়!❞ আহা - শুনে মনে হয় কথাগুলি যেনো একদম এখনকার সময়ের! #বাঁশখালী
মুক্তিযোদ্ধাদের শেষ বিদায়ে গার্ড অব অনার দিতে কোন নারী কর্মকর্তা উপস্থিত থাকতে পারবেন না এইরকম সুপারিশ যারা দিয়েছেন এরা তো বাংলাদেশ আওয়ামী লীগের নমনেশনে নির্বাচিত সংসদ সদস্য। এইসব 'মাননীয়' সংসদ সদস্যরা যখন সংসদীয় কমিটিতে বসে এইসব সিদ্ধান্ত, পরামর্শ ইত্যাদি দিয়ে থাকেন সেগুলি তো দলীয় আদর্শ ও নীতির সাথে সঙ্গতিপূর্ণ হতে হয়। (আমাদের পছন্দ নয় যদিও, তবুও) সংবিধানে একটা বিধানও আছে এটা নিশ্চিত করার জন্যে- সংবিধানের ৭০ অনুচ্ছেদ। টেকনিক্যালি সংসদীয় কমিটির এই সুপারিশের ক্ষেত্রে এই অনুচ্ছেদের হয়তো প্রয়োগ হবে না, কিন্তু সংবিধানের মৌলিক চেতনা তো ঐটাই, যে একজন সংসদ সদস্য তাঁর দলের নীতির বিপক্ষে কাজ করবেন না। আর সংবিধানের ধারা উপধারা বাদ দেন। এমনিতে নৈতিক ইয়েটা কি? আপনি একটা দলের হয়ে যখন সংসদ সদস্য নির্বাচিত হবেন তখন হয় সেই দলের নীতিকেই ধারণ করবেন, সেই অনুযায়ী কাজ করবে। দলের নীতি যদি পছন্দ না হয়, নাও হতে পারে সেটা গর্হিত কোন অপরাধ না, তাইলে সেই দল ত্যাগ করবেন। এইটা তো খুব জটিল কোন কথা না। তাইলে এই যে এমপি সাহেবেরা সংসদীয় কমিটিতে বসে সুপারিশ পাঠালেন যে মুক্তিযোদ্ধাদের শেষ বিদায়ের সময় জাতির পক্ষ থেকে যে গার্ড অব অনারটি প্রদান করা হয় সেখানে কোন নারী কর্মকর্তা উপস্থিত থাকতে পারবেন না, এটা কি বাংলাদেশ আওয়ামী লীগের দলীয় নীতিগত সিদ্ধান্ত? এটা একটু স্পষ্ট হওয়া দরকার- আওয়ামী লীগ দল কি নীতিগতভাবে এই সিদ্ধান্ত নিয়েছে? এই সুপারিশ কি আওয়ামী লীগের নীতিগত অবস্থানের সাথে সঙ্গতিপুর্ন? এটা স্পষ্ট হওয়া দরকার। আপনারা যারা প্রেসের লোকজন আছেন, আপনারা কি মেহেরবানী করে আওয়ামী লীগ দলের নীতিনির্ধারক ধরনের লোকজনকে জিজ্ঞাসা করবেন? আর যদি এটা আওয়ামী লীগের নীতিগত অবস্থানের সাথে সঙ্গতিপূর্ণ না হয় তাইলে এইসব এমপি সাহেবদের বিরুদ্ধে কি ব্যবস্থা নিচ্ছেন উনারা? এই সুপারিশটা একটা মন্দ সুপারিশ- খুবই হীন পশ্চাৎপদ বাজে সুপারিশ। গার্ড অব অনারে নারীরা থাকতে পারবে না কেন? দেশটা কি ব্যাটাছেলেদের বাপের দেশ? নারীদের দেশ না? এই দেশের জন্মে পুরুষের সাথে নারীদের রক্তও ঝরেছে, এই দেশের প্রতিটা কাজে প্রতিটা পদক্ষেপে নারীর অংশ গ্রহণের অধিকার আছে। মেহেরবানী করে ধর্মীয় ফালতু বাত তুলে জল ঘোলা করার চেষ্টা করবেন না, গার্ড অব অনার কোন ধর্মীয় অনুষ্ঠান না- মুসলমান মুক্তিযোদ্ধার যেমন গার্ড অব অনার হয়, হিন্দু মুক্তিযোদ্ধারও গার্ড অব অনার হয়। গার্ড অব অনার এটা নিধর্মীয় আচার। এমপি সাহেবদেরকে তো কটু কথা বলতে পারি না, উনারা তো 'মাননীয়'। মনে একটা কথা এসেছিল, মনেই রেখে দিলাম। 
বাংলাদেশে দেড়বছরে করোনায় ১৮৮ জন চিকিৎসকের মৃত্যু, এই সংখ্যা একটি দেশের পক্ষে পৃথিবীর শীর্ষে। কোভিড-১৯ তে আক্রান্ত হয়ে ২০২০ সালের জুন মাসে সবচেয়ে বেশি চিকিৎসক এর মৃত্যু হয় বাংলাদেশে। গতবছর ১২ ই জুন একদিনে করোনা ভাইরাসে আক্রান্ত হয়ে ৪ চিকিৎসকের মৃত্যু হয়েছিলো। চিকিৎসকদের সংগঠন ফাউন্ডেশন ফর ডক্টরস সেফটি রাইটস অ্যান্ড রেসপনসিবিলিটি-এফডিএসআর যুগ্ম সম্পাদক ডা. রাহাত আনোয়ার গণমাধ্যমকে এ তথ্য নিশ্চিত করেছিলেন তিনি জানিয়েছিলেন, করোনা ভাইরাসে আক্রান্ত হয়ে ১৩ জুন রাত দেড়টার দিকে বঙ্গবন্ধু শেখ মুজিব মেডিকেল বিশ্ববিদ্যালয়ের শিশু সার্জারি বিভাগের অধ্যাপক ডা. গাজী জহির হাসান ঢাকা মেডিকেল কলেজ হাসপাতালে চিকিৎসাধীন অবস্থায় মারা যান। সকাল সাড়ে ৯টার দিকে জাতীয় হৃদরোগ ইনস্টিটিউট ও হাসপাতালের আইসিইউতে চিকিৎসাধীন অবস্থায় ওই হাসপাতালের কার্ডিওলজি বিভাগের সহকারী অধ্যাপক ডা. মাহমুদ মনোয়ার মারা যান। সন্ধ্যায় রাজধানীর জেড এইচ সিকদার উইমেনস মেডিকেল কলেজের অপথালমোলজি বিভাগের সহযোগী অধ্যাপক ডা. এ কে এম ফজলুল হক কুর্মিটোলা জেনারেল হাসপাতালে চিকিৎসাধীন অবস্থায় মারা যান। রাত ১২টায় চট্টগ্রাম মেডিকেল কলেজ হাসপাতালে চিকিৎসাধীন অবস্থায় ঢামেকের ৪৯তম ব্যাচের ছাত্র ডা. আরিফের মৃত্যু হয়। গত এক বছরেরও বেশি সময় ধরে হাসপাতালগুলোয় তারা দায়িত্ব পালন করতে গিয়ে নিজেরা আক্রান্ত হয়েছেন, পরিবারকেও আক্রান্ত করেছেন। তবু দায়িত্ব থেকে সরে দাঁড়াননি। অন্যকে বাঁচাতে গিয়ে অনেকে মারাও গেছেন। চিকিৎসকদের মৃত্যু তালিকায় গত সপ্তাহের বুধবার (১৬ জুন ২০২১) পর্যন্ত সংখ্যা দাঁড়িয়েছে ১৮৮ জনে। এই সংখ্যা পৃথিবীর সর্বোচ্চ একটি দেশে চিকিৎসকের মৃত্যু। আক্রান্ত হয়েছেন গত দেড় বছরে ৮৬৩৪ জন চিকিৎসক ও চিকিৎসাসেবায় নিয়োজিত মানুষ, এ তথ্য দিয়েছে বাংলাদেশ ডক্টরস ফাউন্ডেশন। দেশে করোনায় প্রথম চিকিৎসকের মৃত্যু হয়েছিল গত বছরের ১৫ই এপ্রিল। সেদিন মারা গিয়েছিলেন সিলেট এমএজি ওসমানী মেডিকেল কলেজের মেডিসিন বিভাগের সহকারী অধ্যাপক মঈন উদ্দীন আহমদ (৪৭)। মঈন উদ্দীন আহমেদ করোনায় আক্রান্ত রোগীদের চিকিৎসা করতে গিয়েই সংক্রমিত হয়েছিলেন। ঢাকার একটি হাসপাতালে তার মৃত্যু হয়। গত বছরের জুন মাসটি ছিল চিকিৎসক ও তাদের পরিবারের সদস্যদের জন্য দুঃসহ। জুনে প্রতিদিনই দেশের কোনো না কোনো এলাকা থেকে মৃত্যুর খবর আসতো। এর পরে কয়েক মাস আক্রান্ত এবং মৃত্যুর সংখ্যা কিছুটা কম ছিল। কিন্তু গত বছরের শেষের দিকে চিকিৎসকদের আক্রান্তের সংখ্যা ফের বাড়তে থাকে। এছাড়া করোনার ভ্যাকসিন নিয়েও সারা দেশে বেশ কয়েকজন চিকিৎসক করোনায় আক্রান্ত হয়েছেন বলে জানিয়েছেন বাংলাদেশ ডক্টরস ফাউন্ডেশনের চেয়ারম্যান সাহেদ রফি পাভেল। মনে আছে নিশ্চয়ই গতবছর, দেশের করোনা পরিস্থিতি ভয়াবহ আকার ধারণ করলে সরকার চিকিৎসা সেবা সচল রাখতে জরুরি ভিত্তিতে পিপিই ও এন-৯৫ মাস্ক কেনার সিদ্ধান্ত নেয়। এজন্য প্রথম দফায় প্রায় ১০০ কোটি টাকার বরাদ্দ দেয়া হয়। ঠিকাদারি প্রতিষ্ঠান জেএমআইকে এ পিপিই ও এন-৯৫ মাস্ক সরবরাহের জন্য কার্যাদেশ দেয়া হয়। কিন্তু প্রতিষ্ঠানটি ভুয়া এন-৯৫ মাস্ক সরবরাহ করে। ওই প্রতিষ্ঠানের জালিয়াতি ধরা পড়ার পর তাদের সরবরাহকৃত মাস্ক ও পিপিই চিকিৎসকরা প্রত্যাখ্যান করেন। এর ধারাবাহিকতায় তারা বিষয়টি স্বাস্থ্য অধিদফতরে লিখিত ভাবে অভিযোগ করেন। এর পরিপ্রেক্ষিতে স্বাস্থ্য মন্ত্রণালয়ের অতিরিক্তি সচিব সাইদুর রহমানের নেতৃত্বে ৫ সদস্যের একটি কমিটি গঠন করা হয়। কিন্তু অভিযোগ উঠেছে ওই তদন্ত কমিটি একতরফা তদন্ত করেছে। তাদের তদন্ত রিপোর্ট এখনও আলোর মুখ দেখেনি। তবে ওই তদন্ত রিপোর্টের সুপারিশের ভিত্তিতে সিএমএসডির পরিচালক ব্রিগেডিয়ার জেনারেল মো. সহীদউল্লাহকে প্রত্যাহার করা হয়। কিন্তু অদ্ভুতভাবে দেখাযায় স্বাস্থ্যমন্ত্রী এখনো ক্ষমতার চেয়ারে আঠার মতো আটকে আছে।
ইন্ডিয়ান ভ্যারিয়েন্ট যখন মোদির ভারতকে কাইত করে দিচ্ছিলো তখুনি বলছিলাম ব্যবস্থা নেন। কী কী ব্যবস্থা নেয়া যায় তার একটা রিকমেন্ডেশনও দিছিলাম। হাসিনা সরকার ঘুমাইতেছিলো। এরপরে সিমান্ত শহরগুলা আক্রান্ত হইলো দক্ষিণে সাতক্ষীরা আর উত্তরে চাপাইনবাবগঞ্জ। চাপাইনবাবগঞ্জ থিকা রাজশাহী, রাজশাহী থিকা নাটোরে, নাটোর থিকা টাঙ্গাইল। যেন লোকাল বাসে চাইপ্যা আসতেছো করোনা। তারপরে ঘুম ভাঙ্গছে হাসিনা সরকারের। ঢাকা বিচ্ছিন্ন করে দিছে। বাস ঢুকতে দিতেছে না। মানুষের কী অবর্ননীয় কষ্ট। প্রথমবার লকডাউনে আওয়ামী কম্বল লীগ বুঝছে তার কোন মেকানিজম নাই যে অর্থ এবং খাদ্য সাহায্য সে সবচেয়ে দুর্দশাগ্রস্থ মানুষের কাছে পৌছাইতে পারবে। তার আগেই কম্বল লীগের লোকেরা আর কলাওয়ালার পোলা ছাত্রলীগ ওই সাহায্যরে "জয় বাংলা" করে দিবে। তাই নামে থাকবে লক ডাউন কিন্তু সবই থাকবে খোলা। ছাল নাই কুত্তার নাম বাঘা ডাকলেই সে বাঘ হইয়া যায়না। তাই লক ডাউন বললেই সেইটা লক ডাউন হইয়া যায়না। সারা দুনিয়ার ২২% লোক ভ্যাক্সিন পাইয়া গেছে বাংলাদেশে পাইছে ৩% লোক মাত্র। নেপালেও বাংলাদেশের চাইতে তিন গুন বেশী লোক ভ্যাক্সিন পাইছে। পাকিস্তানে পাইছে দেড়্গুন, ভুটান পাইছে ৬৩% লোক, ইন্ডিয়া ১৭%, মালদ্বিপ ৫৯%। আর উনারা হায় মুজিব হায় মুজিব করতেছেন। কবে ভ্যাক্সিন পাইবেন কই থেকে ভ্যাক্সিন পাইবেন সেইটাও কইতে পারেনা। ইন্ডিয়া আগাম টেকা নিয়া হাতে মুলা ধরায়ে দিছে। বড় প্রেম নাকি শুধু কাছেই টানেনা, দুরেও সরায়ে দেয়। ইন্ডিয়ার লগে তো বড় প্রেম আমাদের শাসক দলের বিয়ে শাদিও নাকি হইছে। বড় প্রেমের ঠেলায় ভ্যাক্সিন কাণ্ড নিয়া দূরে সরায়ে দিছে। পররাষ্ট্র আধা মন্ত্রীর কাছে নাকি হাঙ্গেরি ভ্যাক্সিনের জন্য কান্নাকাটি করছিলো। হ্যায় নাকি ভ্যাক্সিন পাঠাইছেও হাঙ্গেরির ভাউদের লাইগ্যা। তারাও ৫৫% ভ্যাক্সিনেশন শেষ কইর‍্যা ফেলাইছে। হাসিনার নাকি বিকল্প নাই। বিকল্প খোজা বেকুবের বাচ্চারা জাইন্যা রাখো, দেশ কেমনে চালাইতে হয় তার অ আ ক খ ও এরা জানেনা। স্ট্রেটেজিক চিন্তা করে পরিস্থিতি সামাল দেয়া তো দূর কী বাত। যেহেতু পাবলিকের ভোটের দরকার নাই তাই পাবলিকের ভালো মন্দ দেখার কোন দায় নাই। কোভিড পলিটিক্যাল অপোনেন্ট না যে পুলিশ লীগ দিয়া পিটায়ে ঠাণ্ডা কইর‍্যা দিবেন। দেশ চালানো মানে এরা একটা জিনিসই জানে কেমনে পিটায়ে ঠাণ্ডা করতে হয়। তাই বাংলাদেশে সবচেয়ে শক্তিশালী ইন্সটিটিউট হইয়া উঠছে পুলিশ, র‍্যাব, ডিজিএফআই। এখুনি গ্রামে গ্রামে নতুন কবরের আর জায়গা হইতেছে না। আমার কথা না, বাংলাদেশের টেলিভিশনের নিউজ। চিতার আগুনে যেমন নতুন গেরুয়া ভারত দেখছেন সেই একই অবস্থা ধাইয়া আসতেছে। অপদার্থ, জরদগব, নৈশ ভোটের অবৈধ সরকার শুধু নাগরিক অধিকারই কাড়ে নাই মহামারীর বেদনাদায়ক মৃত্যুও তার ঝোলায় রাখছে। যথাসময়ে আপনি সেই উপহার পাইবেন। সেই ভয়াবহ সময় আর খুব বেশী দূরে নাই। আর হ্যা এথেকে উদ্ধারের কোন বিকল্পও আপাতত নাই। জয় বাংলা জয় বাংলা আর হায় মুজিব হায় মুজিব জপতে পারেন।
৩২ নাম্বার উত্তর ধানমন্ডি, কলাবাগান বার বার এই ডেভেলপার কম্পানিকে বলা হয়েছে রাস্তা ছাড়বার কথা।। Union ডেভেলপ কম্পানি যতদূর শুনেছি বড় কম্পানি।। কিন্তু প্রথমেই এদের গলদ দিয়ে শুরু।। একটি নয়তলা সুউচ্চ ভবন তৈরি করতে আনুসঙ্গিক যে বিষয়াদি লক্ষ্য রাখা উচিত তার মধ্যে প্রথমেই চারিদিকে জায়গা ছাড়বার কথা আসে।। এই বিল্ডিংয়ের উত্তর দিকের দেয়াল যখন তোলে তখন পাড়ার অনেকেই অবজেকশন দেয়।। কিন্তু এরা তার পরও অল্প অল্প করে দেয়াল তুলেই দিয়েছে।। পাড়ার মানুষের অবজেকশন ও সব চেয়ে বড় কথা বেআইনি ভাবে ভবন কোড না মানার এই ধৃষ্টতা এরা দেখাচ্ছে কিভাবে? এদের উদ্দেশ্য যদি সৎ হতো তবে আমাদের এতো কথা বলবার প্রয়োজন হতোই না।। ডেভেলপার কম্পানি বরং আগেই নিজেদের অবস্থান ও প্রফেশনাল সততা স্পষ্ট করতো।। হ্যাঁ এই বাড়ির মালিকেরাও এই দায় এড়াতে পারেনা।। আমি এই তিব্র নিন্দা ও ধিক্কার জানাচ্ছি।। বেআইনি এই কাজের সুরাহা এখনই হোক।।
"হাসেম ফুডসের অগ্নিকাণ্ডের ঘটনার পর তদারকি সংস্থা হিসেবে কলকারখানা ও প্রতিষ্ঠান পরিদর্শন অধিদপ্তরের (ডিআইএফই) দিকে ব্যর্থতার আঙুল উঠেছে। কারখানাটিতে যে ধরনের ত্রুটিবিচ্যুতি ছিল, তা শ্রম মন্ত্রণালয়ের আওতাধীন অধিদপ্তরের পরিদর্শকদের পরিদর্শনেই ধরা পড়ার কথা। অথচ ঝুঁকিপূর্ণ হওয়ার পরও কারখানাটি পরিদর্শন করে ব্যবস্থা নিতে পারেনি তারা।"

একজন মানুষের পাঁচশ এর বেশী ফ্রেন্ড থাকা খুব চাপের , এত বেশী অচেনা মানুষ লিস্টে থাকাও বেমানান۔ বন্ধু , আত্মীয় ও ব্যক্তিগতভাবে জীবনের কখনো না কখনো সময়ে যোগাযোগ হয়েছে এমন মানুষ ছাড়া লিস্টে থাকবে পলিটিক্যালি / ইন্টেলেকচুয়াল গুরুত্বপূর্ণ মানুষজন ۔ এই কাজ করতে বাধ্য হচ্ছি এজন্য যে , আমার নিউজফিডে যাদের দেখা যাচ্ছে তাদের আমি কখনো দেখিনি , চিনিনা ۔ নিজের নিউজফিড নিজেরই অচেনা মনে হচ্ছে ۔ দুনিয়ার সব পেইজে লাইক দেয়ার রিকুয়েস্ট পাঠায় লোকজন , মাঝে মাঝে লাইকও করি ۔ এখন তো নিউজফিড পেইজে পেইজময় ! সব লাইক তুলে নিব ۔ আমার বন্ধুদের খুঁজে খুঁজে ওয়ালে গিয়ে খবর নিতে হয় ۔ আমি চাই ওদেরকে আমি ফেসবুক ওপেন করলেই দেখি ۔ আই ওয়ান্ট টু সি দ্যা পিপল আই কেয়ার ۔ প্লিজ ডোন্ট গেট মি রঅঙ ۔
প্রায় দুই মাসের চিকিৎসা শেষে বাসায় ফিরছেন বেগম খালেদা জিয়া। করোনা আক্রান্ত হয়ে গত ২৭ এপ্রিল এভারকেয়ার হাসাপাতালে ভর্তি হয়েছিলেন তিনি।
যেই কঠোর লকডাউন চলছে, মাথা কাজ করে না। এভাবে দিনের পর দিন আটকে আছি। এই কঠোর লকডাউনে কাঁচা বাজার, পাইকারী বাজার সীমিতভাবে খোলা। শেষ মূহুর্তে মুভমেন্ট পাশ তৈরী করে আরেক হাঙ্গামা, তিনহাজার টাকা জরিমানার মামলা। কঠোর লকডাউনকে আরো কঠোর করে দিয়েছে ফ্যাক্টরী খোলা, শ্রমিকরা বাসে রিকশায় যাচ্ছে। যদিও শর্ত ছিলো ফ্যাক্টরী নেবার ব্যবস্থা করবে। টিভিতে এই বাহিনীর প্রধান বললেন তাদের নিজেদেরই পিসিআর টেস্ট ব্যবস্থা আছে। মামা, গাড়ীর ব্যবস্থা নাই আর পিসিআর ব্যবস্থা করছেন? এরমধ্যে নূতন খবর,দক্ষিন আফ্রিকার ভেরিয়েন্ট নাকি আমাদের পিসিআর মেশিনে ধরাই পরে না। সত্যি নাকি? মেশিনও দেখি কঠোর লকডাউনে। ব্যাংক খোলা, লোক যেতে গেলে সমস্যা, স্টক মার্কেট খোলা। এখন দেখি এয়ারপোর্ট আর টিকেট কাউন্টার খোলা, টেস্ট কিছু চলছে, সাথে রাস্তায় ভীড় টিকেটের জন্য আর ফ্লাইট ক্যানসেলে। বিশ্বাস করেন, কঠোর লকডাউন। এজন্য টেস্ট কমানো হয়েছে, কি খোলা কি বন্ধ আসলেও জানিনা। মানুষ অক্সিজেন কিনে বাসায় স্টক করে, হাসপাতালে আইসিইউ নাই। কঠোর অবস্থা। একটা ভিভিআইপি হসপিটাল করা আছে, ১০০ শয্যার আইসিইউসহ, আপনি ভিভিআইপি না হলে চিকিৎসা পাবেন না। বছরের উপর প্রায় সবসময় খালি, আর এখানে ভর্তি হয়ে বেচে ফিরেছে কারও নাম শুনি নাই। সেই লকডাউনের ফাঁক গলে জনাব আজরাইল ছোবল মারছেন, বেছে বেছে লিস্ট করে। এই ফাঁকে যদি করোনায় পটল তুলতাম, শহীদ হয়ে যেতাম। অনেকে দাবীও তুলছেন করোনা শহীদ নাম দেবার। কলেজ ইউনিভার্সিটির ঘোষনা দেখি, কি কি পরীক্ষা হয়েও গেছিলো গত কোমল লকডাউনে। এবার কঠোর। অন্যদিকে কোভ্যাক্সের ডোজ নাকি আসবে, কিন্তু সুরক্ষা এ্যাপসে কোন পরিবর্তন নাই। না থাকলে এই ডোজ কি এক্সপায়ারির পর দেয়া হবে? ২৪ মে এর পর শিক্ষা প্রতিষ্ঠান খোলার আগে কিভাবে ১৮ উর্ধ শিক্ষার্থীদের ভ্যাক্সিন দেবে? কঠোর লকডাউনে সেই ব্যাপারে নীতিমালা আসছে না, আটকে গেছে। এই কঠোর লকডাউন নিয়ে একটি জাতীয় করোনা কবিতা রচিত হয়েছে, একটা জাতীয় করোনা সংগীতও করা যেতো। এর পরের লকডাউনের নাম কি হবে? “খোদার কসম, এইটাই আসল এবং এক নম্বর লকডাউন”। আপনাদের হাসবার জন্য লিখি নাই, নিজের কেমন জানি হতাশ, হাত পা বাধা অসহায় মনে হচ্ছে। কিছুই করার নাই, অনেকটা রিমান্ডে যেমন করে আটক থাকে, বাঁচবে কি না জানে না, তেমন।
আমাকে উদ্দেশ্য করে খলিল কি লিখেছে এটা গুরুত্বপূর্ণ নয়। খলিল CIA-এর হয়ে কাজ করে, কামাল-সারাহর রিকমেন্ডশনে সি আই এর ফান্ড পেয়েছে, ফলে খলিল তার এজেন্ডা বাস্তবায়ন করবেই। ওর বুক-পিঠ নেই। আমি খলিলের এই আমেরিকান চরের কাজটি সবার সামনে এনেছি ফলে খলিল আমাকে ঘৃণা করবে, আমার বিরুদ্ধে কুৎসা রটাবে, এটাই স্বাভাবিক। আমি এটিকে খুব স্বাভাবিক প্রতিক্রিয়া হিসেবেই নিতে চাই। ৭১ থেকে ৭৫ এর সময়ে সাপ্তাহিক হলিডের এনায়েতুল্লাহ খান মিন্টুকেও সেসময় সবার সামনে উন্মোচন করা গেলে অনেক ক্ষতি থেকে বেঁচে যেতো অনেকেই... কিন্তু প্রশ্ন হচ্ছে কোয়াড ইস্যুতে যখন আমরা গভীরভাবে কিছু মুভমেন্টের দিকে তাকিয়ে রয়েছি এবং ব্যাপারটা পর্যবেক্ষণ করছি ঠিক তখন-ই মৃতপ্রায় এক কংকাল ভূত 'ফ্রিডম পার্টি' কেন এই খলিল-ডেভিড-নেত্র নিউজের কাছে গুরুত্বপূর্ণ হয়ে গেলো? যেই ফ্রিডম পার্টির খুনী গুন্ডা মোস্তফাকে ব্যবসায়ী সাধু বানিয়ে খলিল আর আর ডেভিড আল জাজিরার ডকু বানালো, আবার যেই মোস্তফা ১৯৮৯ সালের ১১-ই অগাস্ট মাননীয় প্রধানমন্ত্রীকে নিজ হাতে ৩২ নাম্বারে গুলি করেছিলো, সে কথা কি খলিল বলেছে কখনো? বরং মোস্তফাকে সাধু-সন্ত বানিয়ে কিএক্টা অবস্থা... উত্তর হচ্ছে, বলে না। কেন বলেনা? কেন ইমরান এখন ফ্রিডম পার্টি ট্যাগ খেয়ে নেত্র নিউজে সেনা প্রধানকে উদ্দিষ্ট হয়ে প্রকাশিত হয়? কেনইবা সেনাপ্রধান আজিজ আহমেদ এতটা গুরুত্বপূর্ণ খলিলদের কোয়ার্টারে? কেন বার বার সেনাপ্রধানের বিরুদ্ধে মিথ্যাচার করে এবং সেখানে কোনো না কোনোভাবে মাননীয় প্রধানমন্ত্রীকে টেনে এনে এসব করা হচ্ছে? তাহলে কি সেনাপ্রধান এমন কোনো ইন্টারেস্ট এরিয়ার জন্য বাঁধা যারা অনেকগুলো স্বপ্ন ভেঙ্গে যাওয়াতে ফিড করছে খলিলদের? তারা কি ক্ষুব্ধ? কেন তারা আক্রান্ত? কি তার পেছনের বিশদ গল্প? কিংবা কোয়াড ইস্যুতে যখন রাষ্ট্র চূড়ান্ত সতর্ক তখন সেটিতে কোনো বিপন্ন মানুষের বা গোষ্ঠীর জন্য সেনাপ্রধান একটা বাঁধা? আমেরিকান ব্লকের ইন্টারেস্ট সার্ভ করা খলিল-বার্গম্যান ঠিক কি কারনে শুধু সেনা প্রধানের পেছনে এমন লেগে রয়েছে? কেউ কি গভীরভাবে একবার ভেবে দেখেছেন? এই পুরো ঘটনার একটা বিশ্লেষন দরকার, ঠিক না? 
২০১২ সনে সান্ড্রা তামারি নামের এক ফিলিস্তিনি-আমেরিকান তাঁহার আমেরিকান পাসপোর্টের উপর ভরসা করিয়া ইসরায়েল-ফিলিস্তিন ভ্রমনে করিতে তেল'আবিব গমন করেন। তেল'আবিব বিমানবন্দরে ইজরায়েলি ইমিগ্রেশন তাঁহার পথরোধ করিয়া পিতার নাম, দাদার নাম, পিতার দাদার নাম ইত্যাদি জানিতে চাহে। অতপর ইন্টাররোগেশন রুমে ৮ ঘন্টা ধরিয়া জেরা করিয়া অন্তর্বর্তী জেলে প্রেরণ করে। পরের'দিন সোজা আকাশযানে উঠায়া মার্কিন যুক্তরাজ্যে পাঠিয়ে দেয়। প্রতিবাদ, অনুরোধ, হুমকি কিছুই ইজরায়েলি ইমিগ্রেশন কতৃপক্ষকে সুমতি দেয় নাই। নাম্নী সান্ড্রা তামারি তেলআবিব বিমানবন্দর হইতে আমেরিকান দূতাবাসে ফোন করিয়া সাহায্য চেয়েছিলো। দুতাবাসের কর্তকর্তা তাঁহার কাছে প্রথমেই জানিতে চায় " আপনি কি ইয়াহুদী ?" " আমি ফিলিস্তিনি " এমন জবাবের পরিপ্রেক্ষিতে দূতাবাস কর্মকর্তা বলিয়া বসে " দু:খিত আমরা কিছুই করিতে পারিব না"। নাম্নী সান্ড্রা তামারি স্বদেশে প্রত্যবর্তন করিয়া তাঁহার রাজ্যের সাংসদকে বিস্তারিত জানিয়ে চিঠি লেখেন। তবে সেই চিঠির উত্তর কোনদিনই আসিয়া পৌঁছাই নাই। বাংগু দেশের যেসব বুদ্ধিজীবি বাংলাদেশের পাসপোর্টের উপর ভরসা করিয়া ইজরায়েল ভ্রমণের ইচ্ছা প্রকাশ করেছেন, তাহাদের জন্য শুভকামনা। আমি চাই তাহারা আওয়ামীলীর সরকারের এই ইস্যুতে শুধু পদলেহন না করিয়া ইজরায়েল ভ্রমণ করিয়া প্রমাণ করুক যে তাঁহারা সত্যই ভ্রমনের নিমিত্তে ইহাকে সমর্থন করে।
পর্যটক টানতে ভাষার টোপ! আমি : তোমাদের সাবওয়েতে দেখি কোরিয়ান ভাষার পাশাপাশি ইংরেজি, জাপানিজ, চাইনিজেও লেখা থাকে! আবার ঘোষনা ও ভিন্ন ভিন্ন ভাষায় দেয়। ওয়াংচুক : তো? আমি : না মানে জাপানিজরা তো দ্বিতীয় বিশ্বযুদ্ধ পর্যন্ত তোমাগো কচুকাটা করলো! আর ১৯৫৩ এ চায়নার কারনেই তো তোমগো দেশ দুই ভাগ হইলো ...তাই ...? ওয়াংচুক : ঐগুলো তো ইতিহাস। তবে এসব ইতিহাস চাবালে তো আর পেট ভরে না। পর্যটক নিয়ে আসতে হবে, ব্যবসা চাঙা রাখতে হবে। অতএব... তোমাদের দেশ ও তো ছোট। টিকে থাকতে হলে তোমাদের আশপাশের পর্যটকদের তোমাদের দেশে নিয়ে আসতে হবে! বাংলার পাশাপাশি হিন্দি, উর্দুতে সাবওয়েতে লিখতে পারো। আমি 🙁 স্বগত) ব্যাটা জানে না যে আমগো সাবওয়ে নাই! আর বিদেশীরা তো দুর কি বাত আমরা নিজেরাই ডরাই একা একা ভ্রমনে । সম্প্রতি ঘুরতে ও ডকুমেন্টারি বানাতে গিয়ে মেজর সিনহার কি হইছিলো তা আর বলি নাই! সিউল
এ'সব আমার একেবারেই ভালো লাগে না। এই বিশ্ববিদ্যালয়ে ছাত্র হিসেবে আমার শুরু ১৯৯০ সালে। এই ত্রিশ বছরে বহু উপাচার্য এসেছে গেছে। এরা কেউ সুষ্ঠুভাবে বিশ্ববিদ্যালয় চালিয়েছেন তা বলতে পারি না। নিয়োগে অসচ্ছতা সব সময় ছিল। পার্থক্য মাত্রাভেদে। খারাপের ভেতর একটাকে বেছে নেওয়া আমার পোষায় না। বর্তমানে রাজশাহী বিশ্ববিদ্যালয়ে যেটা ঘটছে তা হচ্ছে আওয়ামী-বাকশালী শিক্ষকদের দুটো দলের ভেতর কাঁদা ছোড়াছুড়ি। এই দু'দলের কেউ ধোয়া তুলসীপাতা নয়। অথচ ভাবসাব দেখে মনে হতে পারে একেকটা ধর্মপুত্র যুধিষ্টির। সম্পুর্ণ ক্ষমতাকেন্দ্রিক এই নোংরামি দেখতে খারাপ লাগে।
শুধু প্রেসিডেন্ট ট্রাম্পের এ ধরনের আচরণ নয়, তাঁর সমর্থক এবং সহযোগীরাও এমন ধরনের কথাবার্তা বলছেন, যা নির্বাচনের পরের পরিস্থিতি সহিংস করে তুলতে পারে।
"এইগুলা হইল ফেইসবুকের ঘাপটি মারা হারামি, এগুলান ঘাপটি মাইরা পইড়া থাহে, কারোর সর্বনাশ দেখলেই হারামিগুলা উজায়া উঠে, ইচ্ছা হয় বাইরাইয়া হারামিগুলার হাড্ডি ভাইঙ্গা ফালাই" - ময়নার মা।
ঘৃণা লাল আবারও হবে রূপকথার রাজকন্যার শাড়ির আলোকিত পাড়, তরল আগুন হবে প্রেমিকার অশ্রুর সোনালী রূপক। শেষ হবে এইদিন এই মুদ্দাফরাশ নীলে অগোপন সাতার; তোমার দিন শেষ—গুনছি আমি। ক্ষয়ে যাওয়া এই শ্মশানে এই অবেলায় একলা তুমি, তুমি আর তোমার অগণন আঁধার; তোমার দিন শেষ—গুনছি আমি। 
অভিজ্ঞতা। ১. ওয়ান ইলেভেনের সময় একজন উর্ধতন কর্মকর্তা গ্রেফতার হলেন। সাথে তাঁর স্ত্রী। এসময় তাঁদের সম্পদের তদন্ত করা হচ্ছিলো। দায়িত্ব প্রাপ্ত টাস্ক ফোর্সের সদস্য হিসেবে ভদ্রমহিলাকে আমি জিজ্ঞেস করলাম,এ বিপুল সম্পদ জোগাড়ের উৎস সম্পর্কে আপনার কিছু বলার আছে? তিনি উত্তর দিলেন, আমার হ্যাজবেন্ডকে জিজ্ঞেস করুন। তাঁকে আপনারা জেলে দিন, ফাঁসি দিন, কিন্তু আমাকে নিয়ে টানাটানি করছেন কেন? আমি বললাম, কিন্তু আপনি তো তাঁর সম্পদের সুবিধাভোগী --- কথা শেষ হওয়ার আগেই তিনি বললেন, আমি তাঁকে বলিনি চুরি করে আমাকে সম্পদ বানিয়ে দিতে। সে দিয়েছে,আমি এনজয় করেছি। আমার কী দোষ? তাঁকে শাস্তি দিন, আমাকে নয়। তাঁর পাপের শাস্তি আমাকে কেন দেবেন? ২. আরেকজন। বাড়ির সংখ্যা কুড়ির ওপর। জিজ্ঞেস করলাম, ভাই, এত বাড়ি কেন করলেন? কার জন্য? কয়টা বাড়ি এক জীবনে লাগে? উত্তর দিলেন, স্যার, প্রথম বাড়িটি করার পর কেমন নেশার মতো হয়ে গেলো। কেন এত বাড়ি করলাম নিজেও জানি না। এর কিছুদিন পর জামিনে থাকা অবস্থায় তাঁর মৃত্যু হয়। কয়েক দিন পর তাঁর আইনজীবী মৃত্যুর খবর দেওয়ার জন্য অফিসে এলেন। তখন শুনলাম ভয়ংকর এক কাহিনী। ভদ্রলোকের নাকি দুই বিয়ে ছিলো। তাঁর লাশ উঠানে ফেলে দুই পক্ষ তীব্র ঝগড়ায় মাতলো সম্পত্তির বিলি বন্টন নিয়ে। উভয় পক্ষের জিদ তাঁকে দাফন করার আগেই এ বন্টন নিশ্চিত করতে হবে। অনেকে বুঝালেন যা হবে আইন অনুযায়ী হবে। কে শোনে কার কথা। উভয় পক্ষের দাবী তাঁদের প্রাপ্যতা বেশি। তাঁরা ঝগড়া করছেন আর সম্পদ উপার্জনকারীর লাশ উঠানে পিঁপড়ায় খাচ্ছে! ৩. অন্য আরেকজন। অতি পদস্থ কর্মকর্তা ছিলেন। আমার সাথে দেখা এ শতকের প্রথম দিকে। তখন তাঁর বয়স প্রায় পঁচাশি। আমি একবার জিজ্ঞেস করলাম, স্যার, কিছু মনে করবেন না, এ বয়সে আপনার কি এতো ঝামেলা করে অফিসে অফিসে ঘুরার দরকার আছে? বাড়িতে আর কেউ নেই? তাঁর চেহারা কুঁচকে গেলো, সেখানে কিলবিল করতে লাগলো হতাশা। তিনি বললেন, আপনি আমার পুত্র না, নাতির বয়সী। আপনাকে একটি কথা বলি, চাকুরি জীবনে আমি প্রয়োজনের চাইতে বেশি কামিয়েছিলাম। সেটিই আমার জন্য অভিশাপ হয়ে দাঁড়িয়েছে। একটি মাত্র ছেলে। পড়াশুনা করেনি। সারাদিন ঘুমায় আর সন্ধ্যা হলে ক্লাবে গিয়ে মদ নিয়ে বসে। মাঝরাতে পাঁড় মাতাল হয়ে বাড়ি ফিরে আমাকে অশ্রাব্য ভাষায় গালিগালাজ করে। ভোরের দিকে ঘুমায়। তারপর সারাদিন বিছানায়। বিয়েশাদিও করাতে পারি নাই। বলতে বলতে তিনি কাছে ঝুঁকে বললেন, ভাই, আমার ছেলে মানুষ হয় নাই কেন জানেন? আমি তাঁর দিকে তাকিয়ে আছি। তিনি বলতে লাগলেন, কারণ সে জানে তাঁর বাবার টাকা এক জন্মে খেয়ে সে শেষ করতে পারবে না। আমি যদি প্রয়োজনের বেশি উপার্জন না করতাম তাহলে এটা হতো না। সন্তান 'অমানুষ' হওয়ার মতো কষ্ট আর কিছুতে নেই ভাই। ৪. এবার একদম নিজের অভিজ্ঞতার কথা বলি। একবার আমি আমার স্ত্রীকে জিজ্ঞেস করলাম, আচ্ছা, আমার উপার্জনে যদি কোনো কালো দাগ থাকে তুমি কি তার দায়ভার নেবে? আমার স্ত্রী কিছুক্ষণ চুপ করে থেকে বললেন, আমি জানি আমার উত্তরে তুমি মন খারাপ করবে, তবু সত্য কথাটা বলি। তাহলো, পরিবার প্রধান হিসেবে আমাদের ভরণপোষণের দায়িত্ব তোমার, কিন্তু সে উপার্জনের দায়ভার ইহকালে বা পরকালে আমি বা অন্য কেউ কখনোই নেবে না। অতীতেও কেউ নেয়নি,ভবিষ্যতেও নেবে না। কেউ চাইলেও নিতে পারবে না। একই ভাবে আমি যে রোজগার করি তার দায়িত্ব তুমি নেবে না।ইউ মাস্ট ডাইজেস্ট দিস বিটার ট্রুথ। একদম বুকে ধাক্কা দেওয়ার মতো সত্য কথা, তাই না? . . #প্লিজ অবৈধ সম্পদের মায়া ত্যাগ করুন। . কর কমিশনার বাদল সৈয়দ স্যারের অভিজ্ঞতা! 
কবে একদিন একরত্তির মেয়েটিকে কোলে নিয়েছিলাম!শান্ত,কান্না নেই৷ঘুমিয়ে থাকত আঙুল ধরে-একা থাকতে পারতনা৷গান শুনলে অবাক হয়ে মুখের দিকে তাকিয়ে থাকত৷সবাই পাশে থাকলে খুব খুশি! আজও দেখছি,তার প্রোফাইলে একার ছবি নেই বললেই চলে৷এমন ভাবে সবার সাথে মিলেমিশে থাকা মেয়েটির আজ জন্মদিন৷যদিও পথের দূরত্বে অনেক সময় যোগাযোগ থাকেনা,কিন্তু মনের খুব কাছে আছে সে৷ জীবন হোক অনেক সুন্দর আর সহজ-সরল৷ শুভ জন্মদিন মা৷
বারবার হজ্জ করা আর ফী বছর মাইকিং করে লাখটাকার জাকাতের শাড়ি দান করা মানুষদের জানা উচিৎ, নিজের পরিবারের সবচেয়ে দরিদ্র ভাই বা বোনটি এবং তাদের অসহায় সন্তান জাকাতের প্রথম হকদার। তারা যদি জাকাত গ্রহনে অস্বস্তিবোধ করে তবে জাকাতের কথা না বলে ঈদের উপহার বলুন। ঈদের উপহার বললে জাকাত হবে না, এমন কোনো কথা নাই। মনে রাইখেন, নিয়তগুনে কর্মে সফলতা আসে। জাকাত নিয়া অহংকারেরও কিছু নাই। জাকাত প্রদান করে আমরা মহান কিছু হয়ে যাই না, বরং মানুষের প্রতি অবিচারের প্রায়শ্চিত্ত করি মাত্র।
ভালো মানুষের জন্য এই পৃথিবী নয়, কথাটি সত্য নয়। ভাল মানুষ আছে বলেই পৃথিবী নিঃশ্বাস নেয়। 
আমি গ্রামে গ্রামে ঘুরে বেড়াচ্ছি। এ বছর দারুন ফসল হয়েছে। এমন ঘন ধানের ফলন আমি খুব বেশি দেখি নি। আমি ফসল দেখছি আর অবাক হচ্ছি। এমন তো হবার কথা নয়। মামা বাড়ির কাছে খাল ছিলো। মাত্র কুড়ি বছর আগে সেই খালের স্রোতে মানুষকে ভেসে যেতে দেখেছি। এখন সেই খাল রীতিমতো পানিহীন ভাগাড়। পাঁচ বছর আগে যে নদীতে এমন গরমের সময়ে সারা রাত গা ভিজিয়েছি, সে নদীও মৃতপ্রায়। আমরা নদী খেয়েছি, বন খেয়েছি। প্রকৃতির উপর চালিয়েছি অশৈলি তান্ডব। তবু প্রকৃতি এই দু:সময়ে বুক ভরে ফসল দিয়েছে। আমরা প্রায়ই বলি, প্রকৃতির প্রতিশোধ। না, আমার মনে হয় না প্রকৃতি শোধ নেয়। সে যদি শোধ নিতো, আমরা এতদিন টিকে থাকতাম না। সে আমাদের ক্ষমা করে, সে আমাদের ভালবাসে। মাঝে মাঝে আমরা প্রকৃতিকে মেরে ফেলি। তারপর সেই মৃত প্রকৃতির দিকে তাকিয়ে বলি, ইস, প্রকৃতি আমাদের দেয় না কেন, নিশ্চয়ই সে শোধ নিচ্ছে। এমন নদী, এমন মিঠা পানি, এমন নরম পলি, পৃথিবীর আর কোথায় আছে? জানালার তাকে একটা বীজ পরলেও সেখানে গজিয়ে যায় দিব্যি একটি গাছ। এমন অপার প্রকৃতিকে আমরা যেন বাঁচিয়ে রাখি। তাহলেই আমরা বেঁচে থাকবো। প্রকৃতি ছাড়া আমাদের আর কেউ নাই।
কারো ছিলো পৌষ মাস কারো সর্বনাশ আইলো জবর কিসিমের শীত যার ছিলো পৌষ মাস এখন তারই সর্বনাশ। মাঘের শীতে পালাতো যে বাঘ সে এখন বলে শীত বাবা রাস্তা মাপ। বুঝে নাই এটা ট্রাম্প তাই ছেড়ে গেলো সাদা বাড়িটা আইলেন বাইডেন কইলেন গেছে পাজী মাড়োয়ারি ধাড়িটা! এইবার উত্তাপ কমাবোই আগে ফিরি প্যারিসে। প্যারিসে আজ ফুরফুরে হাওয়া কিছু ধড়িবাজ মালের চোখে মেওয়া! প্যারিসে আজ ফুরফুরে হাওয়া/ রকিবুল হাসান
আজ নোবেলজয়ী কবি রবীন্দ্রনাথ ঠাকুরের ১৬০তম শুভ জন্মদিন। তিনি বিশ্বকবি, কবিগুরু, গুরুদেব-- ইত্যকার নানাবিধ উপাধিতে আখ্যায়িত হয়েছেন। তিনি একইসাথে সমবায়-ভাবনারও কবি। সমবায় অধিদপ্তরের সকল সহকর্মীর এবং বাংলাদেশের সকল সমবায়ীর পক্ষ থেকে সমবায়প্রেমী কবি রবীন্দ্রনাথ ঠাকুরের প্রতি বিনম্র শ্রদ্ধাঞ্জলি অর্পণ করছি। সমবায় সম্পর্কে রবীন্দ্রনাথ: “আমার কাছে মনে হয়, এই কো-অপারেটিভ-প্রণালীই আমাদের দেশকে দারিদ্র্য হইতে বাঁচাইবার একমাত্র উপায়। আমাদের দেশ কেন, পৃথিবীর সকল দেশেই এই প্রণালী একদিন বড়ো হইয়া উঠিবে। এখনকার দিনে ব্যাবসা-বাণিজ্যে মানুষ পরস্পর পরস্পরকে জিতিতে চায়, ঠকাইতে চায়; ধনী আপন টাকার জোরে নির্ধনের শক্তিকে সস্তা দামে কিনিয়া লইতে চায়; ইহাতে করিয়া টাকা এবং ক্ষমতা কেবল এক-এক জায়গাতেই বড়ো হইয়া উঠে এবং বাকি জায়গায় সেই বড়ো টাকার আওতায় ছোটো শক্তিগুলি মাথা তুলিতে পারে না। কিন্তু সমবায়-প্রণালীতে চাতুরী কিম্বা বিশেষ একটা সুযোগে পরস্পর পরস্পরকে জিতিয়া বড়ো হইতে চাহিবে না। মিলিয়া বড়ো হইবে। এই প্রণালী যখন পৃথিবীতে ছড়াইয়া যাইবে তখন রোজগারের হাটে আজ মানুষে মানুষে যে একটা ভয়ংকর রেষারেষি আছে তাহা ঘুচিয়া গিয়া এখানেও মানুষ পরস্পরের আন্তরিক সুহৃদ্‌ হইয়া, সহায় হইয়া, মিলিতে পারিবে।” (সমবায়-১ , সমবায় নীতি/ রবীন্দ্রনাথ ঠাকুর)
২০১৭ সালের ৬ মে। আম্মা চলে গেলেন আমাদের ছেড়ে। বিধাতার বিধান এবং নিয়তির উপর কারো হাত নেই। তারপরও আম্মার চলে যাওয়া মানতে পারিনা আজও। আসুন, রহমতের এই মাসে আমাদের আম্মাসহ সকল মা এবং বাবার জন্য দোয়া করি- রাব্বির হামহুমা কামা রাব্বাইয়ানি ছগিরা।
চোখ রাখুন বিটিভি চট্টগ্রাম কেন্দ্রে আজ সন্ধ্যা ৭.৩০ মিঃ এ প্রচারিত হবে বিশেষ আলেখ্যানুষ্ঠান "এসো বুদ্ধের করুনাতলে"। প্রবাসীরা বিটিভি এ্যাপস ডাউনলোড করে, চট্টগ্রাম কেন্দ্রের অনুষ্ঠান দেখতে পারবেন। ----------------------------------------------------------------------
সুজন আরিফ - এ সময়ের তুখোড় একজন কন্ঠশিল্পী!পাওয়ার্ড ভয়েস'র শিল্পী হিসেবে খ্যাত। একইসাথে নন্দিত সুরকার ও সঙ্গীত পরিচালক। এটি তার ভিন্ন ধাঁচের দারুণ একটি উপস্থাপনা। যথারীতি আমার লেখা এবং বিনোদ রায় এর সুর, সঙ্গীত ও ভিডিও নির্মাণ। আশা করি ভালো লাগবে। 
কন্যা সন্তান দিবস বিষয়টি আমার খুব একটা পছন্দ নয়। আমার মনে হয়, এর মাধ্যমে ছেলে সন্তান থেকে মেয়ে সন্তানকে পৃথক করে দেখা হয়, যেটা আমি একেবারেই মানতে পারি না। কিন্তু আজকে সর্বত্র কন্যা সন্তানের নিরাপত্তাহীনতার বিষয়টি দেখে মনে হয়,কন্যা সন্তান দিবস পালন হওয়া জরুরী। তবে তা আহ্লাদের সাথে নয়, সকল প্রকার নিরাপত্তাহীনতার বিরূদ্ধে সোচ্চার হয়ে। পৃথিবীর সকল কন্যা সন্তানের জীবন বৈষম্য থেকে মুক্ত হয়ে স্বাধীন, আত্মমর্যাদাপূর্ণ ও আত্নির্ভরশীল হোক এই কামনায় আমার কন্যাদ্বয়ের ছোটবেলার একটা ছবি পোস্ট করলাম।
দুঃখ আমি কোথাও রাখিনি তুলে দুঃখ কেবল দুঃখ যাইনি ভুলে
ঘোরের পাগল ♦সালেম সুলেরী # কবিজুটি অরূপ পান্তি, ড. ভারতী ব্যানার্জী-বরেষু পৃথিবীটা গোল, একবার বেজে গেলে থামবে না কবিতার ঢোল, ফিরে আসে স্মৃতিপাখি, বাসা বাঁধে শব্দমনন, পয়ারের বোল। হয়তো বা বিশুদ্ধ পদ্য, নয় তো বা আবোল তাবোল, কারো কারো কবিতার শুরু মানে শিশুমুখ, অবাধেই চিবুনো চুইংগাম, অথবা বাবল্! হা মুখ নিরিখ করো, 'দেখিবে তাহাতে আহা' মুখগহ্বরে পৃথিবীটা গোল, কন্ঠকূহরে ফিরে ফিরে আসে কবিতা-আগল, বঙ্গবিশ্বে কবিরা দ্রাবিড় চাঁদ, ফেরা ইতিহাস, শেষ কথা-- ঘোরের পাগল! জীবনের ধাপে ধাপে পিঁপড়ে সারির অক্ষরমালা, এগিয়ে গিয়েছে যেন জুটিসুখী মহান 'দ্যাগল,' যোগ-উপভোগ, বনরুটি কবিজুটি আহারে আহার, জড়াজড়ি গোলগাল নাদুস বেগল, কবিতা কি ফুটবল, চিৎকার-- দে গোল দে গোল! সম্পর্কের নদীজল ফিরে ফিরে আসে, পদাবলি-ধ্বনিঢোল আকাশে বাতাসে...., স্রোতেরা কবিতা যেন রথচলা গতিকলা-- দে দোল দে দোল। সুরখেকো হোক বা না'হোক মনে পড়ে এ ঢোল সে ঢোল, এ ঢোল সে ঢোল... ! ♦মাত্রাবৃত্ত, নিউইয়র্ক 
ভগলুদের ই কমার্স ৩ সে টাকা দিয়ে পণ‍্য অর্ডার দেয় আর নিজেকে ই কমার্সের বিনিয়োগকারী মনে করে। সেই বিনিয়োগের টাকা কি হলো জানতে চায় না বরং তার চেয়েও বড় ভগলু আরো বেশি টাকা দিয়ে ব‍্যবসা কিনবে আসা করে।
১৫-২২ জুলাই শিথিল, ২৩ জুলাই থেকে ফের কঠোর বিধিনিষেধ।। জাগো নিউজ
আজ বাবার প্রয়ান দিবসে বাবার লেখা একটি গান দিয়ে শ্রদ্ধা নিবেদন করলাম। আমি যখন নবম শ্রেণীতে পড়ি তখন বাবা এই গানটি রচনা করেছিলেন।গানটি প্রায়ই আমি গাইতাম। ওই নীল আকাশে যদি চাঁদ না হাসে তুমি দেখা দেবে তো? ভোরের পাখিরা রাতের তারার সাথে কথা ক'বে তো? জানিনা পথের শেষে তুমি কি দাঁড়াবে এসে আমার আঁখির নীড়ে তুমি ধরা দেবে তো? ঝরে যায় কত ফুল ঝড়ের ঘায়ে তবু তুলে দেয় জানি প্রিয়ের পায়ে। ভুলে যদি যাই যদি পথ তোমার আলোর রথ আমারে আসিয়া তুমি তীরে তুলে নেবে তো? তুমি কথা ক'বে তো? -----------------------অংশুমান হোর। 
