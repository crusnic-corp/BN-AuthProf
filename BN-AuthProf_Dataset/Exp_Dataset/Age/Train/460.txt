 অনেক উচ্চ শিক্ষিত বা উচ্চবিত্ত পরিবারের ছেলেরা নাটক, সিনেমার অভিনেত্রী কিংবা সংগীত শিল্পীদের বিয়ের জন্য পাত্রী হিসাবে পছন্দ করে। মজার ব্যাপার হলো তারা তারকাদের বিয়ে করে কিন্তু তারকা ধারণ করার ক্ষমতা তাদের নেই। যেই তারকা খ্যাতির জন্য সে মেয়েটিকে বিয়ে করে দেখা যায় বিয়ের পর মেয়েটির সেই তারকা সত্বাকেই প্রথমে আঘাত করে যেন সে আর তারকা থাকতে না পারে। ভাবখানা এমন যে এখন থেকে সে কেবল তার। অন্য কারো তারকা সে থাকতে পারবে না। কি একটা দ্বন্দ্ব না? যেই তারকা সত্বাকে পছন্দ করে বিয়ে করল সেই তারকা সত্বাকেই মেরে ফেলতে চায়। ফলে মেয়েটিকে হয় সব কিছু মেনে নিতে হবে নতুবা বিচ্ছেদ অবসম্ভাবী করতে হবে। উপরের এই কথাগুলো বাংলাদেশের অধিকাংশ নারী তারকার ক্ষেত্রে সত্যি। এই তারকারাও সেইরকমই। তারা বিয়ের জন্য এমন পাত্র খুঁজে যেন ইউরোপ আমেরিকায় স্থায়ীভাবে চলে যেতে পারে, নতুবা বিরাট ধনাঢ্য কোন পাত্র অথবা বিশ্ববিদ্যালয়ের উচ্চ ডিগ্রীধারী শিক্ষক। কিন্তু আসল কাজটিই করে না। পাত্রটি কি কেবলই তার তারকা খ্যাতিকেই পছন্দ করে? পাত্রটি কি কেবলই তার বাহ্যিক চেহারাকেই পছন্দ করে? এই খ্যাতি আর এই সৌন্দর্য্য সুখী বিবাহিত জীবনের আসল প্যারামিটারস না। এই জন্যই দেখা যায় বিয়ের কিছুদিন পার হতে না হতেই শুরু হয় সম্পর্কের অবনতি যা শেষ হয় বিচ্ছেদে। অনেক ছেলে আছে উচ্চ শিক্ষিত মেয়ে বিয়ে করবে কিন্তু বিয়ের পর সে স্ত্রীকে চাকুরী করতে দিবে না। বিয়ের পর চাকুরী না করায় মেয়েটির অর্জিত শিক্ষায় জং ধরে এবং এক সময় সে সাধারণ অশিক্ষিত মেয়েদের মতই হয়ে যায়। গতকালকের প্রথম আলোতে "বিয়ে করে লাপাত্তা মিমকে খুঁজছেন নির্মাতারা" শিরোনামে একটি রিপোর্ট পড়ার পর থেকে কথাগুলো আমার মনে ঘুরছিল।
ছবিতে আমরা তিনজন একই লয়ে হাসছি, এই ছবিটার সৌন্দর্য এখানেই! ছবিটি কে তুলেছিলো আমার মনে নেই। আরো অনেক স্মৃতির সাথে ছবির অ্যালবামে যতনে আছে সময়কে ধরে রাখতে। ১৯৯৫ সাল, ২৯ ডিসেম্বর শিল্পাচার্যের জন্মদিনে চারুকলা ইনস্টিটিউট (বর্তমান অনুষদ) এর বার্ষিক শিল্পকর্ম প্রদর্শনীর পুরস্কার বিতরণী অনুষ্ঠান। প্রধান অতিথি ছিলেন ঢাকা বিশ্ববিদ্যালয়ের সে সময়ের উপাচার্য মহোদয় অধ্যাপক এমাজউদ্দিন আহমেদ স্যার। শিল্পগুরু সফিউদ্দিন আহমেদ স্যার আমার গলায় পরিয়ে দিচ্ছেন শ্রেষ্ঠ মাধ্যম পুরস্কারের পদক। 
প্রিয় অভিজিৎ ======== ঠিক কী কারণ জানা নেই, কোনো ভয়ংকর খবর পড়লে নিজের অজান্তেই আমি নিজেকে সে অবস্থানে কল্পনা করতে শুরু করি। পদ্মা নদীতে লঞ্চডুবির খবর পড়লে আমি কল্পনায় দেখতে পাই একটা লঞ্চ ডুবে যাচ্ছে, আমি তার ভেতরে আটকা পড়েছি, পানি ঢুকছে, মানুষ আতংকে চিৎকার করছে আর পানির নিচে নিঃশ্বাস নিতে না পেরে আমি ছটফট করছি। যখন একটা বাসে পেট্রোল বোমা দিয়ে আগুন ধরিয়ে দেওয়ার খবর পড়ি, তখন কল্পনায় দেখতে পাই আমি বাসের ভেতর আটকা পড়েছি, দাউ দাউ করে আগুন জ্বলছে আর আমি তার ভেতর দিয়ে ছুটে বের হওয়ার চেষ্টা করছি; আমার সারা শরীরে আগুন জ্বলছে। পরশু দিন আমি যখন খবর পেয়েছি অভিজিৎকে বইমেলার সামনে কুপিয়ে হত্যা করেছে, তখন পুরো দৃশ্যটি আমি আবার দেখতে পেয়েছি– এই দৃশ্যটি আমার জন্যে অনেক বেশি জীবন্ত; কারণ অভিজিৎ যে রকম বই মেলা ঘুরে তার স্ত্রীকে নিয়ে হেঁটে হেঁটে বের হয়ে এসেছে, আমি আর আমার স্ত্রী গত সপ্তাহে ঠিক একইভাবে মেলা থেকে হেঁটে হেঁটে বের হয়ে এসেছি। আমি জানি, অভিজিতের মতো আমার নামও জঙ্গিদের তালিকায় আছে। কল্পনায় দেখেছি, আমার মাথায় আঘাতের পর আঘাত পড়ছে, আমার স্ত্রী আমাকে বাঁচাতে গিয়ে ছিন্নভিন্ন হয়ে যাচ্ছে। কাছে, খুব কাছেই পুলিশ নিস্পৃহভাবে দাঁড়িয়ে আছে, তাকিয়ে তাকিয়ে ঘটনাটা দেখছে, কিন্তু কিছু করছে না। সিলেটে বসে আমি প্রায় সাথে সাথেই ঘটনাটা জানতে পেরেছিলাম। অভিজিৎকে হাসপাতালে নিয়েছে জেনে দোয়া করছিলাম যেন বেঁচে যায়, কিন্তু অভিজিৎ বাঁচল না। অভিজিৎ রায় আমার ঢাকা বিশ্ববিদ্যালয়ের শিক্ষক প্রফেসর অজয় রায়ের ছেলে। যারা হাসপাতালে ছিল তাদের কাছে আমাদের স্যারের খবর নিয়েছি। একজন বাবার কাছে তাঁর সন্তানের মৃত্যুসংবাদ থেকে কঠিন সংবাদ আর কী হতে পারে? আমাদের পদার্থ বিজ্ঞানের স্যার প্রফেসর অজয় রায় এই ভয়ংকর দুঃসময়ে তাঁর বুকের ভেতরের ওথাল পাথাল হাহাকার ঢেকে রেখে যে অসাধারণ মানসিক শক্তিতে বলীয়ান হয়ে সন্তানের মৃত্যুসংবাদ গ্রহণ করেছেন, প্রিয়জনের সাথে কথা বলেছেন, গণমাধ্যমের মুখোমুখি হয়েছেন, তার কোনো তুলনা নেই। আমরা তাঁর ছাত্রছাত্রীরা যদি তাঁর ভেতরকার শক্তির একটা ক্ষুদ্র অংশও আমাদের জীবনের কোথাও ব্যবহার করতে পারি তাহলে ধন্য মনে করব। আমি আসলে ফেসবুক, নেট, ব্লগের সাথে পরিচিত নই। আমি জানি সারা পৃথিবীতেই এটি খুব গুরুত্বপূর্ণ ভূমিকা রাখছে। তারপরও আমি শুধুমাত্র বইপত্র, ছাপা খবরের কাগজ দিয়েই দুনিয়ার খবর রাখি। সে কারণে আমি অভিজিত রায়ের ব্লগ জগতের সাথে পরিচিত ছিলাম না, আমি শুধুমাত্র তার বইয়ের সাথে পরিচিত ছিলাম। আমি আমার নিজের লেখায় তার বই থেকে উদ্ধৃতি দিয়েছি। আমার খুব আনন্দ হত যখন আমি দেখতাম একজন তরুণ ইঞ্জিনিয়ার কী সুন্দর ঝরঝরে বাংলায় লিখে, কী সুন্দর বিশ্লেষণ করে, কত খাটাখাটুনি করে একটা বিষয় যুক্তি-তর্ক দিয়ে বুঝিয়ে দিতে পারে। আমি জানতাম না ধর্মান্ধ গোষ্ঠী তাকে এভাবে টার্গেট করেছে। ধর্মান্ধ জঙ্গি গোষ্ঠীর তালিকায় আমাদের অনেকেরই নাম আছে, আমরা ধরেই নিয়েছি এই দেশে এভাবেই বেঁচে থাকতে হয়। কিন্তু সত্যি সত্যি যে তারা অভিজিৎকে এভাবে হত্যা করার একটা সুযোগ পেয়ে যাবে আমি কল্পনাও করতে পারিনি। স্বজন-হারানোর এই দুঃখ আমি কোথায় রাখি? শনিবার দুপুরে আমাদের বিশ্ববিদ্যালয়ের সাধারণ ছাত্রছাত্রীরা অভিজিৎ হত্যার প্রতিবাদে একটি মানববন্ধন ও মৌনমিছিল শেষে আমাদের লাইব্রেরির সামনে জমায়েত হয়েছিল। ছাত্র-শিক্ষকরা নিজেদের ক্ষোভের কথা বলেছেন, দুঃখের কথা বলেছেন, হতাশার কথা বলেছেন, অভিজিতের জন্যে গভীর শ্রদ্ধা আর ভালোবাসার কথা বলেছেন। সমাবেশের শেষে তারা আমার হাতেও মাইক্রোফোন দিয়ে তাদের জন্যে কিছু বলতে বলেছে। মাইক্রোফোন হাতে নিয়ে আমি কী বলব বুঝতে পারছিলাম না। তরুণ শিক্ষার্থীদের দিকে তাকিয়ে আমি শেষ পর্যন্ত সবসময় যে কথাগুলো বলি তাই বলেছি। এই দেশের দায়িত্বটি এখন এই তরুণদেরকেই নিতে হবে। বলেছি, তাদের দুঃখ পাবার কারণ আছে, তাদের ক্রুদ্ধ হবার কারণ আছে; কিন্তু যত কারণই থাকুক, তাদের হতাশাগ্রস্ত হলে চলবে না। অন্ধকার জগতের যে মানুষগুলো পিছন থেকে এসে একজনকে হত্যা করে আনন্দে উল্লসিত হয়ে যায়, তারা কোন বিষয়টিকে সবচেয়ে বেশি ভয় পায় আমরা এখন সেটা জানি। তারা ভয় পায় বিজ্ঞানমনস্ক যুক্তিবাদী চিন্তা; তারা ভয় পায় উদার মনের মানুষ; তারা সবচেয়ে বেশি ভয় পায় মুক্তচিন্তা। আমি আমার ছাত্রছাত্রীদেরকে অনুরোধ করেছি, তারা যেন অভিজিতের সম্মানে আর ভালোবাসায় আধুনিক পৃথিবীর উপযোগী মুক্তচিন্তার মানুষ হিসেবে গড়ে ওঠে। সরকার অভিজিতের হত্যাকারীদের ধরতে পারবে কিনা জানি না। যদি ধরতে পারে, এই দেশের আইনে শাস্তি দিলেই কি যে বিষবৃক্ষ এই দেশে জন্ম নিয়েছে তার শিকড় উৎপাটিত হবে? সারা পৃথিবীতে ধর্মান্ধ মানুষের যে নৃশংসতা শুরু হয়েছে, আমাদের দেশেও কি তার ছোঁয়া লাগতে শুরু করেনি? অভিজিতের বাবা, আমার শিক্ষক প্রফেসর অজয় রায় তাঁর সন্তানের মৃত্যুর পর যে কথাটি বলেছেন, আমাদের সবারই এখন কি সেই একই কথার প্রতিধ্বনি করার সময় আসেনি? ত্রিশ লক্ষ মানুষ প্রাণ দিয়ে যে বাংলাদেশ তৈরি করেছিল; আমরা সেই বাংলাদেশকে ফিরে পেতে চাই। এই বাংলাদেশ আমাদের সেই ত্রিশ লক্ষ মানুষের, তাদের আপনজনের। এই দেশ অভিজিতের, এই দেশ অভিজিতের আপনজনের। এই দেশ জঙ্গিদের নয়; এই দেশ ধর্মান্ধ কাপুরুষের নয়। খুব দুঃখের সময় আপনজনেরা একে অন্যের হাত ধরে নিজেদের ভেতর সান্তনা খুঁজে পায়, সাহস খুঁজে পায়। অভিজিতের আহত স্ত্রী, তার কন্যা, তার বাবা-মা, ভাইবোনকে বলতে চাই, আপনাদের পাশে আমরা আছি। একজন দুইজন নয়, লক্ষ লক্ষ বাংলাদেশের মানুষ। আপনারা হয়তো আমাদের দেখছেন না, কিন্তু আমরা আছি। আপনাদের পাশে আছি। পাশে থাকব।
মানুষের সবচেয়ে বড় অসুখের নাম কী ? বলেছিলাম, ভালবাসা । আবার সবচেয়ে বড় সুখের নামও তাই । ভালবাসা
এই করোনাকালিন ট্রেন যাত্রায় দুটি বিষয় পরিস্কার হয়ে যাবে। তা হচ্ছে কাউন্টারে না গিয়ে অনলাইন টিকিটের প্র‍্যাকটিস। আর একটি হচ্ছে স্ট্যান্ডিং টিকিট বন্ধ রেখে ট্রেন যাত্রা। আপাতত কাউন্টার এবং স্ট্যান্ডিং টিকিট বিক্রি বন্ধ রাখা হয়েছে। অনেকদিন থেকে এ দুটি বিষয়ের উত্তর খুঁজছি। উত্তর জানা থাকলে তা রেলের কাছে ছিল অজানা বা অন্যরকম। এবার অপেক্ষা। এর উপর নির্ভর করছে ভবিষ্যৎ পরিকল্পনা। আল্লাহ যা করেন, ভালর জন্য করেন।
ভাতিজি সৌরভী আলম আখির প্রথম উপন্যাসেই অভাবিত সাফল্য । 'অশ্রুমতি'র প্রথম মুদ্রণ শেষের পথে। ক্যাপশন: অশ্রুমতির সাফল্যের কারণ জানতে পাঠক ও প্রকাশকদের অনুসন্ধান।
বৃষ্টি ভেজা কাঠ গোলাপ আমার।যেন স্নিগ্ধ স্বচ্ছ্ব পবিত্র রূপ।
দুজনের যৌথ জীবনযাপনের নাম সংসার রুদ্র- এর নাম প্রেম, এর নাম বিরহের বিকল্প আগুন।।
জগজ্জননী মা সারদার ১৬৭ তম আবির্ভাব তিথি উদযাপন উপলক্ষে শ্রীরামকৃষ্ণ সেবাশ্রম মৌলভীবাজার প্রাঙ্গনে দুদিনব্যাপী অনুষ্ঠানে ১৮ ডিসেম্বর ছিল মায়ের জন্মতিথিপূজায় মঙ্গলঘট পূর্ণ করা, সাংস্কৃতিক অনুষ্ঠান, প্রসাদ বিতরণ, সাজ প্রতিযোগিতা, সন্ধ্যা আরতি, আলোচনা অনুষ্ঠান ও পুরষ্কার বিতরণ অনুষ্ঠান। মায়ের কৃপায় আর সকলের ঐকান্তিক প্রচেষ্টায় সকল অনুষ্ঠান অত্যন্ত সুন্দরভাবে সম্পন্ন হয়েছে। মা সারদা সকলের মংগল করুন। ♥♥
আলহামদুলিল্লাহ্‌। যিল-হাজ্জের চাঁদ দেখা গিয়েছে। অতএব, ২১ জুলাই ঈদুল আদহা। বেশী করে তাকবীর পড়ুন, প্লিজ।
গত ২২ ফেব্রুয়ারি সলিমুল্লাহ খান কথা বলেন বাংলা একাডেমি আয়োজিত একুশে গ্রন্থমেলায় লেখক বলছি মঞ্চে। সেখানে তিনি বর্তমান বাংলা ভাষা ও এর বানান নিয়ে গুরুত্বপূর্ণ কথা বলেন। সেদিনের অনুষ্ঠানের পুরো ভিডিও নিচে দেয়া হলো।
আজ সকাল ১০টায় একটা জরুরী কাজে ধানমন্ডি (ল্যাবএইড হাসপাতালের পাশে) এসসিবি ব্যাংকে গিয়েছিলাম। ভেবেছিলাম কিছু পথ হেটে আর কিছু পথ রিকশায় যাবো। কিন্তু দেখলাম পুলিশ খুবই কড়া। রিকসা চলতে দিচ্ছে না। প্রচুর প্রাইভেট গাড়ী চলছে। পুলিশ গাড়ী থামাচ্ছে, তারপর কথা বলছে এবং ছেড়ে দিচ্ছে। আমি তখন হেটেই যাচ্ছি। কিছু সময় দাড়িয়ে দেখলাম কোন গাড়ীকে ফিরিয়ে দেয় কি না। না... প্রায় ১৫ টা গাড়ী দেখলাম... সব গুলোই চলে গেল। এতে বুঝলাম..... গাড়ীতে থাকলে এমারজেন্সি টা বেশ শক্ত হয়। আর রিকশায় থাকলে এমারজেন্সি হয় না। তিন ধরনের মানুষ রাস্তায় বরে হচ্ছেঃ ১) খেটে খাওয়া মানুষ... কাজের সন্ধানে বা ত্রানের খোজে.... কয়েকজন রিকসা চালকের সাথে কথা বলে জানলাম - ঘরে তার খাবার নেই... বেশ কয়েকদিন রিকসা চালাই নি করোনার ভয়ে, কিন্তু এখন ঘরে খাবার নেই তাই আগে তো বাচতে বউ বাচ্চা নিয়ে তারপর করোনা। ২) আর এক শ্রেনী দেখলাম- কিছুটা উৎসুক.... বেশির ভাগই যুবক.... রাসত্ায় নাকি আজ সেনাবাহিনী নামবে তা দেখার জন্যে..... তাও আবার একসঙ্গে কয়েকজন হাটছে। রাস্তায় হাটলে অবশ্য পুলিশ কিছু বলছে না। এই হাটা প্রতিরোধযোগ্য। ৩) আর এক শ্রনীর মানুষ দেখলাম.... তারা কিছু বাজার সদায় নিয়ে ফিরছে। ৪) আর যারা গাড়ীতে ঘুরছে তাদের টা পুলিশই জানে। ৫) ধানমন্ডিতে কয়েকটা বাড়ীর সামনে দেখলাম- অনেক দরিদ্র মানুষের ভীড়. …. গাড়াগড়ি করে থাকার অবস্থা। জিজ্ঞেস করলাম... ... জানালেন সাহায্য নিতে এসেছেন। আমি অবশ্য বেশিরভাগ পথটাই হাটলাম... দুরত্ব বজায় রেখে।
আমরা বুদ্ধিজীবী না হইলে কাদের লাভ ~ আমরা যারা নতুন বুদ্ধিজীবী তাদেরকে অস্বীকার করতে পারলে কাদের লাভ, কী ধরনের লাভ ভাবছেন কি? ১. কেন আমাদের, আমরা যারা পনেরো বিশ বছর যাবৎ বুদ্ধিজীবী কর্মকাণ্ড কইরা আসতেছি তাদের বুদ্ধিজীবিতাকে কেন অস্বীকার করা হয়? কীভাবে করা হয়? আমরা বুদ্ধিজীবী না হইলে সবচাইতে বেশি লাভ যারা বুদ্ধিজীবী হিসাবে গৃহীত তাদের আর সেইসব বুদ্ধিজীবীদের ঝাণ্ডা যারা বহন করছেন তাদের। তারা কারা? তারা এই দেশের গৃহীত বুদ্ধিজীবী সকল। আনিসুজ্জামান, হুমায়ুন আজাদ, ফরহাদ মজহার, আহমদ ছফা, প্রমুখ। আর দেশের বাইরে কারা আছেন? নোয়াম চমস্কি, নাসিব তালেব, এডওয়ার্ড সায়ীদ, তালাল আসাদ, তারিক আলি, জিজেক, হারারি প্রমুখ। উইকি দেইখা আরো নাম বলা যাবে। এদেরকে বুদ্ধিজীবী হিসাবে গ্রহণ করতে আপনাদের অসুবিধা নাই। আমাদের নিয়া আপনাদের খুব সমস্যা। ২. ধরেন জিজেক সাহেব। উনি খুব গুরুত্বপূর্ণ একটা কথা বলছেন। কিন্তু আপনি এই কথারে গুরুত্বহীন প্রমাণ করলেন। বা পাল্টা আপনার গুরুত্বপূর্ণ কথারে উপস্থাপন করলেন। এখন আপনি যদি বুদ্ধিজীবী হিসাবে আছেন তাইলে আপনার কথারে কীভাবে দেখা হবে, আর না হইলে কীভাবে দেখা হবে? এইটা যে কোনো সময়ের সবচাইতে জরুরি প্রশ্ন। আমরা যাদের কথা শুনি না, তাদের কথা শুনি কিনা? অবশ্যই না। একই বিষয়ে কথা বললে, আমি যদি সঠিকও বলি, আপনি বুদ্ধিজীবী গায়ত্রী স্পিভাকেরটা মন দিয়া শুনবেন। আমার কথা শুনবেন না। প্রথমত তিনি পশ্চিম বইলা শুনবেন, দ্বিতীয়ত তিনি বুদ্ধিজীবী বইলা শুনবেন। কিন্তু আমার ব্যাপারে আপনার বক্তব্য কী? হইল, অয় তো বুদ্ধিজীবীই না। অর কথা আমরা শুনবো না। ঠিক না বেঠিক দিয়া কিছু যায় আসে না, বুদ্ধিজীবী ধরনের কথা আমরা শূদ্রের মুখ থিকা শুনবো না! ৩. এই যে আপনারা আমার কথা শুনবেন না, এইটা ঠিক কইরা দিতেছে কারা? ফরহাদ মজহার, পিনাকী ভট্টাচার্য, ফাহাম আব্দুস সালাম থিকা শুরু কইরা নানান প্রতিষ্ঠান, দল ও ক্ষমতার লোকেরা আপনারা যারা আছেন তারা এইটা ঠিক কইরা দিতেছেন যে, ব্রাত্য রাইসুর মুখ থিকা আমরা বুদ্ধিজীবীর কথা শুনবো না! অভিযোগটা কী? অয় বুদ্ধিজীবী না, অয় কুতর্কের দোকান দিছে, অয় ফ্যাসিবাদ বিরোধী কবিতা লেহে না! সো বুদ্ধিজীবী হিসাবে নিজেরে দাবি করা, ও তা নিশ্চিত কইরা নেওয়াটা আমাদের কথা বলার অধিকার আদায় হিসাবেই দেখতে হবে। আমরা যে কথা বলবো ও শুনতে বাধ্য করবো তার সঙ্গে যুক্ত আমাদের বুদ্ধিজীবী হওয়া। আপনার নিজের বুদ্ধিজীবী হওয়ার ঘোষণাটি কেন নিজেরই দিতে হবে তা বুঝতে পারছেন নিশ্চয়ই।
মাইজভান্ডার শরীফে আমরা। অনেক বছর পরে এসেছি এই পবিত্রতম স্থানে। এই জায়গাটায় এলে মনের উপর দারুণ প্রভাব পড়ে। মন ভালো হয়ে যায়।
এবার ঈদে কিছু কেনা হচ্ছে না সিদ্ধান্ত চূড়ান্ত। করোনা তার অন্যতম কারণ। শ্যালক ফোনে বলল, "ভাই, আপনার জন্য পাঞ্জাবি কিনি। নাহলে কেমন দেখায়! করোনা থেকে সুস্থ হয়ে উঠলেন।" বললাম, "একদম না। কোনো কেমন দেখায় না। আমার বেশ কয়েকটা পাঞ্জাবি আছে। ঈদের দিন একটা পরলেই হবে।"
ধরেই নিলাম আপনি জ্ঞানী, সত্য জ্ঞানটা পেয়েছেন এবং আপনিই সঠিক বলছেন। যদি তেমন হয়েই থাকে, সত্য জ্ঞানটা বিনয়ের সাথে প্রকাশ পাওয়া উচিত ছিলো। কিন্তু আপনি বিনয়ী না হয়ে বরং অহংকারী হবার কারণে আপনার সত্য কথাটাও অগ্রহণযোগ্য হলো। আপনার দৃষ্টিতে আপনি সত্য জ্ঞানটা যেহেতু পেয়েই গেছেন বলে মনে করছিলেন, সেটাকে প্রকাশের আগে আপনার এটাও বুঝতে পারা উচিত ছিলো ❝তাহলে দীর্ঘ সময় ধরে অধিকাংশরা ভুল করলো কেনো?❞ যদি তা বের করতেন, তাহলে আপনি সত্য জ্ঞান প্রকাশের পাশাপাশি ভুল সংশোধনের উপায়ও বলতে পারতেন। সেটা হয়তো আরো ফলপ্রসূ হতো। কিন্তু আপনি তা না করে, বরং যারা ভুল করে গেছে (হতেও পারে তারাও ইচ্ছা করে ভুল করেনি) তাদের পিছে লেগে গেলেন, তাদেরকে গাল মন্দ করলেন, আপনিই একমাত্র সঠিক বলে দাবী করলেন এবং অহংকার মনোভাব ও গালমন্দের কারণে আপনার পুরো কাজেই বারাকাহ্‌ কমে গেলো এবং সত্য কথাটা অধিকাংশরাই গ্রহণ করলো না। হতেও পারে আল্লাহ্‌ আপনাকে সঠিক জ্ঞান দিয়েছিলেন যেনো তা উপলব্ধি করে তাঁর প্রতি কৃতজ্ঞ থেকে তাঁর সন্তুষ্টি অর্জন করতে পারেন এবং সকলে উপকৃত হয়। কিন্তু আপনার অনুত্তম উপায়ের কারণে তেমনটি হলো না। শুধু সত্য ও সঠিক জ্ঞান পেলেই হবে না, সেটাকে উপযুক্তভাবে প্রকাশও করতে হবে। 
তোমার যেদিন মৃত্যু হবে, আমি তো আবার এসেছি ফিরে "হয়তো মানুষ নয়—হয়তো বা শঙ্খচিল শালিখের বেশে; হয়তো ভোরের কাক হয়ে এই কার্তিকের নবান্নের দেশে" হয়তো বৃক্ষ হয়ে কাসালং নদীর পাশে, অশ্বত্থ হরিতকী অথবা হিজল সেদিন বৃষ্টি যেন হয়; অঝোর বর্ষণ ভিজিয়ে সকল পাতা বৃষ্টি যেন হয়
স্বাস্থ্যবিভাগের লুটপাট করে যখন দেখেছে চেয়ারটা এখনো নড়বড়ে হয়নি, তখন বীমা জালিয়াতি'তে নেমেছেন তিনি
গরীব মানুষের ঘরগুলো যেমন ঠিক তেমনই আমাদের মুক্তিযুদ্ধের চেতনায় উজ্জীবিত বাংলাদেশ রাষ্ট্রটা। গড়তে হিম্মত লাগে, মেধা লাগে, কমিটমেন্ট লাগে, সততা লাগে। কোন কিছুই নাই কিন্তু আমি বানাবো বা বানানোর ভান করবো। আমার রাজমিস্ত্রীর কামলা হওয়ার যোগ্যতা নাই কিন্তু আমি আর্কিটেক্ট হবো। যেহেতু কাউকে জবাবদিহির কোন বালাই নাই তাই জনগনের টাকা এইভাবেই উড়াবো। কার কী বলার আছে? কারো কিছুই বলার নাই। বলতে গেলে আপনি দেশদ্রোহী তকমা পাবেন। আপনার সানডে মানডে ক্লোজ করে ফেলা হবে। তারচেয়ে আসেন আমরা বুদ্ধিজীবীদের তালিকা করি। ফুকো আর লাকা কী লিখেছিলেন সেটা আলাপ করি।
চিংড়ির বালাচাও।। কুড়মুড়ে বালাচাও বানাতে যত কষ্ট খেতে ততই মজা আর নিমিষে শেষ।। অল্প করে বানালে বা শুধু নিজেদের জন্য বানালে ভিন্ন কথা।। নয়তো পাঁচ কেজি পেঁয়াজ কেটে বেরেস্তা, রসুন কেটে বেরেস্তা, আবার চিংড়ি ধুতে হয় ৭/৮ বার।। নয়তো বালু যাবেনা।। এত কিছুই পর বালাচাও একটি মুখরোচক খাবার।।
তাঁর কণ্ঠ এখনো এখনো কানে বাজে। শ্রদ্ধা জানাই! .............................................................. "অভিনেতা ও বেতার ব্যক্তিত্ব কাফি খান আর নেই (ইন্না লিল্লাহি ওয়া ইন্না ইলাইহি রাজিউন)। মৃত্যুকালে তার বয়স হয়েছিল ৯৩ বছর। কাফি খানের মৃত্যুর খবরটি নিশ্চিত করেছে তার সর্বশেষ কর্মস্থল ভয়েস অব আমেরিকার বাংলা বিভাগ। বৃহস্পতিবার তিনি যুক্তরাষ্ট্রে শেষ নিঃশ্বাস ত্যাগ করেন বলে জানা গেছে। দীর্ঘদিন ক্যানসারে ভুগছিলেন কাফি খান।"
হু লাল লা খবর : মায়নামার থেকে গত ক'দিনে চারটা হাতি মামা বাংলাদেশে চলে আসছে নাফ নদী সাঁতরে। গত বছর আগস্ট থেকে এ পর্যন্ত ৫ টা হাতি আসছে। স্থানীয় লোকজন ক্ষুধার্ত অভিবাসীদের কলা গাছ সহ বিভিন্ন মূখ রোচক খানা খাদ্য দিয়ে আন্তরিক ভাবে বরণ করে নেয়। স্থানীয় বন বিভাগ দ্রুত হাতিগুলোকে নাগরিকত্ব ও নতুন আবাস স্থলে পৌঁছে দিয়ে এসেছে শতভাগ আন্তরিকতা ও সততার সাথে। হে আল্লাহ্, রোহিঙ্গা জানোয়ারগুলোরে মায়ানমার পাঠিয়ে মায়ানমারের হাতি, বাঘ, ভাল্লুক, কুম্ভীর, ডলফিন, গন্ডার, গয়াল, জলহস্তী, জিরাফ, জেব্রা, পাখ-পাখালি যা যা আছে সব বাংলাদেশে পাঠানোর ব্যাবস্থা করেন। রোহিঙ্গা জানোয়ারগুলো আমাদের বনভূমি, জীব বৈচিত্র্য পর্যন্ত ধ্বংস করে ফেলছে।
অন্যসব শিশুদের মতোই কবুতর মুরগী এসবের প্রতি আমারও খুব মায়া ছিল, পুষতে চাইতাম , কিন্তু জানতামনা কিভাবে পুষতে হয় , ফলে বারবার প্রজেক্ট ফেইল ۔ বাজার থেকে কালো মুরগি একটা আনার পর নানী এটা দেখে বলছিল ' ইবা ত বজা ফারইন্যা কুরা ', কান্না কাটি করে রেখে দিসিলাম , অনেক ডিমও পেড়েছিল বারান্দায় কাঠের বাক্সের ভিতরে খড়ের উপর ۔ একদিন সকালে উঠে দেখি তার মাথা কামড়ে খেয়েছে বেড়ালে ۔ আরেকবার বক্সিরহাট থেকে সাদা রঙের দুইটা কবুতর ছানা কিনে এনেছিলাম বড় করবো বলে , ঠোঁট চেপে ধরে গম চাল এসব খাওয়াতাম ۔ একটা সারাক্ষন ঝিমুতো , পরে মরেই গেল ۔ আরেকটা অনেকদিন ছিল , কিন্তু উড়তেই পারতোনা ۔ একদিন সকাল বেলা উঠে দেখি পালক আর হাড্ডিগুড্ডি পড়ে আছে , এটাও বেড়ালের পেটে গেছে ۔ প্রসঙ্গে বলে রাখি , কাঠের বক্সটা ছিল শক্ত না , বক্সের মুখে কার্ডবোর্ড এর টুকরো লাগিয়ে একটা ইট দিয়ে ঠেসে দিতাম ۔ বদ বিড়াল ইট টা নাড়াচাড়া করে কার্ডবোর্ডটা ফেলে দিয়ে দুর্বল শিকারটা ধরতো ۔ বিড়াল না বলে এটাকে মোয়াফ বলা ভাল , বিতাড়িত চোর বিলাইগুলো ধাড়ি হলে চট্টগ্রামের ভাষায় মোয়াফ বলে ۔ আরেকবার ক্লাস সিক্সে , চুনতি গিয়েছিলাম বড় ফুপুর বাড়ি ۔ ওখানে ছিলাম সপ্তাহ খানেক ۔ চুনতি গ্রামে দাদা দাদি দুইদিক থেকেই আত্মীয়স্বজনে ভরা ۔ বাবার ফুপু দেখতে চেয়েছিলেন আমাকে ۔ ঐ বাড়িতে দাওয়াত খেতে গিয়ে উঠানে আজব ধরণের কিছু মুরগি দেখি ۔ সজারুর মতো আবার গলাটা নেকেড , গলায় কোন পালক নাই ۔ আমার তো এইটা চাইই চাই ۔ এক বায়নাতেই দিয়ে দিলেন ۔ শহরে এসে সেই কি তুমুল উত্তেজনা ! পারলে ঐটারে সাথে নিয়ে ঘুমাই ۔ কিন্তু বড় ভয় , যদি এটাও বিড়ালের পেটে যায় ! যেখানে আমরা থাকতাম সেটা একটা পাড়ার মতো , সব ঘরেই মুরগি কবুতর ছিল ۔ একজন বুড়ি ছিলেন সবাই ডাকতো ' জাহাঙ্গীরগ্যা মা ', তাঁকে মুরগিটা বর্গা দিসিলাম , মানে ডিম্ হলে অর্ধেক অর্ধেক , বাচ্চা ফুটলেও অর্ধেক অর্ধেক۔ মুরগিটা বড় হৈছিল , ডিম্ও পেড়েছিল ۔ প্রথম তিনচারটা খেয়েছিলাম , অপূর্ব স্বাদ ۔ পরে বলেছিলাম ডিমগুলো যেন তা দেয়া হয় ۔ কোন এক আজব কারণে মুরগিটা ডিমে তা বসত না ۔ জোর করে ঐটারে বসাতে গিয়ে যা হৈছিল তা হলো ঠোঁট দিয়ে সব গুলো ডিম সে ফাটিয়ে দিয়েছিল ۔ এরপর জাহাঙ্গীরগ্যা মা বর্গা নিতে অস্বীকার করে , কারণ শুধু ডিমে তার কোন লাভ নেই ۔ জবাই করে খেয়েছিলাম বাসায় , খুব কষ্টে ۔ আজকে কোন একটা পোস্টে না পেপারে সজারু মুরগি নিয়ে কথা হচ্ছিল , এটা নাকি রেয়ার ! গুগল করলাম ۔ আসলেই তো এটা বাংলাদেশের ব্রীড নয় , দক্ষিণ আম্রিকা ও অস্ট্রেলিয়ার ! Frizzle তার নাম ۔ ডিম দেয় কিন্তু নিজে তা দিতে চায়না , অন্য মুরগির তা তে এর ডিম্ রেখে বাচ্চা ফুটাতে হয় ۔ বাবার ফুপুর জন্য অনেক মায়া হচ্ছে , আমার বায়নায় সায় না দিলে এই ব্রিডটা সংখ্যায় আরো অনেক বাড়তো ۔
কাল থেকে সারাদেশে রিকশা ছাড়া সব গণপরিবহন এবং মার্কেট, শপিংমল, পর্যটন কেন্দ্র বন্ধ থাকবে। রেস্টুরেন্ট থেকে শুধু পার্সেল নেয়া যাবে। সর্বনিম্ন লোকবল দিয়ে অফিস চালাতে হবে।
নিউজের আগামাথা বুঝি না। এক নিউজ দেখলাম মিস ইউনিভার্স বাংলাদেশ তানজিয়া জামান মিথিলার (তানজিয়া বানান যা, দেখলে তানগিয়া) সাথে সাকিব আল হাসানের প্রেমের সম্পর্ক ছিলো। মিথিলা স্বীকার করে বলেছেন সেটা পুরানো কথা, এখন না টানা উচিত। দেখেন সাকিবের জন্ম ২৪-৩-১৯৮৭তে, এখন বয়স ৩৪। বিয়ে করেছে ১২-১২-২০১২ তে, নয় বছর আগে, তখন বয়স ২৫। তাহলে মিথিলার বয়স কতো ছিলো? একজায়গায় বলা জন্ম তারিখ ৩১-১২-১৯৯৪, সেই হিসাবে ২৭ বছর। অর্থাৎ ১৮ বছর হবার আগেই সাকিবের সাথে সম্পর্কে জড়ায় ব্রেকআপও হয় অপ্রাপ্তবয়স্ক অবস্থায়। আবার আরেক জায়গায় বয়স ৩১-১২-১৯৯২। সেক্ষেত্রে ২০ বছর বয়স অর্থাৎ প্রাপ্ত বয়স্ক। এখন বলেন কোন দেশে ২৯ বছর বয়সে কেউ মিস ইউনিভার্স প্রতিযোগিতায় অংশ নেয়? এখন পর্যন্ত আমার দেখা ছিলো ২৬, আমরা আবারো রেকর্ড করতে যাচ্ছি? এই সাংবাদিকদের নিয়ে কিছু বলার নাই, নিউজ খুজতে যা খুশি তাই করবে। কার সাথে কার কোন সময় সম্পর্ক ছিলো, এটা এখনো পাবলিক খায়, তাও এই করোনাকালীন সময়ে? একটা কমেন্ট পড়লাম তিনটা কাজ সম্ভব না, প্রথমত হাতিকে কোলে বসানো, দ্বিতীয়ত পিপড়াকে লিপিস্টিক দেওয়া আর তৃতীয়ত সাংবাদিককে মানুষ বানানো। এই সাংবদিকদের নিউজের দরকার হলে হাজার হাজার নিউজ দিতে পারি। যেমন ধরেন, এক পুরুষ পর্নো তারকা যিনি একটা পর্নো ইউনিভার্সিটি করেছে, তার ফোরস্কিন কেটেছিলেন মানে মুসলমানি করেছিলেন। তার এখন পছন্দ হচ্ছে না, ডাক্তারের কাছে পরামর্শ চান পুনরায় চামড়া প্রতিস্থাপন করতে চান। এখন সাংবাদিক ভাইদের একটা বড় কাজ হতে পারে এই চামড়া কিভাবে পাওয়া যাবে, কে দেবে, কিভাবে রিভার্স অপারেশন করাবে, অপারেশনের পর কেমন দেখাবে ইত্যাদি। সাংবাদিক ভাইজান নিউজ আনেন পড়ছি। বিদ্যা সিনহা সাহা মিম পরিবার নিয়ে ইফতার করলো বা জয়া আহসান কুকুরকে রাস্তায় খাওয়ালো, বা ২৯ বছরে মিস ইউনিভার্স প্রতিযোগিতায় অংশগ্রহন যারা তারকা খেলোয়ারের সাথে পূর্বে সম্পর্ক ছিলো, বা বুবলীর সন্তানের পিতা কে, এইসব নিউজ দিতে থাকে, পাবলিকের কাছে সাংবাদিকদের এমনিই তেমন সম্মান নাই, যা আছে সেটা নস্ট করেন না।
‘আল-জাজিরার সংবাদদাতা সাফওয়াত আল-কাহলুত বলেন, তারা এই ভবনটি থেকে বহু অনুষ্ঠান প্রচার করেছেন। কিন্তু মাত্র দুই সেকেণ্ডে এটিকে নিশ্চিহ্ন করে দেয়া হয়েছে’
আর্মেনিয়া- আজারবাইজান যুদ্ধ ======================= আন্তর্জাতিক জিওপলিটিকসের গতিপ্রকৃতি বোঝার জন্য আর্মেনিয়া-আজারবাইজান যুদ্ধ ভালো পাঠ্য। প্রথমে আজারবাইজান; ইরানের বাইরে যে তিনটা শিয়া মেজোরিটি রাষ্ট্র আছে, আজারবাইজান তার একটা। তবে আজারবাইজান সাংবিধানিক'ভাবে ধর্মনিরপেক্ষ রাষ্ট্র । আজারবাইজানের প্রধান জনগোষ্ঠী হলো আজেরি। প্রায় ১০ মিলিয়ন জনসংখ্যার ৯১ ভাগের বেশি আজেরি। সামান্য কিছু পার্থক্য বাদ দিলে আজেরি ভাষা আর তুর্কি ভাষা এক। ইন্টারেস্টিং হলো আজেরিরা ইরানের দ্বিতীয় বৃহত্তম জাতিগোষ্ঠী এবং মোট জনসংখ্যার প্রায় ১৬ ~১৮% , প্রায় ১৩ মিলিয়নের বেশি। ইরানি আজেরিদের প্রায় সবাই শিয়া এবং ইরানে যে প্রদেশে আজেরিরা মেজোরিটি, সেটার নাম ওয়েস্টার্ন আজারবাইজান। একই ধর্ম, একি জাতিগোষ্ঠী এবং সেই সাথে প্রতিবেশি। সে। স্বাভাবিক ভাবেই আজারবাইজান-আর্মেনিয়া বিরোধে ইরান আজারবাইজানের পক্ষে থাকার কথা। কিন্তু বাস্তবতা পুরো ১৮০ ডিগ্রী। ইরান আর্মেনিয়ার পক্ষে যদি প্রকাশ্যে অবস্হান নাও নেয়, বড়জোর নিরপেক্ষ বলবে; কোনভাবেই আজারবাইজানের পক্ষে নয়। এখানে জিওপলিটিকস যেমন আছে, তেমনি আছে ইতিহাস। আর্মেনিয়ানরা যোদ্ধাজাতি। তাঁরা ইরানিয়ান/পার্সিয়ান সাম্রাজ্যে সেনাবাহিনীতে কাজ করেছে। উজিরে আজম নিজাম আল-মুল্কের সেনাপতি ছিলো এক আর্মেনিয়ান। অন্যদিকে সাফাভিদ সাম্রাজ্যের গোড়াপত্তন হয় আজকের আজারবাইজানে। ঐতিহাসিকভাবে আজারবাইজান ইরানের অংশ ছিলো। পরবর্তীতে রুশরা আজারবাইজানের অংশটুকু দখল করে নেয়। পরবর্তীতে নানান ধাপ পেরিয়ে ১৯৯১ সালে স্বাধীন দেশ হিসেবে প্রতিষ্ঠিত হয়। আজারবাইজানের অনুচ্চারিত দাবী হলো ইরানের ওয়েস্টার্ন আজারবাইজান প্রদেশ ওদের অংশ। আর ইরানিয়ান অনুচ্চারিত বক্তব্য হলো পুরা আজারবাইজান তো আমাদের অংশ ছিলো একসময়। ইরান-আজারবাইজান সীমান্তে যাওয়ার সৌভাগ্য হয়েছিলো আমার। বন্ধ রেললাইন, কাঁটাতারের বেড়া, গার্ডপোষ্ট আর আরাশ নদী নিয়ে সীমানা নির্ধারিত। উত্তেজিত ট্যাক্সিচালক বলতেছিলো সীমানার ওপারে গুলবার্গ প্রাসাদ ইরান আজারবাইজানকে দিয়েছে আর ওঁরা এখন জোলফা'কে নিজেদের দাবী করছে। এমন পরিস্থিতিতে ইসরায়েল আজারবাইজানে জায়গা করে নাই। আজারবাইজান সম্ভবত একমাত্র মুসলমান সংখ্যাগরিষ্ঠ রাষ্ট্র যার কাছে ইজরায়েল অস্ত্রপাতি, সামরিক সরঞ্জামাদি রপ্তানী করে এবং করেই চলেছে। [এক ভাই যে আমাকে ইনবক্সে বলছিলো ইহুদীরা শিয়াদের বন্ধু গুপনে-গুপনে। সেটা কিন্তু প্রমান হয়ে গেলো :)] সাম্প্রতিক যুদ্ধে আর্মেনিয়ান লক্ষবস্তুর উপর ইজরায়েলি ড্রোন দিয়ে হামলা করেছে আজারবাইজান। প্রতিবাদে আর্মেনিয়া ইজরায়েল থেকে রাষ্ট্রদূত প্রত্যাহার করেছে। তুরস্কের সাথে আর্মেনিয়ার বিরোধ বহু পুরনো। তারোপর দুই দেশেরই সিংহভাগ মানুষ একই জাতিগোষ্ঠীর হওয়ায় তুরস্ক ও আজারবাইজানের সম্পর্ক ভালো। নয়া সুলতান এরদোয়ানের হুংকার দেখে আশা করি বুঝে গেছেন। বেপার হলো মাত্র ত্রিশ লাখ জনসংখ্যা ‌নিয়ে দুই বৈরি প্রতিবেশি তুরস্ক ও আজারবাইজানের সাথে লড়াই করে টিকে আছে কিভাবে আর্মেনিয়া। শুধু টিকে থাকা নয় সর্বশেষ যে যুদ্ধ হয়েছিলো, তাতে আজারবাইজান টেরিটরির একটা বড় অংশ আর্মেনিয়ানরা দখল করে নিয়েছেন। বেশ কয়েকটা কারন একটা হলো রাশিয়ার প্রকাশ্য সমর্থন, ইরানের গোপন সমর্থন আর সবচে গুরুত্বপূর্ণ দুনিয়াজুড়ে থাকা আর্মেনিয়ান ডায়াস্পোরা। আমেরিকা, ফ্রান্স মতো মাতব্বর, অস্ট্রেলিয়া ও সিরিয়া-লেবাননে থাকা আর্মেনিয়ান ডায়াস্পোরার সংখ্যা আর্মেনিয়ান জনসংখ্যার দ্বিগুন। কিম কার্দাশিয়ান, রেডিটের প্রতিষ্ঠাতা আলেক্সিস ওহানিয়ান, গ্যারি কাসপারভ (আইরনিকালি গ্যারি কাসপারভের জন্ম আজারবাইজানের রাজধানী বাকুতে) ইত্যাদি অনেক প্রভাবশালী মানুষ আর্মেনিয়ান ডায়াস্পোরার অংশ। এবং সবচে গুরুত্বপূর্ণ হলো আর্মেনিয়ার পক্ষে প্রকাশ্যে কথা‌ বলতে কেউই পিছপা হয় না; তাঁরা যে রাস্ট্রেরই নাগরিক হোক না কেন। সিরিয়া, লেবাননের এথনিক‌ আর্মেনিয়ান নাগরিকদের কেউ কেউ যুদ্ধ করতে আর্মেনিয়া পাড়ি জমিয়েছেন। ইন্টারেস্টিং হলো। সংখ্যাগরিষ্ঠ কুর্দিদের সমর্থনও আর্মেনিয়া রাষ্ট্রের প্রতি।‌ তুরস্ক অভিযোগ করেছে সিরিয়ান‌ তুরস্কের কুর্দি ফাইটাররা আর্মেনিয়া হয়ে যুদ্ধ করতে সেখানে‌ গেছে। আর্মেনিয়া আর আজারবাইজানের মূল বিরোধ নাগার্নো-কারাবাখের দখল নিয়ে। ভৌগলিকভাবে এটা আজারবাইজানের মধ্যে কিন্তু এই অন্চলের বেশিরভাগ মানুষ আর্মেনিয়ান। আর্মেনিয়া রাষ্ট্রের অনেক রাজনীতিবিদ নাগার্নো-কারাবাখ থেকে এসেছে। সমস্যা হলো ককেশাস অন্চলের সীমানা এতো বেশি সংখ্যাক বার পরিবর্তিত হয়েছে যে স্থায়ী সীমানার বেপারটাই গোলমেলে। সোভিয়েত ইউনিয়ন ভেংগে যখন আর্মেনিয়া, আজারবাইজান স্বাধীন রাষ্ট্র হয়, তখন নাগার্নো-কারাবাখের আর্মেনিয়ানরা এর দখল নিয়ে নেয় এবং সেখানে থাকা আজেরিদের বের করে দেয়। ককেশাস অন্চল রুশদের অধীনে (আগে কখনো তুর্কি, কখনো পার্শিয়ান সাম্রাজ্যের অধীনে ছিলো) যাওয়ার পর রুশরা এক অন্চলের মানুষকে অন্য অন্চলে নিয়ে যেত, অনেক সময় জোর করে। যেমন: ক্রিমিয়ায় একসময় তাঁতাররা সংখ্যাগরিষ্ঠ ছিলো, পরে তাদেরকে সরিয়ে রাশিয়ার বিভিন্ন অন্চলে পাঠানো হয়। সোভিয়েত ইউনিয়নেও এই রেওয়াজ চালু ছিলো। সুতরাং নাগার্নো-কারাবাখের অন্চলের সঠিক উত্তরাধিকারী কারা, এটা বলা অসম্ভব। ৯০ এর দশকে নাগার্নো-কারাবাখ হারালেও আজারবাইজান কখনোই দাবী ছাড়েনি। এখন আর্মেনিয়ার তুলনায় তারা অনেক শক্তিশালী সামরিক, অর্থনৈতিকভাবে। সুতরাং সুযোগ পেলে পূনরুদ্ধার করার চেষ্টা করবে স্বাভাবিক। আন্তর্জাতিক জিওপলিটিকসে কোন কিছু ডিফাইনড নয়, চিরস্থায়ী বন্ধু বা শত্রু বলে কেউ নাই, কিছু নাই। যে কোন‌ রাষ্ট্র স্বার্থের প্রয়োজন অন্যে রাষ্ট্রের পক্ষে বা বিপক্ষে অবস্থান নিতে পারে।
ধন্যবাদ!কাস্টমস ও শুল্ক কর্তৃপক্ষ! কোরিয়ার ৪ বছর পিএইচডি শিক্ষাগবেষণা শেষে সম্প্রতি দেশে ফিরেছি। নিজের ব্যবহৃত পোশাক, বইপত্র,ব্যক্তিগত ব্যবহারিক পণ্যদ্রব্য ( যেমন রাইস কুকার, প্রেসার কুকার.. ইত্যাদি) কোরিয়ার ডাকযোগে পাঠিয়ে দিই ( ইএমএস সার্ভিস)। কোনো কসমেটিকস বা নতুন কেনা দ্রব্য ও ছিলোনা। ওজন প্রায় ৫৫ কেজি। ৬ টি আলাদা কার্টনে। মাশাআল্লাহ চট্টগ্রাম বন্দরে আসার পর আমাদের শুল্ক বিভাগ প্রত্যেকটি কার্টন অতি অযত্নের সহিত ব্যবচ্ছেদ করে। ভাল করে বাবল র‍্যাপিং দিয়ে মোড়ানো দ্রব্যগুলোকে দুমড়ে মুচড়ে অযত্নের সহিত রিপ্যাক করে। আমি রিসিভ করার পর দেখি রাইস কুকারে ফাটল, সু এর তলা গেছে খুলে। বোঝাই যায় কতটা কেয়ারলেসলি হ্যান্ডল করা হয়েছে। আশ্চর্যের বিষয় হলো প্যাক খোলা ও পুনঃপ্যাক করার মাশুল ও ধরা হয়েছে। সব মিলিয়ে বিল ১০ হাজার টাকা মাত্র। ৪০০০ কি. মি. দুরের দেশ থেকে আমার ব্যবহৃত পণ্য পাঠাতে যেখানে খরচ হয়েছে ১২ হাজার টাকা মাত্র। সেখানে ঐ পুরনো জিনিসপত্রের উপর শুল্ক দিতে হবে প্রায় সমপরিমানের টাকা! সেলুকাস! কি বিচিত্র এই দেশ! শুনেছি এইদেশ থেকে প্রতিবছর হাজার হাজার কোটি টাকা পাচার হয়ে যায়। আচ্ছা, কাস্টমস ও শুল্ক বিভাগের চৌকস কর্তাদের ঐসব চ্যানেলে বসিয়ে দেয়া যায় না। যারা এক পয়সাও দেশ থেকে বাইরে চুইয়ে যেতে দেবেনা। নাকি সাধারণ মানুষের পয়সা চিবিয়ে খাওয়ার মাঝেই সব বাহাদুরি সীমাবদ্ধ থাকবে!
নোয়াখালী কাণ্ডের এক 'নায়কের' ফেইসবুক পরিচয় দেখুন। দুয়ে দুয়ে চার মিলে যাচ্ছে না? এই সব নর্দমার কীট কোন শক্তির বলে বলিয়ান তা উপলব্ধি করার সময় পেরিয়ে যাচ্ছে। আরো চেনা দরকার তাদেরকে যারা আজকের অপকর্মের কথা উঠলেই, অমুক তমুক আমলে কি হয়েছিল তার বয়ান দেওয়া শুরু করে। অপকর্ম তৎক্ষণাৎ রুখে দিতে হয়। অন্য কারো অতীত পাপ, কারো বর্তমান জঘন্যতাকে এতটুকু হালকা করে না। যার যার পাপ তার তার। অন্যদের পাপের হিসেব করার চেয়ে আয়নায় নিজেদের মুখ দেখাটা অনেক জরুরী। জিরো-টলারেন্স, হাইব্রিড ইত্যাদি নিয়ে যারা গল্প দেয় তাদেরও চিনে রাখা দরকার। কিসের জিরো-টলারেন্স? ভিডিও প্রকাশিত না হলে এই সমস্ত নর্দমার কীট বুক ফুলিয়ে তাদের শয়তানি চালিয়ে যেত। কোন সন্দেহ আছে? যেই জোরে এই শয়তানি চলে, তাকে প্রশ্ন করুন। কারা ইনিয়ে বিনিয়ে এই শয়তানি জারি রাখতে সাহায্য করছে, তাদের চিনুন। আমরা মহাবিপদে আছি। এখনো চোখ না খুললে আমাদের কান্না এক দিন কৌতুকের মত শোনাবে।
বাংলাদেশের কোনো রাষ্ট্রীয় বাহিনীর সদস্যের সাথে বেআইনী আচরনের পর অভিযুক্তদের বিরুদ্ধে তরিৎ ব্যবস্থা গ্রহন সাময়িকভাবে স্বস্তিদায়ক, কিন্তু বিপরীত দিকে সাধারন নাগরিকদের ব্যপারে একই পরিস্হিতিতে আইন শৃংখলা বাহিনীর অবহেলা আইনের শাসনের ইংগিত তো দেয়ই না, উপরন্তু তা ঐসব বাহিনীর ভাবমূর্তির জন্যেও ইতিবাচক নয়| সংশ্লিষ্টরা কি তা বুঝতে সক্ষম? নাগরিক হিসেবে সকলের নিরাপত্তা পাবার, সুবিচার পাবার ব্যবস্থাই কেবল এই ধরনের বেআইনি আচরন বন্ধ করতে সক্ষম|
বিলেকাসার নারী ভাবনা সতর্কতাঃ এটি একটি ঝুঁকিপূর্ণ লেখা। শুরুতে মাঝে... লেখার বিভিন্ন অংশে নারীর প্রতি একজন ব্যক্তি মানুষের ভিন্ন ভিন্ন অর্থহীন অভিব্যক্তি প্রকাশ পেয়েছে। তবে পুরোটা পড়লে হয়ত নারীর প্রতি তার একটি অর্থপূর্ণ অভিব্যক্তি পাওয়া যেতেই পারে! আমার জীবনকে আমি খুবই সহজ করে ফেলেছি। এর জন্যে তিনটি মূলনীতি আমি অবিচল ভাবে পালন করি। প্রথমটা হল, আমি কখনোই আমার সুবিধার সঙ্গে আপোষ করি না। দুই মহিলারা পাজি, এবং তিন যে কোন অপকর্মের পর পরই আমার বক্তব্য হল – আমি পরিস্থিরি শিকার, যে পরিস্থিতির সঙ্গে একজন নারীকে জড়ানো চেষ্টা করা হয়, এবং এটা অবশ্যই যুক্তিনির্ভর! মূলনীতি দুই নিয়ে একটু কথা বলা দরকার। আমি পুরুষ এবং মহিলা চড়ুই পাখি চিনতে পারি। দুটো মহিলা চড়ুই পাখিকে ঝগড়া করতে দেখলে আমি বলি – মহিলারা পাজি বলেই ওরা ঝগড়া করছে। একটি পুরুষ চড়ুই পাখির সঙ্গে যদি একটি মহিলা চড়ুই পাখিকে ঝগড়া করতে দেখি, তখন আমার বক্তব্য হল – মহিলাটা পাজি বলেই পুরুষ পাখির সঙ্গে ঝগড়া করছে। আর যদি দুটো পুরুষ পাখি ঝগড়া করে, এবং দূরে একটি মহিলা পাখি দেখতে পাওয়া যায়, তখন আমি বলি, ঐ পাজি মহিলা পাখিটার কারণেই এই দুটো পুরুষ পাখি ঝগড়া করছে। কিন্তু দুটো পুরুষ পাখির ঝগড়ার সময় ধারে পাশেও যদি কোন মহিলা পাখি না দেখা যায়, তখনও আমার সিদ্ধান্ত হল, একটি পাজি মহিলা পাখি নেই বলেই এই ঝগড়া! মহিলা পাখি না থাকার পরেও যদি নির্দ্বিধায় মহিলা পাখির উপরেই সব দোষ চাপিয়ে দিতে পারি, তাহলে মহিলার প্রতি আমার দৃষ্টি ভঙ্গি কতটা যুক্তি নির্ভর, এটা যে যার মত বুঝে নিলেই হবে। যাকে আমি মহিলা বলি, আসলে সে একজন নারী। নারীর প্রতি আমার এরকম একটি সহজ অভিব্যক্তি থাকার পরেও নারীকে নিয়ে কিছু লিখতে যাওয়া বড় একটি দুর্ঘটনা বা অনাসৃষ্টি! তাই বলে নারী কোন অনাসৃষ্টি নয়! বরং নারী হল এই মহাবিশ্বের এক আশ্চর্য সৃষ্টি, সুনিপুণ যার গাঁথুনি! যার ভেতরে আছে জরায়ু নামের এক অতি আশ্চর্য এক কারখানা, যেখানে মানুষের জন্মের শুরুটা হয়, তারপর তার পুষ্টির যোগান দেয়া হয়, প্রকৃতিতে টিকে থাকার মত না হওয়া পর্যন্ত একজন মানুষকে সেখানে নিবিড় যত্নের সঙ্গে পরিচর্যা করা হয়। দশ হাজার কোটি আলোক বর্ষের এই মহাবিশ্বে মানুষের মত প্রাণ আর কোথাও থাক বা না থাক, নারীর জরায়ু হল বিশেষ এক সৃষ্টি, যার কারণে মহাবিশ্বে এই পৃথিবীও বিশেষভাবে গুরুত্বপূর্ণ। নারীর জরায়ুতেই মানুষ সন্তানের জন্ম হয় বলে নারীর ভেতর তৈরি হয় সন্তানের প্রতি মায়া আর ভালোবাসা, যাকে আমরা বলি মাতৃত্ববোধ! এই মাতৃত্ব বোধই হল মানুষের জীবনের জন্য এক রক্ষা কবচ। মানুষের জীবনের দায় যেন চাপানো হয়েছে নারীর কাঁধে! এবং নারীর এই মাতৃত্ববোধ পার্থিব কিছু হতে পারে না, সবচে পাগলাটে মেয়ের কোলেও যখন একটি সন্তান আসে, তখনও সে কিন্তু তার সন্তানের জন্যে একজন পুরোদস্তুর মা। নারীর জরায়ুতে সন্তানের যেন জন্ম হয় সেজন্যেই নারীর গড়ন ভীষণ কারুকার্যময়। নারীকে ঘিরে থাকে এক অদ্ভুত মায়া। তাকে ঘিরেই গড়ে উঠে নারী পুরুষের সংসার। নারীর গর্ভে জন্ম নেয় নতুন নারী পুরুষ, এভাবেই নারী পুরুষ থেকে নারী পুরুষ, জীবন যায় এগিয়ে। নারী বা পুরুষ কেউ কারো প্রতিপক্ষ নয়। বরং একজন আরেকজনের পরিপূরক। ঠিক যেন আলোর মত, আলোর মাঝে থাকে একটি তড়িৎ ক্ষেত্র এবং একটি চৌম্বক ক্ষেত্র। দুটোই সময়ের সঙ্গে পরিবর্তিত হয়। সময়ের সঙ্গে পরিবর্তিত তড়িৎ ক্ষেত্রের কারণে একটি চৌম্বক ক্ষেত্র তৈরি হয়, যা নিজেও সময়ের সঙ্গে পরিবর্তিত হয়, এবং সময়ের সঙ্গে পরিবর্তিত একটি চৌম্বক ক্ষেত্রের কারণে একটি বিদ্যুৎ ক্ষেত্র তৈরি হয়, যা কি না সময়ের সঙ্গে পরিবর্তিত হতে পারে, ... এভাবেই তড়িৎ ক্ষেত্র থেকে চৌম্বক ক্ষেত্র, চৌম্বক ক্ষেত্র থেকে তড়িৎ ক্ষেত্র ... যে কারণে শূন্য মাধ্যমে আলো ছুটছে তো ছুটছেই। ঠিক একই ভাবে সৃষ্টির শুরু থেকেই নারী পুরুষ থেকে আবার নারী পুরুষ, সেখান থেকে আবার নারী পুরুষ ... এভাবেই মানুষের জীবন চলছে। নারী পুরুষ একজন আরেকজনের জন্যে পরিপূরক হলেও, গর্ভ এবং মাতৃত্ব বোধের কারণে নারীর অবস্থানটা পুরুষ থেকে একেবারেই ভিন্ন। সন্তানকে রক্ষা করতে গিয়ে নারী যেমন কোমল হতে পারে, প্রতিকূল পরিবেশে আবার হিংস্রও হতে পারে। এটা শুধু মানুষের বেলায় প্রযোজ্য নয়, এটি প্রাণী জগতের খুব স্বাভাবিক একটি বৈশিষ্ট্য। যেমন, একটি মুরগি মানুষ দেখে পালিয়ে যায়, কিন্তু বাচ্চা হলে অন্য রকম, ছোট বাচ্চার কাছে গেলে মা মুরগি যে কোন কিছুর দিকে তেড়ে আসতে পারে। নয় মাস ধরে একটি সন্তানকে জরায়ু বা গর্ভে রাখতে একজন নারীর যে কষ্ট, যে ত্যাগ, একই সঙ্গে যে আনন্দ, তার কারণেই নারী মনে করে এই সন্তান তার। এটাই সবচে বড় মায়া এবং সন্তান হচ্ছে মানুষের জীবনে সবচে বড় উপহার, নারীর জন্যে তো বটেই! এই সন্তানের জন্যে একজন মা কি না করতে পারেন। একজন নারী মনে করেন – “এই সন্তান আমার”! “আমার” বোধ থেকেই সন্তাদের প্রতি তার ভালোবাসার জন্ম হয়। একই ভাবে আস্তে ধীরে একজন সন্তানও বুঝতে পারে, মা মানেই আমার, একটি পর্যায় পর্যন্ত সন্তানের সমস্ত সুখ সুবিধা এবং আশ্রয় হল ওর মা। একারণেই মায়ের প্রতি সন্তানের ভালোবাসার জন্ম হয়। অর্থাৎ সন্তানের প্রতি মায়ের ভালোবাসা থেকেই মায়ের প্রতিও সন্তানের ভালোবাসার জন্ম হয়! জীবনের প্রয়োজনে একদিন মায়ের প্রতি সন্তানের ভালোবাসা কমে আসতে পারে, কিন্তু সন্তানের প্রতি মায়ের ভালোবাসা কমে না, এখানেও সন্তান “আমার” এই অনুভূতির সঙ্গে জড়িয়ে থাকে তার নয় মাসের কষ্ট, ত্যাগ, আনন্দ, আর সন্তানই যে তার জীবনের শ্রেষ্ঠ উপহার! তাই বলে নারী দোষমুক্ত নয়। নারীর মাঝে সন্তান “আমার” এর সঙ্গে জড়িয়ে আছে বড় একটি অনাসৃষ্টি! যা কিছু “আমার” এর জন্যে নারী যেমন সমস্ত যত্ন করতে পারে, তেমনি যা কিছু “আমার” এগুলো দেখাতেও সে আগ্রহী হয়ে উঠে, এই দেখানোর মাঝে তার স্বামী সন্তান অর্থ রূপ সবই আছে। এই দেখানোর প্রবণতাই নারীর মাঝে বড় একটি অনাসৃষ্টি! দোষ গুণ মিলেই মানুষ, নারীও তাই। আর একটি জিনিস মনে রাখতে হবে, গর্ভ এবং মাতৃত্ববোধ এদের কোনটাই নারীর অর্জন নয়। নারীর জন্যে দুটোই প্রকৃতির উপহার এবং দুটোই বড় দায়! নারী যেন পুরো প্রকৃতি জগতের এক ছোট্ট প্রতিকৃতি। প্রাণকে টিকিয়ে রাখার জন্যে প্রকৃতির মাঝে যেমন সব উপকরণ আছে, ঠিক তেমনি নারীর গর্ভে যেন সন্তানের জন্ম হতে পারে, সেজন্যে নারীর মাঝেও জীবনের অনেক উপকরণ দেয়া আছে। প্রকৃতিতে বেঁচে থাকার জন্যে যেমন আছে মায়া, নারীর মাঝেই তেমনি আছে, মায়া, প্রেম, এবং ভালোবাসা। তা না হলে তাকে ঘিরে সংসার গড়ে উঠবে না এবং সন্তানের যত্ন হবে না। সে অর্থে নির্দ্বিধায় বলা যায় টাকা পয়সা সম্পত্তি নয়, মানুষের জীবনে একমাত্র সম্পদ একজন নারী, নারী মানেই যেন জীবনের চালিকা শক্তি। অন্যদিকে প্রকৃতির মত নারীর মাঝেও ধ্বংস আছে। নারীর মাঝে আছে হিংসা, দ্বেষ, এবং আক্রোশ। প্রকৃতির ধ্বংস লীলা স্থবির জীবনকে এগিয়ে নেয়ার জন্যে আসে, এতে সামগ্রিক মানবতার উন্নতি হয়, মানুষ মানুষের পাশে দাঁড়ানোর সুযোগ পায়। ঠিক একই ভাবে নারীর হিংসা দ্বেষ বা আক্রোশ এটাও যেন সন্তান, পরিবার, বা নিজেকে সুরক্ষা দেবার জন্যেই। নারীর নিজের জীবন যখন অস্তিত্বহীন, বা সামাজিক এবং পারিবারিক হুমকির সম্মুখিন হয়, অথবা অবহেলার শিকার হয়, তখনই সাধারণত নারীর মাঝে এই ধরণের ধ্বংসাত্মক অনুভূতির জন্ম হতে পারে। যে নারীর মাঝে বিশ্বের সবচেয়ে দুর্লভ অনুভূতি এবং জরায়ু নামের এক সুনিপুণ সৃষ্টির কারখানা আছে, সেই নারীই বা কিভাবে অবহেলা সহ্য করবে! অন্যদিকে প্রকৃতির ধ্বংসলীলার যেমন অনেক ভয়াবহ দিক আছে, ঠিক একই ভাবে নারীর হিংসা দ্বেষ এবং আক্রোশের অনেক ভয়াবহ দিক থাকতে পারে। কিন্তু এটাই নারীর একমাত্র রূপ নয়, এবং অধিকাংশ ক্ষেত্রেই নারীরা পরিস্থিতির শিকার, যার পেছনে থাকতে পারে নারী সহ পুরো সমাজ। যার মাঝে প্রেম, মায়া, আর ভালোবাসা থাকে, থাকে জীবনের সুরক্ষা, সেটাই তো মানুষের জন্যে স্বর্গ। তাহলে নারী তো আমাদের জন্যে স্বর্গ। অবশ্যই নারী একটি স্বর্গ; সে পুরুষের জন্যে আশ্রয়, ভালোবাসা, এবং পুরুষের জীবনের ওতপ্রোত অংশ। সন্তানের জন্যে নারীর ভুমিকা পার্থিব সমস্ত কিছুর ঊর্ধ্বে, কেননা মাতৃত্ববোধ নিজেই স্বর্গীয়! ঠিক একই ভাবে নারীর জন্যেও নারী একটি স্বর্গ। এই স্বর্গের প্রকৃত স্বরূপ উপভোগ করতে গেলে নারীর যত্নের দরকার, তার শিক্ষার দরকার, আর এগুলোর চেয়েও বেশি দরকার নারীর সুরক্ষা, পারিবারিক সুরক্ষা এবং সামাজিক সুরক্ষা। এবং এর পেছনে সবচে বেশি দরকার নারী এবং পুরুষের দুজনেরই শিক্ষা, শিক্ষা হল যা দিয়ে নারী পুরুষ একজন আরেকজনকে অবলম্বন করে জীবনকে উপভোগ করতে পারে, পুরুষের জন্যে শিক্ষা হল নারীর সুরক্ষা এবং তার সম্মানে সচেষ্ট থাকা। আর নারীর শিক্ষা হল নিজের এবং অন্যদের যত্ন এবং নিজেদের শিক্ষার ব্যাপারে যত্নশীল হওয়া। নারী আর পুরুষকে ঘিরেই যখন আমাদের মানুষ জীবন, এবং জীবনের শুরু হচ্ছে নারীর গর্ভে, তখন নারীর যত্ন একটি অপরিহার্য বিষয়। আজ মানুষের তৈরি যান মঙ্গলে অবতরণ করেছে। সেখানে যদি কোনভাবে নড়াচড়া করার মতও এক কোষী কোন জীব পাওয়া যায়, তাহলে আনন্দে পুরো পৃথিবী কেঁপে উঠবে। আর আমাদের আসে পাশেই মানুষের জন্ম হতে পারে এমন গর্ভ নিয়ে কত নারী অবহেলার শিকার, পারিবারিক এবং সামাজিক দুভাবেই। এখানে নারী এবং পুরুষ উভয়েই জড়িত, শুধু নারীরাই অবহেলার শিকার নয়, পুরুষও অবহেলার শিকার। দুজনেরই দরকার শিক্ষা এবং যত্ন। আমাদের বোধ কতটা ভোতা হলেই না গর্ভধারী নারীর অযত্ন করতে পারি! মঙ্গলে বা মহাবিশ্বের অন্য কথাও যদি প্রাণ সৃষ্টির কোন গর্ভের সন্ধান পাওয়া যায়, আমরা অনেক অনেক টাকা খরচ করব সেই গর্ভকে টিকিয়ে রাখতে। অথচ আমাদের আশে পাশেই এরকম মহামূল্যবান স্বর্গীয় গর্ভ ঘুরে বেরাচ্ছে, অথচ যত্ন নিচ্ছি না, এটা কি মানব জাতির জন্যে পাপ নয়! সন্তান যখন জীবনের শ্রেষ্ঠ উপহার, তখন যে গর্ভের মাধ্যমে সন্তান আসে, তার অবহেলা করাটা পুরো মানব জাতির জন্যে অবশ্যই পাপ! তাই এই পাপ এড়িয়ে যাওয়ার জন্যে আমাদের সবাইকে জেগে উঠতে হবে। যেন একজন নারী হতে আমাদের জীবনের একমাত্র সম্পদ, আর সন্তান হতে পারে আমাদের একমাত্র ভবিষ্যৎ! জীবনের একটি বড় ক্ষতি হল নারী আর পুরুষকে মুখোমুখি দাঁড় করিয়ে দেয়া। এতে নারী বা পুরুষ কারোরই লাভ নেই, বরং পরিপূর্ণ এবং স্বচ্ছ ভাবে জীবন উপভোগের জন্যে এটা একটি মারাত্মক হুমকি! কিন্তু প্রকৃত শিক্ষার অভাবে যেমন নারীর যত্ন এবং সুরক্ষা হচ্ছে না, তেমনি প্রকৃত শিক্ষার অভাবে নারী আর পুরুষ অকারণে মুখোমুখি দাঁড়িয়ে যাচ্ছে! এখানে একটি প্রশ্ন রেখেই এই অংশের আলোচনার ইতি টানতে চাই, প্রশ্নটা হল, নারী কি তার সমস্ত কিছু উজাড় করে দিয়ে পুরুষকে ভালোবাসেনি, আর পুরুষও কি নারীকে জীবন দিয়ে ভালোবাসেনি? তাহলে কেন নারী পুরুষের মাঝে দ্বন্দ্ব থাকবে। প্রকৃতির কারণেই নারী যেমন নারীই, আর পুরুষও তেমনি পুরুষই, এরা কখনোই এক না, এক হতে পারে না। কিন্তু জীবনের জন্যে দুজনেই দুজনের পরিপূরক! বিজ্ঞানের অগ্রগতির সঙ্গে হয়ত নতুন জীবন বা মানুষ সন্তানের জন্যে একটি নারী আর পুরুষের সংসার না হলেও চলবে। মানুষের কোষ থেকেই নতুন মানুষের জন্ম হবে। সেদিন হয়ত মাতৃ গর্ভেরও দরকার পড়বে না। সেদিন হয়ত ভিন্ন একটা অবস্থার সৃষ্টি হবে। নয় মাসের গর্ভ ধারণের কষ্ট, ত্যাগ, আনন্দ না থাকার কারণে হয়ত সন্তানের প্রতি ভিন্ন মাত্রার একটি অনুভূতি তৈরি হবে, সেটাও একদিন মানুষ মেনে নিবে, ঠিক একই ভাবে জীবনকে হয়ত মেনে নিতে হবে ভিন্ন একটি আঙ্গিকে। তখন হয়ত মায়ের প্রতি যে ভালোবাসা, যে মায়া থাকার কথা, সেগুলো অতটা প্রকট ভাবে থাকবে না। যার একটি ছাপ দিন দিনই সমাজে প্রকট হয়ে উঠছে। সময় মত সাবধান হতে না পারলে, জীবনের গতিপথ জীবন নিজেই ঠিক করে নেবে। পরিবর্তনটা ধীরে ধীরে হবে বলে মানতেও অতটা কষ্টও হবে না। এতে করে জীবন, মানুষ, সমস্ত কিছুর প্রতিই হয়ত আমাদের অনুভূতি দায়সারা হয়ে যাবে। নয় মাসের কষ্ট ছাড়া যদি দোকান থেকে সন্তান কিনতে পাওয়া যেত, সেই সন্তানের প্রতি খুব একটা ভালোবাসা থাকবে বলে মনে হয়, কিনে আনার পর পছন্দ না হলে ফিরিয়ে দিয়ে অন্য সন্তান ... কিন্তু সাধারণ পরিস্থিতিতে কোন মাকেই সন্তান বদলে আনার কথা শোনা যায় না। শেষে আবার ফিরে যাই নারীর প্রতি আমার ব্যক্তি অনুভূতির দিকে। নারীর প্রতি আমার ব্যক্তি অভিব্যক্তি যাই হোক না কেন, সমাজের বিভিন্ন স্তরে বিভিন্ন নারীর সঙ্গে আমার অনেক ধরণের সম্পর্ক আছে। পারিবারিক এবং সামাজিক থেকে ভার্চুয়াল জগতেও অনেক নারীর সঙ্গে আমার পরিচয় এবং সম্পর্ক আছে। সাহায্য এবং সহযোগিতার জন্যে পুরুষের চেয়ে নারীরা অনেক বেশি উদার, এগুলোও তার মাতৃত্ববোধেরি বহিঃপ্রকাশ। তাদের এই উদারতার বড় একটি সাক্ষী আমি। আমার মত মানুষকেও তারা নানান সাহায্য সহযোগিতা করে থাকেন। পারিবারিক স্তরে আমাকে ভালোবাসার মত নারীও যে নেই, এই কথাটাও আমি মানতে নারাজ। নারীর মাঝেই আছে শাশ্বত জীবনের ভালোবাসা, সেজন্যে নারী তো ভালোবাসবেই, একজন মানুষ খারাপ হোক, ভালো হোক, তাকে ভালোবাসার মত অন্তত একজন হলেও নারী থাকবেই, এটাও আমার বিশ্বাস! আর নারীর প্রতি একজন ব্যক্তি মানুষের অভিব্যক্তি বদলাতেও শিক্ষা জরুরি! নারীর মাঝে স্বর্গ খুঁজে নিতেও শিক্ষার ভীষণ দরকার। আবার এটাও ঠিক, সবাই সবার মাঝে স্বর্গ খুঁজে পেতে পারে না, মানুষের মাঝে এই ব্যর্থতা না থাকলে মানুষ কিভাবে শিক্ষার গুরুত্ব বুঝবে! আবার অনেকে স্বর্গ পেয়েও এর গুরুত্ব না বুঝে সেই স্বর্গ ছেড়ে আসতে পারে। ফিরে আসার পর বুঝতে পারে, তার জীবনে স্বর্গ ছিল, এটাও জীবনেরই একটি শিক্ষা, তখন তাদের পক্ষে নারীকে নিয়ে গুছিয়ে লেখা খুব সহজ হয়ে যায়! যে লেখা নারী এবং পুরুষ দুজনের শিক্ষাতেই বিশেষ অবদান রাখতে পারে।
কমিউনিজমের সাথে ইসলামের মিল অনেক। — কমিউনিজমে সুন্নী-শিয়া আছে: মস্কো ও পিকিংপন্হী। —বিভিন্ন মাযহাব আছে: স্ট্যালীনপন্হী, ট্রটসকিবাদী, হোজ্জাপন্হী, মাওবাদী ইত্যাদি। — কমিউনিস্টদের ঐশী গ্রন্হও আছে। — কমিউনিস্টরাও হাদিসের মতো মার্কস, লেনিনের বই থেকে কোট করে। এর ব্যাখা, পূবাপর সমন্ধ (শানে নজুল) ইত্যাদি নিয়ে আজাইরা বিতর্ক করে। — কমিউনিজমে আহমদীয়া ও দ্রুজরা আছে। যেমন: ইউরো কমিউনিজম, ফেবিয়ান সোশেলিজম ও লিবারেশন থিওলজি। — ইমামও আছে: লিও শাও চি, লিন পিন, দেং জিয়াও পিং, আনবার হোজ্জা, প্রচন্ড। — দেশী ভার্সানও আছে: জাসদ, বাসদ। — টুপি লম্বা না গোল এ রকম বিতর্কও আছে: বিপ্লবের স্তর কি/ দেশের অর্থনীতি কি সামন্ততান্ত্রিক নাকি পুঁজিবাদ নাকি আধা-সামন্ততান্ত্রিক। বিপ্লবী গণতান্ত্রিক নাকি গনতান্ত্রিক বিপ্লবী। — আল কায়েদা, দায়েশ/ আইসিস এসবও আছে: নাম না বলি। —(এডিট করে যোগ করলাম) মুরতাদও আছে: সামাজিক সাম্রাজ্যবাদী। — সর্বশেষ মিল শুধু বাংলাদেশে। ইসলামিস্ট আর কমিউনিস্ট— এ দুই পক্ষ বাংলাদেশে কখনই ক্ষমতায় যেতে পারবে বলে মনে হয় না।
মানুষ কতটা মনুষ্যত্বহীন হয়ে গেছে একটা মানুষ ৭/৮ মাস হাসপাতালে নিশ্চয়ই শখে থাকে নাই। আমাদের যে বাড়ি ২৭ টা ফ্যামিলি বাস করে কারো নিজস্ব ফ্লাট কেউ ভাড়াটিয়া আমার ছোট দেবর বাদে একটা মানুষ আমাকে দেখতে আসেনাই। এতো বড় একটা ঈদ গেলো তাও কেউ আসা তো দুরের কথা একটা ফোন ও কেউ দেয়নাই। ভাড়াটিয়া বাদ বাহিরের ফ্লাট মালিকগন ও বাদ নিজেদের আপন আত্নীয় স্বজন ও কম নাই যাদের আমি বিপদে পাশে দাড়াইনাই। টাকা পয়সা দিয়া হোক ক্ষমতা দিয়ে হোক কথা দিয়ে হোক পাশে ছিলাম এখনো আছি মরার আগ পর্যন্ত থাকবো এই ওয়াদা আল্লাহ কে দেয়া ওয়াদা। তারা এতই সতর্ক তাদের ধারণা আমার করোনা এখনো আছে। হা হা হা আরে মুর্খ আত্নীয় স্বজনগণ করোনা কি ১৪ দিনের বেশী থাকে? করোনার এফেক্ট সারাজীবন থাকতে পারে করোনা নয়। হে আমার আপনজন মার্কা আত্নীয় স্বজন ভয় নাই আমি কারো উপর রাগ করিনাই। আপনারা বিপদে পরলে এই অধমকে অবশ্যই স্বরণ করবেন। নিসচয়ই পাশে পাবেন ইনশাআল্লাহ! এই অধমের সাথে আল্লাহ আছে এটাই যথেষ্ট!
সন্ন্যাসী ,উপগুপ্ত৷তবু তাঁর নির্জন বনভূমি বা অরণ্যবেষ্টিত পার্বত্যস্থান বিশেষ পছন্দের নয়৷ তপস্যার জন্যে গভীর,জনহীন অনন্তের মাঝে তিনি ধ্যান মগ্ন থাকেন ৷হিমালয়ের বরফাবৃত উচ্চ শিখরে চন্দ্রপ্রভার প্রতিফলন তার উজ্জ্বলতাকে আরও ভাস্বর করে তোলে৷উপগুপ্ত ধন,মান,যশ্ব-প্রত্যাশী নন৷প্রভুত্ব করার স্বাভাবিক প্রলোভনে তাঁর মন নেই৷ তিনি শুধু চান প্রতিটি জীবাত্মার মধ্যে জ্ঞানের আলোক প্রজ্বলিত করতে,অজ্ঞানতা-অসূয়াকে ধ্বংস করে৷ ধ্যান তাঁর অধ্যাবসায়, -ঠিক পেশাদার কোনো দক্ষ শ্রমিকের কর্মকুশলতার মতন৷ মাঝে মাঝে তাই বিশ্রামের প্রয়োজনে দীর্ঘ পদক্ষেপে হেঁটে চলেন জনালোকে৷চরৈবেতি-কালে তাঁর মনের অন্ধকার,সঙ্কীর্ণতা-সংশয় দূর হয়ে যায়৷ক্রোধহীন সাধুর অন্তর ভরে ওঠে প্রশান্তিতে৷ মাধুকরী জীবনে খুব অল্প চাল-আনাজ-ফল প্রাপ্তিতে সন্তুষ্ট হন৷যে অবস্থায়ই যে দেয়, আনন্দের সাথেই দানকৃত দ্রব্য তিনি গ্রহণ করেন৷চলতি পথে কোন গ্রামের পাশে বটগাছের নিচে বসে বিশ্রাম নেন৷ পাশেই মাঠ, রাখাল বালকেরা গাভী ছেড়ে দিয়ে তা - না -না রবে খেলায় মত্ত হয়৷ উপগুপ্ত তৃষিত নয়নে, পুলকিত হৃদয়ে সেই অপার্থিব দৃশ্য উপভোগ করেন৷ মধ্যাহ্নের বেলা শেষে আশ্রয় নেন কোন মন্দিরের বারান্দায়৷ একবার এমনই ভ্রমন বিলাস চলাকালীন তিনি খেয়াল করলেন আগের সেই চেনা বালকদের দেখা মিলছে না৷ শুনশান মাঠ একা পড়ে আছে৷ পায়ে চলার পথে অজস্র লতার জট বুঝিয়ে দেয়,অনেক দিন এ পথে কেউ আসেনি৷ অবাক সাধু দিব্যদৃষ্টিতে দেখলেন,এক কালসর্প মাঠের পাশে ডেরা বেঁধেছে৷ তার সর্ব অঙ্গে বিষ৷ খেলারত অনেক কিশোর এবং তাদের গোধন এই কালভূজের বিষে প্রাণ হারিয়েছে৷ বহুদিন পরে মানুষের পদধ্বনিতে সাপটিও নিজ গর্ত ছেড়ে দ্রুত ছুটে এসেছে সাধুকে ছোবল দেবার অভিপ্রায় নিয়ে৷ কাছে আসতেই সাধু নিজ দৈবশক্তি কাজে লাগিয়ে তার উদ্যত ফণাকে মাটিতে মিশিয়ে দিলেন৷ তারপর তাকে হিংস্রতার বিপরীতে ভালবাসার মাহাত্য বুঝালেন৷ক্রমাগত সুমিষ্ট ভাষার যাদুতে সেই বিষধর সাধুর শিষ্যত্ব নিল৷ একই সাথে সে প্রতিজ্ঞা করল,আর কোনদিন সে কাউকে দংশন করবে না৷ চরম বিষধর,হেলে সাপ হয়ে গেল৷ পরের বছর সাধুর খুব ইচ্ছে হোল শিষ্যের খোঁজ নেবার৷ তিনি মাঠের প্রান্তে এসে শিষ্যের নামধরে ডাকলেন৷ বহু সময় অতিবাহিত হলে এক সময় সেই সাপটি গুরুর নিকটে এসে প্রনাম করল৷ উপগুপ্ত তার চেহারা দেখে স্তম্ভিত হয়ে গেলেন৷ কোথায় সেই রাজকীয় চলন! চলার গমকে কালো দেহ থেকে ঝলসান বিদ্যুৎ রেখাই বা কোথায়! এই-ই কী তার সেই শিষ্য!দেহটা শুকিয়ে দড়ির মতন,মেরুদন্ডটা ভাঙা...৷তিনি অশ্রুসজল চোখে জানতে চাইলেন"তোমার এমন অবস্থা হোল কেন?" সাপ থেমে থেমে কষ্ট করে জানাল, দরকার না হলে সে গর্ত থেকে বাইরে আসত না৷ তাকে দীর্ঘদিন না দেখতে পেয়ে ছেলেরাও আবার মাঠে ফিরে এল৷ তারা মনের আনন্দে খেলা শেষে ঘরে ফিরত৷ একদিন তারা সাপটিকে দেখতে পায়৷ বেলকাঠের তৈরি লাঠি ছিল তাদের হাতে৷ ঐ লাঠি দিয়েই নির্দয়ভাবে তাকে প্রহার করতে লাগল৷ ইচ্ছে করলেই সে কয়েকজনকে ছোবল দিতে পারত৷ গুরুর নিষেধ, আর নিজ প্রতিজ্ঞা তাকে সেই হিংসার কর্ম থেকে বিরত রেখেছে৷তাদের আঘাতকে পূজা মনে করে বালকদের সে ক্ষমা করে দিয়েছে..৷ উপগুপ্ত সব শুনে দীর্ঘশ্বাস ফেললেন৷তারপর শিষ্যের মস্তকে নিজ হাতখানি রেখে বললেন "বাবা!আমি তোমাকে দংশন করতে বারণ করেছি৷ ফোঁস করতে নয়!" 2 Comments 
আমার রক্তমাংসের মায়ের পেটের কোনো ভাই-বোন নাই। তবে প্রকৃতি মা আমাকে অনেক ভাই-বোন দিছে। তার মধ্যে একজন হচ্ছে সুফি সরোয়ার ইবনে কামাল । আমার মায়ের অপরেশনের সময় ছেলেটা রক্ত দিয়েছিলো। যাওয়া আসার ভাড়াটা পর্যন্ত দেয়ার সুযোগ দেয় নাই। এই ছেলেটা এখন অসুস্থ। আগামীকাল ওর চেস্টের গ্ল্যান্ড রিমুভ করা হবে। সার্জারির খরচের ষাট হাজার টাকার মধ্যে পয়তাল্লিশ হাজার ম্যানেজ হয়েছে। এতিম ছেলেটার সাহায্যের আবদেন পৌঁছে দিলাম। ওর তরফ থেকে আমি আপনাদের কাছে দোয়া এবং সহায়তা করজোড়ে ভিক্ষা চাইছি। মালিক সবার মঙ্গল করুন।
স্বাতিলেখা সেনগুপ্ত চলে গেলেন। তাঁকে শ্রদ্ধা ভরে স্মরণ করি। সত্যজিৎ রায়ের ঘরে-বাইরে ছবিতে তাঁর অনবদ্য অভিনয় মনে রাখবে দর্শক।

ভালো উদ্যোগ! তবে ভবিষ্যতে সৌর বিদ্যুত বা ব্যাটারি চালিত নৌকার কথাও ভাবা যেতে পারে।

আমি অভিভূত। আমার ক্ষুদ্র একটা সাফল্যে বিপুলসংখ্যক মানুষ আমাকে অভিনন্দন জানিয়েছেন।এবং জানাচ্ছেন।ধন্যবাদ প্রিয় স্বজনেরা, জীবনকে ইতিবাচক দৃষ্টিতে দেখবার জন্য আমাকে অনুপ্রানিত করায়।
গান ---- তুমি সেই আগের মতো নীল খামে চিঠি লিখো নাতো, ভালবেসে গোলাপ হাতে কাছে আসো নাতো ---- শিল্পী ঃ তাপস কুমার বড়ুয়া কথা ঃ শাহীন আনোয়ার সুর ঃ তাপস চৌধুরী ২০১১ ইং সালে টি ভি তে প্রচার হওয়া আমার সুর করা গান ।
বিশ্বের সকল মমতাময়ী মা'য়ের প্রতি বিনম্র শ্রদ্ধাঞ্জলি! আজ বিশেষ ভাবে স্মরণ করছি আমার শাশুড়ী'কে যিনি আমাদের ছেড়ে চলে গেছেন বেশ কয়েক বছর আগে। আমাদের সকলের মা'য়ের প্রতি এই গানটি নিবেদন করছি। প্রথিতযশা শিল্পী মনির খান এর আপ্লূত কন্ঠে গাওয়া দারুণ মায়াময় একটি গান। যথারীতি আমার লেখা এবং বিনোদ রায় এর সুর, সঙ্গীত ও ভিডিও নির্মাণ। আশা করি ভালো লাগবে সকলের। 
পিটু খানের মন্তব্য টা অসাধারন। জামিল আকতার রতনের মৃত্যু আমাদের যৌবন চিনিয়েছে। শিবির কতৃক ববর্বরচিত ভাবে জামিল আকতার রতনকে হত্যার পর থেকে আমরা সরাসরি যুদ্ধে নেমেছি। জীবন বাজি রেখে প্রত্যক্ষ যুদ্ধ। কবি হেলাল হাফিজে ভাষায় ' ‘‘এখন যৌবন যার মিছিলে যাবার তার শ্রেষ্ঠ সময়, এখন যৌবন যার যুদ্ধে যাবার তার শ্রেষ্ঠ সময়’’। শহীদ জামিল,তোমাকে ভুললে আমরা আমাদের যৌবন ভুলে যাবো। তাই তো তুমি অমর।
আমরা দুজনে ভাসিয়া এসেছি যুগল প্রেমের স্রোতে অনাদিকালের হৃদয়-উৎস হতে। --অনন্ত প্রেম। রবীন্দ্রনাথ ঠাকুর।
আবার 'ফেসবুক লাইভ'-এ আমার সরবতা! আপনার দু'চোখ আজ একঘন্টা ধার দিন♦ সাসু আজ রোববার থাকছি 'কাব্যকথা ও সুরে'। বাংলাদেশ সময় রাত ১০টায়। ভারতে রাত সাড়ে নয়টায়। আর নিউইয়র্ক-টরন্টোতে রোববার সকাল ১১ টায়। সন্চালনায় 'ইলিশ-কাব্যকন্যা-খ্যাত' রাজিয়া পিংকি। আমাকে আমন্ত্রণ জানানো হয়েছে প্রধান অতিথিরূপে। অনেক অজানা প্রশ্ন আর কবিতার অনুরোধ..! ♦যুদ্ধবর্ষে শৈশবে ভারত পলায়নকালে গরুর গাড়িতে পদ্যচর্চার সূচনা.... ♦ মফস্বলের লিটলম্যাগ থেকে ঢাকায় বাণিজ্যিক ম্যাগাজিন সম্পাদনায় সাফল্য... ♦ ১৯৮৭-তে এরশাদবিরোধী 'জাতীয় কবিতা উৎসবে'র প্রস্তাবনা, আয়োজন-উদ্দীপনা... ♦ সৈয়দ হক, হুমায়ূন আজাদের বাঁধার মুখে শামসুর রাহমানকে আহ্বায়ককরণ... ♦ ২০০২-এ 'হলদিয়া উৎসবে' কবিতার পৃথক উৎসবের প্রস্তাবনা। স্মৃতিময় অংশগ্রহণ-উন্মাদনা.. ♦২০০৩-এ 'তিনবাংলা'র ঘোষণায় ভাষা মতিন, পাঁচ একুশে পদকপ্রাপ্ত..। এবং পাঁচ ভারতীয়... শ্যামল-অমৃত-অপূর্ব-রতনতনু-দীপ মুখার্জী ♦ ২০০২-এ 'অনিরুদ্ধ আশি' প্রতিষ্ঠা, ঢাকা-কলকাতায় স্মৃতিপ্রদ অনুষ্ঠান ♦'শামসুর রাহমান মনোনীত কবিতা' বিভাগে সর্বাধিক কবিতা প্রকাশ (বিচিত্রা-দৈনিকবাংলা) ♦ মধ্যপ্রাচ্য সফর নিয়ে আল মাহমুদের বয়ান অনুষ্ঠানে প্রধান অতিথি.. ♦ বৃটিশ রাজকবি টেড হিউজের দুর্লভ সাক্ষাৎকার। স্ত্রী কবি সিলভিয়া প্লাথের আত্মহত্যা প্রসঙ্গ ♦ হুসেইন মুহম্মদ এরশাদের কবিতা, বান্ধবী ও সন্তান রহস্য ♦ হুমায়ূন আহমেদের সঙ্গে যৌথগ্রন্থ প্রকাশ, রয়্যালিটি সমস্যায় পুনঃপ্রকাশ স্থগিত... ♦ আব্দুল্লাহ আবু সায়ীদের শিয়রে 'কবিতা হাতের পাঁচ' কবিতাসংগ্রহ ♦জয় গোস্বামী ও সুবোধ সরকারের যৌথগ্রন্থ প্রকাশের ব্যর্থ প্রচেষ্টা! ♦দেশ পত্রিকায় 'কবির লড়াই' বিষয়ে সুনীল-শক্তি ও শীর্ষেন্দু। তিন মহারথীর সঙ্গে 'দেশ-আনন্দবাজার' আড্ডা, ১৯৮৫.... ♦ সাহিত্য-সাংবাদিকতা ও কবিতা আবৃত্তি কর্মশালা। বাংলাদেশ-ভারত-প্রবাসবাংলায় নব নব অভিজ্ঞতা.. ♦ আশির দশকে বাংলা একাডেমি বইমেলাতেই ঘুমাতাম আমরা.... ♦ শাহজাদপুরে রবীন্দ্র বিশ্ববিদ্যালয় প্রতিষ্ঠায় 'তিনবাংলা আন্দোলনে' নেতৃত্ব ♦যথাতারিখে নজরুলের প্রয়াণ দিবস পালনে নব-আন্দোলন। চুরুলিয়ায় উল্টো-পাল্টা সমাধি দর্শন ♦ বঙ্গবন্ধু নয়, রবীন্দ্রনাথকেই শ্রেষ্ঠ বাঙালি বলতেন কবি নির্মলেন্দু গুণ... ♦ রাত ১১ টা থেকে আড়াইটায় 'শান্তিনিকেতন' দেখিয়েছিলেন পঙ্কজ সাহা... ♦ নিউইয়র্কে কবি শহীদ কাদরী যাঁদের 'কবি-প্রতিবন্দ্ধি' বলতেন! উল্লেখ্য, সাহিত্যের 'ফেসবুক লাইভ'-এর শুরু আমাদের হাতেই। করোনা না আসা ২০১৭ সালের মে মাস থেকেই। 'বিশ্ব মা দিবস ও আসাম-শিলচর ভাষাদিবসে'র অনুষ্ঠানদ্বয়। 'তিনবাংলা' সারা পৃথিবীর দেশপ্রেমিক লেখকদের এক করেছিলো। আজকের অনুষ্ঠানেও সকলের দুটো চোখ ধার চাই। সঙ্গে থাকবেন তিন প্রতিভাশীল তারুণ্য-- তিন প্রান্ত থেকে। বাংলাদেশ-ভারত ও প্রবাসবাংলা'র বিশিষ্ট কবি, বাচিকশিল্পী, কন্ঠশিল্পী। আসুন, 'ফেসবুক লাইভে' স্মৃতি কুড়াই, হৃদয় জুড়াই। ♦ সাসু, নিউইয়র্ক, রোববার, জুন ০৬, ২০২১
নদী নালা খাল বিল, প্রতিবেশী; দুর্বল ও এতিমের জমি দখলকারীরাও মৃত‍্যুর পর এই জমিতেই মিশে যাবে। দূর্ভাগ‍্য; ক্ষমতাবান নিজেকে অমর ভাবে। "কুল্লু নাফসিন জায়েকাতুল মাউত।"
লকডাউনে বার বার হেনস্থা। কেন? কেন? তারা এখনো টিকা নেয়নি। কেন? কেন? লকডাউন এখনো বহাল। কেন? কেন? করোনায় মৃত্যু কমছে না। কেন? কেন?
পান্তার জয় ---------------- পান্তা থাকে গাঁয়ের বধুর হেঁশেল ঘরের কোনে আলুভর্তা,মরিচপোড়ার মিতালি যার সনে। জুটলে পরে মাছভাজাও থাকে তাহার সাথে বউ ঝিয়েরা বাড়ে যাকে মাটির সানকিটাতে। সেই পান্তা সাজিয়ে দিলো লক্ষ্মী কিশোয়ার অস্ট্রেলিয়ার শেফরা খেয়ে বললো চমৎকার।
