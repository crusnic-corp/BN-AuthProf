শপিং মল নাকি খুলে দিছে? আমারতো শুনেই ঈদের খুশির মত আনন্দ লাগতেছে। বাকি কথাগুলো নাজনীন মুন্নির কণ্ঠেই শুনুন। এটি তিনি গতবছর বলেছিলেন যা এখনও প্রযোজ্য। আমরা যা করছি তাতে আগামী বছরও এই ভিডিওটি প্রযোজ্য হবে।
প্রজাপতির উড়ে চলার মতো জীবনটা কয়েক বর্গফুটে বন্দী করতে চাই না! আজ আমি শংকিত, আতংকিত, ভয়ে নত হয়ে যাই। আমার মেয়েটির জন্য, তার প্রতিটি মুহূর্তের ভাবনায়! ঘরে-বাইরে সব জায়গাতেই ভয়। পথে, বিদ্যালয়ে, খেলার মাঠে, কর্মে কোথাও সে নিরাপদ না। সবচেয়ে ভয়ংকর নিজ বাড়ীর সিঁড়িতে, ঘরের ভিতরেও আজ আতংক। আমি, আমার বন্ধু, পাশের জন সবাই যার যার মেয়েকে নিয়ে ভয়ে রয়েছি, একটা আশংকার ভাবনায় ভয়ে বসবাস করছি, সারাবেলা মেয়েটির নিরাপত্তার কথা ভাবতে গিয়ে হয়তো ওদের সুন্দর প্রজাপতির জীবনটাকে কয়েক বর্গফুটে বন্দী করে ফেলবো ধীরে ধীরে কিংবা ফেলছি। এমন তো চাই না আমি, আমরা! মেয়েটার নিরাপত্তার সাথে ছেলেকে, নিজের ছেলেটিকে যদি সুন্দর জীবনের কথা বলি, তাকে সময় দেই, তার সাথে গল্প করি, তাকে বুঝতে ও বোঝাতে চেষ্টা করি তার মন, আমাদের মনন তাহলে হয়তো নিরাপত্তার আবহে বন্দীত্ব করতে চাওয়া কন্যার জীবনটা প্রজাপতির মতোই সুন্দর থাকবে!
পিপীলিকা বাংলা সার্চ উৎসব ২০১৮ কে স্বাগত জানিয়েছেন বাংলাদেশের প্রখ্যাত লেখক ও সাহিত্যিক অধ্যাপক ডঃ মুহম্মদ জাফর ইকবাল। ইভেন্টে অংশগ্রহণ করে আরও সমৃদ্ধ বাংলা সার্চ প্লাটফর্ম তৈরীতে সহায়তা করুন।
আনন্দ যখন প্রবল খুব হয়, বিস্ফোরণে নয়, চুপচাপ সেটায় অনুভবে বোধ হয় পূর্ণতা পায়
বাবা। পিটিয়ে সাইজ করে চাকুরিতে জয়েন করার সময় কিছু নির্দেশ দিয়েছিলেন তিনি। যা প্রতিপালিত হবে জীবনের শেষ দিন পর্যন্ত ইনশাআল্লাহ। এখন ৮২+ চলছে। আলহামদুলিল্লাহ এখনো ছাঁয়া হয়ে রয়েছেন তিনি।
প্রবীর দে। পশ্চিমবঙ্গের একজন প্রকাশক। কলকাতায় ওরিয়ল প্রকাশের স্বত্বাধিকারী। আমার একাধিক বইও প্রকাশ হয়েছে ওরিয়ল থেকে। প্রবীর দে'র সাথে আমার সম্পর্ক বন্ধুত্বের। আমাদের বন্ধুত্বের বয়স একুশ বছর। আমার পশ্চিমবঙ্গে আসা-যাওয়ার বয়সও একুশ বছর। এই একুশ বছরে কমপক্ষে চল্লিশ বার ভারতে গিয়েছি। আমার মনে হয় না, একবারও বন্ধুর সাথে দেখা হয়নি। পশ্চিমবঙ্গে, বিশেষ করে কলকাতায় আমার সব রকমের ভরসার নাম প্রবীর দে। আজ প্রবীর দে'র জন্মদিন। শুভেচ্ছা শুভকামনা প্রবীর দা। ভালো থাকুন সবসময়।
চেয়েছি তোমায় শুধু, আমার কাছে পেতে ফুলের সুরভী হয়ে ভালবেসে যেতেফুলের কানে ভ্রমর এসে চুপি চুপি বলে যায়তোমার আমার সারাটি হৃদয় নিরবে জড়াতে চাই।শুভ সকাল বন্ধুরা।
শুধু রক্তাক্ত হৃদয়খানা বুকের ভেতরে লুকিয়ে তন্ময় আমি গোপনে নিজেকে বলি : তুমি খুব বড়ো হয়ে গেছো খোকা তুমি খুব বড়ো... 
আজ শিশু সরকারি প্রাথমিক বিদ্যালয়ে দেয়ালিকা "শিশু বারতা" উন্মোচন করেন জেলা প্রাথমিক শিক্ষা অফিসার জনাব আব্দুল আলীম মহোদয় এবং অতিরিক্ত পুলিশ সুপার জনাব রওশনুজ্জামান সিদ্দিকি মহোদয়।উপজেলা শিক্ষা অফিসার, ইউ আর সি ইন্সট্রাকটর ও অন্যান্য সহকারী উপজেলা শিক্ষা অফিসার উপস্থিত ছিলেন।
আরাফার দিকে মানুষের ঢল। মহান আল্লাহ হাজীদের হাজ্জ কবল করুন, আমাদের সিয়াম কবুল করুন, ও আমাদের জন্যে পৃথিবীকে নিরাপদ করে দিন....
বাংলাদেশের বুদ্ধিজীবী সমাজ, অর্থনীতি-ব্যবসায়ী আর রাজনীতি-ব্যবসায়ীরা, এখন সাম্রাজ্যবাদ শব্দটি উচ্চারণও করেন না...
মাননীয় প্রধান মন্তী বলেছেন, করোনাভাইরাস নিয়ে ভয়ের কিছু নেই। আমাদের স্বাস্থ্য মন্তনালয়ের ও বিভাগের যথেষ্ট প্রস্তুতি রয়েছে। যে তিনজন এই ভাইরাসে আক্রান্ত, তাদের দুজন ইতালি থেকে এসেছেন। আসলে সব কিছুই ঠিক ছিল, শুধু এয়ারপোটে চেকিং ম্যাশিন গুলো নষ্ট হয়ে আছে। আর বাকি প্রস্তুতি সব ঠিক আছে। শুনলাম এই ভাইরাসের কোন ভ্যাকসিন এখনো তৈরী হয় নি, কোন ঔষধ ও নেই। সব প্রস্তুতি ঠিক আছে, কোন চিন্তা নেই। প্রধান মন্তী আর কি করবেন। তাকে স্বাস্থ্য মন্তী যা বলছেন তিনি সেটাই ফলো করছেন। তাই তো করার কথা। কাজেই সব প্রস্তুতি ঠিক আছে, কোন চিন্তা নেই।
এখন ধরেন ভিক্ষুক মাছ ধরতে বসছে, কিন্তু যেহেতু সে ভিক্ষুক আপনি তারে মৎস্যশিকারী বলবেন না। আপনি বলবেন, অয় তো ভিক্ষুক! তো বুদ্ধিজীবিতা একটা পদ্ধতি মাত্র, এইটা কোয়ালিটি না, মর্যাদাও না। সুতরাং বুদ্ধিজীবিতার কাজটি যিনি করবেন তিনিই বুদ্ধিজীবী। এইটারে কোয়ালিটি বানাইয়া এতদিন পিপলরে ভুল বোঝানো হইছে। আমি সেইটা চেঞ্জ কইরা দিছি। এখনও আপনাদের পক্ষে মানা একটু কষ্টকর হইতেছে। কয়দিন পরে আপনারাই মাহবুব মোর্শেদ-এর লিস্টের লোকদেরকে বুদ্ধিজীবী বলতে এবং ভাবতে শুরু করবেন। আমি তো এই লাইনে অনেক দিন ধইরা, আমি আপনাদের বুঝতে পারি। এই আপনারাই বলবেন, ভিক্ষুক যদি মাছ মারে তাইলে তো সে মৎস্যশিকারীই। তার বুদ্ধিজীবী হইতে বাধা কোথায়?
আমার কন্যা হৃদির জন্মদিন এবার বেশ জমজমাট ভাবে কেটেছে। জন্মদিনে ৩ টি কেক পেয়েছে সে। অনেক মজা হয়েছে। তার মা নিজের হাতে বন্ধুদের দারুণ মজার সব খাবার রান্না করে খাইয়েছে।
কুষ্টিয়া-পোড়াদহ ট্রেনে একজনকে বই বিক্রি করতে দেখেছি। তাঁর এক হাত জোড়া থাকে বইয়ে। তিনি বলতেন, "বই আছে- ব-ই। বই- বই- বইস-" এখনো বই দেখলে সেই ডাক মাথার ভেতর অনুরণিত হতে থাকে।
দেশ, তথা পুরো পৃথিবী থেকে করোনা হারিয়ে না গেলেও গোটা একটা করোনা হাসপাতাল উধাও হয়ে গেছে রাজধানী ঢাকা থেকে। আরেকটি আইসোলেশান সেন্টারও করোনা রোগীদের থেকে আইসোলেটেড হয়ে গেছে অনেক আগেই। এ যেনো করোনা হাসপাতাল নিজেই করোনায় আক্রান্ত হয়ে স্বাস্থ্যবিধি মেনে অনেক দুরে অজানা কোথাও কোয়ারেন্টিনে চলে গেছে কাউকে কিছু না বলে! হাসপাতালটি সুস্থ হলে আবার ফিরে আসবে বটে, তবে কয়েক শত কোটি টাকার নতুন বাজেটে, নতুন কোনো এক নামে, নতুন কোনো এক স্থানে। কিন্তু নতুন কেউ সেটাকে উদ্বোধন করবে না। পূর্বে যারা করেছে, তারাই বেহায়ার মতো উদ্বোধন করবে একটু নতুন ভাবে! এমন আরো অনেক অজানা প্রকল্প আছে যেগুলি হারিয়ে গেছে, গুম হয়ে গেছে কিন্তু যার অস্তিত্ব এখনও টিকে আছে শুধু কাগজে কলমে। এভাবে আমাদের করের টাকাগুলি কিভাবে খরচ হচ্ছে, ভাগাভাগি হচ্ছে, আমরা জানি না, জানতেও পারবো না। আল্লাহ হলেন বিচার দিবসের মালিক, ন্যায় বিচারক, তার কাছেই বিচার দিয়ে রাখলাম।
মনটা কেমন হয়ে গেছে বুঝতে পারছি না। ছট পূজার গান শুনতে গেছি ইউটিউবে। বিহারে ঝাড়খণ্ডে বড় চমৎকার সব গান হয় ছট পুজোয়। আমি নিজেও এই ছট পূজার ব্যাপারটা পুরো জানিনা কিন্তু এই পূজার রিচুয়ালগুলি বড় ভাল লাগে। কোন মূর্তির পূজা হয় না ছটে- ছট মাই বা ছট মাইয়া বা ছট মা বলে একজন মায়ের উল্লেখ পাবেন ছটের গানে, কিন্তু এই মা কে সেটা কখনো জানিনি। মুল অনুষ্ঠানটা হচ্ছে গঙ্গায় নেমে হাঁটু পানির চেয়ে একটু গভীর জলে নেমে দাঁড়িয়ে থাকা অনেকক্ষণ ধরে আর বাঁশের ধামা ভর্তি ফলমূলের অর্ঘ্য নিবেদন করা। মেয়েরা নিরম্বু উপবাস করে। পুরুষরা ঐসব ফলমূল ভর্তি বাঁশের চাঙ্গাড়ি বহন করে নিয়ে যায়। নারী পুরুষ সকলেই দাঁড়িয়ে থাকে গঙ্গায়। নারীদের অনেককে দেখা যায় মেতে রঙের সিঁদুরের মতো কি একটা দিয়ে একদম নাকের ডগা থেকে সিঁথি পর্যন্ত একটা লম্বা রেখা এঁকে রাখে। এটা কি কেবল বিবাহিতা রমণীরা করে? জানিনা। আর বিহার, ঝাড়খণ্ড ও ইউপির ভোজপুরী এলাকাটায় অনেক ছট পূজার গান হয়। খুবই সুরেলা কান্নার মতো করে একটু মনোটোনাস ধরনের একটা সুর- একধরনের ঘোর লাগা সুর। গানের কথা বুঝার দরকার হয় না, এমনিই শুনতে পারবেন ঘণ্টার পর ঘণ্টা। আমার কাছে পুরো ছট পূজা ব্যাপারটা লাগে প্রকৃতি পূজার মতো একটা ব্যাপার। ছট পূজার গীত শুনতে গেছি, একটা গান থেকে আরকটা এই করতে করতে ভোজপুরী এক সিনেমায় গিয়ে ঠেকেছি। সিনেমার নায়ক হচ্ছে দিনেশ লাল যাদব নিরহুয়া আর নায়িকা আম্রপলি দুবে। আম্রপলি আর নিরহুয়া এই দুজনের একসাথে বেশ কয়েকটা সিনেমা দেখেছি। ভোজপুরি সিনেমার নায়ক নায়িকাগুলি বড় ইন্টারেস্টিং। বাংলা থেকেও যায় নায়িকারা ভোজপুরী সিনেমায় অভিনয় করতে। কাজল নামে একজন নায়িকা আছে গুজরাটি। ওদের কমন বৈশিষ্ট্য হচ্ছে প্রায় সকলেই একটু স্থুলকায়া আর ওদের নাচ ইত্যাদির মধ্যে একটু ভালগারিটি ঠেকা। নায়কগুলি আবার অনেকেই নিজেরাই নায়ক নিজেরাই গায়ক। আম্রপালি নামের এই নায়িকাটিকে আমার বেশ লাগে। না, শুধু নামের জন্যে নয়- আম্রপালি নাম শুনলে তো একটু ভক্তি জাগে, সেটা তো আছেই। নাম ছাড়াও। এই নায়িকা অন্যদের চেয়ে অপেক্ষাকৃত ক্ষীণকায় ছিলেন একসময়। আজ যে সিনেমাটা দেখেছি, নিরহুলা চলল লন্ডন, এই সিনেমাতে দেখি আম্রপলিও বেশ স্ফিতকায়া হয়ে গেছেন। না, ফ্যাট শেমিং করছি না। আমি জানি স্থুলকায়া হওয়াটা এমনকি পশ্চিমে বাজার নিয়ন্ত্রিত সৌন্দর্যের মানদণ্ডেও এখন আর নেতিবাচক কিছু না। কিন্তু এই নায়িকার ক্ষীণকায় দর্শনটা বেশ ছিল। এখনও তাঁর রূপ ও প্রতিভা একটুও কমেনি, বেশ ভরা ভর্তি লাগে। কিন্তু আগের রূপটাই যেন বেশ ছিল। আম্রপালিকে ঐরকম স্থুলকায়া দেখে মনের মধ্যে কেমন একটু ইয়ে লাগছিল। এই পোস্টটা লিখে সেটা কেটে গেছে। নাহ, ছট পূজার ব্যাপারটা একটু জানতে হবে। পৃথিবীর কত কিছু যে আছে জানার, কৌতূহল জাগানিয়া- আহা, একটা মাত্র জীবন, কতো কিছু যে জানার বাকি রেখে একদিন পটাশ করে পটল তুলে ফেলব! আমাদের এখানেও আগে অনেক রকম পূজা হতো। এখন কি হয়? ইতু পূজা বলে একটা পূজা ছিল আমাদের এখানে। এখন কেউ ইতু পূজা করে?
১লা জুলাই ২০২১ঃ আজ ঢাকা বিশ্ববিদ্যালয়ের স্থাপনের ১০০ বছর পালন হচ্ছে, এই উপলক্ষে - শুভ শতবার্ষিকী - জানাই। আমি অবশ্য ১৯৭৩ সালে ঢাকা বিশ্ববিদ্যালয়ে ভর্তি হয়েও লেখাপড়া শেষ না করেই একবছরের মাথায় চলে আসি ইউরোপে লেখাপড়া করতে। সেসময় পশ্চিম বার্লিনের ইঞ্জিনিয়ারিং বিশ্ববিদ্যালয়ে নামডাক বেশ থাকায় সেখানেই লেখাপড়া করি। এই বিশ্ববিদ্যালয়ের বয়স এবার ২৫০ বছর হলো। ঢাকা বিশ্ববিদ্যালয়ের প্রতিষ্ঠা হয় ১৯২১ সালে, পুর্ববঙ্গের এই বিদ্যাপীঠের অন্যতম প্রতিষ্ঠাতা ছিলেন টাঙ্গাইলের ধনবাড়ীর জমিদার নবাব আলী চৌধুরী। ঢাকা বিশ্ববিদ্যালয়ের সিনেট ভবনটি নবাব নওয়াব আলী চৌধুরীর নামে করা। সিনেট ভবনটি ছাড়া এই ব্যক্তিটির নামে ঢাকা বিশ্ববিদ্যালয়ে একটি হল বা টাওয়ারের নামকরন করা হয় নাই এখন পর্যন্ত, অথচ বৃটিশ রাজকোষে তাঁর প্রদেয় অর্থেই ঢাকা বিশ্ববিদ্যালয়ের অনুমতি মেলে এবং পরবর্তীতে তাঁর আর্থিক অনুদানেই ঢাকা বিশ্ববিদ্যালয়ের কার্যক্রম শুরু হয়। এমনকি তাঁর এস্টেটের অর্ধেক বন্ধক রেখে সমস্ত অর্থ যোগাড় করেছিলেন তিনি এই প্রতিষ্ঠানটি গড়ার জন্য । এরচেয়ে বড় অবদান, সেক্রিফাইস আর কি হতে পারে একজন ব্যক্তির একটি জাতিকে উচ্চশিক্ষিত করার জন্য । অন্যদের কথা বাদই দিলাম বর্তমান প্রজন্ম এবং ঢাকা বিশ্ববিদ্যালয়য়ের কয়জন স্টুডেন্টই বা জানে উনার এই অকল্পনীয় অবদানের কথা । বলাবাহুল্য পৃথিবীর অনন্য দেশে শিক্ষা প্রতিষ্ঠান যার অর্থে বা উদ্যোগে প্রতিষ্ঠিত হয় সাধারণত তাঁর বিশাল স্ট্যাচু প্রতিষ্ঠানের সামনে স্থাপন করা হয় প্রতিষ্ঠাতার জীবনী এবং কর্মকাণ্ড সহকারে । ১৯২১ সালের ১লা জুলাই ভারতবর্ষের পূর্ববঙ্গে প্রতিষ্ঠিত হয় ঢাকা বিশ্ববিদ্যালয় । পূর্ব বাংলার মানুষের বুদ্ধিবৃত্তিক জাগরণের লক্ষ্যেই বিশেষত এই উদ্যোগ নেয়া হয় । বঙ্গভঙ্গ রদের পরিপ্রেক্ষিতে নবাব স্যার সলিমুল্লাহ, নবাব নওয়াব আলী চৌধুরী ও শের-এ-বাংলা এ কে ফজলুল হক ১৯১২ সালে ভাইসরয় লর্ড হার্ডিঞ্জের কাছে প্রস্তাব করেন ঢাকা বিশ্ববিদ্যালয় প্রতিষ্ঠার । এর পরিপ্রেক্ষিতে ঢাকা বিশ্ববিদ্যালয়ের স্বপ্নদ্রষ্টা নবাব স্যার সলিমুল্লাহ ঢাকার রমনা সিভিল স্টেশন এলাকায় ৬০০ একর জমি দান করেন । সেই ৬০০ একর জমির উপর আজকের ঢাকা বিশ্ববিদ্যালয়, ঢাকা মেডিকেল, বুয়েটের মতো দেশের শ্রেষ্ঠ শিক্ষা প্রতিষ্ঠানগুলো দাঁড়িয়ে আছে। নবাব সৈয়দ নওয়াব আলী চৌধুরী যিনি স্যার সলিমুল্লাহর মৃত্যুর পর (১৬ই জানুয়ারি ১৯১৫) ঢাকা বিশ্ববিদ্যালয় প্রতিষ্ঠার যাত্রাকে এগিয়ে নিয়ে সফলতায় উপনীত হয়েছিলেন। শুধু তাই নয় বৃটিশদের কাছে তাঁর এস্টেটের অর্ধেক বন্ধক রেখে সমস্ত অর্থ যোগাড় করেছিলেন এই প্রতিষ্ঠানটি গড়ার এবং কার্যক্রম শুরু করার জন্য । প্রথমে কলা, বিজ্ঞান ও আইন অনুষদ নিয়ে এ বিশ্ববিদ্যালয়ের যাত্রা শুরু হয়। বলাবাহুল্য যে, নওয়াব আলী চৌধুরী ছিলেন অবিভক্ত বাংলার প্রথম মুসলমান মন্ত্রী। শিক্ষাবিস্তারে তাঁর আন্তরিকতার জন্য সে সময় তাকে শিক্ষামন্ত্রীর দায়িত্ব দেওয়া হয়েছিল। তার দৌহিত্র মোহাম্মদ আলী বগুড়া পাকিস্তানের তৃতীয় প্রধানমন্ত্রী ছিলেন। মাতৃভাষার প্রতি তাঁর অবদানের কথা আমরা মনে হয় কেউ জানি না ; নওয়াব আলী চৌধুরী ১৯১১ সালের রংপুর অধিবেশনে মাতৃভাষা বাংলার পক্ষে প্রথম সোচ্চার হয়ে বলেছিলেন, "বাংলা আমাদের মাতৃভাষা, মাতৃস্তনের ন্যায়, জন্মভূমির শান্তি নিকেতনের ন্যায় বাংলা ভাষা। বাংলাভাষা আমাদের নিকট প্রিয়, কিন্তু হতভাগ্য আমরা, প্রিয় মাতৃভাষার উন্নতিকল্পে আমরা উদাসীন। অধঃপতন আমাদের হবে না - তো কার হবে?" তারপ্র এই ঢাকা বিশ্ববিদ্যায় থেকেই রাষ্ট্রভাষা বাংলার আন্দোলন শুরু হয় ১৯৪৮ সাল থেকেই যা ১৯৫২ সালের ২১ শে ফেব্রুয়ারী তে বাংলা ভাষা আন্দোলন চূড়ান্ত রূপ ধারণ করে। তৎকালীন প্রতিকূল পরিবেশে একজন জমিদার হয়ে নবাব আলী চৌধুরী বাংলা ভাষাকে রাষ্ট্রভাষা প্রশ্নে গুরুত্বপূর্ণ ভূমিকার স্বাক্ষর রাখেন। ১৯২১ সালে বাংলা ভাষাকে প্রদেশের সরকারি ভাষা করার জন্য লিখিত প্রস্তাব পেশ করেন তিনি। এই গুনি মানুষটি ভাষা ও সাহিত্য এবং সাংবাদিকতার একজন বড় পৃষ্ঠপোষক ছিলেন। ঢাকা বিশ্ববিদ্যালয়ের প্রথম উপাচার্য ছিলেন স্যার ফিলিপ জোসেফ হার্টগ বা পি জে হার্টগ। প্রতিষ্ঠার পর থেকে এ যাবৎ ২৬জন বিশিষ্ট শিক্ষাবিদ ঢাকা বিশ্ববিদ্যালয়ের উপাচার্যের দায়িত্ব পালন করেছেন। এই বিশ্ববিদ্যালয়ের বর্তমান উপাচার্য মোহাম্মদ আখতারুজ্জামান। এ বিশ্ববিদ্যালয়ের প্রথম ভারতীয় ও মুসলমান উপাচার্য স্যার এ এফ রাহমান। তারপর উপাচার্য হন প্রখ্যাত ইতিহাসবিদ অধ্যাপক রমেশচন্দ্র মজুমদার। একাত্তরের মার্চ মাসে ঢাকা বিশ্ববিদ্যালয়ের উপাচার্য ছিলেন বিচারপতি আবু সাঈদ চৌধুরী। ১৯২১ সালের ১ লা জুলাই ৮৪৭ জন ছাত্র ও একজন ছাত্রী নিয়ে ঢাকা বিশ্ববিদ্যালয়ের শুরু হলেও এখন ছাত্রছাত্রীর সংখ্যা ৪৬,১৫০ (২০২০ সালে) জন।
পদ্মা সেতু এলাকা থেকে আবারো একজন ভারতীয় নাগরিককে আটক করেছে সেনাবাহিনী এবং যথারীতি তাকে পুলিশের কাছে হস্তান্তর করেছে সেনাবাহিনী। তিনদিনের মধ্যে দুইজন ভারতীয় নাগরিক ধরা পড়লো পদ্মা সেতু এলাকায়। ঘটনাদুটোকে খুব সাধারণ অনুপ্রবেশ বলে মনে হচ্ছে কী?
আপনি যখন কাউকে প্রতিশ্রুতি দিচ্ছেন, আপনি তার কোনো কাজে আসবেন তখন ভেবেচিন্তে বলছেন তো? এমন হতে পারে আপনার কাছে কেউ প্রতিশ্রুতি চায় আপনি তার কাজে লাগবেন এমন।। কিন্তু কেউ চাইলেই আপনি যদি অপারগ হন, বা অক্ষম হন, অথবা আপনার ইচ্ছে না থাকে তবে আপনাকে কেউ জোর করতে পারেনা।। আপনি এতোটা দুর্বল নন বা দুর্বল হবেন না যে কারও চাপের মুখে কারও সাথে প্রতিজ্ঞাবদ্ধ হবেন।। এটাই আপনার ব্যক্তিত্বের দৃঢ়তা, আপনি যেটি পারেন সেটিই বলেন।। অহেতুক কথা অনেকেই বলে।। আপনি সেই দল ভুক্ত হবেন কেন? হ্যাঁ কেউ কেউ আছেন নিজে থেকেও মানুষের দুর্বল চাহিদা দিকটি লক্ষ্য রেখে এক ধরনের সহমর্মিতা দেখিয়ে পাশে থাকবার কথা বলে।। রাজনীতিকরাই বেশি।। কিন্তু অন্যেরাও এমন করে বৈকি।। আসলে এই ক্ষেত্রে এক ধরনের প্রতারণার অভিসন্ধি কাজ করে।। নিজেকে ইম্পর্টেন্ট করে তোলা আর কি।। এই সবের ফাঁকে অপরপক্ষ যদি দুর্বল হয় তবে আশা করে, মনে করে একটি পথ পেয়েছে হয়তো।। মনে মনে আকাশকুসুম অনেক খানি জাল বুনে নেয়।। কিন্তু সব চেয়ে বড় কথা হচ্ছে কাউকে এই এতটুকু প্রতারিত করার অধিকার আপনার নেই।। যে কোনো কিছু আপনার সামর্থ্যের বাইরে হলে সেটি নিঃসংকোচে বলুন।। নির্দ্বিধায় বলুন আপনি অপারগ।।আপনার অক্ষমতা আপনার লজ্জা নয়, বরং স্পষ্ট কথাটি বলতে পারা আপনার বলিষ্ঠতা সততা।। আর একটি কথা, আপনার কথার মুল্য আপনি নিজে দিন।। নিজেকে নিজের কাছে খেলো করবেন না।।
১৮৫৬ সালের ফেব্রুয়ারি মাসে ইংরেজ সৈন্যদের একটি দল সাঁওতাল-বিদ্রোহের প্রধান নেতা সিদু মাঝিকে গ্রেপ্তার ও হত্যা করে। সিদু মাঝিরা মৃত্যুবরণ করেন নাই। তাঁরা আমাদের মধ্যেই বেঁচে আছেন, বেঁচে থাকবেন।
পথে পথে চলতে চলতে হঠাৎ একদিন থেমে যাব.... থেকে যাওয়া বা থেমে যাওয়া কোনটারই তাড়া নেই। তবে শেষ পর্যন্ত থেমে যাওয়াটাই বাস্তব।
মডেল মসজিদ থেকে জালিমের বিরুদ্ধে খুৎবা দিতে না পারলে কি হবে সুরম্য দালানগুলো দিয়ে ?
একটি সংবাদের বিবর্তনঃ ১। বর্তমান পরিস্থিতিতে ভারতের সাথে সীমান্ত বন্ধ রাখার পরামর্শ কোভিড জাতীয় কারিগরী কমিটির চেয়ারম্যান ডা. শহীদুল্লাহর। ২। অবিলম্বে ভারতের সাথে সীমান্ত বন্ধ করে দেয়া উচিত- বিএনপি মহাসচিব মীর্জা ফখরুল ইসলাম আলমগীর ৩। দেশে খাদ্য সঙ্কট তৈরী করতেই ভারতের সাথে সীমান্ত বন্ধের দাবি করছে বিএনপি- তথ্য ও সম্প্রচার মন্ত্রী ড. হাছান মাহমুদ ৪। কাল থেকে ১৪ দিন বাংলাদেশ- ভারত সীমান্ত বন্ধ থাকবে- আন্তঃমন্ত্রণালয় বৈঠকে সিদ্ধান্ত
এক মন্ত্রী আছেন ছবি দেন। সুন্দর সুন্দর বানী দেন, এখন আমাদের একতার প্রয়োজন, এই ধরনের। কি জানি বুঝি না, এইগুলি উনি লেখেন? সন্দেহ হয় কারন যখন ভাষন দেন, বানীর মধ্যে একতা বলে কিছু নাই, ভদ্রভাষায় গালি দিতে ছাড়েন না। আরেক মন্ত্রী আছেন, তিনি মাথা দুলায় সুন্দর করে গুছায় টিটকারী মারেন, এইদিকে তাকায় মারেন, ঐদিকে তাকায়ও মারেন। কি মজা পান জানি না, তবে পদে বহাল থাকার জন্য এইটা ভালো ফর্মুলা। তথাকথিত বিরোধী দলে এক নেতা আছেন, ভাষন যখন দেন মনে হয় মৃগীরোগাক্রান্ত। ডাকসুর এই সাবেক সহসভাপতির কি মুখে পারকিনসন হইছে? তেমনি আরেক নেতা আছেন, উনি সাইবর্গ টাইপের। সেই রোবট সোফিয়ার কিছু ভাবান্তর আছে, উনি কাগজ একটা নিয়ে পড়তে থাকেন, কোন ভাবাবেগ নাই। একটা দেশ চালাইতে সবার সহযোগিতা লাগে। মানুষকে মাস্ক পরতে বললে পরতে হয়। নিয়ম মানা জরুরী। বাই দ্যা ওয়ে, কাল বাজারে গেছি, মেয়র সাহেব সামনে পরছেন। উনি মাস্ক পরার জন্য সবাইকে বললেন, ভারতের ভেরিয়েন্ট নিয়েও বললেন। খুব ভালো লাগছে। স্থানীয় নেতারা এভাবে জনগনের মধ্যে আগায় আসলে ভালো লাগে। আমার সামনে বিশালদেহি মানুষটা দাঁড়ালেন, সালাম দিলাম, আমারে দুইটা মাস্ক দিয়ে বললেন আমার তরফ থেকে উপহার, সুন্দর একটা মাস্ক পড়ছেন। মামা, ৫৮০ টাকা দিয়া দেশী কেলভিন ক্লেইনের ৬ লেয়ারের মাস্ক, আর পাইলাম দুইটা ৫ টাকার মাস্ক ফ্রি। এরপর হঠাৎ দেখি বাঙালির সেই পুরান অভ্যাস চারিদিক থেকে হাত পাইতা দিছে, ফ্রি মাস্ক চায়। যা বলতেছিলাম, করোনা সময়টা রাজনীতির সময় না, ধৈর্য ধরে নিয়ম মানতে হবে। সেখানেও দেখি রাজনীতি কেউ ছাড়ে না। রাজশাহী বিশ্ববিদ্যালয়ের ভিসি যাইতেছেন, খবরের হেডলাইন “১৪১ জনের বিতর্কিত নিয়োগে বিএনপি জামাতও ছিলো” হ্যা ছিলো, পুরা কথাটা শুনে নাই, “ছাত্রলীগের ১২৫ জন ছিলো”, বাকীরা অন্য। আচ্ছা, এমন কোন নিয়ম আছে শিক্ষক নিয়োগে দলীয় লোক ছাড়া নিয়োগ হবে না? হলে ভালো, সরকার বদল হইলে সমস্ত শিক্ষকের পদত্যাগ করে নূতন শিক্ষক নিয়োগ করা বাধ্যতামূলক হবে। এই যে ১৯৭৩ সালের বিশ্ববিদ্যালয় সায়ত্বশাসন আইন বানায় শিক্ষকদের লাল হলুদ কমলা সাদা নীল দল বানায় বসে আছে, এই ভুল কোনদিন আর ঠিক করা যাবে? এইটা রাজনীতির সময় না, একটা খারাপ সময় যাচ্ছে, সবারই সবাইকে দরকার। তার চেয়ে বেশী দরকার পারস্পরিক শ্রদ্ধাবোধ ফিরায় আনা। আর কতো রাজনীতিবিদদের বা তাদের চামচাদের কথায় নাচবেন? মাঝে মাঝে মনে হয় এই লোকগুলাকে কারা প্রধান অতিথি বানায় যারা মনে প্রানে ঘৃণাজীবি? নাকি নিজেরা পয়সা দিয়ে প্রধান অতিথি হন? এই যেমন কারো কারো ফেইসবুক পোস্টে হাউকাউ করলে নাকি কোন খাত থেকে বিশ টাকা পাওয়া যায়। ভালোই তো ভালো না, বাঙ্গালী ব্যবসা শিখতেছে। 
বুক বাইণ্ডার আলী ভাইয়ের রাত দিনের একান্ত প্রচেষ্টায় বইগুলা প্রস্তুত হলো এবং আপনাদের কাছে পৌঁছাবার  জন্য  প্রকাশক প্রস্তুত...
খাদ্য ও পুষ্টি: এসো নিজে জানি-১ ৪০ এর আশেপাশে যাদের বয়স, গড়পড়তায় তাদের দৈনন্দিন ক্যালোরি কোটা ২০০০ এর মতো। বিশ্বস্বাস্থ্য'র পরামর্শ মতে এই ২০০০ ক্যালোরির সর্বোচ্চ ৫% চিনি বা সুগার থেকে আসা উচিত। সহজ করে বললে, দৈনিক ৬ চা-চামচ বা ২৪ গ্রাম চিনির বেশি খাওয়া উচিত নয়। উল্লেখ্য ফলমুল ( ফলমুলের জুস নয় কিন্তু খিয়াল কইরা), দুধেও চিনি থাকে যেটাকে বলা হয় ইনট্রান্জিক সুগার, সেটা এই ৬ চা-চামচ কোটার বাইরে। এখন প্রশ্ন হলো ৬ চা-চামচের বেশি চিনি খেলে সমস্যা কি? চিনি শরীরে প্রবেশ করা মাত্র এনজাইম একে ভেংগে গ্লুকোজে পরিনত করে। গ্লুকোজ রক্ত প্রবাহের(ব্লাড স্ট্রিম) সাথে মিশে যায়। শরীরে ব্লাড-সুগারের অনুপাত ঠিক রাখতে দেহযন্ত্র ইনসুলিন নি:সরন করে। যত বেশি গ্লুকোজ তথা চিনি, তত বেশি ইনসুলিন। এই ঘটনা যদি পৌন:পুনিক ভাবে ঘটতে থাকে, দেহযন্ত্র যথেষ্ট পরিমান ইনসুলিন উৎপাদন করতে পারে না, অনেকক্ষেত্রে একেবারে বন্ধ করে দিতে পারে অথবা রক্তকনিকা (ব্লাড সেল) ইনসুলিনকে বলতে পারে তোর কথা আর শুনমো না, চিকিৎসা বিজ্ঞানের ভাষায় যাকে বলে ইনসুলিন রেজিস্ট্যান্ট। ফলে ব্লাডে সুগার লেভেল বিপদজনক পর্যায়ে যেতে পারে। এডেই হলো ডায়াবেটিস, ব্লাডে সুগারের উপস্থিতি বিপদজনক ভাবে বেড়ে যাওয়া। আর ডায়াবেটিস হলে যে ইনসুলিন ইনজেকশন যে দেয়া হয়, শরীরে উৎপাদিত ইনসুলিনের ঘাটতি পূরণ করতে। কিন্তু মানুষ কিসোক চিনি এতো পছন্দ করে, সেই আলাপ আরেকদিন করমো নি।
নোয়াম চমস্কিরে চমকিয়ে... নোয়াম চমস্কি প্রস্তুতি নিয়ে বসে ছিলেন সাক্ষাৎকার দেয়ার জন্য! এ ৯২ বছর বয়সীর সময়জ্ঞান ছিলো অথচ ঐ তরুন বাংলাদেশীর টাইম ডিফারেন্স জ্ঞান কাজ করেনি। নোয়াম চমস্কি কে? অবশ্য বাংলাদেশীদের সময়জ্ঞান এতই বিখ্যাত ' বাংলাদেশি টাইম ' বলে একটা টার্মই বহুল প্রচলিত। এখনও যেকোনো মিটিংয়ে সঠিক সময়ে গেলে তা ফোকাস হয়না। বরং কে দেরিতে আসলো তাই যেন গুরুত্বপূর্ণ। বিদেশেও বাংলাদেশি জমায়েতগুলো শুরু হয় নির্ধারিত সময়ের ১-২ ঘন্টা পর। যেমন ইদ- পূজোর গেট টুগেদার! ' বাংলাদেশি টাইম' গ্যাড়াকলে নোয়াম চমস্কিও পড়লেন! মাঝখান দিয়ে আমাদের দেশ ও মানুষের সময়জ্ঞান নিয়ে সঠিক ধারনা পেলেন মি. চমস্কি!
এটা ২০১৬ সালের পয়লা বৈশাখে লেখা। আজও সমান প্রাসংগিক। তাই আবার পোস্ট করলাম। নৃতাত্ত্বিক কারণে এবং এই দেশের মাটি আর আলো বাতাসে বেড়ে উঠেছি বলে আমি বাঙ্গালী। এই সত্য কিছুতেই মুছে যাওয়ার নয়। দুই ঈদ “উৎসবের” সাথে আমার মুসলমানিত্বের তেমন সম্পর্ক নেই, তেমনি আজ দিনটিতে কি করব তার সাথেও আমার “বাঙ্গালিয়ানার” সম্পর্ক নেই। সারা বছরই ধর্ম পরিচয়ে মুসলিম, নৃতাত্ত্বিক পরিচয়ে বাঙ্গালী। সমস্যা তেমন হয় না। সকালে নাস্তায় প্যানকেক ছিল। সাথে চাইলে মাখন বা মেপল সিরাপ। জীবনে বোধহয় একবার পান্তা ভাত খেয়েছি। ভালো লাগে নি। আর ওমুখো হই নি। পান্তা-ইলিশ ভাবতেই পারি না। অত্যন্ত উৎকট কম্বিনেশন মনে হয়। অনেকের ভালো লাগতেই পারে। যতরকম মানুষ, ততরকম রুচি। এই ভিন্নতায় ভালো ছাড়া খারাপ দেখি না। পহেলা বৈশাখ মোটা দাগে সাংস্কৃতিক অনুষ্ঠান। মতলববাজ ধার্মিক এবং অতি উৎসাহী “বাঙ্গালীরা” এটিকে কেন্দ্র করে অসৎ এজেন্ডা চরিতার্থ করতে উঠেপড়ে লাগেন। দেখে খারাপ লাগে। তবে কি আর করা, এরা আছে এবং থাকবে। সমাজে অস্থিরতা বাড়ানোতেই যেন আনন্দ। পহেলা বৈশাখের দিনটি পরিবারের সাথে কাটাবো। এই গরম, ধুলো আর কোলাহলের ভেতর বাইরে বের হওয়ার কোন ইচ্ছে নেই। বহুদিন ধরে, ধর্মীয় উৎসব বলুন আর পহেলা বৈশাখই বলুন, সব কিছু চলে গেছে ধান্দাবাজ মিডিয়া এবং বেনিয়া কর্পোরেট ইন্টারেস্টের হাতে। এরা বাজনা বাজায় আর মানুষ নাচে। এই সব বুঝে না বুঝে ম্যানিপুলেটেড মানুষদের একজন কখনোই হতে চাই না। কেউ ঢোল বাজাবে আর আমি নাচব – ধারনাটাই আমার জন্য অপমানজনক। আজকের দিনটিতে আর একটু পরেই দুই কন্যাসহ ক্রিস্টাল গ্রো করার একটি প্রজেক্ট আছে। এলুমিনিয়াম পটাশিয়াম সালফেট আর অ্যামোনিয়াম ফসফেট। এই কাজে এই প্রথম, একটু নার্ভাস। সকালটা এভাবেই যাবে। বিকেলেরটা, বিকেলেই দেখা যাবে। দিন হিসেবে পহেলা বৈশাখ আর অন্যসব দিনের মত। সকলের প্রতি নিরন্তর শুভকামনা প্রতিদিন।
আমরা এমন এক সময়ে বাস করি যখন ‘মুখ ঢেকে যায় বিজ্ঞাপনে’; আত্মপ্রচার আর কলরবের এই সময়ে একজন নিভৃতচারী গবেষকের জীবনাবসানের সংবাদ অনেকের চোখে পড়বেনা – তাঁকে চিনতে পারবেন এমন লোকের সংখ্যাই বা কতজন? তদুপরি তিনি থেকেছেন রাজধানীর বাইরে – দীর্ঘ সময় ধরে। কিন্ত গবেষণার কাজে তাঁর আত্মনিবেদনের কথা কী আসলেই বিস্মৃত হওয়া যায়? ভূঁইয়া ইকবালের মৃত্যু সংবাদ শুনে এই কথাগুলো মনে হলো। চট্টগ্রাম বিশ্ববিদ্যালয়ে যুক্ত হয়েছিলেন গবেষক হিসেবে ১৯৭৩ সালে , পরে অধ্যাপনা করেছেন - অবসর নেয়ার আগে পর্যন্ত। কিন্ত তারও আগে তিনি সাংবাদিকতা করেছেন, দৈনিক বাংলায় – প্রথমে ঢাকা বিশ্ববিদ্যালয় সংবাদদাতা হিসেবে, পরে রিপোর্টার হিসেবে স্বাধীনতার অব্যবহিত পরে। ইকবাল ভাইকে চেনার সুযোগ হয়েছে অগ্রজ আলী মনোয়ারের সূত্রে, স্বাধীনতার আগেই। মনোয়ার ভাইয়ের ঘনিষ্ঠজনদের একজন ইকবাল ভাই। আমার কৈশোরে ভারী চশমা পড়া ইকবাল ভাইকে দেখে একধরনের সমীহার ভাব জাগতো – খানিকটা ভয়েরও। ভূইয়া ইকবালের প্রায় সার্বক্ষনিক সঙ্গী ছিলেন গোলাম মোস্তফা। ইকবাল ভাইয়ের সঙ্গে আলাদা করে যোগাযোগ গড়ে ওঠে ১৯৭৪ সালের দিকে অগ্রজ আলী মনোয়ার প্রবাসী হবার পরে, সেটা সম্ভব হয়েছিল রেবু বৌদির (সুলতানা রেবু) কারণে। সেই সময়েই ইকবাল ভাইয়ের সম্পাদনায় প্রকাশিত হয়েছিলো ‘মানিক বন্দ্যোপাধায়’ গ্রন্থটি। তখনও মানিক বন্দ্যোপাধ্যায় নিয়ে আলোচনার শক্তিশালী ধারা বাংলাদেশে গড়ে উঠেছিল বলে মনে হয়না। কিন্ত সেই কাজটি নিষ্ঠার সঙ্গে করেছিলেন ভুঁইয়া ইকবাল। নিভৃতচারী, স্বল্পবাক কথাগুলো সম্ভবত তাঁর জন্যেই তৈরি হয়েছিলো। একটি সাক্ষাতকারে তিনি বলেছিলেন যে, আলস্যের কারণে তাঁর লেখালেখি কম; পরিকল্পিত অনেক কাজ তিনি করে উঠতে পারেন না। কিন্ত আসল কারণ কী আলস্য নাকি গবেষণার প্রতি নিষ্ঠাই তাঁর স্বল্প রচনার কারণ? ‘সমাজ ও সংস্কৃতি’ শিরোনামে তাঁর একটি বই আছে – সেটি পাঠ করলেও বোঝা যায় বিষয়ের গভীরে প্রবেশ না করে তিনি আলোচনা করেন না; নতুনভাবে দেখা ও দেখানোর কাজটি তিনি করতে চান – সেই কারনেই তাঁর সময়ের দরকার। ভূঁইয়া ইকবালের গবেষণার একটি অন্যতম বিষয় ছিলো রবীন্দ্রনাথ। এই মুহুর্তে তাঁর তিনটি গ্রন্থের কথা স্মরণে আসে, ‘রবীন্দ্রনাথঃ তাঁর চিঠি, তাঁকে চিঠি’, ‘বাংলাদেশে রবীন্দ্র সংবর্ধনা’, এবং ‘রবীন্দ্রনাথ ও মুসলমান সমাজ’। ভিন্ন আলোয় রবীন্দ্রনাথকে চেনার কাজে এগুলোর ভূমিকা অসামান্য। লক্ষ্যনীয় বিষয় হচ্ছে ভুঁইয়া ইকবালের অনেকগুলো সম্পাদিত গ্রন্থ আছে। কিন্ত এগুলো কেবল সংগ্রহ নয়, প্রত্যেকটি সম্পাদিত গ্রন্থ তাঁর গবেষণার ফসল। ‘নরেশ গুহকে অমিয় চক্রবর্তীর স্মৃতিকথা ও পত্রাবলি’ তার একটি উদাহরণ। কয়েক দশক ধরে তাঁর সঙ্গে যোগাযোগ না থাকলেও তাঁকে বিস্মৃত হবার সুযোগ ছিলোনা। কেবল ব্যক্তিগত কারণে আমার তাঁকে বিস্মৃত না হবার কথা নয়, তাঁকে আরেকটি কারণে সকলেরই জানা থাকার কথা; আমার স্মৃতি আমার সঙ্গে বিশ্বাসসঘাতকতা না করলে ১৯৭১ সালের শেষ দিকে বা ১৯৭২ সালের গোড়াতে দৈনিক বাংলায় তাঁর একটি প্রতিবেদন ছিলো রাও ফরমান আলীর একটি ডায়েরির কয়েকটি পাতা নিয়ে করা; সেখানেই লেখা ছিলো, বুদ্ধিজীবী হত্যার তালিকা। এখন অনেকভাবে ইতিহাস লেখা হয়, কিন্ত এই ধরণের দলিলগুলো খুঁজে পাওয়া যায়না। রাজধানীর পাদপ্রদীপের আলোর বাইরে, প্রতিষ্ঠা ও পরিচিতির বাইরেই সমস্ত জীবন কাটালেন ইকবাল ভাই। কিন্ত তাই বলে তাঁকে বিস্মৃত হওয়া যাবেনা, আমাদের নিজেদের প্রয়োজনেই।
গরু ছাগল আলাদা করার সহজ উপায় সময়টা বিশেষ কঠিন। আমরাও এখন একটু বিশেষ অবস্থায় আছি। এর মধ্যেও অনেকেই হয়ত গরু ছাগল কিনবেন, বাজারে গিয়ে হোক, অনলাইনে হোক, গরু ছাগল যখন কিনতেই হবে, তখন গরু ছাগল চিনতেও হবে। কিন্তু গরু এবং ছাগল চেনা খুবই কঠিন একটি কাজ, বিশেষ করে কিভাবে আপনি গরু এবং ছাগল আলাদা করবেন। গরু এবং ছাগল দুটোই গৃহপালিত প্রাণী, এই দিয়ে গরু এবং ছাগল আলাদা করার উপায় নেই। গরুর চারটি পা, ছাগলেরও চারটি পা, গরুর পায়ে খুর আছে, ছাগলের পায়েও খুর আছে, গরুর লেজ আছে, ছাগলেরও লেজ আছে, ... এমন করে চোখ, মাথা, সিং, সব কিছুতেই গরু এবং ছাগল একই রকম। এগুলো দিয়ে কোনভাবেই গরু এবং ছাগল আলাদা করার উপায় নেই। আর গরুকে বা ছাগলকে জিজ্ঞেস করাটাও ঠিক ভদ্রতায় টিকে না, আপনি কি গরু, আপনি কি ছাগল, এদুটো কোন ক্রমেই ভদ্র প্রশ্ন হতে পারে না। বলতে পারেন, গরু কি খায়, ছাগল কি খায়। হ্যাঁ, গরু ঘাস খায়, ছাগলও ঘাস খায়। ছাগল কাঁঠাল পাতা পছন্দ করে, গরুও কাঁঠাল পাতা পছন্দ করে। দাম দিয়ে গরু ছাগল আলাদা করবেন, তারও উপায় নেই, গরুর দাম লাখ টাকা, ছাগলের দামও লাখ টাকা হতে পারে। তবে গরু ছাগল আলাদা করার একটা উপায় থাকতে পারে, সেটা হল, গরু ছাগল কিভাবে ডাকে। কিন্তু গরু বা ছাগলের সঙ্গে অনেক দিন না থাকতে পারলে গরু ছাগলের ডাক থেকে এদেরকে আলাদা করা খুবই কঠিন। আর বাজারে সব গরু ছাগলই যে সারাক্ষণ ডাকাডাকি করবে তাও না। তার মানে কি গরু ছাগল আলাদা করার কোন উপায় নেই? এই প্রশ্নের উত্তর হল, অবশ্যই আছে। গরু এবং ছাগলের ডিএনএ টেস্ট করলেই খুব সহজে বুঝা যাবে কোনটা গরু এবং কোনটা ছাগল। এবং এই ডিএনএ টেস্ট ছাড়া কোন ভাবেই কাউকে গরু বা ছাগল বলা ঠিক হবে না। প্রতিটি গরু এবং ছাগল বাজারে বা অনলাইনে তোলার আগেই এদের ডিএনএ টেস্টের রিপোর্ট থাকতে হবে, যেন নিশ্চিত ভাবে বুঝা যায় কোনটা গরু আর কোনটা ছাগল। দরকার পড়লে প্রতিটি বাজারের সামনেই গরু ছাগলের ডিএনএ টেস্ট করার প্যাথলজিক্যাল ল্যাব থাকতে হবে, যেখানে সুন্দর করে লেখা থাকবে আমরা খুব যত্ন সহকারে এবং নিখুঁত ভাবে গরু ছাগলের ডিএনএ টেস্ট করাই, পত্রিকায় বিজ্ঞাপন আসবে, গরু ছাগলের ডিএনএ টেস্ট করার একটি নির্ভরযোগ্য প্রতিষ্ঠান, ... তবে এগুলোর সঙ্গে মারাত্মক একটি হুমকিও আছে। অনেকেই হয়ত গরু ছাগলের ডিএনএ টেস্ট না করেই রিপোর্ট দিয়ে দেবে। তখন হয়ত আমাদের আবার সেই পুরানো ঝামেলায় ফিরে যেতে হবে, কোনটা গরু, কোনটা ছাগল। সেজন্যে এই গরু ছাগল আলাদা করতেও আমাদের মানসিকতায় পরিবর্তন আনতে হবে। যথাযথ ভাবে গরু ছাগলের ডিএনএ টেস্ট করা ছাড়া যেন কোন একটি গরু ছাগলও ডিএনএ রিপোর্ট না পায়। এদিকে আমাদের সজাগ থাকতে হবে। ডিএনএ টেস্ট হোক গরু ছাগল আলাদা করার একমাত্র এবং নির্ভরযোগ্য ... 
আমার ডেইলি স্টারের চাকরীর শুরুর দিকে কথা। (সম্ভবত শিল্পকলায়) কঠিন এক আলোচনা সভা। বিষয় নরওয়ের নাট্যকার হেনরিক ইবসেনের শিল্প দর্শন। দেশের সব জাঁদরেল বুদ্ধিজীবিরা ইবসেনের নোরা, নারীমু্ক্তি, ডলস হাউস, হোয়েন উই ডেড অ্যাওয়েকন, জীবনঘনিষ্টতা ইত্যাদি নিয়ে জ্বালাময়ী সব কথাবার্তা বলে গেলেন। এরপর আসলেন মন্ত্রী। উনি বলা শুরু করলেন ইবনে সিনা নিয়ে কথা বলা। আলোচনার বিষয় কিন্তু ইবসেন আর ওনার নাটক। উনি পুরা আলাপ চালাইলেন ইবনে সিনা নিয়া। আর মন্ত্রীর এই বক্তৃতা দেশের বুদ্ধিজীবি, চিন্তক, দার্শনিক ইত্যাদি শুনলেন গম্ভীর হাসি নিয়ে। শিল্পকলার স্টেজ পরিণত হলো একটা নাটকের রঙ্গমঞ্চে, যার প্রধাণ অভিনেতা আমরা সবাই। পরের দিনের পত্রিকা মন্ত্রীর বরাতে আমাদের জানালো ইবসেনের জীবনঘনিষ্টতা থেকে আমাদের শিক্ষা নিয়ে নারী মুক্তির আলো ঘরে ঘরে জ্বালাতে হবে। আমার মতো যারা ভাবেন বাংলাদেশ পোস্ট ট্রুথ ওয়ার্ল্ডে ঢুকে পড়ছে, তাদের নিয়ে আর হাইসেন না প্লীজ।
ধর্ম সমপর্কে আমার ধারণা কম বিবেক যা বলে তাই করার চেষ্টা করেছি সারাজীবন। এখন ধর্ম সমপর্কে জানার খুব আগ্রহ। এক পিতামাতার সাথে কথা হলো। তাদের একমাত্র ছেলে অবৈধ ব্যবসা করে মানুষ ঠকায় স্মাগলার যত অপকর্ম আছে সবই ছেলে করে। পিতামাতাও ছেলেকে সহোযোগিতা করে। পিতামাতার কাছে জানতে চাইলাম আপনারা ছেলে যে এতো অন্যায় অপরাধ করে আপনারা সব জানেন ছেলেকে সহোযোগিতাও করেন আবার পাচওয়াক্ত নামাজ ও পড়েন আল্লাহ কি আপনাদের কিংবা আপনাদের ছেলেকে ক্ষমা করবেন? তাদের ভাষ্য তাদের একমাত্র আদরের ছেলে বিলাসবহুল জীবন যাপন করতে পছন্দ করে তার সারাজীবনের ইনকাম ধ্বংস করেছে। ছেলের অন্য কোন যোগ্যতা নাই যে ইনকাম করবে। ছেলের কামাই খাই কি করবো? বল্লাম মানুষ ঠকায় বিভিন্ন মেয়েদের জীবন নস্ট করে স্মাগলার। আপনাদের খারাপ লাগেনা? আপনারা নামাজ পড়েন আপনাদের ছেলে নাকি হজ্জ ও করেছে নামাজ পড়ে। আল্লাহ কি আপনাদের ক্ষমা করবেন? আপনারা জেনে শুনে ছেলেকে নষ্ট হওয়ার সুযোগ দিচ্ছেন এই পাপের শাস্তি তো আপনারা ও পাবেন। জবাবে তারা নিরবতা পালন করেন। আসলে কি পাপের শাস্তি সন্তান ও পাবেন নাকি পিতামাতাও পাবেন? নাকি নামাজ রোজা হজ্জ করলেই সব গুনাহ মাপ হয়ে যায়?
আমাদের বরইতলার গা ঘেঁসে বাড়ন্ত নারকেল গাছের নবীন,সবুজ পাতায় শিশির - জমা জল টুপটাপ ঝরে যেত রান্না ঘরের টিনের ছাদে৷ উঠিউঠি রোদে শীতের আমেজ৷ মা রান্না ঘরের সামনে মাদুর পেতে গোলাপি রঙের ,একখানা অতি পাতলা বই খুলে দিলেন সামনে৷দুলেদুলে সেই পড়ার 'পাঠেখড়ি' আমার - "জল পড়ে পাতা নড়ে.."৷ বইখানি অনেকের পড়া,লেখকের নাম ও সবার চেনা৷যদিও ঈশ্বরচন্দ্র তাঁর নাম ,বন্দ্যোপাধায় যাঁর পদবী-কিন্তু বিদ্যাসাগর নামেই তাঁর যত "নামডাক"!বর্নপরিচয় -নামে বইখানা৷ যাবতীয় পড়াশুনা শুরু ,সেই পাতলা বইখানিকে আশ্রয় করেই৷ আস্তে আস্তে লেখক এবং লেখার সাথে পরিচয় ৷ দ্বিতীয় শ্রেনিতে পাঠ্য ছিল "মায়ের ডাক"৷ আজও যেন সেই সাদা পাতার কালোরঙের অক্ষরসমষ্টি স্পষ্ট দেখতে পাই .."মা লিখিয়াছেন৷ছোট ভাইএর বিবাহ,বাড়ি যাইতে হইবে.."৷তারপর চাকরিকে না-না করে বাড়ির পথে যাত্রা৷ অনেক রাতে খেয়া পারাপার বন্ধ সেদিন -শ্রাবনের অঝর জল ধারায়৷সদ্য এক তরুণ, দামোদর সাঁতরে -আরো গহীন অন্ধকার পাড়ি দিয়ে মায়ের কাছে৷ গভীর ভাবে "ঈশ্বর"এ বিশ্বাসী মা জানতেন,ছেলে তাঁর আসবে-ই৷ মাতা-পুত্রের চিরকালীন সম্পর্কের এমন বাস্তবনিষ্ঠ বর্ননা তুলে ধরেন,এমন লেখক কে আছেন? নিজে লেখক হয়ে উঠলেন পাঠক ধরার জন্যে বা নিজেকে প্রশংসিত করার অভিপ্রায়েও নয়৷ ছাত্রদের পড়ার সুবিধার জন্যে৷তাদের যুগোপযোগী ইংরেজি শিক্ষায় শিক্ষিত করে ইংরেজদের সমকক্ষ করা ছিল তাঁর সাধনা৷ সেই জন্যে নিজেই হয়ে উঠলেন সাধক৷ ছাত্রদের উপযোগিতার জন্যেই মৌলিক রচনা বাদ দিয়ে অনুবাদে মন দিলেন৷ সংষ্কৃত, ইংরাজি বা অন্য যে কোন ভাষায়- বিশ্বসাহিত্যের যা কিছু মর্যাদার উৎকর্ষের,তাই উৎকৃষ্ট হয়ে উঠল লেখনিতে৷ সেই সময়ে, সদ্য নির্মিত বাংলায় স্বল্প সংখ্যক যা কিছু লেখা তা ছিল দাঁড়ি,কমাহীন৷ বক্তার মূলভাব,সেই অসম্পূর্ণ রচনায় পাঠকের মনে স্পষ্ট হয়ে উঠত না৷এই বিরতি চিহ্নের ছায়া আর ঈশ্বরের অনুবাদে ভাষা সাহিত্য উন্নত ও সমৃদ্ধ হয়ে উঠতে শুরু করল৷ কোলকাতা এবং আশেপাশের বাঙালি ,বিভাষায় শিক্ষিত তরুণ সমাজ সম্মান দিতে শুরু করল মুখের ভাষাকে৷মধুসূদন দত্ত-যার সব থেকে বড় প্রমান৷ আমাদের বাড়িতে "সরস্বতী লাইব্রেরী" সিল দেওয়া অনেক বইছিল৷অধিকাংশ লেখক নয়ন ভুলানো হাসি, মন ভাল করা চেহারা নিয়ে হাসিখুশি মুখে আলমারিতে সাজানো থাকতেন৷ তাঁদের মধ্যে "ঈশ্বর" ছিলেন ব্যতিক্রম৷মাথা দেহের তুলনায় অনেক বড়,তাই পাঠশালার পড়ুয়ারা উত্যক্ত করতো "কসুরে যৈ" অর্থাৎ যশুরে কৈ এর অপভ্রংশ৷সেই ছোটখাট-"ভদ্র কথায়" শ্যামল বরণ ভদ্রলোকটি এই উপমহাদেশের জন্যে যা করেছেন,পৃথিবীর অনেক দেশ হলে নিশ্চিত যথাযথ সম্মান দিত৷ বাংলায় সমাজ, ধর্ম -শিক্ষা সাহিত্য এমনকি ভাষা বিনির্মাণে প্রথমতঃ ছিলেন তিনি,দ্বিতীয়তঃ তিনি..শেষ পর্যন্তও তিনি৷তাঁর পদরেখা ধরেই পরবর্তীতে পাঞ্জাব-মহারাষ্ট্র-গুজরাটএবং অন্যান্য ভারতীয় ভূখন্ডে৷ শুধুমাত্র ,মেয়েদের শিক্ষার জন্যে,তাদের "মানুষ" ভাবতে শেখার জন্যে যা যা করেছেন,তাই নিয়ে পাতার পরে পাতা লিখেই অনেকে হয়েছেন "ডঃ"৷ বিদ্যা আর দয়া-দুই -ই ছিল তাঁর জীবনের জন্যে সমার্থক৷ বিবেকানন্দ থেকে মধুসূদন তালিকাটা দীর্ঘ থেকে দীর্ঘতর হতেই থাকবে৷আমাদের বিশ্ব-বিদ্যালয়ে ডঃ হুমায়ূন আজাদ পড়াতেন, "বিদ্যাসাগর"৷বারবার বলতেন"আর কিছু বিদ্যাসাগরের জন্ম হলে আমাদের ইতিহাস অন্য রকম হয়ে উঠত৷" সত্যতা অথবা পড়ানোর গুণে সমস্ত শ্রেনিকক্ষ নিশ্চুপ হয়ে উঠত নিঝুম মধ্যাহ্নে৷ বাঙালি সমাজ এবং যাপিতজীবনে একজন মহিলা হিসাবে একটা কথা মানতে ভুল করি না, আজ যতটুকু লেখাপড়া শিখেছি, সমাজের স্বাধীনতা পাই,ধর্মীয় সংকীর্ণতায় মন বাঁধা পড়েনা,তার জন্যে একমাত্র ঋণী আজকের তারিখ এবং এমন দিনে জন্ম নেওয়া একজন মানুষের কাছে বীরসিংহের সিংহ পুরুষ৷ ঈশ্বরচন্দ্র বিদ্যাসাগর নামে যাঁকে অনেকে চেনেন৷ দিবসগুলো পালিত হয়,শপথগুলো হারিয়ে যাবার জন্যেই৷-তবু আজকের এই স্মরণটাও মিথ্যে নয়৷ 
রাম-লক্ষণ, কৃষ্ণ-অর্জুন, মুসা-হারুন, এরিষ্টটল- প্লেটো, মোহাম্মদ-আলী, শামস-রুমি সবাই গুরু-শিষ্য ছিলেন। এদের মধ্যে যে নিবিড় আলাপ হইতো সেসব আলাপ আমরা মুখস্থ করি, মাঝেমধ্যে সেইসব আলাপ জনসম্মুখে বইলা জ্ঞানী জ্ঞানী ভাব নিতে চাই, কিন্তু আমরা শিষ্য হইতে চাইনা। এইখানে আমাদের ঘোরতর আপত্তি। মানুষের কাছে মাথা নত না করার অহংকার অনেকেই করে। এরাই আবার হাসপাতালে ভর্তি হইলে ডাক্তারের কাছে শুধু মাথা না, পাছা সহ অবনত হয়। ঠেকায় না পড়লে 'আমার চেয়ে জ্ঞানী, প্রাজ্ঞ, বিদগ্ধ মানুষ জগতে আছে' এটা কেউ স্বীকার করতে চায় না, আর এই না চাওয়াটা'কে আমার কাছে মানসিক বৈকল্য মনে হয়।
পাঁচ বছর আগেও বিদ্যালয় বলতে স্কুল বুঝতাম। এখন প্রতি গ্রামে মাদ্রাসা। বিসিএস ক্যাডারদের গ্রাম উন্নয়নে নিয়োগ দেয়া হোক। তাদের কাজ হবে প্রাথমিক স্কুল প্রতিষ্ঠায় উদ্যোক্তাদের সহযোগিতা করা। সম্পন্ন ব্যক্তিরা যেন নিজ গ্রামে উন্নয়নে শরীক হতে পারে তেমন ব্যবস্থা নেওয়া । স্বাস্থ্য ব্যবস্থার তদারকি করা। যেসব কাজ সরকারের সহযোগিতায় সম্পন্ন হয় সেগুলো তদারকি করা। বিসিএস পাশ মানে ঔপনিবেশিক নিয়মে স্যুট কোট টাই পড়ে এ্যাটিচ্যুট দেখানো নয়। সবাই তাদের খেদমত করবে আর দুর্নীতির বিস্তার ঘটাবে এমন নয়। জনগনের সেবা করতে হলে জনগনের পাশে থেকেই কাজ গুলো করতে হবে। প্রেসিডেন্ট এরশাদ রাস্তা ঘাট উন্নয়নের সঙ্গে আরেকটি ভাল কাজ করেছিলেন। তিনি উপজেলা সৃষ্টি করেন এবং বিসিএস সাহেবদের উপজেলায় পাঠান।
একটা বড় লঞ্চ আরেকটা ছোট লঞ্চকে ধাক্কা মেরেছে। খুব সম্ভবত খেলার ছলেই । এই ঘটনায় এরই মধ্যে মারা গেছে ৩০ জন। এটা নিয়ে আমাদের কোনো মাথা ব্যথা নেই। পুরো ফেসবুক মেতে আছে ১৩ ঘন্টার পর কে যেন বেঁচে গেছে, সেটা নিয়ে। হে স্রষ্টা, আমাদের একটু আক্বেল দাও। আমি ডুবে মরি, তাতে ক্ষতি নেই। মরার আগে আমাদের একটু আক্কেল লাভ যেন হয়।
২৯ জুলাই, বিশ্ব বাঘ দিবস  উদযাপনে এবছর বাংলাদেশে প্রতিপাদ্য হিসাবে আমার প্রস্তাবনাঃ বাঘ বাঁচায় সুন্দরবন সুন্দরবন বাঁচায় লক্ষ জীবন- গৃহীত হয়েছে। পোস্টারটা দেখে দিনের শুরু, ভালো লাগছে। ভবিষ্যতে বাঘ ও সুন্দরবন ভাল থাকলে আরো ভাল লাগবে।
আমরা সমবায় পরিবার শোকাহত আমিনুল ইসলাম আমাদের প্রিয় সহকর্মী জনাব মোঃ আবদুল জলিল তালুকদার আজ ১৪ এপ্রিল ২০২১ বাংলা ১৪২৮ সালের ১ম দিনের সূচনালগ্নে রাত আনুমানিক ২টার সময় ( ১৩ এপ্রিল দিবাগত রাত ২টা) ইন্তেকাল করেছেন। তিনি টাঙ্গাইল জেলার সাবেক জেলা সমবায় অফিসার এবং পি.আর.এল ভোগরত ছিলেন। তিনি করোনা ভাইরাসে আক্রান্ত হয়ে ঢাকার একটি হাসপাতালে আইসিইউ-তে চিকিৎসাধীন ছিলেন। জনাব আবদুল জলিল একজন সদালাপী ও খোলামনের মানুষ ছিলেন। তিনি অফিসের সহকর্মীদের মাঝে অনেক জনপ্রিয় ছিলেন। তিনি অনেক সহজ সরল জীবন-যাপন করতেন। আমি টাঙ্গাইল জেলা সমবায় অফিস পরিদর্শনকালে তার কাজকর্ম এবং ব্যবহার দেখে খুশি হয়েছিলাম। তখন তাকে অন্যায্যভাবে এবং অন্যায়ভাবে একটা ঝামেলায় জড়ানোর তৎপরতার বিষয় আমার গোচরে আসে এবং তিনি সেটা থেকে মুক্তি পান। তিনি অবসরে যাওয়ার পরও টাঙ্গাইল জেলার সমবায় নিয়ে তার সাথে টেলিফোনে কয়েকবার মত বিনিময় করেছিলাম। তিনি আন্তরিকতার সাথে সঠিক তথ্য ও পরামর্শ দিয়ে সহায়তা করেছিলেন। আমি তার প্রতি কৃতজ্ঞ। পরলোকগত আবদুল জলিলের প্রিয় জীবনসঙ্গিনী এবং একজন ছেলে রয়েছে। আমি জলিল ভাবীর সাথে কথা বললাম। তিনিও ১৩ দিন যাবত করোনা পজিটিভ। একমাত্র সন্তান--- ছেলে অনীক। অস্ট্রেলিয়া থেকে পড়াশোনা শেষে এখন মায়ের সাথে। তার সাথেও কথা বলেছি। এমন অকাল মৃত্যুর সান্ত্বনা দিবো কোন্ ভাষায়? প্রিয় সহকর্মী আবদুল জলিল জান্নাতবাসী হউন এই প্রার্থনা করি। ভাবী দ্রুত করোনা ভাইরাস থেকে মুক্তি লাভ করুন এবং শোকসন্তপ্ত পরিবারবর্গ ও আত্মীয়স্বজন এই অসীম শোক সইবার শক্তি লাভ করুন, এই কামনা। আমরা তার পারিবারিক পেনশন প্রাপ্তির বিষয়টি যথাসম্ভব দ্রুততার সাথে নিশ্চিত করবো মর্মে টেলিফোনে অনীক এবং তার মাকে আশ্বস্ত করেছি। এ বিষয়ে টাঙ্গাইলের জেলা সমবায় অফিসার, ঢাকা বিভাগীয় যুগ্মনিবন্ধক এবং সমবায় অধিদপ্তরের প্রশাসন শাখার দৃষ্টি আকর্ষণ করছি।
অভিনেত্রী সারাহ বেগম কবরী চলে গেছেন কাল। আর আজ ১৮ এপ্রিল ২০২১ রবিবার দিনের প্রথম প্রহরে না ফেরার দেশে চলে গেলেন পোশাকী ছবির অপ্রতিরোধ্য হিরো, এক সময়ের জনপ্রিয় নায়ক ওয়াসিম। ইন্না লিল্লাহি ওয়া ইন্না ইলাইহি রাজিউন। অসম্ভব বিনয়ী এবং ভালো মানুষ ছিলেন প্রাক্তন ‘মিস্টার বাংলাদেশ’ ওয়াসিম। কন্যার অকাল মৃত্যুতে সাম্প্রতিককালে মানসিকভাবে বেশ বিপর্যস্ত ছিলেন তিনি। আল্লাহ তাকে বেহশত নসীব করুন।
ঠিক ২.৩০ টায় চোখ রাখুন বিটিভি চট্টগ্রাম কেন্দ্রে। ঈদের বিশেষ সংগীতানুষ্ঠানে "ঝিনুক মালা" চলচিত্রের একটি  দ্বৈত সংগীত নিয়ে আমিও থাকবো।
জাতির পিতা বঙ্গবন্ধু শেখ মুজিবুর রহমানের মৃত্যু বার্ষিকী'তে বিনম্র শ্রদ্ধাঞ্জলি
সম্মিলিত সাংস্কৃতিক জোটের সভাপতি জনাব গোলাম কুদ্দুস জেনারেল জিয়ার শাসনামল নিয়ে একদা সিপিবি'র মূল্যায়ন হিসেবে ছবিটা পোষ্ট করেছে। বিষয়টি নিয়ে অনেকে অনেক ভাবে মন্তব্য করেছে। এ বিষয়ে আমার মন্তব্য নিম্নরুপ:::::: ১৯৬৫ সালে রাশিয়া ও চীনের রাজনৈতিক বিতর্কে বাংলাদেশের কমিউনিস্টরা দুই ভাগে বিভক্ত হয়ে যায়। যে কোন বিভক্তিতে কোন গোষ্ঠী নিজের কাজের চেয়ে বিপক্ষকে ঘায়েল করা গুরুত্বপূর্ন মনে করে। এটা করতে গিয়ে বাংলাদেশের কমিউনিস্টরা নিজেদের স্বকীয়তা হারিয়ে সরাসরি রাশিয়া (মস্কো ) অথবা চীনের ( পিকিং) নির্দেশ মত চলা শুরু করে। যার ফলে চীন স্বাধীনতা যুদ্ধের বিরোধিতা করায় চীন পন্থী পার্টির একটা অংশ ( তৎকালীন প্রধান নেতাদের মধ্যে অনেকেই ) স্বাধীনতা যুদ্ধের বিরোধিতা করে। যদিও তৎকালীন ছাত্র ইউনিয়ন মেনন গ্রুপের (চীনপন্থী) বেশিরভাগ নেতা কর্মী মুক্তিযুদ্ধে অংশ গ্রহণ করে। ফলে মুক্তিযুদ্ধের সময় থেকে চীন পন্থী কমিউনিস্ট পার্টি ভাংতে শুরু করে স্বাধীনতা পরবর্তী কয়েকটি অংশে বিভক্ত হয়ে যায়। অপরদিকে রাশিয়া স্বাধীনতা যুদ্ধে সমর্থন করায় মস্কো পন্থীরা স্বাধীনতা যুদ্ধে অংশ নেয় এবং স্বাধীনতা পরবর্তী রাশিয়ার সাথে বাংলাদেশের বা বঙ্গবন্ধুর সম্পর্ক ভালো থাকায় তারা তৎকালীন সরকারকে সমর্থন দিয়ে যায়। বঙ্গবন্ধু যখন বাকশাল প্রতিষ্ঠা করেন তখন বাকশালে যোগ দেয়। ঠিক একই ভাবে জিয়াউর রহমান ক্ষমতায় আসলে রাশিয়া জিয়ার সরকারের সাথে যে ধরণের সম্পর্ক রক্ষা করেছে, সিপিবিও তার আলোকে জিয়ার কর্মকান্ডকে মূল্যায়ন করেছে। দেশের সামগ্রিক অবস্থার মূল্যায়নের চেয়ে তখন সিপিবি'র কাছে রাষ্ট্র হিসেবে রাশিয়ার মূল্যায়ন পার্টির সিদ্ধান্ত গ্রহণে বেশি গুরুত্ব পেয়েছে । কিন্তু আশ্চর্যের বিষয় হচ্ছে চীনের সিদ্ধান্ত মত চলার বিষয়ে চীনপন্থী পার্টির মধ্যে বিরোধিতা দেখা দেওয়ায় পার্টি বিভক্ত হলেও রাশিয়ার সিদ্ধান্ত মত চলতে যেয়ে সিপিবিতে তৎকালীন সময়ে কোন বিভক্তি দেখা দেয়নি। কেউ কেউ মনে করে, চীনপন্থীরা দল ভেংগে কমিউনিস্ট আন্দোলনের ক্ষতি করেছে। এখন আবার কেউ কেউ মনে করছে, রাশিয়ান পন্থীদের সকলেই সরাসরি মস্কোর নির্দেশ পালনের সময় দলের একটা অংশের অবশ্যই বিরোধীতা করে বেরিয়ে আসা প্রয়োজন ছিল। আসলে এত সহজে কোন বিষয় মনে না করে, বৃহত্তর ভারত বর্ষের কমিউনিস্ট আন্দোলনের যে উজ্জ্বল সম্ভাবনা আমাদের পূর্বপুরুষরা তৈরী করেছিল, তা ব্যর্থ হওয়ার বিষয়ে গবেষণা হওয়া দরকার। আর ইতিহাসের মূল্যায়ন একটু সময় স্বাপেক্ষ। আমাদের মনে করা করির জন্য একটু অপেক্ষা করা দরকার ।
আমি অত তাড়াতাড়ি কোথাও যেতে চাই না; আমার জীবন যা চায় সেখানে হেঁটে হেঁটে পৌঁছুবার সময় আছে, পৌঁছে অনেকক্ষণ বসে অপেক্ষা করবার অবসর আছে। জীবনের বিবিধ অত্যাশ্চর্য সফলতার উত্তেজনা অন্য সবাই এসে বহন করুক : আমি প্রয়োজন বোধ করি না : আমি এক গভীরভাবে অচল মানুষ হয়তো এই নবীন শতাব্দীতে নক্ষত্রের নিচে। -উনিশশো চৌত্রিশের; জীবনানন্দ দাশ।
আব্বার জন্যে কার্যকরী ওষুধ 'মিউজিক থেরাপি'# আব্বাসউদ্দীন, হানিফ সংকেত যেন পাশে এসে দাঁড়ালেন!♦ সালেম সুলেরী সপ্তাহখানেক ধরে শয্যশায়ী আমার প্রবীণ আব্বা। বয়েস প্রায় ৯৪-এর কোঠায়, বসবাস গ্রামে। বৃহত্তর রংপুরের নীলফামারী জেলার ডোমারে। বউ-- মানে আমাদের মা'কে হারিয়েছেন ১৯৯৮-এ। বলা চলে প্রায় দুই যুগ আগে। বাড়িতে ২-৩ জন সহযোগী নিয়ে বসবাস। রাজধানী ঢাকায় সন্তানদের ফ্ল্যাটে বেশিদিন থাকেন না। নিকটজনদের বলেন-- ফাঁপড় বা হাঁসফাঁস লাগে। গ্রামের মুক্ত আবহাওয়া, সবুজ মাঠ, নীলাকাশের চিরপ্রেমিক...। ঢাকা থেকে নিকটজনেরা জানালো আব্বা অসুস্থ। বিছানায় পড়ে-শুয়ে কাটাচ্ছেন কয়েকদিন। নাওয়া-খাওয়া-হাঁটা-চলায় আগ্রহ নেই। বালিশ জড়িয়ে বিমর্ষ অবস্থায় কাটছে দিনকাল। খোঁজ নিয়ে জানলাম প্রধান সমস্যা শারীরিক নয়। অনেকটা মানসিক যন্ত্রণায় ভুগছেন তিনি। কারণ উপর্যুপরি চুরির ঘটনা ঘটছে বাড়িতে। তিন-চার মাস আগে পোনে দু'লাখ টাকা হাওয়া। দুপুরে ভাতঘুমের সময়ে চোর সুকৌশলে আলমারি খুলেছিলো। ধান বিক্রির নগদ টাকার বেশিটাই হাতিয়ে নিয়েছে। আবার দশদিন আগে তিনতলা'র নির্মাণাধীন পার্শ্বফ্লাটে চুরি। অর্ধলক্ষ টাকার নির্মাণসামগ্রী রাতের বেলা গায়েব। এমন অলক্ষুণে ঘটনায় আব্বা কিংকর্তব্যবিমূঢ়। 'করোনাকালে'র এ কোন অভিশাপ নেমে এলো সংসারে! আমাদের এক নারী-নিকটাত্মীয় বাড়ির প্রধান কেয়ারটেকার। অনেক খাটেন তবে আব্বার সাথে বনিবনা নেই। আব্বার অভিযোগ কেয়ারটেকারের মুদ্রাদোষ আছে। অগোচরে মেয়ের বাসায় অনেককিছু পাঠায়। সংসারের তেল, নুন, চাল-ডাল সব। ফলে বাড়ির বাজার দ্রুতই শেষ হয়ে যায়। আব্বা এমন অবিশ্বাসী মানুষকে বাড়িতে রাখতে অনিচ্ছুক। কিন্তু নীতি-নির্ধারক মানে সহোদর, তদীয় পত্নীরা উল্টোপন্থী। তবে কেয়ারটেকার কানেকশনে উপর্যুপরি চুরি-- তা বলা হয়নি। কিন্তু কিছু না বলে আব্বা দীর্ঘ-অভিমানে অন্তরীণ হন। স্বাভাবিক জীবন যাপনে সৃষ্টি করেন অচলাবস্থা। সুস্থ-সুন্দর মানুষটি যেন চরমভাবে ভেঙে পড়েন। প্রতিদিন রাতে ডায়েরী লেখার অভ্যাস আব্বার। 'সোনালি দিন রূপালি ক্ষণ' নামে আত্মজীবনীও বেরিয়েছে। শব্দ করে 'প্রথম আলো' পত্রিকা পড়েন বিকেলে। পাঁচ ওয়াক্ত নামাজ পড়েন যথাসময়ে। দেড়-দু'ঘন্টা টিভি দেখেন 'বাদ মাগরিব'। করোনামুক্তকালে অধিকাংশ নামাজ পড়তেন মসজিদে। খাবার ও নিদ্রা অনেকটা ঘড়ি ধরে। কিন্তু সাম্প্রতিক নিভৃত অনশনে সব গেছে উল্টে-পাল্টে। সুদূর নিউইয়র্কে বসে আমিও ভাবনায় জড়িয়ে গেলাম। কী প্রক্রিয়ায় মানসিক শান্তির ব্যবস্থা করা যায়। হঠাৎ মনে পড়লো ভাওয়াইয়া-ভাটিয়ালির কথা। আব্বা গানরাজা আব্বাসউদ্দীনের সুপ্রিয় শ্যালক। তিরিশের দশকে আব্বার বড়ো বোনের সাথে বিয়ে হয়। আব্বার সেই দুলাভাই-এর পৈতৃকবাস ছিলো কোচবিহার। বর্তমানে ভারতের পশ্চিমবঙ্গের বলরামপুর গ্রামে। তিস্তা, তোরষা নদীর উজানঘেঁষা সবুজ অঞ্চলে। গানজীবনে আব্বাসউদ্দীন কলকাতা আর গান-ভ্রমণে থাকতেন। কোচবিহারে থাকতো পরিবার, সন্তান >> দুলু, তুলু, মীর্ণা। আব্বাস ফুপা প্রিয় শ্যালক আব্বাকে সঙ্গে নিয়ে যান। কোচবিহারের স্কুলে ভর্তি করিয়ে দেন। গানে-আনন্দে-ভ্রমণে কাটতো সুরপ্রধান জীবন। আব্বা গায়ক ছিলেন না, লিখতেন। কিন্তু সঙ্গদোষে আব্বাও সৌখিন গায়ক হয়ে ওঠেন। 'ইত্যাদি'-খ্যাত হানিফ সংকেত আব্বার সাক্ষাৎকার নিয়েছিলো। ২০১৭ সালে আমাদের গ্রামের বাড়ি গিয়ে অবাক। জানতে পারে আব্বাসউদ্দিনের শ্যালক আবার আমার আব্বা। বাড়িতে বসেই ফোনে আমাকে মৃদু ধমক লাগালো। বললো, আপনি তো কোনদিন এই পরিচয় দেন নি। এতো ঘনিষ্ঠ ছিলাম, কিন্তু জানতে পারিনি। (উল্লেখ্য, হানিফের বড়ো ছেলের নামটি আমার দেয়া। ১৯৯৯-এ হানিফ-হ্যাপি দম্পতির ছেলের নাম দেই >> ফাগুন)। সেবার আব্বাকে দিয়ে একটি কান্ড ঘটালেন হানিফ সংকেত। শ্যালক হিসেবে আব্বার কন্ঠে আব্বাসউদ্দিনের গান! ভাঙা-গলা, স্মৃতি থেকে ভালোই গেয়েছিলেন। বুঝলাম, গানগুলো বুকের গহীনে লুকিয়ে আছে। আমাকে নাড়া দিলো ইত্যাদি'র 'নীলফামারী এপিসোডটি'। ভাবনায় চলকে উঠলো 'ভাওয়াইয়া-ভাটিয়ালি'র জাদু। ডোমারের নিভৃত পল্লীতে আত্ম-অনশনে আছেন আব্বা। ওনার মানসিক অশান্তি দূরীকরণে বিকল্প পন্থা >> গান। আব্বাসউদ্দীনের ভাওয়াইয়া-ভাটিয়ালি দিতে পারে সত্যিকারের উপশম। যেমন কথা তেমন কাজ -- ফোন দিলাম। ডোমার আব্বাসউদ্দীন একাডেমির প্রধান কন্ঠশিল্পীকে পেলাম। তিনি মন্নুজান ঝর্ণা, গাইতে পারেন অসাধারণ। একদা প্রশংসা করেছিলেন ফেরদৌসী আপা, আব্বাসী ভাই। একাডেমি'র অসংখ্য অনুষ্ঠানে ছিলেন স্মারক গায়িকা। মাঝে কন্যা-পুত্র-সংসার নিয়ে অন্যত্র মহাব্যস্ত ছিলেন। আবার ফিরেছেন তিনি ডোমারের স্ব-গৃহে। ফলে করোনাতেও একাডেমির কার্যক্রমে ফিরেছে নতুন চাঞ্চল্য। ডোমারে আমাদের বাসায় গেলেন কন্ঠশিল্পী মন্নুজান ঝর্ণা। আব্বাকে ভাওয়াইয়া-ভাটিয়ালি গান শোনালেন। 'ও কি গাড়িয়াল ভাই, মুই না শুনো, না শুনো..। আমায় ভাসাইলি রে, আমায় ডুবাই লি রে..!' অনেকদিন পর আব্বা যেন প্রাণবন্ত হয়ে উঠলো। একের পর এক গান শুনে যেন বিমোহিত। ঝর্ণাবু'র কন্ঠ আদি লোকগীতি উপযোগী। গোটা উত্তরবঙ্গে এমন শিল্পী বিরল। ওনার গানে আব্বা বেশ প্রাণিত। আগামী সপ্তাহে আবার আমন্ত্রণ জানিয়েছেন। আব্বা মনে হয় নিজেও গাইতে আগ্রহী। বলেছেন, এগুলাই বাঙালির আসল গান। কানে ঢোকা মাত্রই প্রাণ ভ'রে যায়। আবার যেন আগের সুখের জীবনে ফিরে গেলাম।! আব্বাসউদ্দীন একাডেমি'র এই প্রধান শিল্পী অনেক খাটলেন। আরেক সংগঠক রুনি খান ছিলো সমন্বয়কারী। একাডেমি'র প্রধান উপদেষ্টার প্রতি এই দায়িত্ববোধ প্রশংসনীয়। পূর্বেই বলেছি, শারীরিক-মানসিকভাবে বিপর্যস্ত ছিলেন আব্বা। মৌলিক কন্ঠের প্রিয় গানগুলোতে যেন প্রশান্তি ফিরে পেলেন। বৈষয়িক স্বস্তির পাশে মানসিক প্রশান্তিও একান্ত প্রয়োজন। অনেক ভেবে আব্বাকে 'মিউজিক থেরাপি' প্রদান করা হলো। সুদূরের ভাবনাটি কাজে লেগেছে দেখে ভালো লাগলো। আটলান্টিকের পার থেকে সবার প্রতি মহাশুভেচ্ছা। ♠ আগস্ট, ২০২১ ♦ নিউইয়র্ক 
যারা ইংরেজী বোঝেন পড়তে পারেন। ছেলেটা ভাল লেখে। পক্ষপাত নাই।
আমাদের স্নেহের সেই পুলম। সুন্দর করে খবর পড়তো। দেশে এসেছে (উপরের ছবি)। নীচের ছবি আমেরিকায়।
সময়ের কাহন -৩৮ -------------------------- বাবা শারিরীক ভাবে শক্ত সমর্থ বলতে যা বোঝায় কখনোই তেমন ছিলেন না। হাল্কা পাতলা শরীর তাঁর। স্বল্পাহারী বাবার খাওয়াদাওয়াও ছিলো একেবারেই আলাদা।সব কিছু খেতেও পারতেন না। ক্যাম্পের প্রতিকূল পরিবেশ আর নিয়মের বাইরের খাবার একসময়ে তাঁর শরীর আর নিতে না পেরে বিদ্রোহ করে বসলো। আমাদের সবার সহ্য হলেও দিনের পর দিন আটার রুটি, ছোলার ডাল এসব খেতে খেতে বাবা হঠাৎ গুরুতর অসুস্থ হয়ে পড়লেন। একদিন দেখা গেলো তিনি কিছুতেই আর বিছানা থেকে মাথা তুলতে পারছেন না। ডাক্তার এসে বললেন তাঁর ডিওডেনাল আলসার হয়েছে।আর এজন্যে আভ্যন্তরীণ রক্তক্ষরণ হচ্ছে।পুরোপুরি বেড রেস্ট দরকার আর পথ্য দিলেন গলা ভাত আর লঙ্কা ছাড়া হালকা মশলা দিয়ে শিংমাছের ঝোল। চট্টগ্রামের ডাক্তার রসিক বণিক বাবার চিকিৎসার ভার নিয়েছিলেন। তিনি নিজেও তখন একজন শরণার্থী। দুর্দিনের মধ্যেই রেশনের টাকা বাঁচিয়ে বাবার জন্যে শিংমাছও কেনা হল।মা সেই মাছ থেকে কয়েকটা জিইয়ে রাখবেন বলে বাজারের ব্যাগ খুলতেই দেখেন মাছের সাথে নুনের পোঁটলাও রাখা হয়েছে। সেই নুনের পোঁটলা শিংমাছের গুঁতোয় ফেটে নুন মাখামাখি হয়ে মাছগুলি সব নেতিয়ে পড়েছে। দুঃসময়ের টাকা বাঁচিয়ে কেনা মাছ।আমার দুই ভাইয়ের মধ্যে কে যে এই বোকামিটা করেছিলো জানিনা তাকে তো একহাত নিলেনই মা সেই সাথে আমাদেরও বকতে ছাড়লেন না।কেন বাজার আসার সাথে সাথে ব্যাগটা কেউ খুলে দেখিনি তাহলে হয়তো মাছগুলিকে বাঁচানো যেতো। এরপর বকতে বকতেই সেই মাছ কাঁচাকলা দিয়ে সবার জন্যে রান্না করলেন। বকতে বকতেই আমাদের সবার পাতে সেই শিংমাছের ঝোল তুলে দিলেন। শিংমাছ দেখলেই মা'র সেই বকা দেয়ার কথা আমার আজও মনে পড়ে যায়। এর কয়েকদিন পরে মেজো ভাশুর আমার কর্তাকে দুশ টাকা পাঠিয়েছিলেন। সেই টাকা থেকে সে বাজার থেকে মোটামুটি বড় একটা চারমিনার (আমেরিকান রুই)মাছ কিনে এনে মাকে বললো আজ আর বকবেন না মা। মা সেই মাছ সেদিন যত্ন করে আমাদের সবার জন্যে রান্না করেছিলেন। বাবাকে নিয়ে আমরা সবাই তখনও ব্যস্ত। তবে মা সহ আমাদের সবার অক্লান্ত সেবা যত্নে বাবা একসময়ে সুস্থ হয়ে উঠলেন। এরই মধ্যে শুনি প্রধানমন্ত্রী ইন্দিরা গান্ধী ডিসেম্বরের চার তারিখে কোলকাতার ব্রিগ্রেড প্যারেডের জনসভায় নাকি ভাষণ দিতে আসবেন।সবার মুখে মুখে রাষ্ট্র হয়ে গেলো এই জনসভায় তিনি নিশ্চয়ই যুদ্ধের ঘোষণা দিতে আসছেন। অধীর আগ্রহে চার তারিখে সবাই তাঁর আসার অপেক্ষা করছি।তিনি কি বলবেন তাই নিয়ে ক্যাম্পের সবার জল্পনা কল্পনার অন্ত নেই। কয়েকদিন পরেই আবার যখন শুনলাম চার নয় তিনি তিন তারিখে ভাষণ দিতে আসছেন। একদিন আগে আসার কথা শুনে আমাদের আগ্রহ দ্বিগুণ বেড়ে গেলো। অত্যন্ত আগ্রহের সাথে আমরা অপেক্ষা করছি। তিন তারিখে আমরা সবাই রেডিওর কাছে বসে আছি। বিকেলের দিকে জনসভা শুরু হলে ইন্দিরা গান্ধী মঞ্চে এসে দাঁড়ালেন। শুরুতেই খুব ধীরে ধীরে তিনি তাঁর বক্তৃতা শুরু করলেন।অসাধারণ তাঁর বক্তৃতা দেবার ক্ষমতা। সেদিন কিছুটা হালকা মেজাজেই তিনি তাঁর বক্তৃতা শুরু করেছিলেন। আমরা সাগ্রহে শুনছিলাম। কিছুক্ষণ বক্তৃতা দেবার পরেই কেউ একজন তাঁর বক্তৃতার মধ্যেই কি একটা জরুরি খবর জানাতেই তিনি হঠাৎ তাঁর বক্তৃতা সংক্ষিপ্ত করে খুব দ্রুত জনসভা শেষ করে চলে গেলেন। আমরা ভেবেছিলাম তাঁর বক্তৃতা আরও দীর্ঘ হবে।কিন্তু পরে শুনি প্রধানমন্ত্রী যখন বক্তৃতা দিচ্ছিলেন তখন তাঁর হাতে যিনি জরুরি এক বার্তা তুলে দিয়েছিলেন তিনি ভারতীয় সেনাকর্মকর্তা লেফটেন্যান্ট জেনারেল জগজিৎ সিং অরোরা। সেই বার্তায় নাকি লেখা ছিলো ইন্দিরা গান্ধী যখন বক্তৃতা দিচ্ছিলেন ঠিক তখনই ভারতীয় বিমানবন্দরে পাকিস্তান হামলা চালিয়েছে এজন্যে তিনি তাঁর বক্তব্য সংক্ষিপ্ত করে অবিলম্বে নয়াদিল্লীতে ফিরে যেতে বাধ্য হয়েছিলেন। এই হামলার জন্যে পাকিস্তানের বিরুদ্ধে হামলার অভিযোগ এনে ভারত সরকারও পাকিস্তানের বিরুদ্ধে পাল্টা যুদ্ধ ঘোষণা করলো। শুধু তাই নয় সরকারিভাবে এটাও বলা হল পাকিস্তানের বিরুদ্ধে ভারত ও বাংলাদেশের সেনাবাহিনী নিয়ে গঠিত মিত্রবাহিনী একযোগে এই যুদ্ধ করছে,যাঁর নেতৃত্বে আছেন লে,জেনারেল জগজিৎ সিং অরোরা। তাঁর নির্দেশেই বাংলাদেশের মুক্তিবাহিনীও যুদ্ধ করছে। এরপরেই শুরু হয়ে গেলো ভারত বাংলাদেশ বাহিনীর যৌথ অভিযান। যুদ্ধের প্রথম ধাপে আগরতলার ওপরে ডিসেম্বরের তিন তারিখেই তিনবার বিমান হামলা চালিয়ে রকেট বোমা নিক্ষেপ করে পাক বাহিনী। সেই সংকটময় পরিস্থিতিতে দেশে জরুরী অবস্থা ঘোষণা করা হল। সীমান্তের কাছাকাছি থাকাতে আমরা এতদিন কামানের গোলার শব্দে ভয় পেয়েছি।এবারে যখন সত্যি সত্যিই সীমান্তের অপর দিক থেকে আমাদের ক্যাম্পের অদুরেই কামানের গোলা এসে পড়তে লাগলো তখন ভয়ে সবাই থরথর। সারা সীমান্ত এলাকা তখন নিস্প্রদীপ থাকে। নিকষ অন্ধকারের ভেতরে সবাই ছোটাছুটি করতে থাকি নিরাপদ জায়গার জন্যে। যে কোন মুহুর্তে শত্রুপক্ষের কামানের গোলা ছুটে আসতে পারে। ঢাকা শহরের সব এলাকাতেই মুক্তিযোদ্ধারা তখন খুবই পরিপক্ব ও সক্রিয়। তাদের তৎপরতার পরিধিও তখন ব্যাপকভাবে বিস্তৃত। ওরা তখন খুব ভালো করেই জানে পাক সৈন্যদের চলাচল আর সরবরাহ ব্যবস্থার বিঘ্ন কিভাবে ঘটাতে হয়? মুক্তি যোদ্ধারা সুসংগঠিত হবার পর থেকেই রাজাকাররা আর আগের মতো সুবিধা করতে পারেনা যার ফলে স্থানীয় জনগনও আর লুকিয়ে নয় তাদের সব ভয়ভীতি কাটিয়ে মুক্তিযোদ্ধাদের দিকে স্বতঃস্ফূর্ত ভাবে তাদের সাহায্যের হাত বাড়িয়ে দিয়েছে। এই পরিস্থিতিতে স্বাভাবিকভাবেই দখলদার বাহিনীর মধ্যে হতাশা, অবসাদ,আর আতঙ্ক এসে ভর করলো। প্রধানমন্ত্রীর তিন তারিখের ভাষণের পরে দুদিন কেটে যেতেই ছয় তারিখের সুর্য আমাদের জন্যে নিয়ে এসেছিলো একেবারেই অন্যরকম এক আলো। যে আলো আমাদের শরীর থেকে রিফিউজি নামের শব্দটাকে ধুয়ে মুছে দিয়েছিলো। বিশ্বের তাবড় তাবড় মোড়লদের নাকের ডগার ওপর দিয়ে ইন্দিরা গান্ধী এই দিনটিতে আনুষ্ঠানিক ভাবে জানিয়ে দিলেন যে,এটা পাকিস্তানের আভ্যন্তরীণ সমস্যা নয়,বাংলাদেশ আর পাকিস্তানের সমস্যা।ভারত শুধুমাত্র নৈতিক ঔচিত্যবোধ ও মানবতা থেকেই তার প্রতিবেশীর পাশে দাঁড়িয়েছে। মুছে গেলো মুক্তির জন্যে লড়তে থাকা তরুণদের শরীর থেকে দুস্কৃতকারি নামের শব্দটি। পাকাপাকিভাবে তাদের জন্যে গর্বের শব্দ হলো তারা "মুক্তিযোদ্ধা। বুকের ভেতর থেকে উৎসারিত আনন্দ প্রকাশের ভাষা না পেয়ে দু চোখে আনন্দাশ্রু হয়ে গড়িয়ে পড়তে শুরু করলো। আনন্দে শিহরিত হয়ে ভাবছিলাম আমরা এখন একটা স্বাধীন, সার্বভৌম রাষ্ট্রের নাগরিক। বঙ্গবন্ধু এতদিন যে স্বপ্ন নিয়ে বাংলার আনাচে-কানাচে ঘুরে বেরিয়েছেন তা এখন সত্যি। বুকের ভেতরে কেমন জানি করছিলো মহান মানুষটির জন্যে।না জানি তিনি কোথায় আছেন? কেমন আছেন? আমাদের মুক্তিযুদ্ধ এরপর চলে এলো আন্তর্জাতিক আলোচনার কেন্দ্রে।আর তার ফলস্বরূপ ভারত, পাকিস্তান আর বাংলাদেশের পরিস্থিতি পর্যালোচনা করার জন্যে জাতিসংঘের অধিবেশন ডাক দিলেন জাতিসংঘ মহাসচিব উথান্ট। অধিবেশনে বসেই আমেরিকা এই যুদ্ধের জন্যে ভারতকে দায়ী করে বসতেই রাশিয়াও পাকিস্তানকে দায়ী করতে ছাড়লো না। আমেরিকা তখন যুদ্ধবিরতির প্রস্তাব দিলে রাশিয়া তাতে ভেটো দেয়। আবার রাশিয়া রাজনৈতিক একটা সমাধানের প্রস্তাব দিলে চীন তাতে ভেটো দেয়। বৃহৎ শক্তিবর্গের এই পাল্টাপাল্টি ভেটো চলতে থাকলে ভুট্টো নাখোশ হয়ে ক্ষেপে গিয়ে সবার চোখের সামনে অধিবেশনের কাগজপত্র ছিঁড়ে ওয়াক আউট করলে এক নাটকীয় পরিস্থিতির সৃষ্টি হল। জাতিসংঘে যখন এই বিতর্ক চলছিলো বাংলাদেশের অভ্যন্তরে তখন মুক্তিবাহিনী আর ভারতীয় বাহিনীর আক্রমণ তুঙ্গে উঠেছে।ঢাকার আকাশ জুড়ে তখন ভারতীয় বিমানবাহিনীর কর্ণবিদারী এয়ার রেইড সাইরেন। এই সাইরেন শুনে সবাই কোথায় নিরাপদ স্থানে মাথা গুঁজে থাকবে তা নয় উল্টো তা দেখার জন্যে ঘরবাড়ি ছেড়ে বাইরে বেরিয়ে আসতে লাগলো রাস্তায় কেউ বা বাড়ির ছাদে। সবাই জেনে গেছে যে ভারতীয় বিমান সিভিলিয়ানদের ওপরে বোমা ফেলবে না। এই পরিস্থিতিতে পড়ে পাকবাহিনীর পক্ষে তার নিজের শক্তিতে যুদ্ধ চালিয়ে যাওয়া দুরুহ হয়ে পড়লো।সীমান্ত এলাকা ছেড়ে এবারে তারা পিছু হটতে থাকে ঢাকার দিকে। হেনরী কিসিঞ্জার তখন গোপনে সপ্তম নৌবহর পাঠিয়ে দিয়েছেন যাতে প্রয়োজনে সেখান থেকে বিমান আক্রমণ করা যেতে পারে। রাশিয়া তা জানতে পেরে সাথে সাথে পাল্টা ব্যবস্থা হিসেবে তাদের একটা যুদ্ধজাহাজ পাঠাবার ব্যবস্থা করলো। এতে করে হঠাৎ আবার সবার মনে একটা ভয় দেখা দিলো এ যে প্রলয়ঙ্করী এক যুদ্ধের অশনিসংকেত! তবে কি বাংলাদেশকে ঘিরে তৃতীয় বিশ্বযুদ্ধ বেঁধে যাবে? জাতিসংঘে যখন এই বিতর্ক চলছিলো বাংলাদেশে তখন মুক্তিবাহিনী আর ভারতীয় বাহিনীর যৌথ প্রযোজনায় তুঙ্গে উঠেছে। ঢাকার আকাশ জুড়ে তখন ভারতীয় বাহিনীর কর্ণবিদারী এয়াররেড সাইরেন।এই সাইরেন শুনে কোথায় সবাই নিরাপদ স্থানে মাথা গুঁজে থাকবে তা নয় উল্টো ঘরবাড়ি ছেড়ে তা দেখার জন্যে কেউ বা রাস্তায় কেউ বা বাড়ির ছাদে বেরিয়ে আসছে। সবাই জেনে গেছে ভারতীয় বিমান সিভিলিয়ানদের ওপরে বোমা ফেলবে না। বোমা ফেলে এয়ারপোর্টের রানওয়ে বেশ ভালোভাবেই জখম করে দেয়া হল।পাকিস্তানের পক্ষে এরপরে তার নিজের শক্তিতে যুদ্ধ চালিয়ে যাওয়া দুরুহ হয়ে পড়লো। বাবা মোটামুটি সুস্থ হলেও শরীর তখনো পুরোপুরি আগের অবস্থায় আসে নি।আভ্যন্তরীণ রক্তক্ষরণের জন্যে কিছুটা ফ্যাকাশে দেখায় তাঁকে। তারপরেও তিনি রেডিও নিয়ে খবর শুনতে বসেন। এদিকে ৬ ডিসেম্বর ভারত বাংলাদেশকে স্বীকৃতি দেবার সাথে সাথে ২৪ ঘন্টার মধ্যে পাকিস্তান ভারতের সাথে সম্পর্ক ছিন্ন করার ঘোষণা দিয়ে বসলো। সীমান্ত থেকে পাক সেনারা তখন ঢাকার দিকে পিছু হটছিলো বলে ধীরে ধীরে মুক্ত হচ্ছিলো দেশের বিভিন্ন অঞ্চল আর সেই মুক্ত অঞ্চল থেকে সীমান্ত পেরিয়ে শরণার্থী শিবিরে অবারিত গতিতে আসতে শুরু করলো বাংলাদেশের রকমারি তাজা তাজা সব মাছ। স্বাধীন দেশের মাটি তখনো মাথায় ছুঁই নি, মাখিনি তখনো গায়ে। প্রতিটি মুহুর্ত এক প্রতীক্ষার ভেতরে কাটছে কবে প্রবেশ করবো আমাদের স্বাধীন দেশের মাটিতে? ক্যাম্প জুড়ে তখনই শুরু হয়ে গেছে আনন্দ উৎসব। সীমান্ত পথে তখন প্রচুর মাছ আসতে শুরু করেছে।দানেও সস্তা। মাছে ভাতে বাঙালী অনেক দিন পরে রুটি, ডাল আর নিরামিষ ঘণ্ট ছেড়ে সেই মাছ কুটতে বসে, কত যে হাসি, গল্প,স্মৃতিচারণ করতে শুরু করেছে তা বলে শেষ করা যাবে না। একদিকে সবার মনেই যখন স্বাধীন বাংলায় ফিরে যাবার আনন্দ বিরাজ করছে,তখন অন্যদিকে জাতিসংঘের সদর দফতরে চলছে নতুন আর এক খেলা। যে খেলায় আর্জেন্টিনা প্রস্তাব দিয়েছিলো ভারত আর পাকিস্তান যেন যুদ্ধবিরতি ঘোষণা করে নিজ নিজ সৈন্যবাহিনী ফিরিয়ে নেয়। শুধু তাই নয় ভারত থেকে অবিলম্বে শরণার্থীদেরও বাংলাদেশে ফিরিয়ে নিয়ে যাওয়ার প্রস্তাব দেয়া হল। আর্জেন্টিনার প্রস্তাবটি লুফে নিলেন নিক্সন। তিনি এই প্রস্তাবে সোৎসাহে সমর্থন জানালেন। বাংলাদেশ সাথে সাথে প্রস্তাবটির তীব্র বিরোধিতা করে জানিয়ে দিলো পাকিস্তানিরা যখন নির্বিচারে বাংলাদেশীদের হত্যা করছিলো জাতিসংঘ কেন তখন কোন ব্যবস্থা নেয় নি ? পাকিস্তান এখন বিপদে পড়েছে বলেই কি জাতিসংঘে এই প্রস্তাব উঠেছে? কারণ এতে পাকিস্তানের লাভবান হবে তাই? রাশিয়া তখন এগিয়ে এসে উভয় প্রস্তাবের বিরুদ্ধেই জাতিসংঘ নিরাপদ পরিষদে ভেটো প্রদান করে। বাংলাদেশকে ঘিরে একটা যুদ্ধে জড়িয়ে পড়ার ঝুঁকিতে তখন না চীন,না আমেরিকা কেউই আর উৎসাহ বা উদ্যোগ দেখালো না। পাকিস্তান নাখোশ হলেও তখন তাদের আর কিছু করার ছিলো না। এদিকে ভারতীয় বাহিনী তখন ঢাকায় বাংলাদেশের বিমানবন্দর ধ্বংস করে চট্টগ্রামের সমুদ্র বন্দর আর মংলা সমুদ্র বন্দর ধ্বংস করে পাক সৈন্যদের পালাবার পথ বন্ধ করে দিয়েছে। পাকিস্তান বুঝতে পারলো যুদ্ধে জেতার মতো আর কোন সম্ভাবনাই তাদের নেই। তড়িঘড়ি করে তখন এয়ারপোর্টের কিছু জায়গা মেরামত করে ঢাকা থেকে তাদের দেশে চালান করতে আরম্ভ করলো বিপুল অস্ত্র, বিভিন্ন দামী দামী মালামাল আর যুদ্ধবিমানগুলি। সেই সাথে স্টেট ব্যাংকের সমস্ত টাকা আগুনে পুড়িয়ে দিলো । বিভিন্ন সেক্টর থেকে তখন একের পরে এক শুধু বিজয়ের খবর আসছে।সীমান্ত অঞ্চলগুলি প্রায় সবগুলিই বলতে গেলে তখন মুক্ত। শরণার্থী শিবির থেকে ফিরে যাবার জন্যে অনেকেই তখন উন্মুখ। আনন্দে আত্মহারা অনেকে মুক্তাঞ্চল দেখার জন্যেও শিবির থেকে ছুটে যাচ্ছে। আমার কর্তাও কিছুতেই আর ক্যাম্পে থাকতে চাইলো না।মাকে সে বললো সিলেট এখান থেকে খুব দূরে নয়। আমি আমার অফিসের গাড়ি নিয়ে কয়েকদিনের মধ্যেই ফিরে আসছি। মা অনেক নিষেধ করলেন তাঁর জামাইকে। বললেন সিলেট কাছে হলেও তোমার যাওয়াটা নিরাপদ নয়। রাস্তায় মাইন বা শেল পোঁতা থাকতে পারে। কিন্তু সে তখন মা'র কথা শোনার পাত্র নয়। মাকে অনেক বুঝিয়ে সিলেটের পথে রওয়ানা দিলো। নয় মাস পরে পাকিস্তান যখন দেখলো তারা এতদিন শুধু উটপাখির মতো বালিতে মুখ গুঁজেই ছিলো। মুখ যখন তুললো তখন দেখে সে তো সবই হারিয়েছে! আর কোন উপায় না পেয়ে তখন সে এই বাংলাদেশকে শেষ মরণ কামড় দেবার জন্যে ঠান্ডা মাথার এক পরিকল্পনা করলো যে পরিকল্পনা ছিলো জাতিকে মেধাশূন্য করে দেয়া। দেশে তখন কারফিউ। সেই কারফিউর মধ্যেই ঢাকার বুকে কাদামাটির প্রলেপ দেয়া অদ্ভুত ধরনের কিছু বাসকে ঘুরে বেড়াতে দেখে অনেকের মনেই প্রশ্ন জাগতো কারফিউর মধ্যে এই বাসগুলি কেন চলে?বাসের গায়ে এমন কাদার প্রলেপই বা কেন?ওগুলি কাদের বাস?কারাই বা চালায়? বাংলাদেশের নিরীহ মানুষ কল্পনাই করতে পারেনি কর্দমাক্ত বাসগুলি পাকিস্তানের মেজর জেনারেল রাও ফরমান আলির ঘৃণ্য এক নীলনকশার বাস্তবায়ন করার জন্যে ঢাকার পথে পথে ঘুরে বেড়াচ্ছে। কারফিউও সে জন্যেই দেয়া হয়েছে। সেই কারফিউর মধ্যেই বাসগুলি এসে দাঁড়ায় বিশ্ববিদ্যালয়ের স্বনামধন্য শিক্ষক,প্রথিতযশা চিকিৎসক, নামকরা সাংবাদিক, প্রকৌশলী আর বুদ্ধিজীবীদের দুয়ারে দুয়ারে। প্রয়োজন আছে বলে তাদের ধরে নিয়ে যাওয়া হয় কিন্তু কি তাদের প্রয়োজন তা যেমন জানানো হয় না তেমনি তাদের আর ফেরতও দিয়ে যায় না। স্বাধীনতার তখন এক পূণ্যলগ্ন। স্বাধীনতা সূর্য দেখার প্রতিক্ষায় তখন সবাই উন্মুখ। ঠিক এই সময়ে তাদের কি কারণে আর কোথায় যে নিয়ে যাওয়া হয়েছিলো তার উত্তর পাওয়া গিয়েছিলো দেশের বিভিন্ন বধ্যভূমিতে সেই সম্মানিত মানুষদের হাত,পা আর মুখ বাঁধা অবস্থায় প্রাণহীন দেহগুলি দেখে। শেষ মুহূর্তে পাক সৈন্যদের ঠাণ্ডা মাথার পরিকল্পনা ছিলো বুদ্ধিজীবীদের হত্যা করে দেশকে মেধা শূন্য করে যাওয়া। কি ভেবেছিলো পাকিস্তান? জাতি মেধাশূন্য হলে আমরা উলটো পথে হাঁটবো? চলবে।
