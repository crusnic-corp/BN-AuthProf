বইটি বেশ কিছু দিন হলো পড়েছি ৷ চমৎকার একখান বই ৷ কীভাবে কি রিভিউ দেব বুঝছি না এখন ৷ পরে আরো বিস্তারিত জানানোর চেষ্টা করব ৷ তবে এটা নিশ্চিত বইটা উপকারী ৷ বইটি মূলত স্ত্রীদের বৈরী আচরণের বিপরীত মনীষীদের আচরণ তুলে ধরা হয়েছে , যার ফলে স্বামী-স্ত্রীর সম্পর্ক টিকে থাকে সারা জীবন ৷ নাম শুনেই বুঝতে পারছেন বইটি মূলত পুরুষদের জন্য লেখা ৷ বই : স্ত্রীদের সাথে নবি ও মনীষীদের আচরণ লেখক : শাইখ ইউসু আবজাক সূসী অনুবাদক : মাওলানা যায়েদ আলতাফ প্রকাশনী : মাকতাবাতুন নুর প্রচ্ছদ : আবুল ফাতাহ মুন্না পৃষ্ঠা : ৯৬ মূল্য : ১৭৫ টাকা
 স্যারের থেকে..... ফিলিস্তিন সম্পর্কে একরকম ছোট বেলা থেকেই বুঝি। ১ম কিবলা। অন্যদের হাতে শুধু মার খেয়ে যাচ্ছেই। যারা মুস্লিম দের জঙ্গি বলে, মুস্লিম দেশ গুলো কে জংগি রাষ্ট্র বানানোর কথা বলে, তাদের কাছে জানতে মন চায়: মুস্লিম রাষ্ট্রে, মুস্লিম সংখ্যাগরিষ্ঠ দের উপর হামলা কারীরা কি? তারপর, ভাবতে থাকি। মুস্লিম দেশেই তো চুল দাড়ির জন্য মুস্লিম রাই চাকরি দেয় না। দাড়ি ধরে টানে। ইসলামি পোশাক কে নিয়ে নানা মন্তব্য করে। অনেকে ইসলামি পোশাক পড়েই ব্যবসায় ঠকায়, মাপে কম দেয়। এদেশে মসজিদ গুলো তে লোক হয় জুম্মা বাদে সাধারণত ২ কাতার। কিন্তু মসজিদের জন্য ১২ মাস উন্নয়ন এর জন্য টাকা উঠানো হয়। মসজিদ হয় চকচকে। এদিকে, একদল মুস্লিম আছে বাপ দাদার জায়গার ফুটাঙ্কি দেখায় তার থেকে গরীব মুস্লিম কে। মসজিদ গুলোতে পদ নিয়ে দলাদলি, হাউকাউ চলতেই থাকে। মিলাদে মিষ্টি কম হলে, খারাপ তবারক হলে মসজিদ গরম করে ফেলে। মুস্লিম রাই আরেক মুস্লিম কে চিপায় পেয়ে বাশ ধরায় দিচ্ছে। খেলাফত ধ্বংসের পর মক্কা মদিনার ক্ষমতা আর শাসন যারা পেয়েছিল, তারা তো ফিলিস্তিন কাশ্মীর, সংখ্যালঘু মুস্লিম দের কি হবে, সে প্রশ্ন তোলেনি। সিরিয়া, ইরাক, ইরান, লেবানন, মধ্যপ্রাচ্যে যারা উসমানী খেলাফত থেকে বের হল তারাও তো প্রশ্ন তোলেনি। আমার ফিলিস্তিনি ভাইদের কি হবে! ১৯৬৭ সালে যুদ্ধ করে আরো ইসরাইল কে বড় করে দিল। এটা তো স্রেফ দুরদর্শীতার অভাব। যেখানে ১ম ও ২য় বিশ্বযুদ্ধে খেলাফত ও ভারতবর্ষ সহ বড় বড় দেশ যেগুলো মুস্লিম রা শাসন করত তা ইতোমধ্যেই অন্যদের দখলে। সেখানে ১৯৬৭ এর যুদ্ধের সিদ্ধান্ত ই ছিল ভুল। আল্লাহ রাসুল ( সা) এর জীবনী ও সাহাবীদের জীবন ও যুদ্ধ কৌশল নিয়ে মুস্লিম রা কঠোর পড়াশোনা না করলে ও জীবনে প্রয়োগ না করলে বাস্তবে মুস্লিম রাই মুস্লিম দের দ্বারা শোষিত হবে। প্রকৃতপক্ষে এখন একটা মদিনা রাষ্ট ব্যবস্থা ও একটা সাহাবাদের অনুসারী দল এর জন্যই আমাদের আল্লাহর কাছে প্রার্থনা করতে হবে। যারা শোষিত মুস্লিম দের মুক্ত করতে চায় তাদের কে যদি ১০ গুন শক্তি অর্জন করতে হয় জালিম দের বিরুদ্ধে লড়তে, তবে ১০০ গুন শক্তি অর্জন করতে হবে মুস্লিম নামক জালিম লোভী শাসক দের বিরুদ্ধে লড়তে। অন্যথায়, এগুলো আগেও ছিল, ভবিষ্যতেও থাকবে। আহাজারী হল অরন্যে রোদন। 
আলহামদুলিল্লাহ ৷ 'নব ভাবনা' ম্যাগাজিনের নদী সংখ্যায় আমার একটি কবিতা থাকছে ৷ এটি কোনো সাদামাটা ম্যাগাজিন নয়, তাই এতে নিজের নাম দেখে আমি খুবই উচ্ছ্বসিত ৷ ধন্যবাদ নব ভাবনা ৷ আপনারাও ম্যাগাজিনটি অর্ডার করতে পারেন ৷ নদী সংখ্যার প্রি-অর্ডার চলছে ৷
ইবনুল কায়্যিম রহিমাহুল্লাহ বলেন, "আল্লাহ তা'আলা যাকে জান্নাতের জন্য সৃষ্টি করেন, হাদিয়া স্বরূপ তার কাছে বিভিন্ন বালা-মুসিবত আসতে থাকে। আর যাকে জাহান্নামের জন্য সৃষ্টি করেন, হাদিয়া স্বরূপ তার কাছে খাহেশাতের বস্তু আসতে থাকে।" বইঃ ফিৎনার যুগে মুক্তির পথ
পবিত্র কুরআন শরীফের প্রথম বাংলা অনুবাদ করেন কে ? অনেকেই বলেন বাবু গিরিশচন্দ্র সেন ৷ আপনি কি জানেন এ তথ্য ভুল ? হ্যাঁ ঠিক তাই ৷ তিনি আল-কুরআনের প্রথম অনুবাদক নন ৷ শুনুন তাহলে- সর্বপ্রথম ১৮০৮ সালে বাংলা ভাষায় কুরআন আংশিক অনুবাদ করেন 'মাওলানা আমীরুদ্দীন বসুনিয়া' ৷ এরপর ১৮৩৬ সালে বাংলা ভাষায় কুরআন পূর্ণাঙ্গ অনুবাদ করেন 'মৌলভী নঈমুদ্দীন' ৷ 'গিরিশচন্দ্র সেন' শুধু উক্ত অনুবাদ পুস্তক আকারে সন্নিবেশ করেন ৷তার প্রকাশনা থেকে তিনি ছেপেছেন ৷ তাই গিরিশচন্দ্র হলেন প্রকাশক মাত্র ৷ তাও ৫০ বছর পর ১৮৮৬ সালে ৷ সুতরাং কুরআন শরীফের প্রথম বাংলা অনুবাদ গিরিশচন্দ্র সেন নয় বরং 'মৌলভী নঈমুদ্দীন' পূর্ণাঙ্গ কুরআনের প্রথম বাংলা অনুবাদক ৷ আর 'মাওলানা আমীরুদ্দীন বসুনিয়া' হলেন বাংলা ভাষায় প্রথম আংশিক অনুবাদক ৷ পবিত্র আল-কুরআন সম্পর্কে ভালোভাবে জানতে পড়তে পারেন বই ৷ কুরআন পরিচিতি (কুরআন সিরিজ ১) লেখক ৷ শাইখ আব্দুল্লাহ মাহবুব প্রচ্ছদ ৷ ইবরাহীম কুব্বাদী প্রকাশনী ৷ মাকতাবাতুন নুর পৃষ্ঠা সংখ্যা ৷ ১৯২ প্রচ্ছদ মূল্য ৷ ৩৩৭ টাকা
গল্পগ্রন্হ : বুক পকেটে জোনাকি লেখক : মাহদী আবদুল হালিম প্রকাশনী : মাকতাবাতুন নুর প্রচ্ছদ : আবুল ফাতাহ মুন্না পৃষ্ঠা সংখ্যা : ১৩৫ প্রচ্ছদ মূল্য : ২২০ টাকা গল্প পড়তে কে না ভালোবাসে ? গল্প করতেও কিন্তু সব্বাই বেশ ভালোবাসে ৷ আমিও একজন গল্পপ্রেমিক মানুষ, গল্প পড়তে ভালোবাসি ৷ 'মাহদী আবদুল হালিম' এর লেখা 'বুক পকেটে জোনাকি' গল্পগ্রন্হটি পড়লাম( একটু বাকি এখনো ) ৷ বইটি একটি সিরিজের প্রথম বই ৷ সিরিজটির নাম 'গল্পে গল্পে শিক্ষা' ৷ এটিই সিরিজটির প্রথম বইটি ৷ বইটিতে মোট তেত্রিশটি গল্প রয়েছে ৷ প্রতিটি গল্পই শিক্ষামূলক, নীতিকথামূলক ৷ গল্পগুলি বেশ মজার, হাস্যরসপূর্ণ ৷ বলা যায় বইটি শিশু-কিশোরদের জন্য রচনা করা হয়েছে ৷ তবে বড়োরাও কিন্তু সমানতালে পড়তে পারেন ৷ অনেক গল্পেই ইসলামি শিক্ষা পাবেন, পাবেন কুরআন ও হাদিস এবং তার শিক্ষা ৷ ব্যক্তিগতভাবে বইটি পড়তে আমি ভীষণ উপভোগ করেছি ৷ বিশেষ করে পরিবারেল ছেলেমেয়েদের জন্য বইটি সংগ্রহ করতে পারেন ৷ শিশুরা গল্পপ্রেমী হয় ৷ গল্প তাদের শেখার উপরণ হিসেবে ভীষণ কার্যকর ৷ তাই তাদের মানসিক বিকাশে গল্পের বই হিসেবে এই বইটি রাখতে পারেন ৷ এবং বললাম আপনারা নিজেরাও কিন্তু বইটি পড়তে পারেন ৷ কিছু গল্পের শিরোনাম বলছি ৷ 'নাপিতরাজের দুঃখ, ধৈর্যের সবক, লোভের ফল, সততার পুরস্কার, বোকা হাতি, বুদ্ধিমান বণিক, তিনটি আশ্চর্য বিচার, বুদ্ধিমান গাধা প্রভৃতি ৷ গল্পসমূহ থেকে কিছু নীতিকথা তুলে ধরছি ক. প্রশংসা তার মুখেই মানায় যে প্রশংসার যোগ্য হওয়ার কারণ জানে ৷ খ. পৃথিবীর কোনো বস্তুই অহেতুক নয় ৷ সবকিছুই কোনো না কোনো মহৎ উদ্দেশ্য নিয়ে সৃষ্টি হয়েছে ৷ গ. যত প্রয়োজনই হোক, হারাম পথে, হারাম উপায় অবলম্বন করা কিছুতেই ঠিক নয় ৷ ঘ. কারো বাহিরের অবস্হা দেখে ভেতরটা ভেভে নেওয়া যায় না ৷ ঙ. লোভ কখনোই ভালো নয় ৷লোভের পরিণাম সবসময় মন্দই হয় ৷ বইটি আপনার রকমারি, ওয়াফিলাইফসহ অসংখ্য অনলাইন প্লাটফর্মে পাবেন ৷ সংগ্রহ করে নেন ৷ হ্যাপি রিডিং 🙂 — রি রুমি
ইনশাআল্লাহ এই বইটি আপনাকে হতাশা আর পেরেশানিময় জীবন থেকে, দুনিয়া এবং আখেরাতে চিরস্থায়ী অনাবিল সুখ শান্তির পথ দেখাবে।এটা একবার দু'বার নয় বারবার পড়ার মতো বই।জীবন পরিবর্তনশীল পরকালের পাথেয় হিসেবে একটা মাস্টারপিস বই।এটি প্রায় ১২ শত বছরের পূর্বে লিখা বই। বইটি সংগ্রহ করুন রকমারি ওয়াফি সহ দেশের যে কোন অনলাইন বা অফলাইনে। √চলছে প্রি অর্ডার প্রি অর্ডার মানেই এক্সটা ডিসকাউন্ট।
আল্লাহ আযাব পাঠান। মজলুম দের কান্না কোনো না কোনো ভাবে আল্লাহ কবুল করেই ফেলেন। জালিম রা ষড়যন্ত্র করে যুদ্ধের, আল্লাহ পরিকল্পনা করেন। জালিম রা তো জুলুমের জন্য ক্ষমা চাওয়ার সুযোগ টাও পায় না। দুচোখে এত অল্প বয়সে কত জালিম কে সম্পদের বড়াই করতে দেখলাম। এরা মাটি দ্বারা মুখ পূর্ন না হলে, সন্তুষ্ট হয় না। তারপর ভাবি এর থেকে এদের পরিবার শিক্ষা নেবে। কিন্তু তাও না। হযরত নুহ ( আ) কে আল্লাহ গাছ লাগাতে বললেন। ঠিক ১০০ বছর পর তাকে সেই গাছ দিয়ে জাহাজ বানাতে বললেন। লাগল ৫০ বছর। তারপর আল্লাহ আযাব পাঠালেন। জালিম রা ধ্বংস হল। কত শত বছর ধরে জুলুম সহ্য করতে হয়েছে। আমরা জালিম দের দ্বারা ১ মাস, ১ বছর, ১০ বছর জুলুমের শিকার হয়েই আল্লাহর উপর আস্থা হারিয়ে ফেলি। করোনা একটা আজাব। এতে কোনো সন্দেহ নাই। এটা থেকে মুক্তি পেলেই মানুষ আবার নিজেদের মধ্যে যুদ্ধে মেতে উঠবে। জালিম রা পূর্ণ দমে জুলুম চালাবে। এগুলা মানুষের উষা লগ্ন থেকেই দুষ্ট চক্রের মত চলছে। 
লেখক হাসনাত সৌরভ এর লেখার স্টাইল ভিন্ন রকমের ৷ পুরাই ইউনিক ৷ তাঁর মত লেখা আমি অন্য কারো কাছে পড়িনি ৷ তাঁর লেখা আমার কাছে সত্যি ভীষণ রকমের ভালো লেগেছে ৷ বর্তমানে অক্ষরবৃত্ত প্রকাশন এ তাঁর লেখা গল্পগ্রন্হ 'রক্তশালুক' ৫০% ছাড়ে পাওয়া যাচ্ছে ৷ আপনিও গ্রন্হটি সংগ্রহ করতে পারেন ৷
সুধীজন, চলছে করোনার কালসময়। সবাই নিজের সুরক্ষা নিজের হাতে রাখবেন। অস্থির সময়ে একটু স্বস্তির ফুরসত দরকার বটে। আশা করছি নব ভাবনা টিম এর সাথে থাকলে সেই গা শীতল করা সুবাতাসটি পাবেন। নব ভাবনা র একেকটি আয়োজন; নতুন দ্যোতনায় আরেকটি নুতন সংযোজন নিয়ে হাজির হয়। নব ভাবনা টিম এবারে নিয়ে এলো- "চিঠি সংখ্যা"। এ সংখ্যার বিভাগের শিরোনাম গুলো উল্লেখ করা আছে নিচের ইমেজ পোস্টটিতে। প্রত্যকটি বিভাগের জন্য রয়েছে বিস্তারিত তথ্য সংবলিত আলাদা পিডিএফ ডকুমেন্ট। কোন কোন বিভাগে কি কি লেখা দেয়া যাবে; লেখার বিষয় বস্তু কি হবে। সব;সব পাবেন। যাঁরা নব ভাবনা চিঠি সংখ্যার বিস্তারিত আউট লাইনটি পেতে চান তাঁরা নিচে কমেন্টস এ নিজের ইমেইল আইডি টি টাইপ করুন। চিঠি সংখ্যার বাহারী সাজে, নিজের লেখাকে পাঠিয়ে দিন সাজের-সাজুনি করে। মেইলের সাবজেক্ট লাইনে অবশ্যই চিঠি সংখ্যা শব্দটি লিখবেন।
আলহামদুলিল্লাহ ৷ আলহামদুলিল্লাহ ৷ আজকের মানবকণ্ঠ পত্রিকায় আমার লেখা ছেপেছে ৷ লেখক 'মোহান্মদ অংকন' এর লেখা 'আলোমতি' উপন্যাসের রিভিউ লিখেছিলাম ৷ সেটি আজ এই পত্রিকায় প্রকাশ পেয়েছে ৷ পত্রিকায় নিজের লেখা দেখে ভীষণ ভালো লাগছে ৷
ঘরে জায়নামাজে দাঁড়িয়ে বাহিরে বৃষ্টি পড়ছে ঝুম , ঠাণ্ডাও লাগছে বেশ পাচ্ছে খুব ঘুম ৷ বৃষ্টিকে উপেক্ষা করে ঘুমকে করি অপসারণ , একা এই রাতে সিজদাতে করি কৃতজ্ঞতা জ্ঞাপন ৷ জীবন দিয়েছ, মুসলিম বানিয়েছ পাঠিয়েছো দুনিয়ায় না চাইতেই এত কিছু দিলে প্রভু, অশেষ কৃজ্ঞতা তোমায় ৷ ৪:১৩ এ. এম ১৭ এপ্রিল ২০২১
এখন পড়ছি - বই ৷৷ চল্লিশ হাদিস লেখক ৷৷ ইমাম নববি রষ. অনুবাদক৷৷ ইমরান ইবনে আনওয়ার প্রকাশনী ৷৷ মাকতাবাতুন নুর প্রায় ২০০ পৃষ্ঠার এই বই অর্ধেক পড়া হয়েছে ৷ খুবই ভালো লাগছে পড়তে ৷ এতে অতীব গুরুত্বপূর্ণ চল্লিশ হাদিস ও তার বিশদ আলোচনা রয়েছে ৷ আপনারাও পড়তে পারেন ৷ কাজে দেবে ৷
শরীয়তের উৎস ৪টি ৷ প্রধান উৎস ২টি ৷ তার মধ্যে দ্বিতীয় প্রধান উৎস হলো - আল-হাদিস বা সুন্নাহ ৷ আল্লাহ্ তা'য়ালা সূরা হাশরের ৭নং আয়াতে বলেছেন, রাসুল তোমাদের যা দেন তা গ্রহণ করো এবং যা নিষেধ করেন তা থেকে বিরত থাকো ৷ "চল্লিশ হাদিস" ইমাম নববি সংকলিত একটি হাদিসগ্রন্হ যার অনুবাদ 'মাকতাবাতুন নুর' প্রকাশনি প্রকাশ করেছে ৷ এই বইটিতে জীবন ঘনিষ্ঠ গুরুত্বপূর্ণ ৪০ টি হাদিস এবং তার ব্যাখা সম্পর্কে জানতে পারবেন ৷
আজ আমার বিকেলটা খুবই চমৎকার কেঁটেছে ৷ বিকেলে ভীষণ প্রিয় টিচারের সাথে নার্সারীতে ঘুরাঘুরি করেছি ৷ বেশ কিছু ফুল কিনেছি ৷ এরপর হাঁটতে হাঁটতে বাড়ি ফিরেছি ৷ ফেরার পথ ঘাস-আচ্ছাদিত মাঠের মধ্য দিয়ে ছিল ৷ মাঠের মাঝখানে জুতো খুলে ঘাসে পা রেখে বসেছিলাম কিছুক্ষণ ৷ সেটা ছিল খুবই আনন্দময়, উপভোগ্য ৷ আমরা ঘাসের আনন্দ নিতে জুতো খুলে হাতে নিয়ে পর্যন্ত ঘাসে হেঁটেছি ৷ অকৃত্রিম আনন্দ পেয়েছি আমরা ৷ আসলে যান্ত্রিকতার ভীড়ে আমরা নেসর্গিক আনন্দগুলোকে হারিয়ে ফেলছি ৷
'আলোমতি' সমাজের বাস্তবতার শৈল্পিক প্রকাশ ৷ উপন্যাস : আলোমতি লেখক : মোহাম্মদ অংকন প্রকাশকাল : ডিসেম্বর ২০২০ প্রচ্ছদ : মোস্তাফিজ কারিগর প্রকাশক : কবি প্রকাশনী সমাজের রয়েছে বিভিন্ন রূপ, সমাজে রয়েছে বিভিন্ন বাস্তবতা ৷ কোনোটা মনোরকম, মনোমুগ্ধকর, কোনো বাস্তবতা আবার নিষ্ঠুর ৷ একজন লেখকের লেখনিতেই কেবল সমাজের ভালো-মন্দ সব ধরা পড়ে ৷ এই কারণেই বলা হয় লেখক সমাজের দর্পণস্বরূপ ৷ একজন দায়িত্বশীল লেখকর হিসেবে লেখক' মোহাম্মদ অংকন' তাঁর 'আলোমতি' উপন্যাসে সেই দায়িত্বটিই পালন করেছেন ৷ 'আলোমতি' একটি সামাজিক উপন্যাস ৷ সমাজের বাস্তবতার এক প্রতিফলন হলো এই 'আলোমতি' ৷ আমাদের সমাজে অহরহ ঘটন-অঘটন ঘটে চলে ৷ কী হয় যদি একজন কাউকে আঘাত দেয়, তারপর একই আঘাত যদি অন্য কেউ তাকে ফিরিয়ে দেয় ? এমনই এক ঘটনার গল্প হলো এই 'আলোমতি' উপন্যাস৷ 'আলোমতি' উপন্যাসে প্রধান চরিত্র তিনটি ৷ মজার ব্যাপার হলো দু'টি চরিত্রই হলো আলোমতি ৷ সে কীভাবে ? তা উপন্যাস পড়লেই জানতে পারবেন ৷ তৃতীয় চরিত্র হলো দেলওয়ার ৷ এছাড়াও আরো কিছু অপ্রধান চরিত্র রয়েছে ৷ যেমন রমেশ চন্দ্র, তন্ময়, নরেশ চন্দ্র, কাবিল মাঝি ৷ দেলওয়ার যাত্রা দলে অভিনয় করে ৷ সে সুঠাম দেহের অধিকারী এবং সুদর্শন ৷ সেই সাথে অসাধারণ তার অভিনয় ৷ তাকে দেখেই শ্রীমতি রেখা দেলওয়ারের প্রেমে পড়ে যায় ৷ সদ্য যৌবনা রেখাকে দেখে দেলওয়ারও ফিরিয়ে দিতে পারে না ৷ শুরু হয় দু'জনের প্রণয় ৷ দুই জনেই দুইজনের প্রেমে আচ্ছন্ন ৷ প্রণয়ের পরণতি হিসেবে একদা শ্রীমতি রেখা গর্ভবতী হয়ে পড়ে ৷ কিন্তু ধর্ম ভিন্ন হওয়ায় কেউ মেনে নেবে না দেখে শ্রীমতি রেখা এবং দেলওয়ার গ্রাম ছেড়ে শহরে পালিয়ে যায় ৷ শ্রীমতী রেখা নাম পাল্টে আলোমতি রাখে এবং ধর্মান্তরিত হয়ে বিয়ে করে ৷ শুরু হয় তাদের নতুন জীবন ৷ ভালোই স্বাচ্ছন্দে চলতে থাকে দুই জনের সংসার ৷ কিন্তু একসময় দারিদ্রের কষাঘাতে কাণ্ডজ্ঞানহীন হয়ে পরে দেলওয়ার ৷ ফলশ্রুতিতে আলোমতি দেলওয়ারের হাতে খুন হয় ৷ সৌভাগ্যক্রমে বেঁচে যায় তার গর্ভজাত সন্তান ৷ ভূমিষ্ঠ হয় সুন্দর ফুটফুটে এক কন্যা শিশু ৷ শিঘ্রই দেলওয়ারের হুঁশ ফিরে ৷ সে খুবই অনুতপ্ত হয় ৷ কিন্তু তখন আর কিছু করার থাকে না ৷ এরপর নিজ কন্যা সন্তানকে নিয়ে দেলওয়ার পারি জমায় দূর দেশে ৷ শুরু হয় আবার আরেক নতুন জীবন ৷ কী হয় যখন কন্যা শিশুটি বড়ো হওয়ার পর তারও পরিণতি আলোমতির মতো হয় ? 'আলোমতি' উপন্যাসটিতে এছাড়াও ফুটে উঠেছে বিচারের পক্ষপাতিত্যতা ৷ কীভাবে স্বজাত রক্ষায় ন্যায় বিচারকও অন্যায় করে বসে ৷ 'আলোমতি' সত্যিই একটি চমৎকার সামাজিক উপন্যাস ৷ পড়তে বেশ আরাম ৷ কোনো দুর্বোধ্য শব্দ নেই , নেই কোনো কঠিন বাক্যও ৷ উপন্যাসের বাক্যগঠনও খুব সুন্দর সাবলীল ৷ তাছাড়া লেখক উপন্যাসটি চমৎকার চমৎকার সব কথা বলেছেন ৷ যেমন- 'মাঝি কি কখনো নদীর দুঃখ বোঝে !' বইয়ের প্রচ্ছদও পাঠককে আকৃষ্ট করে ৷ প্রচ্ছদ যখন মিলে যায় মলাটের কাহিনীর সাথে তখনই হয় তা সার্থক ৷ 'আলোমতি' উপন্যাসের প্রচ্ছদ কাহিনীর সাথে মিল থাকায় পাঠকের নজর কাড়ে ৷ বইটির বাঁধাই, গঠন, আকৃতিও খুব ভালো মানের ৷ উপন্যাসটি পড়তে প্রায় দু'ঘণ্টা লেগেছে আমার ৷ কখন যে দু'ঘণ্টা কেঁটে গেছে টেরই পাইনি ৷ আমার বিশ্বাস অন্যরাও উপন্যাসটি পড়তে বেশ স্বাচ্ছন্দ বোধ করবে, মজা পাবে ৷ সাহিত্যের মজা পেতে চাইলে, নতুন কিছু শিখতে, বুঝতে চাইলে পাঠকের অবশ্যই পড়া উচিত উপন্যাস 'আলোমতি' ৷
আজ প্রতিক্ষিত ম্যাগাজিন নব ভাবনা হাতে পেলাম ৷ নব ভাবনার এই বৈশাখ সংখ্যায় আমার বন্ধু শামীমা আখি রচিত 'নীল প্রজাপতি' নামক কবিতা প্রকাশ পেয়েছে ৷ কবিতাটি আমার বেশ পছন্দের ৷ নব ভাবনা টিমকে অনেক ধন্যবাদ ৷ কবিতাটি প্রকাশের মাধ্যমে তোমারও দায়িত্ব বেড়ে গেলো ৷ আরো লিখ ৷ তোমার লেখা ম্যাগাজিনে আবারো দেখতে চাই ৷
ওয়ারফেজের 'সত্য' শিরোনামে এই গানটি আমার ভিষণ প্রিয় ৷ লিরিক্সটা দারুণ ৷ আই থিংক আপনাদের অবশ্যই ভালো লাগবে ৷ ভালো লাগবেই যখন বুঝবেন এর অর্থটা ৷ বর্তমানে প্রেক্ষাপটেও বেশ মানানসই এটি ৷ যত সাজানো গল্পে, রাঙ্গানো চাকচিক্যের আড়ালে লুকানো সত্য নীরবে কেঁদেছে, নীরবে কেঁদেছে লোভনীয় বিকল্পে, ধাঁধানো মিথ্যার মায়াজালে বেনিয়ার যে নকশায় পৃথিবী রঙ বদলায় বিপনন জীবন অবলীলায়… গোপনীয় অবক্ষয়, মানবেতর প্রাণের অনুনয় বিকারী তথ্য সকল বাঁধ ভেঙ্গেছে সাধারণের ধিক্কার, সাদা মোড়কে লুন্ঠিত সুবিচার বেনিয়ার যে নকশায় পৃথিবী রঙ বদলায় বিপনন জীবন অবলীলায় অবলীলায়…
মিজানুর রহমান আজহারীর প্রথম বই। গার্ডিয়ান পাবলিকেশন্স থেকে আসতে যাচ্ছে বইটি। ফ্ল্যাপ থেকে- পৃথিবী এক মুসাফিরখানা; আসা-যাওয়াই এর চরম বাস্তবতা। এটি এমন একটি জায়গা, যেখানে অনাবিল সুখ কখনোই সম্ভব নয়। এখানে রয়েছে প্রচুর নিয়ামত, তবে তা নিয়ম মেনে মানুষের কাছে পৌঁছে। আছে স্বাধীনতা, কিন্তু তা লাগামছাড়া নয়। রবের এ দুনিয়ায় একটা নিয়মের মধ্য দিয়ে চলতে হয়, নিজেকে ভাঙা-গড়ার মধ্যে রাখতে হয়, অসীম দুনিয়ার জন্য সর্বদা নিজেকে প্রস্তুত করতে হয়। নিয়মের হেরফের হলেই শৃঙ্খলা ভেঙে পড়ে; পৃথিবী বসবাস অযোগ্য হয়ে ওঠে। একটি বাসযোগ্য বসুধা নির্মাণে ইসলাম সন্দেহাতীতভাবে প্রমাণিত শাশ্বত প্রেসক্রিপশন; একই সাথে পরকালীন জীবনের চিরস্থায়ী সুখের একমাত্র গ্যারান্টি। সেই প্রেসক্রিপশন তুলে ধরার প্রয়াসের নাম-‘ম্যাসেজ : আধুনিক মননে দ্বীনের ছোঁয়া’। 
আজ দুপুরে এই আবোল-তাবোল লেখাটা লেখা হলো- এবার আমি খুন হবো কিংবা হবো জখম অথবা হয়তো বা হবো নিরুদ্দেশ ৷ আমাকে খুঁজে পাবে না আর, ধরে নিও শহীদ হয়েছি ৷ অন্যায়ের বিরুদ্ধে আওয়াজ তুললাম, কলম চালালাম ন্যায়ের পক্ষে ৷ সমাজে এখন সৎ পথে চললে , সত্য কথা বললেই বিপদ, হয়তো এবার পাবো না রক্ষে ৷ আর নয় মুখ বুঝে সহ্য করা, আর নয় মাথা নিচু করে বাঁচা, প্রতিবাদের মিছিলে এখন গা দিলাম ভাসিয়ে, মিছিলের স্রোতে ভাসিয়ে দেব, তাড়িয়ে দেব, মাড়িয়ে দেব যত আছে মুখোশে ঢাকা, মুখোশ খোলা রাক্ষস, জালিম, শোষক ৷ শিখে গেছি সম্মানের সাথে বাঁচতে, মাথা তুলে লড়তে শিখে গেছি অন্যায়ের প্রতিবাদ করতে, ন্যায়ের কথা বলতে ৷ 
বিকেলের মিষ্টি আলোয় ছোট্টো মেয়েটা বাগানে প্রজাপতির পেছনে দৌড়াচ্ছিল ৷ তার নরম হাতে রং-বেরঙের প্রজাপতি ধরতে চাইছিল ৷ কত্ত সুন্দর, কত বিচিত্র রঙের মন মাতানো-মন ভুলানো রঙের প্রজাপতি ৷ মেয়েটি প্রজাপতি দেখছিল, হাতের আঙুল দিয়ে ধরার কসরত করছিল আর হাসছিল অমলিন, নেসর্গিক হাসি ৷ যেন প্রজাপতিতেই তার এখন সকল সুখ ৷ এমন সময় বাগানের একপাশে ফুলের উপর চোখে পড়ল একটি পাখি ৷ পাখিটিও প্রজাপতির মতই রঙে রাঙা ৷ ছোট্টো মেয়েটি পাখিটির কাছে যেয়েই থেমে গেল ৷ ভুলে গেলো প্রজাপতিদের রঙ ৷ সে পাখিটির খুব কাছে গিয়ে দাঁড়াল ৷ মেয়েটির চোখ সূর্যমুখির মত আনন্দে ভরে গেলো ৷ পাখিটি উড়ে গেল না৷ এবার সে হাত বাড়াল ৷ এবারও পাখিটি উড়ল না৷ ফুলের উপর বসে রইল ৷ মেয়েটি যেই পাখিটিকে ধরতে গেল অমনি পাখিটি উড়ে গেলো ৷ মেয়েটি তবুও আশায় হাত বাড়িয়ে রইল ৷পাখিটি তার কাছে আসবে ৷ পাখিটি কিছু দূর উড়ে গিয়ে এদিক ওদিক ঘাড় নেড়ে এদিকে আসতে লাগল ৷ এসে মেয়েটির হাতে বসল ৷ মেয়েটি তখন পুলকিত হলো, মেয়েটির রোমাঞ্চ অনুভূত হলো ৷ মেয়েটি পাখিটির গায়ে অন্য হাত দিয়ে হাত বুলিয়ে দিল ৷ আর সবিস্ময়ে দেখতে লাগল পাখিটিকে ৷ এমন সময় পেছন থেকে জোরে আদুরে ডাক এল, 'এই যে মামণি , আসো ৷ আম্মুর কাছে আসো ৷ ' আর সাথে সাথেই পাখিটি উড়ে গেলো ৷ পাখিটি উড়ে যেতেই মেয়েটি কেঁদে ফেলল ৷ মেয়েকে কাঁদতে দেখে আম্মু সান্তনা দিতে চেষ্টা করল, 'কী হলো আম্মু কাঁদছো কেন ? এই তো আমি আছি ৷' কিন্তু তবুও মেয়েটি কেঁদেই চলল ৷ মেয়েটি মাথা তুলে পাখিটিকে আবার দেখতে, ধরতে চাইছিল ৷ আর এদিকে মেয়ের কান্না থামাতে আম্মু তাকে বুকে চেপে ধরে রাখছিল ৷ মেয়ের দুঃখটা আম্মু বুঝল না৷ সে তবুও আদর করে মেয়েটিকে বুকে চেপে ধরে আদুরে কথা বলে যাচ্ছিল ৷ একসময় আম্মু মেয়েটিকে মাটিতে নামিয়ে তার হাত ধরে নিয়ে যাচ্ছিল ৷ আর যেতে যেতে মেয়েটি কেবল পেছনে ফিরে তাকাচ্ছিল , চাইছিল সে পাখিটিকে ৷ মেয়েটি ভাবছে, আবার দেখা দেবে পাখি ? এসে বসবে তার হাতে ? আবারো কি সে পাখিটির কোমল স্পর্শ পাবে ? দিন যায় ৷ বছর যায় ৷ পাখি দেখলেই ছোট্টো মেয়েটি ছুটে যায় ৷ কিন্তু কোনো পাখি আর আসে না, বসে না তার হাতে ৷ ছোট্টো মেয়েটি আর ছোট্টো থাকছে না, কিন্তু পাখি-প্রেম আগের মতই অটুট ৷ সেই দিনের পাখিকাহিনীর মতই আবার একটি ঘটল আশ্চর্যজনক ঘটনা ৷ ছোট্টো মেয়েটি জানালার ধারে বসে পড়ছে ৷ হঠাৎ করে কোথা থেকে যেন একটি পাখি উড়ে এসে জানালার গ্রিলে বসল ৷ পাখিটিকে দেখেই মেয়েটি চোখ আবার ভরে গেল, এবার অশ্রুতে ৷ আনন্দের অশ্রু ৷ এই পাখিটি ঠিক আগের পাখিটির মতই ৷ ভাবছে এটিই সেই পাখি ৷ মেয়েটি মুগ্ধ হয়ে ভালোবাসার দৃষ্টিতে অপলক পাখিটিকে দেখছে ৷ পাখাটিও মেয়েটিকে দেখছে ,যেন চোখের ভাষায় বলছে কিছু ৷ মেয়েটি যেই পাখিটির পানে হাত বাড়াল অমনি পাখিটি উড়ে গেল ৷ না, হাত বাড়ানোয় নয়, দরোজা খোলার বিকট শব্দে ৷ আবারো পুরোনো দিনের মতই আম্মু এসে হাজির হলেন ৷ পাখিটিকে আবার হারাল সে, ভয়ঙ্কর রকম কাঁদতে ইচ্ছে করছে তার ৷ এবার আর সে আম্মুকে চোখের জল দেখাতে চাইল না ৷ চাইছিল না সেই দিনের মতো আম্মু আবার তাকে বুকে চেপে ধরুক ৷ রি রুমি ২৬ মার্চ ২০২১
ঘরে জায়নামাজে দাঁড়িয়ে বাহিরে বৃষ্টি পড়ছে ঝুম , ঠাণ্ডাও লাগছে বেশ পাচ্ছে খুব ঘুম ৷ বৃষ্টিকে উপেক্ষা করে ঘুমকে করি অপসারণ , একা এই রাতে সিজদাতে করি কৃতজ্ঞতা জ্ঞাপন ৷ জীবন দিয়েছ, মুসলিম বানিয়েছ পাঠিয়েছো দুনিয়ায় না চাইতেই এত কিছু দিলে প্রভু, অশেষ কৃজ্ঞতা তোমায় ৷ ৪:১৩ এ. এম ১৭ এপ্রিল ২০২১
অপূর্ব সুন্দর বই দুটিতে লেখক রি রুমির লেখা অনু গল্প এবং কবিতা গুলো রয়েছে। আমি সব গুলো কবিতা এবং অনু গল্প পড়েছি। আমি মুগ্ধ হয়েছি এ বইটিতে রি রুমির লেখা কবিতা এবং অনু গল্প পড়ে। নিঃসন্দেহে বই দুটির পাঠক প্রিয়তা পাবে। ভবিষ্যতে এমন আরও গল্প ও কবিতা আমরা লেখকের কাছ থেকে পাব ইনশাআল্লাহ।
নেত্রকোণা থেকে ঘুরে এলাম গাজীপুর ৷ আমার এই ভ্রমণে বিশেষ সঙ্গি ছিল এই বইটি ৷ পথে মধ্যে কেবল এই বইটাই পড়েছি, যদিও কাঁধের ব্যাগে আরো অনেক বই ছিল ৷ বইটা আমার ভীষণ ভালো লেগেছে ৷ বইটা মূলত গল্পের, তবে বেশ কিছু গল্পে আমি প্রবন্ধের প্রভাব লক্ষ্য করেছি ৷ তারপরও বলব বইটা একটা কথায় দারুণ, অপূর্ব ৷ বইটিতে কতগুলো লাইনও ছিল বেশ চমৎকার ৷ ভীষণ ভালো লেগেছে ৷ পড়ার সবসময় দাগিয়ে রাখলে এখন উল্লেখ করতে পারতাম ৷ বইটি লিখেছেন Shamima Akhi .
আজকের দিনটা বেশ আনন্দময়, স্মরণীয় ৷ আজ প্রিয় লেখিকার সাথে মুখোমুখি দেখা করেছি, তার সাথে অনেক গল্প করেছি ৷ চমৎকার মানুষ সে ৷ চমৎকার মানুষের হাত থেকে তার চমৎকার বইখানি নিলাম ৷ তার সাথে আজ প্রথম মুখোমুখি সাক্ষাৎ ৷ আমাকে সময় দেয়ার জন্য অনেক ধন্যবাদ, প্রিয় লেখিকা ৷ সবই যেন অবিশ্বাস্য, স্বপ্নের মত ৷ এটা বাস্তব করার জন্য অনেক কৃতজ্ঞতা, ভালোবাসা ৷ তোমার সব লেখা সবার মাঝে ছড়িয়ে যাক ৷ তোমার স্বপ্নগুলি সব বাস্তবরূপ লাভ করুক৷ আর এমন দেখা, এমন সাক্ষাৎ বারবার হোক ৷
হঠাৎ রংধনু হয়ে এলে এসে সুখ-ঝর্ণায় ডুবালে কি যে পরম সুখ পাচ্ছি এখন ৷ বলি, এত দিন কোথায় ছিলে ? পৃথিবীর প্রতি কোণে এতদিন যেন তোমাকেই খুঁজেছি প্রতি ক্ষণে ৷ অবশেষে ধরাতেই ধরা দিলে সুখের ঢেউয়ে ভাসিয়ে নিলে ৷ কৃতজ্ঞতা বিধাতায়, স্বপ্নের পরী পাইয়ে দিলো ৷ পাইয়ে দিলো আছড়ে পড়া সুখের ঢেউগুলো ৷ — ৷৷ রি রুমি ৷৷ ১৭ ফেব্রুয়ারি ২০২১
সব বাক্সবন্ধী-ই না হয় থাকুক প্রয়োজন নেই কিছু মেটাবার , এই দেনার টানেই না হয় তোমাতে ফিরব বার বার...... সব কিছু ঘুচে গেলে কোন ছুঁতোয় ছুটব কাছে...... দূরত্ব কেবল বাড়বেই তখন স্মৃতিগুলি নিঃসঙ্গ হয়ে রবে পাছে... তাই লেনা-দেনা থাকুক পড়ে প্রয়োজন নেই মেটাবার..... — রি রুমি ২৫ জানুয়ারি ২০২১
লেখিকা 'মনিরা মিতা'র গল্পগ্রন্হ 'গহীনে যাপন' এর একটি চমৎকার পাঠ পর্যালোচনা ৷ লিখেছেন লেখক ও প্রকাশক 'মিনহাজুল ইসলাম মাসুম' ৷ খুব সুন্দর এই বইটি সম্পর্কে জানতে এখনই পড়ে নিন পোস্টটি ৷ গল্পগ্হ : গহীনে যাপন লেখিকা: Monira Mita রিভিউ লিখেছেন - মিনহাজুল ইসলাম মাসুজ লেখক ও প্রকাশক 
ভেঙেছি মন আজ এখন করছি পণ আর হবে না এমন ৷ বেদনা পেয়েছ, আমি বেদনাহত আশা দিয়ে করেছি আশাহত , এখন তাই অনুতাপে রয়েছি রত ক্ষমা করো, মুছে ফেল ক্ষত ৷ পুনর্গঠিত হোক সব আগের মত ভালোবাসায় সিক্ত হোক অবিরত৷ — রি রুমি ৫ ফেব্রুয়ারি ২০২০
প্রথম বার তাকে কাঁদতে দেখলাম, দ্বিতীয় বার দেখতে চাই না আর যদি পারতাম তার দুঃখ-সব নিয়ে নিতাম দিয়ে দিতাম যত সুখ আছে আমার ৷ আল্লাহর দরবারে এই এক প্রার্থনা দূর করুক তার বিয়োগ-বেদনা , সুখ ঘিরে রাখুক তাকে , খালি হয়ে পড়ে থাক বেদনার ডালা এবং মসৃণ হোক আগামীর পথচলা ৷
রাতে সবার সাথে হাসি-গল্প সেড়ে ঘুমোতে যাব ৷ সকালে ওঠে দেখব চির ঘুমের দেশে চলে এসেছি ৷ হয়তো এভাবেই হবে আমারও বিদায় ৷ ঘুমোতে গেলে সবাই চায়, সে ঘুমুক, ঘুম ভাঙিও না ৷ একদিন এমন ঘুমে যাব সবাই চাইবে ঘুম ভাঙাতে, কিন্তু শত চেষ্টাতেও কেউ-ই পারবে না সে ঘুম থেকে জাগাতে ৷ ঘুম সবার ভাগ্য ৷ আজ সে ঘুমোলো ৷ যে কোনো সময় আমি কিংবা তুমিও সে ঘুমিয়ে তলিয়ে যেতে পারি ৷ এ ঘুম মেনে নেওয়াই শ্রেয় ৷ আল্লাহ তোমাকে আমাকে সবাইকে সহশীলতার সক্ষমতা দান করুক ৷
বহুতল ভবনে দাঁড়িয়ে আছি, ভাবি মালিক হবো তার ৷ কত পড়াশোনা-কত পরিশ্রম করে টাকা কামালাম অবশেষে মালিক হলাম , অঢেল সম্পদ হলো আমার ৷ সম্পদের পাহাড়ে দাঁড়িয়ে ভাবি, বাহ্ ! কী চমৎকার ৷ যখনই সম্পদ ভোগ করতে যাব, তাতে হাতটা বাড়াই দেখি মৃত্যু এসেছে, দাঁড়িয়ে দুয়ারে এখন কী উপায় ? এ আলিশান বাড়ি ছাড়তে হবে, কি যে করি হায় ! ভালো থাকতে চেয়ে আয়োজন করে বাড়ি বানালাম এক মূহূর্তও ভোগ করিনি, তবু এবার নিতে হবে বিদায় ৷ এখন দেখি সামনে, অন্ধকার সাড়ে তিন-হাত মাটির ঘর জীবনের পরিশ্রম শেষে বানানো মহল নিমিষে হলো পর ৷ কেউ জানে না আগামীকাল সে কী অর্জন করবে এবং কেউ জানে না কোন স্থানে তার মৃত্যু ঘটবে। লোকমান-৩৪ -- রি রুমি ২৫ জানুয়ারি ২০২১
প্রতিদিন প্রতিটি মুহূর্তে আমরা আমাদের নিজেদের গল্প নিজেরাই লিখে চলেছি। হঠাৎ একদিন এ গল্প শেষ হবে। এরপর বিশাল এক ময়দানে সকলের সামনে ডান অথবা বাম হাতে গল্পটি তুলে দেওয়া হবে। সেইদিন গল্পটি পড়ে যেন লজ্জিত না হতে হয়, আল্লাহ আমাদের সেই তৌফিক দান করুন। —— সামছুদ্দোহা চঞ্চল
দুনিয়ার ধাঁধাঁয় আটকে ছিলাম স্বপ্ন ছিল কত-শত ৷ ওটা হবো, সেটা হবো সে চেষ্টাতেই থাকতাম রত ৷ অবশেষে পেয়েছি আলোর সন্ধান পেয়েছি সুখের ঠিকানা ৷ জান্নাত ; সেটাই একমাত্র গন্তব্য মোর , ক্ষণিকে আর ভুলব না ৷ —রি রুমি ২০ জানুয়ারি ২০২১ 
কত স্বপ্ন, কত আশা-আকঙ্ক্ষা রয়েছে অপূর্ণ হিসেব করে দেখি, না চেয়েও পেয়েছি অনেক কিছু ৷ চাওয়ার নেই কোনো শেষ না চেয়েও পেয়েছি অশেষ ৷ কত কিছুই আল্লাহ দিয়ে যাচ্ছেন নিয়মিত সব ভোগ করেই চলেছি, আছি কৃতজ্ঞতা থেকে বিরত ৷ সব কিছুর জন্য কৃতজ্ঞতা জানাই, কৃতজ্ঞতা অবিরত ৷ আলহামদুলিল্লাহ ৷ রি রুমি ১২ জানুয়ারি ২০২১
কবি মোঃ রাসেল হাসান এর কাব্যগ্রন্হ 'জ্যোৎস্নাধোয়া রাত' হাতে পেয়েছি বেশ কিছু দিন হলো ৷ ইতোমধ্যে পড়াও শেষ ৷ বইটি পেয়েই ভিডিয়ো করেছিলাম, কিন্তু আর পোস্ট করা হয়নি ৷ এককথায় বইটি অসাধারণ, চমৎকার লেখে রাসেল ৷ সত্যি তার মাঝে অসাধারণত্ব রয়েছে ৷ কবি অসীম সাহাও তাই বলেন ৷ পরিশেষে বলব এগিয়ে যাও কবি, চলো বহূদূর ৷
ফেসবুকে "What's on your mind ?" দেখে মাত্র লিখলাম৷ কেমন হলো ? মনে কিছু নাই কেবল খেলা খেলছে একটা ভাবনাই মৃত্যুর সময় কিংবা পরে কী হবে আমার, ক্যামনে থাকব কবরে ৷ চারিদিকে প্রতিনিয়ত চলছে মৃত্যুর মিছিল ৷ জানি না কবে আসে আমার পালা, সেদিন আগুনে পুড়ব, না পরব বিজয়ের মালা ৷ বিজয়ীর সম্মান-ই চাই, চায় নিশ্চই সবাই ৷ কিন্তু সেসব কথা ভাবতেই ছ্যাৎ করে ওঠে বুকটা আর্তনাত শুনি ভেতর থেকে, যেন আর্তনাদ করছে আত্মাটা ৷ পাপ-পুণ্যের হিসেব চাইনা করতে সে ভাবনা রাখতে চাই বহূ-দূর ৷ জানিই তো পূণ্যের খাতা সাদায় মোড়া বেড়েই চলেছে কেবল পাপের খাতা ৷ এখন এই পৃথিবীতে প্রার্থনা কেবল একটাই এমন এক রাবার চাই যাতে মুছে ফেলা যাবে পাপের খাতায় থাকা সব কালি , আর চাই এমন এক পেন্সিল যাতে সহজেই লিখে ভরা যাবে পূণ্যের সাদা কাগজগুলি ৷ ৷৷ রি রুমি ৷৷ ৮ জানুয়ারি ২০২১, ৭:০১ পি.এমব
কাব্যগ্রন্হ : জ্যোৎস্নাধোয়া রাত কবি : মোঃ রাসেল হাসান বিক্রয় মূল্য : ১৫০ মাত্র (কুরিয়ার খরচসহ | তরুণ প্রতিভাবান কবি মোঃ রাসেল হাসান এর 'জ্যোৎস্নাধোয়া রাত' নামক কাব্যগ্রন্হ প্রকাশ পেয়েছে ৷ চমৎকার সব কবিতার সমাহার আছে এতে ৷ সবাইকে কাব্যগ্রন্হটি সংগ্রহের আমন্ত্রণ রইলো ৷ সংগ্রহ করতে সরাসরি লেখকের ইনবক্সে নক করতে পারেন ৷ কিংবা কমেন্ট করেন ৷
আলহামদুলিল্লাহ ৷ অনাকাঙ্খিতভাবে বুক রিভিউ ক্যাটাগরিতে নির্বাচিত হয়ে গেলাম ৷ ডিসেম্বরের ক্রান্তি লগ্নে একটি বুক রিভিউ একটা গ্রুপে শেয়ার করেছিলাম ৷ এখন হঠাৎ দেখি আমাকে ম্যানশন করা, পরে দেখি আমি মাসিক লেখক-পঠক এ বুক রিভিউ ক্যাটাগরিতে পুরস্কিত হয়েছে ৷ দারুণ ব্যাপার ৷
মন্দ জেনেও পা চালাই, বাড়াই হাত শেষমেশ পরিণাম কেবলই আঘাত কিংবা চির দুখে পতন ৷ তবুও সে পথেই হাঁটি ৷ সাময়িক ভোগের লোভে সাময়িক আনন্দ পেতে চির সুখ দেই জলাঞ্জলি, ভুলে যাই সামনে রয়েছে মহাকাল তারও জন্য আসবাব চাই ৷ কিন্তু সেদিকে মোটেও দৃষ্টি নাই ৷ দিন শেষে বালিশে মাথা রেখে ভাবি - কাজটি ঠিক হয়নি, অনুচিত হয়েছে কিন্তু ভোর হলেই সব কেমন উবে যায় সেই কাজটির পেছনেই ছুটি ৷ দুনিয়াতেও নই যথেষ্ট সুখি; কোন কাজের কারণে সুখি নই জানি নিশ্চিত জেনেও এগিয়ে যাই, দুখের সাগরে হই নিমজ্জিত ৷ কাউকে দোষ দেয়ারও উপায় নেই কারণ কাজটি ভুল জেনেছি তারপরও তাতেই আগে হাত বাড়িয়েছি ৷ ৷৷ রি রুমি ৷৷ ৪ জানুয়ারি ২০২১
সবকিছুর জন্য আলহামদুলিল্লাহ ৷ সত্যি বলছি গত বছর আমি অনেক কিছু পেয়েছি ৷ এই বছরে আমার ইচ্ছে, কোনো বই পড়বো না , মানে যতটুকু না পড়ে থাকা যায় আর কী ৷ একাডেমিক পড়ায় মন দেয়ার প্রাণপণ চেষ্টা করব ৷ আর হ্যাঁ, বই অবশ্যই কিনব, জমাবো ৷ অনেককেই দেখলাম বছরে একশ বই পড়ার টার্গেট নিয়েছে, অনেকে কমপ্লিটও করেছে৷ আমি তো বলেই দিয়েছি যে বই পড়বো না৷ দেখি যদি বছরে একশ বই সংগ্রহ করতে পারি ৷
আলহামদুলিল্লাহ ৷ কী যে আনন্দ হচ্ছে বলে বুঝানোর নয় ৷ প্রথমবারের মত কোনো কবিতা লিখে পুরস্কিত হলাম৷ গার্ডিয়ান পাঠক ফোরাম নবীজির শানে চার লাইনের কবিতা লেখার আয়োজন করেছিল ৷ সেখানে আজ দশ জন বিজয়ীদের মধ্যে একজন হলাম ৷
সময় চলে যায় রয়ে যায় কত সাধ-আহ্লাদ সব পূরণ হবার নয় ৷ কেউ সুযোগ পেয়েও করে অবহেলা কেউ কল্পনাতেই কাঁটিয়ে দেয় বেলা ৷ সময় চলে যায় অপূর্ণ রয়ে যায় কত স্বপ্ন, কত আশা-আকাঙ্ক্ষা ৷ এই বিশাল পৃথিবীর কণাতুল্য এক লোক যে কিনা বয়ে বেড়াই অপূর্ণতার শোক, সব শোক কভু সুখে পরিণত হবার নয় ৷ শোকের বেড়াজালে অবাস্তব কল্পণায় জীবন করি পার, সময় ফুরিয়ে যায় ৷ বাস্তবতা মেনে নিতেও চায় না মন, উঁকি দেয় শত দ্বিধা ৷ কিন্তু আজ মেনে নিলাম সব, মেনে নিলাম নিঠুর প্রহসন ৷ রি রুমি ১৯ ডিসেম্বর ২০২০
শহীদ বুদ্ধিজীবী দিবস বাংলাদেশে পালিত একটি বিশেষ দিবস। প্রতিবছর বাংলাদেশে ১৪ ডিসেম্বর দিনটিকে শহীদ বুদ্ধিজীবী দিবস হিসেবে পালন করা হয়। সালের ১০ থেকে ১৪ ডিসেম্বর পাকিস্তান সেনাবাহিনী বাংলাদেশের প্রথম শ্রেণীর সকল বুদ্ধিজীবীকে হত্যা করে।১৯৭১ এ কাজে বাংলাদেশীদের মধ্যে রাজাকার, আল বদর, আল শামস বাহিনীর সদস্যরা তাদের প্রত্যক্ষ ও পরোক্ষভাবে সহযোগিতা করেছিল।
চলতি পথে মিলতি তুই বলতি কত মনের কথা এখন তুই সরলি কই শুনিস এই, খুঁজছি তোকে .....? অবুঝ মন পুরোটা ক্ষণ ব্যথায় ভাসে বাতাস-মাঝে খুঁজেই ফিরে সকাল সাঝে ৷ কোথায় তুই , ফিরবি বুকে ? স্বপন জুড়ে ছড়িয়ে ছিলি কোথায় আজ চলেই গেলি , আমায় ভুলে আছিস ভালো ? ভালোই থাক, অনেক সুখে ৷ ব্যথায় জমা পাহাড় নিয়ে থাকব আমি একলা একা ৷ জীবন ভর , পাবিনা দেখা ৷ সুখেই থাক, আমি শোকে ৷ ৩০ নভেম্বর ২০২০ রি রুমি ---- ছবিতে আমার প্রিয় ভ্রাতৃদ্বয়
আজ অনলাইনে বাংলা দ্বিতীয় পত্র পরীক্ষা হয় ৷ সেখানে একটা প্রশ্ন ছিল গল্প লেখা নিয়ে, ক্ষুদে গল্প লিখন ৷ একটা গল্পের শুরুর দুয়েক লাইন দেয়া ৷ বাকিটা নিজেদের লিখতে হবে এবং সুন্দর একটা শিরোনাম দিতে হবে ৷ তো আমি পরীক্ষা দিয়েছি, গল্প লিখেছি ৷ সেই গল্পটা শেয়ার করছি ৷ পড়ে জানাবেন কেমন হয়েছে ৷ একমাত্র সন্তান উচ্চ মাধ্যমিকের গণ্ডি পেরিয়ে বিজয় ভর্তি হলো বিশ্ববিদ্যালয় ভর্তি কোচিং সেন্টারে ৷ প্রথম দিনের ক্লাসে তার দেখা হলো বাংলার নিখিল স্যারের সাথে ৷ চমৎকার হাঁসি-খুশি মানুষ ৷ বিজয়কে দেখেই নিখিল স্যারের ভালো লেগে যায় ৷ দিন যেতে লাগল, ক্লাস চলতে থাকল ৷ বিজয়ের অদম্য প্রচেষ্টা, শেখার আগ্রহ, স্পৃহা দেখে নিখিল স্যারের বিজয়কে আরো ভালো লেগে যায় ৷ আসলে বিজয়কে নিখিল স্যারের ভালো লাগার, তার প্রতি আলাদা মায়ার আলাদা কারণ আছে ৷ নিখিল স্যার নিঃসন্তান ৷ বছর তিনেক আগে তার একমাত্র ছেলে রোড এক্সিডেন্টে মারা গেছে ৷ নিখিল স্যারের বিজয়ের মাঝে নিজ সন্তানের আদল দেখতে পান ৷ নিখিল স্যার হাঁসি-খুশি হলেও তিনি ভেতরে বড্ড ব্যথিত ৷ 'দু'টি সন্তানেশ বেশি নয়/একটি হলে ভালো হয়' এই নীতি মেনে তিনি একটির বেশি সন্তান নেননি ৷ একমাত্র ছেলের মৃত্যুতে আজ তিনি শোকাহত, মর্মাহত, চিরদুখী ৷ নিজের প্রচুর ধন-দৌলত, টাকা-পয়সা রয়েছে, এত কিছুর পরও আজ তিনি একা, একমাত্র স্ত্রীকে নিয়ে মনঃকষ্টে দিন যাপন করছেন ৷ আজ তিনি সিমাহীন আফসোস করেন কেন আরো ছেলেমেয়ে নিলেন না ৷ তাহলে তো বেঁচে থাকার অবলম্বন হিসেবে কাউকে কাছে পেতেন, কাউকে আঁকড়ে ধরে বেঁচে থাকতে পারতেন ৷ তিনি মানুষের চোখে হাঁসি-খুশি, সুখি মানুষ, কিন্তু একমাত্র তিনিই জানেন তিনি আজ জিন্দা লাশ ৷ নিখিল স্যার প্রায়ই বিজয়কে তার বাড়িতে ডাকেন ৷ তিনি আর তার স্ত্রী মিলে বিজয়কে প্রান ভরে দেখেন, অনেক আদর-স্নেহ করেন ৷ বিজয়ের যাবতীয় দিকে নজর রাখেন, রাখার চেষ্টা করেন ৷ এমনই এক বর্ষা দিনে নিখিল স্যারের বাড়িতে তিনি নিজে, তার স্ত্রী ও বিজয় বসে আছেন ৷ গল্প-গুজব করছেন সকলে ৷ বিজয়ের বাবা সরকারী চাকুরিজীবি, মা স্কুল শিক্ষিকা ৷ বিজয়ের সম্পর্কে নিখিল স্যার সবকিছু জানলেও এটা জানেন না যে বিজয় বাবা-মায়ের একমাত্র সন্তান কি না ৷ এ তথ্য জানতে, প্রশ্ন জিজ্ঞেস করতে স্যারের সাহসে কুলোয় না ৷ সেদিন যেন কী হলো স্যার বলে ফেললেন, "বাবা, তুমি কি বাবা-মার একমাত্র সন্তান ?" বিজয় বলে, 'হ্যাঁ ৷' বিজয়ের মুখে 'হ্যাঁ' শব্দটা শুনেই নিখিল স্যারের কলজেটা ধক করে ওঠে ৷ তিনি ও তার স্ত্রী দু'জনেই চমকে ওঠেন ৷ তা তাদের মুখেই ফুটে ওঠে ৷ বিজয় বিষয়টা বুঝতে পেরে বলে, ''আত্কে উঠলেন বলে মনে হয় ?" নিখিল স্যার নিজেকে সামলে বলেন, "না, কিছু না, বাবা ৷" অনেক বছর পরের কথা ৷ বিজয় ভালো বিশ্ববিদ্যালয়ে ভর্তি হয়েছিল ৷ সবকিছু সুন্দরমত চলছিল ৷ বহুদিন বিজয়ের সাথে নিখিল স্যারের যোগাযোগ নেই ৷ হঠাৎ একদিন অজানা আশঙ্কায় বিজয়ের বুকটা ছ্যাৎ করে ওঠে ৷ তিনি ভীত-সন্ত্রস্ত হন ৷ তিনি তড়িগড়ি করে বেরিয়ে পড়েন, বিজয়ের বাড়ির উদ্দেশে ৷ বাড়ি গিয়ে দেখেন ভীষণ ভীড় ৷ ভেতর থেকে কান্নার আওয়াজ ভেসে আসছে ৷ নিখিল স্যার সঙ্কিত বোধ করেন ৷ বুকের ধুকপুকানি বাড়ে ৷ বাহিরে ভীড়ের মঝে একজনকে জিজ্ঞেস করেন, "কী হয়েছে ?" কেউ একজন বলে, 'বিজয় রোড এক্সিডেন্টে মারা গেছে ৷'
আস্ সুন্নাহ্ ফাউন্ডেশন কর্তৃক আয়োজিত সিরাত পাঠ ও প্রতিযোগিতায় রেজিস্ট্রেশন করেছিলাম ৷ সেখান থেকে স্বপ্ল মূল্যে সাড়ে পাঁচ শ পৃষ্ঠার বইটি পেলাম ৷ এই কয় দিনে বইটা পড়ে প্রতিযোগিতায় অংশ নেয়া, প্রশ্নের উত্তর দেয়া আমার কাছে দুরাশা ৷ আর দিতে পারলেও জেতার আশা ক্ষীণ ৷ যাক অন্তত চমৎকার বইটা পেলাম, একসময় পড়ে অনেক কিছু নিশ্চই জানতে, শিখতে পারব ৷
পাঠ প্রতিক্রিয়া মানে লেখার বিশ্লেষণ নয়...পাঠকের অনূভুতি... Ree Rumiএর অশুভ কথন পড়ার এই অনূভুতিটুকু ভালো লেগেছে... অশুভ কথন মাত্র পড়ে শেষ করলাম ৷ বইয়ের ভেতরটা যেমন সুন্দর, তার বাহ্যিক রূপ ; আকার-গঠনও তেমন... আমি খুব ভীতু মানুষ ৷ সেভেন-এইটে থাকতে ঘটা করে ভৌতিক বই পড়েছিলাম ৷ পরে আর কোনো পুরো বই পড়েছি বলে মনে হয় না ৷ আর আজ পড়লাম এটা ৷ ভীতু বললাম এজন্য আমার মনে ভয় কাজ করে ৷ সেভেন-এইটে থাকতে একটা ভৌতিক গল্পের বই পড়ে ভয় পেয়েছিলাম যে পুরো বইটা পরে আর পড়িনি ৷ এমনকি তিন গোয়েন্দায় ভৌতিক গল্প পরেও ভয় পেয়েছিলাম ৷ সত্যি বলতে অশুভ কথন পড়েও ভয় পেয়েছি, মনে ভয় কাজ করেছে ৷ আজ দুপুর বারোটায় স্তব্ধ রুমে মনোযোগ দিয়ে বইটা পড়ার সময় হঠাৎ ফোন বেজে উঠায় বেশ চমকে গেছিলাম, সন্ধ্যায়ও পড়ার সময় হঠাৎ দরজার কড়া নাড়ায় চমকেছিলাম ৷ বইটা পড়ে দুপুরে ভৌতিক ভিডিয়ো দেখেছিলাম ফেসবুকে, তার প্রভাবও আছে ৷ অশুভ কথন খুব ভালো লেগেছে৷ প্রত্যেকটা গল্পই সুন্দর ৷ কয়েকটা গল্পের কাহিনী বেশ ভালো লেগেছে, আলাদাভাবে বলতে পারি ৷ যেমন, কফিন, দরজিবাড়ি, মৃত্যুছায়া, বন্দিশিবির, অশুভ প্রভাব, অপচ্ছায়া..... চমৎকার বইটার জন্য অনেক ধন্যবাদ 🙂
অশুভ কথন মাত্র পড়ে শেষ করলাম ৷ বইয়ের ভেতরটা যেমন সুন্দর, তার বাহ্যিক রূপ ; আকার-গঠনও তেমন ৷ আমি খুব ভীতু মানুষ ৷ সেভেন-এইটে থাকতে ঘটা করে ভৌতিক বই পড়েছিলাম ৷ পরে আর কোনো পুরো বই পড়েছি বলে মনে হয় না ৷ আর আজ পড়লাম এটা ৷ ভীতু বললাম এজন্য আমার মনে ভয় কাজ করে ৷ সেভেন-এইটে থাকতে একটা ভৌতিক গল্পের বই পড়ে ভয় পেয়েছিলাম যে পুরো বইটা পরে আর পড়িনি ৷ এমনকি তিন গোয়েন্দায় ভৌতিক গল্প পরেও ভয় পেয়েছিলাম ৷ সত্যি বলতে অশুভ কথন পড়েও ভয় পেয়েছি, মনে ভয় কাজ করেছে ৷ আজ দুপুর বারোটায় স্তব্ধ রুমে মনোযোগ দিয়ে বইটা পড়ার সময় হঠাৎ ফোন বেজে উঠায় বেশ চমকে গেছিলাম, সন্ধ্যায়ও পড়ার সময় হঠাৎ দরজার কড়া নাড়ায় চমকেছিলাম ৷ বইটা পড়ে দুপুরে ভৌতিক ভিডিয়ো দেখেছিলাম ফেসবুকে, তার প্রভাবও আছে ৷ অশুভ কথন খুব ভালো লেগেছে৷ প্রত্যেকটা গল্পই সুন্দর ৷ কয়েকটা গল্পের কাহিনী বেশ ভালো লেগেছে, আলাদাভাবে বলতে পারি ৷ যেমন, কফিন, দরজিবাড়ি, মৃত্যুছায়া, বন্দিশিবির, অশুভ প্রভাব, অপচ্ছায়া..... চমৎকার বইটার জন্য অনেক ধন্যবাদ 🙂
‘আলোমতি’ একটি সামাজিক উপন্যাস। বাংলাদেশের সামাজিক প্রেক্ষাপটকে আশ্রিত করে উপন্যাসটির কাহিনী সাজানো হয়েছে। তুলে ধরা হয়েছে আমাদের সমাজ ব্যবস্থার অতিপ্রাকৃত কিছু উপাদানের চিত্র। গ্রাম ও শহরের জীবনব্যবস্থার পার্থক্য নিরূপণেরও চেষ্টা করা হয়েছে। উপন্যাসটির নেপথ্যের বর্ণনা সাধারণ আঙ্গিকে তুলে ধরা হলেও চরিত্রগুলোর সংলাপে আনা হয়েছে আঞ্চলিক ভাষা। নিঃসন্দেহে আঞ্চলিক ভাষা যেকোনো সামাজিক উপন্যাসকে প্রাণবন্ত করতে তুলতে পারে। সেইসাথে পাঠকদের মাঝে ভিন্ন স্বাদের সঞ্চারও করতে পারে। উপন্যাসটির গল্প শুরু হয়েছে গ্রামীণ প্রেক্ষাপট থেকে। প্রতিনিয়ত ঘটে চলা কিছু বিচ্ছিন্ন ঘটনা থেকে আমাদের সমাজে কী ধরনের প্রভাব পড়ে, ধর্মের বেড়াজাল ভেদ করে প্রেম-ভালোবাসা ও তার পরিণতি, মানুষ যে প্রতিনিয়ত মানুষের সাথে অভিনয় করে চলেছে, তারও পরিণতি এবং এসব ঘটনার পুনরাবৃত্তি আমাদের সমাজকে কোন পথে পরিচালিত করছে, বিষয়গুলো ঘটনাক্রমে তুলে ধরার চেষ্টা করা হয়েছে। উপন্যাসটিতে খুন, আত্মহত্যা, যৌনতার বিষয়গুলো শুধুমাত্র উপন্যাসকে পূর্ণতা দিতে তুলে ধরে একটি স্বার্থক উপন্যাস বির্নিমাণের চেষ্টা করা হয়েছে। ২৫% মূল্যছাড়ে ‘আলোমতি’র প্রি-অর্ডার চলছে। চলবে ৩০ নভেম্বর পর্যন্ত। প্রি-অর্ডারকারী প্রথম ৩০০ জন পাবেন লেখকের অটোগ্রাফ। তো দেরি কেন? খুব সহজে ক্যাশ অন ডেলিভারিতে প্রি-অর্ডার করুন। ‘আলোমতি’র আলো ছড়িয়ে পড়ুক সর্বত্র।
এর আগেও দু'টো যৌথগ্রন্হে আমার লেখা ছাপানো হয়েছে ৷ কিন্তু আমি নিশ্চিন্তে নির্দ্বিধায় বলল আগেরগুলির চেয়ে এবারের এই 'আলাপের আয়না'টাই সেরা ৷ বিষয়টা সূচিপত্র দেখলেই বোঝা যায় ৷ বর্তমান সময়ের জনপ্রিয় এবং বাংলার কালজয়ী লেখকের সাথে নূতনদের লেখা ৷ তাদের মাঝে আমিও আছি ৷ আমার সামান্য চেষ্টা বর্তমানের জনপ্রিয় এবং বাংলার কালজয়ী লেখকের লেখা একই মলাটে ৷ ভাবা যায় ! যাদের লেখা আমরা বইতে স্কুলে পড়েছি, পড়ছি তাদের লেখা আর আমার লেখা একই মলাটে ৷ অকল্পণীয় একটা বিষয়, যেটা বাস্তব করেছে অক্ষরবৃত্ত প্রকাশন ৷ এ আমার জন্য বিশাল এক প্রাপ্তি ৷ অক্ষরবৃত্ত প্রকাশনের ট্র্যাক রেকর্ড আমার খুব ভালো লাগে, শুরু থেকেই খুব উচ্চ পর্যায়ের ৷ অক্ষরবৃত্তের বইগুলি এত চমৎকার কারণ কী জানো ? তাদের একটা বইয়ের পেছনে আঠার-উঁনিশ জন শ্রম দেয় ৷ এই তথ্যটা আমার অকল্পণীয় ছিল ৷ খুব অবাক হয়েছি জেনে ৷ তো আমি বলব তোমরা যারা আমার সাথে এড আছো সবাই 'অক্ষরবৃত্ত লেখক-পাঠক ফোরাম' গ্রুপে যুক্ত হয়ে অক্ষরবৃত্তের সদস্য হয়ে যাও ৷ আরেকটা কথা তোমাদের বলি, অক্ষরবৃত্ত কিন্তু প্রচুর প্রতিযোগিতার আয়োজন করেছে ৷ আরো করবে ৷ তোমরা সানন্দ অংশগ্রহণ করতে পারো ৷ জানো, আমি নিজেই কিন্তু একটি প্রতিযোগিতা থেকে দশ হাজার টাকার মুদ্রিত মূল্যের বই জিতেছি৷ এও এক বিশাল প্রাপ্তি ৷ তো তোমরা অক্ষরবৃত্তে আসো এবং অক্ষরের আনন্দে মেতে ওঠো ৷
আহা ! কী আনন্দ আকাশে-বাতাসে - আমার অন্যতম আনন্দময় দিনগুলির একটি হলো আজ ৷ আজ আমি আমাদের প্রিয় আনিস স্যারের ( অক্ষরবৃত্ত প্রকাশন এর প্রকাশক ) সাথে সাক্ষাৎ করেছি ৷ খুব খুউ...ব ভালো লাগছে আজ ৷ উঁনার সাথে দেখা হওয়ার আগে আমার মাঝে একটু জড়তা কাজ করছিল ৷ কিন্তু দেখা হওবার পর সব স্বাভাবিক ৷ তিনি প্রচণ্ডরকম বন্ধুসুলভ ৷ আমরা একসাথে সিএনজি, রিক্সায় ছিলাম; একসাথে বসে খেয়েছি ৷ আর অনেক আলাপ করেছি ৷ আলাপ করে, উঁনার সাথে কথা বলে বেশ ভালো লেগেছে ৷ উঁনার সাথে কথা বলে আনন্দ, উদ্দীপনা, অনু্প্রেরণা পেলাম ৷ আমি নিশ্চিত যে এই সাক্ষাৎ আমার কাজকে আরো বেগবান করবে ইন শা আল্লাহ ৷ এই সাক্ষাৎ বার বার হোক, এমন সাক্ষাৎ সবার সাথে হোক ৷ অনেক অনেক ভালোবাসা স্যার ও অক্ষরবৃত্তের প্রতি ৷ 
ছবি মত আত্মাকে করতে চাই সাদা, যেখানে থাকবে না দুনিয়ার মোহ, ধাঁধাঁ থাকবে কেবল মোর স্রষ্টা, স্রষ্টার স্মরণ ৷ যেন শেষ নিঃশ্বাস-পরে পাই সুখের মরণ ৷ দয়াময়, রেখো তোমার ছায়াতলে যত দিন রাখ মোরে এ ধরাতলে ৷ পূর্ণ করো মোর এ মিনতি ৷ তুমিহীনা সব মূল্যহীন, সবেতে অরতি ৷ রি রুমি ১৪ নভেম্বর ২০২০
কোন এক শীতে হঠাৎ করে এই প্যারোডিটা লিখে ফেলেছিলাম ৷ এবার তো শীত চলেই এল ৷ তাই শেয়ার করলাম ৷ এত ঠাণ্ডা ঠাণ্ডা লাগে কেন এই শীতে যেন আমি জমে যাব তাই হাঁটছি হাঁটছি আমি খুব জোরে দ্রুত পৌছাব বাড়িটায় ৷ কভু হায় সূর্যের দেখা কি পাব এই আমি আজ কি ? কেউ জানে জানে কি, কেউ জানে কি কতটা আমি আজ শীতে কাঁপছি ? কী শীতে পড়েছি একাকী মরেছি গিয়েছি আমি জমে পৃথিবী জানে না , আমিও বুঝি না যাব কি আমি মরে........
সময় থেমে থাকে না কারো জন্যে, তা স্রোতের মত বহমান ৷ সময়ের সাথে পাল্লা দিয়ে মানুষের বয়সও বেড়ে চলে ৷ কিন্তু বয়স বাড়লেই মানুষের অভিজ্ঞতা বাড়ে না ৷ অভিজ্ঞতা বাড়ে সময়ের সাথে কাজ করলে ৷ তাই বয়সে বড়ো হলেই যে সে অভিজ্ঞ, মান্যবর তা নিতান্তই অমূলক৷ ৩১ অক্টোবর ২০২০
অক্ষরবৃত্ত প্রকাশন থেকে প্রকাশি হলো অণুগল্প-সংকলন আলাপের আয়না ৷ সম্পাদনা করেছেন হাসনাত সৌরভ ৷ এতে আমার লেখাও দু'টি অণুগল্প স্হান পেয়েছে ৷ সেরা একটি প্রকাশনা হলো অক্ষরবৃত্ত ৷ এটা তার ইতিহাস দেখলেই সহজে বুঝা যায় ৷ দু'টি যৌথগ্রন্হের পর আর কোনো যৌথগ্রন্হে লেখা দেবার ইচ্ছে ছিল না ৷ কিন্তু তারপরও অক্ষরবৃত্তে আমার লেখা পাঠিয়েছিলাম এটা দেখতে যে আমার লেখা তাদের পছন্দ হয় কি না, এবং নিজের লেখার মান যাচাই করতে ৷ তাছাড়া অক্ষরবৃত্তে নিজের লেখার স্হান পাওয়াটাও বিশাল আনন্দের ৷ আলহামদুলিল্লাহ অক্ষরবৃত্তে আমার লেখা স্হান পেয়েছে ৷ 'আলাপের আয়না'র সম্পাদক ও অক্ষরবৃত্তের প্রকাশকের প্রতি ভালোবাসা এবং কৃতজ্ঞ ৷
রাত হলেই ইচ্ছে করে ছুটে যাই ছাঁদে, ছুটে যাই রাস্তায়, ঘাসের জমিতে ৷ চাঁদের আলোয় নিজেকে হারিয়ে ফেলি ৷ মনের আনন্দে উপভোগ করি অই জোছনা ৷ এ শহর বড্ড কোলাহলপূর্ণ, কোথাও অতটুকু শান্তি, খানিক বিশ্রাম নেই ৷ ব্যস্হ মানুষে ব্যস্হ পথ, পূর্ণ ময়দান, রাস্তা ভর্তি যান, কোথাও খানিক জায়গা নিজের মনে থাকার ৷ তাই রাতই আমার পছন্দ ৷ এই শহরে রাত নামলে সকলে ঘুমের ঘরে বিশ্রাম খোঁজে ৷ আর আমি বিশ্রাম পাই রাতের আঁধারে, পূর্ণিমায় ছুটে চলায় ৷ এই রাত আমার একার, আর কারো নয় ৷ রাতে আমারও বিশ্রাম, তবে তা গভীর ঘুমে নয়, একা আঁধারে ছুটে চলায়, রাতের স্নিগ্ধ রূপে নিজেকে বিলিয়ে দেয়ায় ৷ —— রি রুমি ২৯.১০.২০
আজকাল আইন শুধু পোশাকেই পরিলক্ষিত হয়, কিন্তু মনে নয়, সত্তায় নয় ৷ অথচ আইন অবশ্যই থাকা উচিত ব্যক্তি সত্তায়, মানুষের মনে ৷ তবেই তো আইনের বাস্তব প্রয়োগ ঘটবে ৷ চারিদিকে নিরন্তর ঘটে চলা অপরাধের অবসান ঘটবে ৷ আইন হলো মূলত মানুষকে সুষ্ঠু, সুন্দর, সুশৃঙ্খলভাবে পরিচালনার জন্য কিছু নিয়ম কানুন ৷ আইনের দু'টি গুরত্বপূর্ণ বৈশিষ্ট্য হলো আইন হচ্ছে সর্বজনীন ও তা সমানভাবে সকলের জন্য প্রযোজ্য এবং আইনের বৃষ্টিতে সকলেই সমান ৷ কিন্তু আদৌ তা হচ্ছে ? আইন প্রয়োগের মূল হোতা যারা তারা কী সুষ্ঠুভাবে তাদের দায়িত্ব পালন করছে ? মোটেই না ৷ অপরাধী সাজা পাচ্ছে না ৷ ধর্ষক হাঁসি মুখে জেলে যাচ্ছে৷ জেলে বসে হাঁসছে , খেলছে ৷ কারণ জানে দু'দিন বাদেই সে সাজা পাবে ৷ প্রকৃত অপরাধের প্রকৃত শাস্তি সে পাবে না ৷ এমন হরহামেশাই হচ্ছে ৷ বলা হয় আইনের প্রাধান্য নাগরিক স্বাধীনতার রক্ষাকবচ ৷ কিন্তু আজ আইনের প্রাধান্য কোথাও নেই ৷ আজ যার টাকা আছে, সেই আইনের ঊর্ধ্বে ৷ আইন কেবল গরীবদের জন্য ৷ যারা ক্ষমতায় আছে তাদের দাপটেই সব চলছে , ভালো-মন্দ, অপরাধী, নির্দোষ তার কোন বালাই নাই ৷ ক্ষমতাবানরা যাকে ইচ্ছে তাকে ছাড়ছে, যাকে ইচ্ছে তাকেই আটক করছে ৷ ক্ষমতাবানরা , আইনের মহারথীরা কেবল পোশাকেই আইনের পরিচয় নিয়ে বেড়াচ্ছে, ভেতরটা ফাঁকা,কলুষিত ৷ তাঁরা যদি সত্যিকার অর্থেই আইনের প্রাধান্য দেয়, সকলের উপর সমানভাবে প্রয়োগ করে, এবং নিজ নিজ দায়িত্ব যথাযথভাবে পালন করে তবে নিশ্চিত যে অপরাধীরা অপরাধ করতে সাহস পাবে না ৷ অপরাধীর দৌরাত্ম অনেকাংশেই কমবে ৷ শেষে একটা কথাই বলব আইন যেন কেবল পোশাইকে না থাকে, ব্যক্তি সত্ত্বা ও মনে যেন মিশে থাকে ৷
কে যে মন থেকেই প্রতিবাদ করে, আর কে বাইরের ঠাট বজায় রেখে চলে তা বুঝা বড়ো দায় ৷ যে জনসমক্ষে বলছে চুরি কোরো না, ঘুস খেয়ো না, আড়ালে সে'ই চুরি করছে, ঘুস খাচ্ছে ৷ যে সামনে দাঁড়িয়ে প্রতিবাদ করছে, গলা ফাটিয়ে চিৎকার করছে, বক্তৃতা দিচ্ছে ব্যভিচার কোরো না, ধর্ষণ দূরে বিরত থাকো, সে'ই পেছন দিকে এসব কাণ্ড করে যাচ্ছে ৷ সবই লোক দেখানো ৷ যত্তসব লেফাফা দুরস্ত ৷ কিন্তু এদের বাইরেও কিছু প্রকৃত ভালো-ভদ্রলোক আছেন , যাদের কারণেই এই সমাজ, এই দেশ টিকে আছে ৷ নাহলে সবই রসাতলে যেত ৷ এই সব কথাগুলির বাস্তব প্রমাণ পত্রিকা খুললেই, খবর দেখলেই বুঝা যায় ৷ কবে যে সব মানুষ হবে !
'দোস্ত, কিছু টাকা দে' 'তা দিতে পারি কিন্তু করবি কি টাকা দিয়ে ?' 'হাত খর্চা নাই, তাই তোর কাছে হাতে পাতি' 'তোর নিজের কাজের কি ব্যবস্হা করলি ?' 'খুঁজছি ৷ এখনো কোন কাজ পাই নি' 'এত বছর ধর চাকরী খুঁজছিস্ এখনো পাস্ নি ?' 'নাহ্, পাই নি ৷' 'বয়স তো তোর কম হলো না৷ কম হলেও ত্রিশ হয়েছেই৷ একটা কাজ করতে পারিস্ ?' 'কী কাজ ?' 'বিয়ে করে ফেল ৷' 'বিয়ে কি ছেলের হাতের মোয়া নাকি যে চাইলেই বিয়ে হয়ে যাবে৷' 'আরে বিয়ে করলে নাকি ভাগ্য ফেরে৷ তুই বিয়ে করেই দেখ না ৷' 'আমার এ জীবনে বিয়ে হবে না৷ হওয়ার হলে বাবা মা সেই কবেই বিয়ে করিয়ে দিত৷ চাকরী নাই, বাড়িঘরও ঠিক নেই৷ বাবার পেনশন আর উপরি কিছু রোজগার দ্বারা সংসার চলে৷ এর মাঝে আমার চাকরী ছাড়া কিছুতেই তা সম্ভব না৷' 'আরে বিয়ে করেই দেখ না কি হয়৷' 'দোস্ত, আমি যে বিয়ে করব সেই খরচটাও আমার নাই৷' দেখছিস্ না সামান্য হাতখরচের জন্য তোর কাছে হাত পাতি৷ বাসা থেকে হাতখরচও জোটে না৷ এর মাঝে বিয়ে ? অলৌকিক ব্যাপার৷ তাছাড়া...' 'তাছাড়া কী , বল শুনি ৷' 'কালকের এক ঘটনা শোন৷ বিকেল বেলায় একটু পার্কে বসতে গিয়েছিলাম৷ ইদানীং আমার অবস্হা কত শোচনীয় তা ভিক্ষুকরাও খুব ভালোভাবে জানে৷ আর তাই আমার কাছে ভুলেও আসে না৷ কোন একজন তো হেঁসে বলেই ফেলল, 'ছার, বাদাম খাইবেন ? ট্যাকা দিমু ?' একথা শোনার পর কেমন লাগে বল৷ তাও আবার পার্কের ভিক্ষুকের কাছ থেকে৷ দুঃখে বুঝলি মরে যেতে ইচ্ছে করে৷' — রি রুমি
এইমাত্র পড়ে শেষ করে ফেললাম উপন্যাসটি ৷ এটি আমার পড়া বৃহৎ উপন্যাসের একটি ৷ নিজে থেকে কোনো দিলাম না, আনিসুল হকের রিভিউটি তুলে দিলাম— "সব উপন্যাসের সেরা উপন্যাস হলো তলস্তয়ের শেষ উপন্যাস 'পুনরুজ্জীবন।' একজন পাঠকের ওপরে এর প্রভাব অসীম এবং তাৎক্ষণিক।' ব্রায়ান অ্যালডিস, ইন্ডিপেন্ডেন্ট, ২০১৪। [The greatest of all novels is Leo Tolstoy's final novel, Resurrection. Its effect upon a reader is immense and immediate.- Brian Aldiss] তলস্তয়ের 'পুনরুজ্জীবন'। রাদুগা প্রকাশনীর বাংলা অনুবাদ। ৬৭০ পৃষ্ঠার বই। ১৮৯৯ সালে তিনি এই বইটা লেখেন। তিনি জন্মগ্রহণ করেন ১৮২৮ সালে, মারা যান ১৯১০ সালে। ১০ বছর ধরে এই বইটা তিনি লেখেন-- পুনরুজ্জীবন। রিজারেকশন। তাঁর বয়স যখন ৭১, তখন বইটি বের হয়। ৬১ বছর থেকে ৭১ বছর বয়স পর্যন্ত মধ্যখানে বিরতি দিয়ে তিনি বইটি লেখেন। বইটার কাহিনি সত্য ঘটনা অবলম্বনে রচিত। তিনি লেখা শুরু করার ১২ বছর আগে, একটা সত্য কাহিনি ঘটনার সঙ্গে সংশ্লিষ্ট একজন তাঁকে বর্ণনা করেন। এক মহিলার বিচার হচ্ছে চুরির দায়ে। জুরিদের একজন তখন অনুশোচনায় ভুগতে শুরু করেন, কারণ এই আসামীকে তিনি ফুসলে বিছানায় নিয়েছিলেন, মেয়েটি ছিল তখন তরুণী, মেয়েটি অন্ত:সত্ত্বা হয়ে পড়ে। তার মানে আসামীর আজকের দুর্গতির জন্য এই জুরি নিজে দায়ী। জুরি এই মহিলাকে বিয়ে করতে চান। পুনরুজ্জীবনের কাহিনিও তা-ই। এর প্রটাগনিস্ট নেখলিউদফ ছিল একজন প্রিন্স। তরুণ বয়সে তার মাসীর বাড়ির এক আশ্রিতা তরুণীকে সে কিছুটা প্রেমে পড়ে, কিছুটা কামাতড়িত হয়ে প্রায় ধর্ষণই করে। বহু বছর পরে, সেই মেয়েটি খুন এবং চুরির অভিযোগে বিচারের মুখোমুখি হয়, আর তাতে জুরি হিসেবে হাজির নেখলিউদফ। তার এমন অনুশোচনা হয় যে, সে প্রিন্সের বিলাসবহুল জীবন ছেড়ে এই বন্দিনির সঙ্গে সঙ্গে সাইবেরিয়া পর্যন্ত চলে যায়। তার জমিদারি প্রজাদের মধ্যে বিলিয়ে দিতে চায়। ৬৭০ পৃষ্ঠার এই বইয়ে রাশিয়ার কারাগারগুলোর অমানবিক পরিবেশ আর জীবনের আনুপূর্বিক বিবরণ আছে। আছে বিপ্লবীদের কথা। আর আছে সেই জরুরি প্রশ্ন, অপরাধী কে? যারা বিচার করছে, তারা কি অভিযুক্তের তুলনায় কম কিছু অপরাধ করেছে? মানুষ কি মানুষের বিচার করতে পারে? শাস্তি দিতে পারে? জেলে নিলে একজন মানুষ শোধিত হয়, নাকি আরো আরো অনেক বেশি পঙ্কিলতার আবর্তে মুক্তিহীনভাবে নিমজ্জিত হয়? পাগল কাকে বলি আমরা? নাকি যাকে পাগল বলছি, তিনিই ঠিক, যারা তাকে পাগল বলছে, সমস্যা তাদের? এই উপন্যাস রচনার জন্য তলস্তয় প্রচণ্ড পরিশ্রম করেছেন। জেলের জীবন কেমন, তা জানার জন্য তিনি রীতিমতো গবেষণা করেন। আমেরিকান লেখক জর্জ কেন্নানের 'সাইবেরিয়া ও নির্বাসন' বই থেকে তিনি সাহায্য পান। মামলা কীভাবে পরিচালিত হয়, তদন্ত কীভাবে হয়, এসব তিনি নিজের চোখে দেখেন দিনের পর দিন। মামলার নথি পড়েন পাতার পর পাতা। নিজে বিভিন্ন লোকের কাছ থেকে প্রত্যক্ষ অভিজ্ঞতার কাহিনি শোনেন। মস্কো ও তুলা শহরের জেলখানাগুলো পরিদর্শন করেন। দুই বিপ্লবীকে কীভাবে মৃত্যুদণ্ড দেয়া হলো, তার বর্ণনা তা একজন প্রত্যক্ষদর্শীর সাক্ষ্যের নথি থেকে নেয়া। উপন্যাসে কিন্তু সব কিছু সেঁধিয়ে দেওয়া যায়। উপন্যাসের ধারণক্ষমতার কোনো শেষ নাই। তলস্তয়ও তাই করেছেন। আদালতে কীভাবে জুরিরা শপথ নেয়, তা হুবহু তুলে দিয়েছেন। পাতার পর পাতা দিয়েছেন বাইবেলের উদ্ধৃতি। পুনরুজ্জীবনকে পৃথিবীর সব উপন্যাসের সেরা উপন্যাস বলে মানতে আমার একটুও অসুবিধা নাই। পৃথিবীর সব উপন্যাসের সেরা উপন্যাস 'পুনরুজ্জীবন' আমাদের প্রত্যেকের অবশ্যপাঠ্য, আমরা যারা জানতে চাই, উপন্যাস আসলে কী! কিংবা আসলে জানতে চাই, জীবন কী! মিলান কুন্ডেরার কথাটাও মনে আসে, ঔপন্যাসিক ইতিহাসবেত্তা নন, ভবিষ্যদ্বক্তাও নন, তিনি হলেন অস্তিত্বের পরিব্রাজক। আমাদের অস্তিত্ব সম্পর্কে খানিকটা পরিব্রাজনের জন্যেও এই বই সবার পড়া উচিত। 
হ্যাপি টিচারস্ ডে... কেউ যদি বলে, সৃষ্টিকর্তার দেওয়া তোমার স্কুল জীবনে শ্রেষ্ট উপহার কী? আমি নির্দ্বিধায় বলবো,NDMSC. স্কুলের বহুতল ভবন,উন্নত অবকাঠামো স্কুলের সম্পদ নয়,সম্পদ হচ্ছে আমাদের প্রিয়, দক্ষ শিক্ষকমন্ডলী।স্কুলের কথা যখন চিন্তা করি, তখন শুধু শিক্ষকদের কথাই মনে পড়ে।তাদের ভালোবাসা, কেয়ারিং, আদেশ- নিষেধ আর বন্ধুসুলভ আচরণ। আমাদের শিক্ষকরা বলে, এই প্রতিষ্ঠান তোমাদের দ্বিতীয় বাড়ি।আমিও তা মনে প্রাণে বিশ্বাস করি।আর ওনারা হলেন আমাদের মা-বাবাস্বরূপ। আমার শিক্ষকদের আমি অনেক সম্মান করি এবং ভালোবাসি। এই করোনাকালে তারা আমাদের যেভাবে সাহায্য করছে, তা বাংলাদেশের আর কোনো প্রতিষ্ঠান করে না। অনেক অনেক কৃতজ্ঞতা ও সীমাহীন ভালোবাসা । এবং শিক্ষক দিবসে অনেক শুভেচ্ছা। সৃষ্টিকর্তা যাতে আমাদের সকল টিচারদের সুস্থ ও নিরাপদে রাখেন। আপনাদের অনেক ভালোবাসি, এই করোনাকালে গৃহবন্দি জীবনে আপনাদের অনেক মিস করি। হ্যাপি টিচারস ডে... Thank you, beloved teachers... ( সোনিয়া আক্তার এর একটি পোস্টের অনুবাদ এবং ঈষৎ সম্পাদিত )
এমন ভালোবাসার কাছে যাচ্ছি যা মনে হয় দূরে ...... আসলেই কি তাই ? ভালোবাসা থাকতে পারে দূরে ? নাহ্ , তা কখনোই নয় ৷ ভালোবাসা কাছেই থাকা মহামূল্যবান সম্পদ ৷ ভালোবাসার মানুষটি থাকতে পারে দূরে, কিন্তু ভালোবাসা নয় ৷ কাজের কারণে ঘুরি দেশ-বিদেশ, পড়াশোনার কারণে থাকি দূরে ৷ সবার থেকে দূরে রাখলেও ভালোবাসা ঠিকঠাক আছে, একদম টাটকা দূরে আছি তবুও, ভাই, তোমাকে ভালোবাসি বাবা, তোমাকে ভালোবাসি মা, তোমাকে খুব ভালোবাসি ৷ তুমি-তোমরা সবাই আছ আমাতে মিশে সবাই ভাসছো এই দুই চোখে ৷ তোমরা আছ চির অমলিন হয়ে ৷ ভালোবাসি, খুব ভালোবাসি ভাই, তোমাকে বাবা, তোমাকে মা, তোমাকে ৷ ২ অক্টোবর ২০২০ রি রুমি
কাশবন, বারহাট্টা, নেত্রকোণা ৷ কবি নির্মলেন্দু গুণের বাড়িতে আছি এখন ৷ প্রথম বার আসায় খুব ভালো লাগছে৷ কবিকে দেখতে পেলে আরো ভালো লাগত ৷ আমার পরিবর্তি গন্তব্যস্হল হলো কবিতাকুঞ্জ ৷ কবিতাকুঞ্জ হলো নির্মলেন্দু গুণের স্হাপিত কবিতি গবেষণার একটি স্হান.... সেখানে বহু দেশে বহু ভাষায় কবিতা আছে ৷
( একটা গল্প লেখার কথা ভাবছি৷ শুরু এভাবে করেছিলাম ৷ কিন্তু এখন তা বাদ দিয়ে অন্যভাবে চিন্তা করছি ৷ ) সকাল বেলা ক্লাসরুমে জানালার ধারে একা বসে আছি ৷ সকালের মিষ্টি রোদ এসে পড়ছে চোখেমুখে ৷ সকালের এই রোদ্দুরটা আমার ভীষণ প্রিয়৷ মনটা আনন্দে নেচে ওঠে ৷ খুব ভালো লাগে এ রোদ্দুরের ছায়ায় থাকতে ৷ নিস্তব্ধ-ফাঁকা ক্লাসরুম ৷ নির্জনতায় বসে আনমনে থেকে প্রভাতের এ রোদ্দুর উপভোগের সাথে অন্য কোনো কিছুরই তুলনা হয় না ৷ চমৎকার মনোরম এ পরিবেশের জন্য আমি সবার আগে-ভাগেই কলেজে চলে আসি ৷ অন্যরা চলে এলে আর এত আনন্দ পাওয়া যায় না৷ ক্লাসরুম কোলাহলে ভরে যায় ৷ এখন আমি রোদের দিকে মুখ করে বসে আছি আর ভাবছি ৷ ভাবছি কবিতার কথা ৷ এখানে কিন্তু কবিতা বলতে কোনো মানুষ নয় ৷ আমি কবিতা লেখার কথা ভাবছি ৷ কলেজের লাইব্রেরির সৌজন্যে কবিতা লেখার প্রতিযোগিতার আয়োজন করা হয়েছে ৷ প্রতিযোগিতার নাম দেয়া হয়েছে 'আমার কাব্য' ৷ আমি কবিতা পড়তে এবং লিখতে ভীষণ ভালোবাসি ৷ তাই আমি এ প্রতিযোগাতাটি সিরিয়াসলি নিয়েছি৷ জিততেই হবে আমার ৷ তাই এখন ভাবছি কিছু লিখার ৷ ভিন্ন বিষয় নিয়ে নতুন আঙ্গিকে, নতুন আকৃতিতে কবিতা লিখার কথা ভাবছি ৷ কবিতা জমা দেবার আগে হাতে আরো দুই দিন সময় আছে ৷ মনের মত নূতন কিছু লিখতে না পারলে পুরনোগুলি থেকেই সেরাটা বেছে নিয়ে জমা দিতে হবে ৷ তো আমি এক মনে ভাবলেশহীনভাবে বসে ভাবছি ৷ 'কী খবর, কবি ? কী ভাবছেন আপনি ?' নির্জনতার মাঝে নিজের মনে ডুবে ছিলাম ৷ হঠাৎ আওয়াজটা ভেসে আসায় চমকে উঠলাম ৷ পেছনে ফিরে দেখি সিফাত এসে গেছে ৷ সিফাতের পেছন পেছন আরো দুয়েক জন ক্লসে ঢুকল ৷ তারা কলেজ থেকে দূরে এবং একই এলাকার হওয়ায় একই গাড়ি করে আসা-যাওয়া করে ৷ দেয়ালে ঝুলানো ঘড়ির দিকে তাকালাম ৷ সাড়ে আটটা বেজে গেছে ৷ আমি বললাম, আসসালামু আলাইকুম ৷ কী খবর তোর ? ' ওয়ালাইকুমুস্সালাম ৷ ভালোই ৷ তোর কী খবর ? কখন এলি তুই ?' সিফাত বলল ৷ আলহামদুলিল্লাহ ৷ ভালো ৷ এই তো আটটার দিকে এলাম ৷ আমাদের কলেজ শুরু হয় সকাল ন'টায় ৷ আর শেষ হয় ৷ বিকাল সাড়ে তিনটায় ৷ ইতোমধ্যে ক্লাসে সবার আনাগোনা শুরু হয়ে গেছে ৷ একজন , দুই জন, বহু জন মিলে ক্লাসে প্রবেশ করছে ৷ আমি সিফাতকে বললাম, আজ মনে হয় তুই আসতে একটু দেরি করলি৷ না ? 'ঘুম থেকে উঠতেই পারি নাই আজ ৷ মা ডেকে তুলেছিল ৷ না হলে তো ক্লাসে আসার আগেই এক-আধ পিরিয়ড শেষ হয়ে যেত৷' সিফাত বলল ৷ 'অ আচ্ছা ৷ অনেক রাত পর্যন্ত পড়েছিলি৷ না ? ' আমি জিজ্ঞেস করলাম ৷ কী আর করব বল ৷ ম্যাথ এসাইনমেন্ট করতে করতেই জীবন শেষ ৷ এক সপ্তাহের হোমওয়ার্ক এক দিনে করলে যা হয় আর কি ৷ কালকে তো স্যারকে ক্লাসে বললি যে তুই এসাইনমেন্ট বাসায় ফেলে এসেছিলি ৷ আরে এমন না বললে তো স্যার হাড়-মাংস সব আলাদা করে দিত ৷ আসলে আমার ম্যাথ এসাইনমেন্টের কথা তো মনেই ছিল না৷ আজ এসাইনমেন্ট না নিয়ে এলে আমার অবস্হা হত গতকালের চেয়েও ভয়াবহ ৷ তাই কাল প্রায় সারা রাত জেগে এসাইনমেন্ট করলাম ৷ একারণে আজ অন্য কোন পড়া পারব না৷ স্যার-মিসরা ক্লাসে আসার আগে সব একটু দেখে নিতে হবে ৷ 'এই সিফাত, তোর খাতাটা আমায় দে ৷ আমি আজকেও এসাইনমেন্ট পুরোপুরি করতে পারি নাই ৷ ' হঠাৎ হৃদিতা এসে একথা বলল ৷ 'দাঁড়া এক মিনিট ৷' বলে সিফাত নিজের ডেস্কে গেল ৷ হৃদিতাও সাথে গেল ৷ সিফাত খাতা হৃদিতাকে দিয়ে আবার কাছে এল ৷ আমি বললাম, সিফাত, আয় নিচে যাই ৷ মাঠ থেকে হেঁটে আসি ৷ সিফাত বলল, না, তুইই যা৷ রাতে ঠিকমত ঘুমাইনি৷ ঘুম পাচ্ছে এখনো ৷ এখন আবার সিঁড়ি বেয়ে চারতলা উঠানামা৷ পারব না আমি ৷ তুই গেলে যা ৷ দেখি আমি একটু ঘুমাতে পারি কিনা ৷ তুই এখন ঘুমাবি ! ২০ মিনিট আর কী ঘুমাবি ৷ তাও আবার ক্লাসে বসে ৷ আচ্ছা দেখি কী করি৷ ঘুমাতে না পারলে মার খেতে পারি এমন পড়াগুলো হালকা দেখে নেব৷ বললাম তো আজ কোনো পড়া পারি না ৷ — রি রুমি
