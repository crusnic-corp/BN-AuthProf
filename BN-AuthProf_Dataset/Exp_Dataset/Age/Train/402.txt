নতুন বছরের জন্য শুভ কামনা। সকলে নতুন করে শুরু করতে চায়। সম্ভাবনাকে জিয়ে রাখতে চায়। নতুন স্বপ্ন দেখতে চায়। নতুনের বার্তা সকলকে নিজ নিজ স্বপ্ন পূরণে ধাবিত করুক- এ প্রত্যাশা জাগরুক থাকুক
ধরা যাক, আপনি একজন লেখক। খুব অসাধারণ মানের লেখক। যেকোন বিষয়ে, যেকোন ব্যাপারে আপনি কালজয়ী সাহিত্য রচনা করে ফেলতে পারেন। আরো ধরা যাক, আপনাকে তেইশ বছর সময় দেওয়া হলো। এই তেইশ বছরে আপনি যা রচনা করবেন, তারজন্যে আপনাকে দেওয়া হবে পৃথিবীর সেরা লেখকের খেতাব। এখন, দীর্ঘ তেইশ বছর ধরে আপনাকে লিখতে হবে। একটানাই লিখতে হবে। আচ্ছা, আবার ধরা যাক, এই দীর্ঘ সময় অতিক্রমকালে, একদিন হঠাৎ করে আপনার আপন চাচা, যিনি আপনাকে নিজের সন্তানের মতোই ভালোবাসতেন, যিনি আপনার মাথার ওপরে ছায়া হয়ে দাঁড়িয়েছিলেন এতোদিন, তিনি মারা গেলেন। আপনার সবচেয়ে কাছের অভিভাবক ছিলেন আপনার এই চাচা। তার কাছেই আপনি বড় হয়েছেন। এখন, হঠাৎ করে আপনার এই প্রাণপ্রিয় চাচাকে হারিয়ে, আপনি নিশ্চয় খুব ভেঙে পড়বেন, তাইনা? এটাই স্বাভাবিক কিন্তু। তো, আপনার কাজ তো লেখা। আপনাকে লিখতেই হবে। লিখতেই হবে৷ আচ্ছা, আপনার এই যে প্রিয়তম চাচা মারা গেলেন, এর কোন প্রভাব কি আপনার লেখায় পড়তে পারে? পড়াটাই স্বাভাবিক। আপনি আপনার চাচার স্মৃতিচারণ করে কালজয়ী একটা উপন্যাসও লিখে ফেলতে পারেন। কিভাবে আপনাকে তিনি বড় করেছেন, কতো অসাধারণ মানুষ ছিলো এই মানুষটি, ইত্যাদি চিত্রপটে আপনি রচনা করে ফেলতে পারেন একটি অনন্য শিল্পকর্ম। এটাই কিন্তু স্বাভাবিক। আবার, এরকিছুদিন যেতে না যেতেই, ধরা যাক, আপনার স্ত্রী মারা গেলো। একেবারে অকস্মাৎ! আহা! চাচার শোকস্মৃতি কাটিয়ে-ই উঠতে পারলেন না, সেখানে নতুন বিচ্ছেদের শুরু। আপনার প্রিয়তমা স্ত্রী, যাকে আপনি সুখে-দুঃখে সবসময় কাছে পেয়েছেন, পাশে পেয়েছেন, যে আপনার জন্য সাহসের বাতিঘর হয়ে ছিলো, হঠাৎ করে তার মৃত্যুতে আপনি নিশ্চয় ভড়কে যাবেন, তাই তো? স্বাভাবিক। এখন, আপনার প্রিয়তমা স্ত্রীর জন্য আপনি কি একটা উপন্যাস-ও লিখবেন না? নিদেনপক্ষে একটা কালজয়ী বিরহের কবিতা? এতোবড় লেখক আপনি, এরকম বিরহ-বিচ্ছেদে একটি কালজয়ী সৃষ্টিই যদি না লিখতে পারেন, কিভাবে হয়? আবার ধরা যাক, একে একে মারা গেলো আপনার সব ক'টা পুত্র সন্তান। একেবারে সব ক'টাই। উফফ! কি দুঃসহ যন্ত্রণাই না আপনার জন্যে, না? সত্যিই! এমন দুঃখ আর কষ্টের মাঝে দাঁড়িয়ে, শোকের এমন সাগরে অবগাহন করে, এমন কঠিন পুত্র-বিয়োগের ব্যথায়, আপনি নিশ্চয় লিখে ফেলবেন কোন কালজয়ী মর্সিয়া সঙ্গীত, তাই না? আপনি যেহেতু খুব অসাধারণ, বড় মানের লেখক, আপনার জন্য এটাই কিন্তু স্বাভাবিক। একজন মানুষের জন্য, মানবিক দৃষ্টিকোণ থেকে দেখলে, উপরের সব'কটা কাজ স্বাভাবিক। যদি শর্তগুলো পূরণ হয়। মানে, উনি যদি খুব বড় মানের লেখক হোন। উনার হাতে যদি তেইশ বছরের মতোন দীর্ঘ সময় থাকে। আচ্ছা, এবার আরেকটা দৃশ্যপট ভাবুন তো। নবিজী সাল্লাললাহু আলাইহি ওয়াসাল্লাম নবুয়াত লাভের পর প্রিয়তম চাচা আবু তালিবকে হারিয়েছেন। চাচার মৃত্যুর অল্প কিছুদিন পর মারা যান তার প্রিয়তম সহধর্মীনি খাদিজা রাদিয়াল্লাহু আনহা। আর, এর আগে-পরে মারা যায় নবিজীর সব ক'টা পুত্র সন্তান। তিনটা বি-রা-ট শোকের গল্প! অথচ, দীর্ঘ তেইশ বছর ধরে যে কুরআন নাযিল হয়েছে, তাতে এই তিনটে ঘটনার শোকের আবহ নিয়ে কোন একটা আয়াতও নেই। একজন খ্যাতিমান লেখক দীর্ঘ তেইশ বছর সময় পেলে, ওই সময়ে যদি তার সাথে এরকম ঘটনা ঘটতো, সেখানে যখন সে এই ঘটনাগুলো নিয়ে লিখে ফেলতো কালজয়ী নাটক, উপন্যাস, গল্প, কবিতা, সঙ্গীত, সেখানে, একই টাইম স্কেল, একই ঘটনা, একই শোক, একই দুঃখের ভিতর দিয়ে যাওয়ার পরেও, কুরআনে এই সংক্রান্ত কোন একটা শোকের আয়াতও নেই। ভাবা যায়? কুরআন যদি মানব-রচিত হতো, নাস্তিকদের দাবি অনুযায়ী, মুহাম্মদ সাল্লাল্লাহু আলাইহি ওয়াসাল্লাম যদি কুরআন লিখে থাকতেন (নাউযুবিল্লাহ), তাহলে এই তিনটে ঘটনা নিয়ে কুরআনে কম করে হলেও তিনটে সুরা থাকতো। একজন মানুষ যদি নিজ থেকে কুরআন লিখতো, জীবনের এই তিনটে বড় ঘটনার প্রভাব সেখানে অবশ্যই অবশ্যই থাকতো। এটাই মানবীয় বৈশিষ্ট্য যা এড়িয়ে যাওয়া কোন মানুষের পক্ষে সম্ভব নয়। বড় বড় লেখক, রবীন্দ্রনাথ থেকে শুরু করে টলস্টয়, শেলী থেকে শুরু করে শেক্সপিয়ার, সবার রচনার মধ্যে তাদের জীবনের এমন বড় বড় ঘটনা তো অবশ্যই, জীবনের ছোট ছোট ঘটনাও বাদ যায় নাই। সেগুলো নিয়েও তারা লিখে গেছেন গল্প-কবিতা-গান। লিখে গেছেন কালজয়ী উপন্যাস। কিন্তু দেখুন, কুরআন কি ব্যতিক্রম! মুহাম্মদ সাল্লাললাহু আলাইহি ওয়াসাল্লামের জীবনের এই তিনটি বড় শোকের ঘটনার কোন আলোচনা, কোন প্রভাব আমরা দীর্ঘ তেইশ বছর ধরে টানা নাযিল হওয়া কুরআনে দেখতে পাইনা। এর দ্বারা কি প্রমাণ হয়? কুরআন কোন মানব-রচিত গ্রন্থ নয়। এটা যদি মুহাম্মাদ সাল্লাললাহু আলাইহি ওয়াসাল্লাম লিখতেন, তাহলে সেখানে আমরা উপরের এই ঘটনাগুলোর ছায়া দেখতে পেতাম। এগুলো নিয়ে শোক-স্মৃতির রোমন্থন দেখতে পেতাম। কিন্তু, কুরআন যেহেতু আল্লাহর কালাম, তিনি এখানে মুহাম্মাদ সাল্লাললাহু আলাইহি ওয়াসাল্লামের ব্যক্তিগত সুখ-দুঃখকে স্থান দেন নি। তিনি সেটার দরকার মনে করেন নি। কুরআন একটি ঐশী গ্রন্থ যা জিবরাইল আলাইহিস সালামের মাধ্যমে আল্লাহর পক্ষ থেকে মুহাম্মাদ সাল্লাললাহু আলাইহি ওয়াসাল্লামের ওপরে নাযিল হয়েছে ক্রমান্বয়ে।
 সালামীর অর্থনীতিটা একদম ভূয়া। ধরেন, একজনের দুজন ছেলে আছে।আরেকজনের দুজন মেয়ে আছে।তো,একজন দু'জনকে ৫শ-৫শ করে সালামি দিলো।সাথে সাথেই আবার সালামি গ্রহীতা পক্ষ অপর এক জোরা ছেলেমেয়েকে আবার ৫শ-৫শ টাকা সালামি দিলো। এতে তো বিনিময় হলো না,যার যার টাকা তার তার পকেটেই থাকে।সালামি প্রথা মুখে দেয়া চালু হউক। ধর,তোমার দুই ছেলেকে ১০০০ টাকা সালামি দিলাম। উত্তরে আরেকজন বললো তোমার দুই মেয়েকেও ১০০০ টাকা সালামি দিলাম 🐸
জ্বী হুজুর বলার জন্য মগজ থাকার প্রয়োজন নেই, এ কাজে জিহ্বাই যথেষ্ট। আমার কোনো লেখায় যদি কেউ ভিন্নমত পোষণ করে, আমি তার উপর খুব খুশি হই। আজ পর্যন্ত কেউ বলতে পারবে না, আমার সাথে দ্বিমত পোষণ করার কারণে, বা আমাকে গালি দেয়ার কারণে, আমি কাউকে আনফ্রেন্ড বা ব্লক করেছি। একমুখী নয়, আমি চাই মতামতের বহুমুখী প্রবাহ। আমি ডগমাটিস্ট বা গোঁড়া নই। আমার কথাই শেষ কথা, আমার মতামতই সঠিক মতামত, এরকমটি আমি মনে করি না। আমি কখনো আমার মতামতকে ডিফেন্ডও করি না। আমি চাই, যে কেউ এসে আমার মতামতকে আরেকটি অধিক গ্রহণযোগ্য মতামত দ্বারা উড়িয়ে দিক। আমি হীনমন্যতায় ভুগি না, কারণ আমি মোটামুটি নির্মোহ মানুষ। যেকোনো বিষয় ও ব্যক্তিকে, সকল প্রকার বৈষয়িক স্বার্থের উর্ধ্বে উঠে বিশ্লেষণ করার সক্ষমতা আমার রয়েছে। আর আমি ক্ষুদ্র নই, এজন্য কখনো মত প্রকাশ করার সময় গালাগালির আশ্রয় নিই না। কারও প্রতি হিংসা বা বিদ্বেষও পোষণ করি না। আমি চিন্তা করার সময় স্বাধীনভাবে চিন্তা করি, এবং এ চিন্তা অবিকৃতভাবে প্রকাশ করি। আমার মতামতকে, আপনাদের সাধ্য অনুযায়ী যেকোনো ভাষায় আক্রমণ করার অধিকার আপনাদের রয়েছে। আপনারা নির্ভয়ে আমার লেখার সমালোচনা করুন। — মহিউদ্দিন মোহাম্মদ
তাসকিনকে নিয়ে সকলে যেই গপটা মারছে আমি এটার কোনো ভিত্তি দেখতে পাচ্ছি না। হ্যাঁ, সে কিছু উইকেট পেয়েছে, অনেকক্ষণ বল ছুঁড়লে যা পাওয়া অস্বাভাবিক নয়। তবে সে দুর্দান্ত ভালো বল করেছে তেমনটা মনে হয়নি। ডোন্ট টেইক মাই ওয়ার্ড ফর ইট। সামনের ওডিআই সিরিজেই প্রমাণ মিলে যাবে। যার লাইন-লেংথ ঠিক নাই সে ১৬০ কিমি গতিতে বল করলেও ডাজন্ট ম্যাটার, বিশ্বসেরা কাটার মারলেও ডাজন্ট ম্যাটার। তাসকিনের এখনো লাইন-লেংথই ঠিক হয় নাই। খুব দ্রুতই সে নিজেই এটা প্রমাণ করে দিবে। আনফরচুনেটলি।
পৃথিবীতে বাঁচার জন্য আমারা প্রতিদিনই নতুন করে সুযোগ পাচ্ছি মহান আল্লাহ তায়ালার তরফ থেকে। কিন্তু এ সুযোগটাকে আমারা কোন কাজে অতিবাহিত করছি আমারা কি সেটা কখনো একবারও ভেবে দেখেছি???? 
কিছুদিন আগেই রাংগা বউকে সাথে নিয়ে ঘুরে এসেছিলাম সিলেটের জলাবন খ্যাত রাতারগুল ও ভোলাগঞ্জের সাদাপাথর। সেইসময় এই ভিডিওচিত্র ধারণ করেছিলাম। স্ক্রিপ্ট লিখেছেন রাংগা বউ। এবং সাথে যে মিষ্টি সুমধুর কন্ঠ শুনবেন সেটিও তার দেওয়া। 
অনেক চিন্তাভাবনা করে এই সিদ্ধান্ত নিলাম। আমার মেইন টার্গেট হলো ঢাকার ভেতরে কম খরচে হোম ডেলিভারি করা। আর ঢাকার বাইরে কুরিয়ারে বই যেন নষ্ট না হয় সেটা নিশ্চিত করা। যেহেতু আমার একটা মটরসাইকেল আছে, এবং এই মুহূর্ত অন্য কোনো জব কিংবা ব্যবসা করছি না, সেহেতু এই ব্যবসাটা করাই যায়। আমার লিস্টে অনেকেই আছেন যারা অনলাইন থেকে বই কেনেন। আপনারা যদি ঢাকায় হোম ডেলিভারি চান তাহলে অবশ্যই আমাকে স্মরণ করবেন, বান্দা হাজীর হয়ে যাবে আপনার দোরগোড়ায়। আর ঢাকার বাইরে যারা আছেন তারা যেন অক্ষত অবস্থায় বই পান সেটাও আমি নিশ্চিত করব ইনশাআল্লাহ। কার্যক্রম শুরু করব শীঘ্রই, আপাতত পেজ খুললাম। দোয়া করবেন সবাই।
নানান ঘাটের জল খাওয়া সাপ খোপ নিয়ে বিজেপি কী করবে সেটাই ভাবছি। সাপ, তাও আবার পদ্ম গোখরা, কাকে ছোবল মারতে গিয়ে কাকে মারে, কে জানে! কেন যে বেচারারা কেঁচো খুঁড়তে গিয়েছিল!
জয়নাল হাজারী স্যারের আইডিয়া চুরি করছে। পেটেন্ট না করায় যুগে যুগে আমাদের এসব যুগান্তকারী আবিষ্কার বেদখল হয়ে যায়।
#পাঠ_প্রতিক্রিয়া #মনু_দ্যা_সারভাইভড_চাইল্ড লিখেছেন গল্পটার শুরুতেই কেন যেন আমি বুঝে গিয়েছিলাম শেষ কীরকম হবে। লেখকের বর্ণনার ডিটেইলিং এর স্টাইলটাও পরিচিত। প্রাঞ্জল খুঁটিনাটি বর্ণনা পাঠককে গল্পের মধ্যে ঢুকিয়ে নেবে অনায়াসেই। এই গল্পটা অন্যরকম। লেখকের বাকি সব লেখার চেয়ে আলাদা। খুব সম্ভব এটি রেশমীর সেরা লেখা। আমিও পনের বছর বয়সে আমার ছোট ভাইকে হারিয়েছি। এই লেখা দীর্ঘ কুড়ি বছর পর সে কথা মনে করিয়ে দিয়ে আমাকে কাঁদিয়েছে। লেখকের মানবিক বোধ, ভালোবাসা, মায়া, লেখার পুঙ্খানুপুঙ্খ বিবরণ, হৃদয়কে পাথর করে লিখে যাওয়া আর অন্যদিন টিমওয়ার্ক সবার জন্য রেখে গেলাম আন্তরিক কৃতজ্ঞতা এই অসাধারণ সৃষ্টির জন্য আর মনুর জন্য রইল হৃদয় নিংড়ানো ভালোবাসা। মৃত্যুর পরের পৃথিবীতে সৃষ্টিকর্তা নিশ্চয়ই এই মা ও ছেলেকে আবার একসাথে করবেন, লেখা পড়ে আমার দৃঢ় বিশ্বাস জন্মেছে। শুভকামনা রইল রেশমী রফিক ওরফে মনুর মা।
২০১৫ সালের আজকের দিনে আমার বাবা তার তিন নাতির স্নেহের বন্ধনে।
ভারত এই মহামারী থেকে ঘুরে দাঁড়াক। হাসপাতাল ভরে উঠেছে করোনা রোগীতে। অক্সিজেন নাই, বেড নাই হাসপাতালে জায়গা নাই! গত বছরের ইতালির মতন অবস্থা প্রায়। দেখেন, করোনার রোগী বাড়লে, হাসপাতালে মাত্রাতিরিক্ত বেড অকুপাইড হলে, অন্যান্য রোগে আক্রান্ত মানুষের মৃত্যুও বেড়ে যায়। অক্সিজেন নিয়ে আপনি দিচ্ছেন লো স্যাচুরেশনে আক্রান্ত করোনার রোগীকে, ওদিকে এস্থামা এটাকের রোগীটা তখন অক্সিজেন পাচ্ছেনা, শকের রোগী হাসফাস করছে আরেক বেডে! করোনা রোগী বেড়ে যাওয়ায়, আইসিউতে, বেড ফাঁকা থাকছেনা ফলে হুট করে ভয়ংকর স্টোক করা কেউ, অন্য রোগে রেস্পিরেটরি সাপোর্ট লাগছে এমন রোগী আর আইসিউ পাচ্ছেনা! নার্স, এনেস্থেশিস্ট সবাই আইসিউ তে করোনা রোগী সামলাতে ব্যস্ত! ইলেক্টিভ অপারেশন সব বন্ধ হয়ে যাচ্ছে! কেমোথেরাপি দেয়া যাচ্ছেনা, সাধারন রোগীতো ভর্তিই করা যাচ্ছেনা! মহামারীর সময় এরকম ভয়ংকর একটা মৃত্যুফাঁদ তৈরি হয় গোটা হাসপাতাল জুড়ে! মৃত্যুতো মামুলি একটা সংখ্যা না। প্রত্যেকটা মৃত্যু মানেই একটা পরিবার ভেঙে যাওয়া, বদলে যাওয়া। আজীবনের জন্য বয়ে বেড়ানো এক অস্বাভাবিক তীব্র শোক। ভারত এই শোকের সমুদ্র থেকে মুক্তি পাক। আর, বাংলাদেশের উচিৎ ভারতের এই নিউ ভ্যারিয়েন্ট কোভিডটা যাতে কোনভাবেই আমাদের দেশে আসতে না পারে, সে ব্যবস্থা করা। সীমান্ত একেবারে সিলগালা করে দেয়া। নইলে আমাদের যে জীবন যাপন , যে সামাজিক স্ট্রাকচার, তাতে ক দিনেই বারুদের মতন ছড়িয়ে যাবে এই আগুন। লাখ লাখ মানুষ আক্রান্ত হবে। হাসপাতালের সামনের রাস্তাতেও রোগীর জায়গা হবেনা। এই সময়টা মানে, এই করোনার সময়টা, মানব ইতিহাসের সবচেয়ে অদ্ভুত সময়। মানুষ এই রকম সময়ের মুখোমুখি হয়নি কোনদিন। কোনদিন গোটা পৃথিবীর মানুষকে দিনের পর দিন লক ডাউন করে রাখা হয়নাই। এ এক বিশ্রী বাস্তবতা। এক সাররিয়াল সময়। এর কি কি কোল্যাটারাল ড্যামেজ হয় কে জানে। কে জানে কোভিডের পর পৃথিবী কেমন হয়। নিশ্চই আমাদের হাসপাতাল গুলো বদলাবে, স্যানিটাইজিং আইডিয়া বদলাবে, আমার ধারনা বাস রেস্তোরাঁ বাসা বাড়ির ডিজাইনও বদলে যাবে ধীরে ধীরে। মানুষ আর কোনদিন কারো সাথে হ্যান্ডশেক করবেনা। আমাদের আলাপ আড্ডায় আসবে দুরুত্ব। সে সব অতি দূর ভবিষ্যতের কথা। তার আগে আমাদের বাঁচতেতো হবে। আমার আশংকা, বাংলাদেশের জন্য একটা খুব বাজে সময় অপেক্ষা করছে। ভারতের সাথে আমাদের যোগাযোগটা এত মাল্টি সেক্টরে এবং এত অসংখ্য বানিজ্যে আমরা জড়িত, ভারতের এই মহামারী আমাদের দেশে না আসার আসলে কোন কারনই নাই। মহান সৃষ্টিকর্তা দু দেশকেই রক্ষা করুক।
মেয়রঃ এ বছর মশারি ছাড়াই শুতে পেরেছেন রাজধানীবাসী জনগনঃ শুইতাম তো ঠিকই পারি তয় ঘুমাইতাম তো পারিনা
সংবাদ প্রচারে চ্যানেলের আরো সর্তক হওয়া উচিত। এমনিই দেশের মানুষের ভ্যাকসিন নিয়ে হাজার কনফিউশন, তার মধ্যে এমন নিউজ টাইটেল কনফিউশন আরো বাড়াতে পারে।
কোভিডের মধ্যেও ত্রিপুরায় রাজ্য সরকারি কর্মচারীদের ৩শতাংশ ডিএ দেওয়া হয়েছে। সাত বছর ধরে সরকারি কর্মচারীদের পদোন্নতি আটকে রাখা হয়েছিল। সেব্যাপারে ঐতিহাসিক সিদ্ধান্ত নিয়েছে রাজ্য সরকার। ১১হাজার স্থায়ী চাকরি পাইপলাইনে রয়েছে। কোভিড না হলে এতদিনে তা হয়ে যেত। অতীতে প্রতিটা নির্বাচনের আগে চাকরির বিজ্ঞপ্তি দিয়ে প্রলোভন দেখিয়ে বৈতরণী পার হতো। অযুহাত দিত কেন্দ্র টাকা দেয়নি। অথচ ত্রিপুরার কোষাগারে অর্থ রয়েছে। তরুণ প্রজন্মকে বোকা বানানো হয়েছে।
 হাসান ভাই।পাঠশালার পরিচালক। পরিপাটি একজন বিশুদ্ধ ভদ্রলোক। অন্ততঃ আমার দৃষ্টিতে। ওখানে ২০১৪ সাল থেকেই ক্লাস নিই। সুখে-দুঃখে সবসময় এই ভদ্রলোকটির সাথেই আছি। 
ফেসবুক জানালো ৭ বছর আগের এই দিনে মগধরা নিবাসী জনাব কেফায়েত উল্লাহ খান এর বড় মেয়ে মোসাম্মৎ তানহি খান তানহা কে উঠাই আনছিলাম। পুরনো কার্ডে নতুন করে দাওয়াত সবাইকে।'
আলহামদুলিল্লাহ এবার আয়াজ সব কয়টা রোজা রেখেছে এবং সব তারাবী মসজিদে পড়েছে। গতবছর সব তারাবী বাসায় পড়ার পর এইবার পড়ে শান্তি পেয়েছে।
অপ্রিয় হলেও সত্য – বছর কিছু আগের নিজের লেখা পড়ে নিজেই অবাক হই। দ্বীন ইসলামের বিধানগুলোর বিষয়ে নিজের অজ্ঞতা নিজেকেই লজ্জিত করে, অনুতপ্ত করে। . সুব'হানাল্লাহ, সামান্য ফেইসবুকের ওয়াল-ই যখন অতীত পাপের সাক্ষ্য বহন করছে, সেখানে সারা জীবনের 'আমলনামার অবস্থা কেমন হতে পারে আমার? 
আল্লামা সাঈদীকে তাঁর শারীরিক অবস্থা জানতে চাইলে তিনি বললেন-ঃ আমার বয়স ৭৯ বছর! আমার ডায়বেটিসের বয়স ৪০ বছর! আমার হার্টে ৫ টি রিং বসানো! হাঁটুতে, কোমরে ও পায়ে ব্যথা । আমি আল্লাহর দ্বীনের জন্য সব কষ্ট বরণ করতে রাজি। আল্লাহর কাছে আমার একটিই মিনতি! আল্লাহ যেন আমাকে কুরআনের ময়দানে ফেরত যাওয়ার তাওফিক দেন। #আমিন মহান আল্লাহ কবুল করুন। আমীন ইয়া রাব্বাল আ'লামীন !
আমার খুব ভাল বন্ধুদের দেখি কেউবা আবেগের বশে, কেউবা নেহায়েত ধান্দার কারণে বিদ্যমান অবস্থা টিকিয়ে রাখার ক্ষেত্রে ভূমিকা রেখে চলেছেন। এদের কেউ কেউ মাঝে সাঝে অস্বস্তিতেও ভোগেন কোন কোন ঘটনায়। মৃদু মন্দ কথাও বলেন যাতে অন্যদের ভ্রম হয়। তবে শুধু যে পক্ষে বলার কারণে এই অবস্থা টিকে থাকছে তা নয়- নাটুকে, ধানদাবাজী বিরোধীতাও সমান ভূমিকা রাখছে। শাসক আপনার কাছ থেকে যে ভুল আশা করে, যে পরিচিত খেলায় সে আপনাকে নামাতে চায়- সেই খেলা-ই যখন আপনি খেলতে থাকেন তখন পরিবর্তন আশা করা বোকামী।
আজ থেকে শুরু হচ্ছে #সিনেমেকিং_ইন্টারন্যাশনাল_ফিল্ম_ফেস্টিভ্যাল, চলবে ২৬ ডিসেম্বর পর্যন্ত। ঢাকা ফেস্টিভ্যাল আয়ােজিত এবং রুশদা ফিল্মস ও মাসুদ মঞ্চ ইন্টারন্যাশনাল এর সহযােগিতায় তিন দিনব্যাপী অনলাইন 'সিনেমেকিং ইন্টারন্যাশনাল ফিল্ম ফেস্টিভ্যাল' এ বাংলাদেশের সেন্সর প্রাপ্ত কিছু চলচ্চিত্র প্রদর্শন করা হবে।"সিনেমেকিং ইন্টারন্যাশনাল ফিল্ম ফেস্টিভ্যাল এর ভেন্যু মাসুদ মঞ্চ (সহজপাঠ স্কুল) ৭৮৮, দনিয়া কবির সরদার রােড, দনিয়া ক্লাব সংলগ্ন, দনিয়া, ঢাকা-১২৩৬ অনলাইন ভিত্তিক এই আয়ােজনে ৫৪টি দেশের ১৫০টি বিদেশি ও ২৭টি দেশি চলচ্চিত্র মনােনিত হয়েছে। মােট ১১টি ক্যাটাগরিতে পুরস্কার প্রদান করা হবে। উদ্বোধনী দিনে চলচ্চিত্র পরিচালক মতিন রহমান প্রধান অতিথির দায়িত্ব পালন করবেন। সমাপনী দিনে লেখক ও চলচ্চিত্র সমালােচক অনুপম হায়াৎ উপস্থিত থাকবেন। সবাই সাদরে আমন্ত্রিত। লেখাঃ সহজপাঠ
পাটকল-চিনিকল রক্ষায় একটা জাতীয় কমিটি গড়ে তোলার উদ্যোগ নেন এবং সেই কমিটি ঘোষণার ঠিক আগ মুহূর্তেই ডিজিটাল নিরাপত্তা আইনে মামলা দায়ের করে তাকে গ্রেপ্তার করা হয়। এই ক্ষরণকালের সময় আমাদের মধ্যবিত্ত মনে স্বপ্ন দেখায়, সাহস জোগায় একজন রুহুল আমিন। বুক টান টান করে চোখের দিকে তাকিয়ে কথা বলার হিম্মত আমাদের যখন হারিয়ে যাচ্ছে, তখন রুহুল আমিনরা আমাদের সামনে এসে দাঁড়ায়। আমাদের বাঁচার মতো বুক ভরে শ্বাস নেওয়ার ভরসা দেয়।
মাথাপিছু আয়ের মিথ্যায় বেঁচে থাকা! সরকার বলছে, দেশে মাথাপিছু আয় বেড়ে ২ হাজার ২২৭ মার্কিন ডলার হয়ে গেছে। বছরে ১ লাখ ৮৮ হাজার ৮৭৩ টাকা আয় করছে গড়ে প্রত্যেকটা মানুষ। অর্থাৎ প্রবাসী বাংলাদেশিসহ বাংলাদেশের শিশু থেকে বৃদ্ধ পর্যন্ত প্রত্যেক মানুষ প্রতি মাসে আয় করে ১৫ হাজার ৭৩৯ টাকা। অথচ বাস্তবতার সঙ্গে এ ধরনের পরিসংখ্যানের কোনো মিল নেই। সানেম, সিপিডি, উন্নয়ন অন্বেষণ, পিআরআই, ব্রাক বিআইজিডি, বিআইডিএসসহ বাংলাদেশের সব সরকারি-বেসরকারি গবেষণা সংস্থা বলছে, করোনার কারণে নতুন করে কমবেশি দেড় কোটি মানুষ নতুন করে বেকার হয়েছে। করোনার আগের ৩ কোটি ৩৪ লক্ষের (সরকারি হিসাব ২০.৫%) সাথে নতুন দরিদ্র্য ২ কোটি ৪৫ লাখ। পিপিআরসি-ব্রাক (বিআইজিডি) জরিপ মতে মার্চ'২০২১ এ মোট ৫ কোটি ৭৯ লক্ষ মানুষ দরিদ্র্য সীমায়। সানেমের হিসাবে দারিদ্র্যের হার ৪২ শতাংশ। খাদ্য ও খাদ্যবহির্ভূত ব্যয় কমানো, সঞ্চয় ভেঙে চলার মতো পদক্ষেপের পরও প্রায় ৬০ শতাংশ পরিবার দেনার মধ্যে পড়েছে বলে জানিয়েছে এসডিজি বাস্তবায়নে নাগরিক প্ল্যাটফর্ম। এশিয়া ফাউন্ডেশন বলেছে, ৫০ শতাংশ নারী উদ্যোক্তা করোনায় ব্যবসা বন্ধ করেছেন। সিপিডি বলেছে, ৫৪ শতাংশ গৃহকর্মী এবং ১৯ শতাংশ পোশাকশিল্পের শ্রমিক বেকার হয়েছেন। ১০% মানুষ শহর থেকে গ্রামে গিয়ে ফিরেননি। অপ্রাতিষ্ঠানিক খাতের শ্রমবাজারের ৬-৭ কোটি মানুষের অন্তত অর্ধেক কর্ম ঝুঁকিতে আছেন। সরকারি জরিপ নগর আর্থসামাজিক বলছে, নগরে অন্তত ৯% মানুষ ঠিক মত খেতে না পেরে ক্ষুধা নিয়ে ঘুমাতে যায়। এমতাবস্থায় জাতীয় আয় বাড়ার ব্যাখ্যা কি? ১৪% রেমিটেন্স গ্রোথ এবং কালো টাকা সাদা করে তৈরি হওয়া পাঁচ হাজার নতুন কোটিপতি করোনা জনিত আয় কমার মন্দাকালে জাতীয় মাথাপিছু আয় বাড়ার ব্যাখ্যা দেয় কি? জনসংখ্যার এক তৃতীয়াংশের আয় ৬০ শতাংশ কমে গেলে, জাতীয় আয় বাড়ে কি করে? জেনারেশন্স আর গ্রোয়িং আপন লাইজ! মিথ্যায় একের পর এক প্রজন্মকে বড় করে তোলার আফটার ম্যাথ নিয়ে ভাবার সময় হয়েছে। বেসরকারি হিসেবে মাথাপিছু ঋণ প্রায় ৭৯ হাজার টাকা। ঋণ ও সুদের ভারে বাংলাদেশ নাকাল। রাজস্ব বাজেটে সুদ খাতে যেখানে ১৮ শতাংশ (একক ব্যয়ের খাত হিসেবে প্রায় সর্বোচ্চ) অর্থ ব্যয় করার কথা, সেখানে ৬ মাসেই সুদ খাতে ব্যয় ২৮ শতাংশ ছাড়িয়ে গেছে। *** সংযুক্তি- বছরে ১ লাখ ৮৯ হাজার টাকা আয়ের সরকারি হিসেব থেকে মাথাপিছু ৭৯ হাজার টাকা ঋণের বেসরকারি হিসেব যদি বাদ দেই, মাথাপিছু আয় দাঁড়ায় ১ লাখ ১০ হাজার, মাসে ৯ হাজার ২০০ টাকা মাত্র। বছরে ১৩০০ ডলার।। অন্যদিকে জনসংখ্যার ৫% ধনী অংশের আয় বাদ দিলে মাথাপিছু ঋণ বিয়োগ করে দেশের আমজনতার মাথাপিছু আয়ের প্রকৃত সংখ্যা আসলে কোথায় গিয়ে দাঁড়ায়? যে বাজেটের ৩৬% ঘাটতি, যে বাজেটের রাজস্ব আয় এবং বাস্তবায়ন হার ৮০% ক্রস করবে না, সেই বাজেটবছরে ঠিক কিভাবে ৯% মাথাপিছু আয় বাড়ে? বাংলাদেশের প্রবাসী আয় বেড়েছে সত্য। তবে ১৪ শতাংশ প্রবাসী আয়ের প্রবৃদ্ধি কখনোই -১৬ দশমিক ৮ শতাংশ রপ্তানি হ্রাস, -১২ শতাংশ আমদানি হ্রাস এবং উল্লেখযোগ্য সার্বিক ভোগ হ্রাস, অব্যাহত বিনিয়োগ মন্দা কাটিয়ে ৫ দশমিক ২৪ শতাংশ প্রবৃদ্ধি অর্জনে সক্ষম নয়। বিশ্ব ব্যাংকের হালনাগাদ হিসাবে প্রবৃদ্ধি ২,৪%। সরকার ১৯-২০ অর্থবছরের সাময়িক হিসেব ফাইনাল না করে কিভাবে জাতীয় আয় বৃদ্ধির হিসাব দেয়? এই রকমের ভয়ংকর ডেটা জালিয়াতির শেষ কোথায়? 
একটি সুসংবাদ - আমার প্রথম কাব্যগ্রন্থ "কবিতা অথবা অন্যকিছু" আগামী কাল থেকে বইমেলায় জাগৃতি প্রকাশনীর ১৫৪/১৫৫/১৫৬ নাম্বার স্টলে পাওয়া যাবে। একটি দুঃসংবাদ - ঢাকায় আবার লকডাউন দেয়া হয়েছে একটা সুসংবাদ - লক ডাউনেও বইমেলা খোলা থাকবে একটি দুঃসংবাদ - আমি নিজেই বইমেলায় যেতে পারছি না। বইটাকে হাত দিয়ে ছুঁয়ে দেখতে পারছিনা। এইসব সু এবং দুঃসংবাদ এর মধ্যে আমার সুন্দরী প্রকাশক রাজিয়া রহমান জলি নতুন টেনশন ঢুকিয়ে দিয়েছেন মাথায়। বলেছেন, - রাখী প্রথম দফায় ১০০০ কপি ছাপসি বই। এই ১০০০ কপি বিক্রি না হলে আমার হাতে হারিকেন। বললাম - আপা, চিন্তা নিয়েন না।আমি দেশে আসতেসি কয়দিন পরেই।দরকার পড়লে নীল রঙ্গের ক্ষ্যাতা বিছায়ে, নীল রং এর কাতান শাড়ি পরে, নীল ক্ষেতের ফুটপাতে বসে বই বেচব। আপাকে টেনশন নিতে না বল্লেও আমি নিজেই টেনশনে নীল হয়ে যাচ্ছি......!
ঘোড়ার পিঠে চড়েই খরস্রোতা দজলা নদী পাড়ি দিতে দিতে হযরত সাদ রা. ও সালমান ফারসি রা. কথোপকথন করছিলেন। তখন সাদ রা. বলেন, এতো পরাক্রমশালী মহাজ্ঞানী আল্লাহ তায়ালার ফয়সালা। আমাদের জন্য আল্লাহই যথেষ্ট। তিনি কত উত্তম কর্মবিধায়ক! আল্লাহর শপথ! যদি সৈন্যদলের মধ্যে সত্যদ্রোহী না থাকে এবং যদি পুণ্যের ওপর প্রাধান্য পায় এমন পাপ না থাকে, তাহলে অবশ্যই আল্লাহ তার বন্ধুদের সাহায্য করবেন, তার দ্বীনকে বিজয়ী করবেন এবং অবশ্যই তার শত্রুদের পরাজিত করবেন। (ইসলামি ইতিহাস-সংক্ষিপ্ত বিশ্বকোষ, মাক.হাসান) পাপমুক্ত মানসিকপূর্ণ একটি দল তৈরী না করে, যতই ধর্মীয় নসিহত প্রচার করা হউক, এটুকুন কাজ দ্বারা আল্লাহর সাহায্য কীভাবে প্রত্যাশা করা যায় ?
অভিনন্দন ও শুভ কামনা নব নিযুক্ত দুদক চেয়ারম্যান প্রিয় স্যার জনাব মঈনউদ্দিন আব্দুল্লাহ। তিনি কৃষি মন্ত্রণালয়ের সিনিয়র সচিব হিসেবে অবসর নেন ২০১৮ সালে। এর আগে তিনি গৃহায়ণ ও গণপূর্ত মন্ত্রণালয়,শিল্প মন্ত্রণালয়ের সচিব এবং মাননীয় প্রধানমন্ত্রীর কার্যালয়ের মহাপরিচালক পদে কর্মরত ছিলেন। আজ বুধবার দুদদ চেয়ারম্যান জনাব ইকবাল মাহমুদ সাহেবের স্থলাভিষিক্ত হলেন তিনি। আমি স্যারের সুস্বাস্থ ও দীর্ঘায়ু কামনা করছি।
টুমোরো নামের এই অ্যানিমেশন মুভিটা আপনি আপনার সন্তানকে দেখান। নিজেও দেখতে পারেন। মাত্র ২৫ মিনিট সময় লাগবে।কেন আমাদের পরিবেশ বাঁচাতে হবে তা নিয়ে এই ছবি। আমার বেশ লাগে। আমি নিজে দেখি। আমার চার বছরের ছেলেকেও দেখাই। ও এখন প্রায়ই বলি, গাছ লাগাতে হবে। পরিবেশ বাঁচাতে হবে। গ্রীন হাউস কমাতে হবে। এই যে দেখেন, ১৫ বছর বয়সী সুইডিশ কিশোরি গ্রেটা থুনবার্গ সারা বিশ্বের পরিবেশ নিয়ে ভাবছে, পৃথিবীকে বাঁচাবার জন্য লড়ছে। এটা কিন্তু এক দিনে হয়নি। সে ছোটবেলায় তাঁর চারপাশ থেকে শিখেছে কেন পরিবেশের যত্ন নেয়া জরুরী। কিন্তু আমাদের এখানে আমরা কী করি? আমরা গাছ কাটি। পাহাড়-নদী-খাল সব দখল করি। ফলে আমাদের শিশু-কিশোররা কীভাবে শিখবে? আরও সহজ উদাহরণ দিয়ে বোঝাই। দেখেন বাচ্চাদের যতোই ভালো কথা বলেন ওরা কিন্তু শুনবে না ওরা দেখে শিখবে। আপনি অসৎ পথে আয় করবেন, হারাম খাবেন আর সন্তানকে সততার কথা বলবেন তাতে কাজ হবে না। আপনার সন্তান যখন দেখবে আপনি একটা চাকুরি করেন কিন্তু বেতনের চেয়ে আপনার খরচ বেশি, ঘুষের আয়, আপনার সন্তান কিন্তু আপনাকে শ্রদ্ধা করবে না। তার মধ্যে মূল্যবোধ তৈরি হবে না। একইভাবে যদি ওরা ছোটবেলা থেকেই দেখে গাছকাটা, নদী দখল ওরা বড় হয়ে কী শিখবে? আপনারা টুমোরাটা বাচ্চাদের দেখাতে পারেন। বাচ্চাদের সাথে গল্প করেন কেন পরিবেশ বাঁচানো জরুরী। আমি কিন্তু মাঝে মধ্যেই নার্সারি থেকে গাছ কিনে আনি। আশেপাশে লাগাই। আমার ছেলেও একই কাজ করে। গাছে পানি দেয়। রাস্তায় কোন ময়লা দেখলে আমি নিজে পরিস্কার করি। আমার ছেলেও তাই করে। আমি চাই আমাদের শিশুরা টুমোরো গল্পের একেকজন রাতুল হয়ে উঠুক। মনে রাখবেন আগামীর বাংলাদেশকে, আগামীর পৃথিবীকে আমাদের বাঁচাতেই হবে।
১০ টাকা কেজি দরে চাল বিতরণের জন্য ৫০ লাখ কার্ড আমাদের দেওয়া আছে। আরও ৫০ লাখ কার্ড করার নির্দেশনা দেওয়া হয়েছে, সেটা শুরু হয়েছে। সব মিলিয়ে প্রায় এক কোটি কার্ড করা হচ্ছে। এতে চার থেকে পাঁচ কোটি মানুষ সুবিধা পাবে: শনিবার জাতীয় সংসদের সপ্তম অধিবেশনে প্রধানমন্ত্রী শেখ হাসিনা। “আমাদের পরিবারগুলি যাতে খাদ্যে কষ্ট না পায় সেজন্য আমরা পদক্ষেপ নিয়েছি। দুর্ভিক্ষ যদি বিশ্বব্যাপী হয় আমাদের দেশে মানুষ যাতে দুর্ভিক্ষে না পড়ে তার জন্য আগাম তিন বছরের বিষয়টি মাথায় রেখেই প্যাকেজ ঘোষণা করেছি।”
রোজিনা ইসলামের পক্ষে আন্তর্জাতিক পক্ষগুলোর সমর্থন আছে কিন্তু সেটা শহীদুল আলমের মতো নয়। ব্যাপক আন্তর্জাতিক সমর্থন থাকার পরেও শহীদুল আলমকে জেল খাটতে হয়েছিল। রোজিনা ইসলাম জনপ্রিয় সাংবাদিক কিন্তু শফিক রেহমানের মতো জনপ্রিয় নন। বিপুল জনপ্রিয়তা সত্ত্বেও শফিক রেহমানকে জেল খাটতে হয়েছিল। রোজিনা সিনিয়র সাংবাদিক। কিন্তু আবুল আসাদের মত সিনিয়র নন। অত্যন্ত সিনিয়র হওয়া সত্ত্বেও আবুল আসাদকে জেল খাটতে হয়েছিল। রোজিনা হাইপ্রোফাইল সাংবাদিক। হাইপ্রোফাইল রাজনৈতিক ব্যাকগ্রাউন্ড থাকা সত্ত্বেও মাহমুদুর রহমানকে জেল খাটতে হয়েছিল। সাংবাদিকরা কাজলের পক্ষে দাঁড়িয়েছিল, তবু কাজলকে জেল খাটতে হয়েছে। সাংবাদিকরা রোজিনার পক্ষেও দাঁড়িয়েছে। কাজলের চেয়ে বেশি করে দাঁড়িয়েছে। তবু কি রোজিনাকে জেল খাটতে হবে? রোজিনা জেল খাটবেন কি খাটবেন না সেটা তার জনপ্রিয়তা, আন্তর্জাতিক যোগাযোগ, বয়স, অবস্থান, তার পক্ষের জনমত কোনো কিছুর ওপর নির্ভর করে না। তবে তিনি নারী, শুধু এ বিষয়টা কিছুটা হলেও হয়তো শাসকদের মন নরম করতে পারে। রোজিনার জামিন ও মামলার ভবিষ্যত নির্ভর করছে তিনি শাসকদের কতটা খেপিয়ে তুলেছেন তার ওপর। আর কোনো কিছুকে এদেশে গোণা হয় না। আমার মনে হয় না তিনি ততোবেশি খেপিয়ে তুলেছেন। গোপন নথিপত্র যে গালগল্প ছাড়া হচ্ছে, তারও কোনো ভিত্তি আছে বলেও মনে হয় না। তাছাড়া রোজিনা আওয়ামী রাজনীতির সঙ্গে জড়িত। তার পরিবার, ঘনিষ্ঠ সাংবাদিক সার্কেলের সবাই আওয়ামী রাজনীতির সমর্থক। সরকারে বসে থাকা কিছু আমলার দুর্নীতি প্রকাশ করা ছাড়া সরকারবিরোধী কিছু তিনি করেছেন বলে মনে হয় না। রোজিনা যদি অপরাধ কিছু করেও থাকেন তবে এই আমলাদের অপরাধের কাছে তারটা অত্যন্ত সামান্য বলে বিবেচিত হওয়ার কথা। এ অবস্থায় রোজিনাকে জেল খাটানো বা বিষয়টাকে আরো কিছুদূর এগিয়ে নিয়ে যাওয়াটা সরকারের জন্য সুচিন্তা প্রসূত হবে না। বিষয়টা ইতিমধ্যে অনেকটাই কেঁচে গিয়েছে। সব পক্ষের উচিত এখানেই ক্ষ্যান্ত দেওয়া।
২৩শে জুন বাংলাদেশ আওয়ামী লীগের ৭২তম প্রতিষ্ঠাবার্ষিকী সংগ্রাম অর্জন গৌরবের ৭২ বছর আছে জনগণের সাথে, জনগণের পাশে #আওয়ামীলীগ #৭২তমপ্রতিষ্ঠাবার্ষিকী
কতদুর পথ চলতে হবে এটা জানার থেকে, কোথায় থামতে হবে এটা জানা বেশি জরুরী।
জি, তৈরি। একটা ম্যাচের কাঠি বাঁচানোর জন্য দুই ঘন্টা হুদাই চুলা জ্বালিয়ে রেখে আমরা তৈরি 🙂
মামাতো ভাই রুবেলের বিয়ে। কয়েকটা দিন অনেক উচ্ছলতায় কাটলো। ছবিগুলো স্মৃতিস্বরূপ টাইমলাইনে রাখলাম। 💞
ভীমরুলের চাকে ঢিল দেয়ার আগে নিজেদের প্রটেকশন মেইক সিউর করা উচিত ছিল। গায়ে জামা নাই, খালি গায়ে ঢিল দিলে তো হুল একটাও মাটিতে পরবে না। তা না হলে যতদিন সম্ভব হয় চাক কেটে কেটে মধু নিয়েই তুষ্ট থাকা উচিত, শফি হুজুর যেটা করে গেছেন। আর অপেক্ষা করা কোন শক্তিধর ঘূর্ণিঝড়ের (আল মাহদি) যা চাকের অস্তিত্বকে নিশ্চিহ্ন করে দিবে।
মাতাল করা সুভাষ ছড়িয়ে নাগলিঙ্গম ফুটেছে! শুধু ঘ্রাণ নেওয়ার লোভে বোকা প্রেমিকের মত রমনা পার্কের গাছগুলোর পাশদিয়ে বারবার হেঁটে চলি..
নিজের গাওয়া গান আমার খুব একটা ভালো লাগে না। তারপরও গাই... টেলিভিশনে, রেডিওতে, স্টেজে... নাটকে, সিনেমায়, এ্যালবামে... এই গানটা করে আরাম পেয়েছি! কেন জানি না! খুবই ‘লইজ্জা’ লাগছে তাও বলি- নিজের গাওয়া এই গানটি আমি মাঝে মধ্যে শুনি। 🙈
 মানুষের মাঝে একটা ধারণা আছে - বিয়ের আগে পরিচিত হয়ে নিতে হবে। একদম অপরিচিত কাউকে বিয়ে করা যায় নাকি? বিয়ের আগে পরিচিত হওয়ার সময় মানুষ তার আসল চেহারাটা দেখায় না - একটা মুখোশ পড়ে থাকে। কারণ সে চাইছেই অপর পক্ষকে পটাতে। এই মুখোশটা বিয়ের পরে খসে পড়ে। আশাভঙ্গের সূচনা সেখানেই। বিয়ের আগে ছেলে বা মেয়ে সম্পর্কে খোঁজ নেওয়া উচিত তাদের কাছ থেকে যারা তাকে কাছ থেকে চেনে - আত্মীয়, বন্ধু-বান্ধবী, অফিসের কলিগ। একবার দেখা - তৃতীয়জনের উপস্থিতিতে মৌলিক কিছু কথা বলা - ইসলামের মতে এটাই যথেষ্ট। প্রেম হচ্ছে যিনা, ব্যাভিচারের রাস্তা। বিয়ের আগে পরিচিত হয়ে নিই বলে প্রেম করা আত্মপ্রতারণা ছাড়া আর কিছুই নয়। 
পরীমণির জীবনে এমন ঘটনা ঘটতে পারে, সেটা আগে থেকেই আমার অনুমান ছিল। 'উসকানিমূলক গল্প' বইয়ের 'পহেলা এপ্রিল' গল্পটা পরীকে ভেবেই লেখা ছিল। সেই গল্পের ঘটনাপ্রবাহ মোটামুটি এমনই। গল্পটা লিখেছিলাম ২০১৭ সালে। সেখানে আনুমানিকভাবে আমি যা যা লিখেছিলাম, এখন সেগুলোই এক-এক করে ঘটে চলছে।
আবর্জনা সৃষ্টিকারী এতো দৈনিক আর গৃহশব্দদুষনকারি এতো টেলিভিশনের আদৌ কোন দরকার কি বাংলাদেশে আছে ? মিডিয়ার স্টিকার লাগানো গাড়ির জ্বালায় রাস্তায় চলাচল ক্ষতিগ্রস্থ হয়। গ্যাস স্টেশনে আজাইরা লম্বা লাইন।
🌑 বাঙালির ইতিহাসের কলঙ্কিত অধ্যায় ছিল জিয়ার শাসনামল। ১৯৭৫-এর ১৫ আগস্ট থেকে ১৯৮১ সময়কাল ছিল স্বাধীন বাংলাদেশের ইতিহাসের কালো অধ্যায়। ঘোর অমানিশার অন্ধকারে নিমজ্জিত ছিল বিএনপির প্রতিষ্ঠাতা জিয়াউর রহমানের আমল। জিয়ার শাসনামলকে কেবল বাঙালির ইতিহাসের লজ্জা ও কলঙ্কিত অধ্যায় হিসেবেই অভিহিত করা যায়। জিয়ার শাসনামলে বাংলাদেশের সাধারণ মানুষকে সামরিক কার্ফু মাথায় নিয়ে দিনাতিপাত করতে হতো। 🌑 জিয়ার শাসনামল বিশ্লেষণ করলে ভেসে ওঠে একজন সামরিক অফিসারের বন্দুকের নলে ক্ষমতা দখল, নিজেকে সেনাপ্রধান ঘোষণা, অবৈধ উপায়ে একই সাথে সেনাপ্রধান ও রাষ্ট্রপতি থাকা, হ্যাঁ-না ভোট, সামরিক শাসন নিয়ন্ত্রিত ঘরোয়া রাজনীতি, যুদ্ধাপরাধীদের পুনর্বাসন, মুক্তিযুদ্ধের চেতনা বিরোধী রাজনীতি, উগ্র সাম্প্রদায়িক রাজনীতির বিষবৃক্ষ রোপণ, মদ, জুয়া ও পতিতাবৃত্তির লাইসেন্স দেওয়ার মাধ্যমে সামাজিক বিশৃঙ্খলা সৃষ্টি, ইচ্ছামতো ফরমান আদেশ অধ্যাদেশ জারি, তথাকথিত ক্যু’র অভিযোগে শত শত সৈনিক হত্যা, ইনডেমনিটি অধ্যাদেশের মধ্য দিয়ে ১৫ আগস্টের নির্মম হত্যাকাণ্ডের বিচারের পথ রুদ্ধ করে রাখা ও জেলহত্যা বিচারের উদ্যোগ না নেওয়া, খুনিদের সুরক্ষা ও হত্যাকারীদের বিদেশে চাকরি দিয়ে পুরস্কৃত করার মতো কলঙ্কিত ইতিহাস। 🌑 স্পষ্ট হয়ে ওঠে আজকের বাংলাদেশে মুক্তিযুদ্ধ বিরোধী রাজনীতি, প্রতিহিংসার রাজনীতি, মিথ্যাচার ও অপপ্রচারের রাজনীতি, দুর্নীতি ও দুর্বৃত্তায়নের জন্মসূত্র। *********************************** সৌজন্যে - বাংলা নিউজ ব্যাংক। 
সবাই চাঁদ রাতের বাজার করছে। লক ডাউন উপলক্ষে ফাইনাল শো ডাউন চলছে রাস্তায়। পুরা মাখামাখি অবস্থা। সুবোধ তুই বাঁচতে পারবি না চাইলেও।
আজ ২৫শে বৈশাখ।আমাদের কবিগুরুর জন্মদিন। রবীন্দ্রনাথ ঠাকুর ছিলেন কবি, ঔপন্যাসিক, নাট্যকার, চিত্রকর, ছোটগল্পকার, প্রাবন্ধিক, সংগীতস্রষ্টা,কণ্ঠশিল্পী ও দার্শনিক। তাঁকে বাংলা ভাষার সর্বশ্রেষ্ঠ সাহিত্যিক মনে করা হয়। রবীন্দ্রনাথকে গুরুদেব, কবিগুরু ও বিশ্বকবি অভিধায় ভূষিত করা হয়। রবীন্দ্রনাথের ৫২টি কাব্যগ্রন্থ, ৩৮টি নাটক, ১৩টি উপন্যাস ও ৩৬টি প্রবন্ধ ও অন্যান্য গদ্যসংকলন তাঁর জীবদ্দশায় বা মৃত্যুর অব্যবহিত পরে প্রকাশিত হয়। তাঁর সর্বমোট ৯৫টি ছোটগল্প ও ১৯১৫টি গান যথাক্রমে গল্পগুচ্ছ ও গীতবিতান সংকলনের অন্তর্ভুক্ত হয়েছে। রবীন্দ্রনাথের যাবতীয় প্রকাশিত ও গ্রন্থাকারে অপ্রকাশিত রচনা ৩২ খণ্ডে রবীন্দ্র রচনাবলী নামে প্রকাশিত হয়েছে। রবীন্দ্রনাথের যাবতীয় পত্রসাহিত্য উনিশ খণ্ডে চিঠিপত্র ও চারটি পৃথক গ্রন্থে প্রকাশিত। এছাড়া তিনি প্রায় দুই হাজার ছবি এঁকেছিলেন। রবীন্দ্রনাথের রচনা বিশ্বের বিভিন্ন ভাষায় অনূদিত হয়েছে। ১৯১৩ সালে গীতাঞ্জলি কাব্যগ্রন্থের ইংরেজি অনুবাদের জন্য তিনি সাহিত্যে নোবেল পুরস্কার লাভ করেন। এই ভদ্রলোকের বাড়ী গিয়েছিলাম.... জোড়াসাঁকো ঠাকুর বাড়ী যাবার পরে মনে ভেতরে আনন্দগুলো স্ফীত হয়ে যখন বের হয়ে আসছিলো।মনের আনন্দে ছবি তুলছিলাম। তখনই ওখানকার কেয়ার টেকার গুলো এসে ছবি তুলতে নিষেধ করে।বলে ৫০ রুপি দিলেই ছবি তোলা যাবে। এই সময় কবিগুরু বেঁচে থাকলে আমি নিশ্চিত ওই লোকগুলোর কানের পাশে চড় কষে বলতো,আমার ভক্তরা ছবি তুলছে।তোদের কি রে.......
মে দিবসের অঙ্গীকারঃ শ্রমিকের জোট গড়ে উঠুক। ```````````````````````````````````````````````````````````````` বছর ঘুরে আবারো খেটে খাওয়া মানুষের স্বপ্ন সার্থকতার দিন মহান মে দিবস এসেছে। এখানে মে দিবস আসে নেহায়েত ‘মে-দিবস’, একটা ছুটি হবে।মধ্যবিত্ত বাঙালিরা বউ বাচ্চা নিয়ে একটু ঘুরতে টুরতে বেরোয়। সরকারী পৃষ্ঠপোষকতায় সরকারী শ্রমিক সংগঠনগুলো মাথায় লালপট্টি বেঁধে মিছিল করে।বাম সংগঠনগুলো এখানে-ওখানে একটা র্যা লী করে।এ পর্যন্তই। বছরের পর বছর এদেশে কোনো শ্রমিকশ্রেণির দল গড়ে উঠল না। প্রায় প্রত্যেক বুর্জোয়া-বাম-প্রগতিশীল দলে ‘শ্রমিক শাখা’ আছে, কিন্তু একটিও শ্রমিকশ্রেণির দল নেই। * বছরের পর বছর নেতা-নেত্রীরা এখানে ওখানে ভাষন টাষন দেবেন। মিডিয়ায় দিন ভর আরোপিত শ্রমিক দরদি কাসুন্দি বেটে দর্শককে খাওয়ানো হবে। রাতে তাবড় তাবড় সব বিদ্ব্যৎজনেরা স্টুপিড বাক্সো গরম করে ফেলবেন। ‘জন হেনরী’ গান গেয়ে মাতম করবেন। পত্রিকাঅলারা প্রথম পাতার কোণায় এক ইট ভাঙ্গা শ্রমিকের বা নারী শ্রমিকের ছবি ছেপে ক্যাপশন লিখবে…..‘আজ ঐতিহাসিক মে দিবস’! ‘আজও কি শ্রমিকের মুক্তি এসেছে?’ দিন শেষে পাতা উল্টে যাবে। * যে শিশু শ্রমিকটি বাসা বাড়িতে অগুনতি ঘণ্টা ধরে গাধার খাটনি খেটে চলেছে, খুব ভোরে উঠে যার দিন শুরু, আবার রাতে সবার খাওয়া দাওয়া শেষ হলে যার ঘুমোনোর সময়, তার জন্য কোন আট ঘণ্টার মহান মে দিবস নেই। সে জানেও না আট ঘণ্টা মানে কত ঘণ্টা? ট্যানারির নাড়িভুড়ি বেরিয়ে যাওয়া গন্ধময় পরিবেশে যে শ্রমিকরা কাজ করছে, তাদের সাথে যে শিশু শ্রমিকরা নোংরা ময়লা ঘেটে জীবনের সুকুমার শৈশবকে মাটি চাপা দিচ্ছে, বয়লারের পাশে গনগনে আগুনের পাশে দাঁড়ানো যে শ্রমিকটির মুখ সারাক্ষণই লাল হয়ে জ্বলছে, শহরের বাইরে মায়ের সাথে ইট ভাঙ্গছে যে কচি শিশুটি তার কাছেও মে দিবস কোন গুরুত্ব বহন করে না। সে জানে তার হাতে ধরা হাতুড়ি একটু বেসামাল হলেই আর এক হাতে পড়বে! চিরতরে পঙ্গু হয়ে যাবে। * সায়েবদের বাজার বয়ে বয়ে বাড়ি পৌছে দেয়া শত শত কচি ছেলে মেয়েগুলো সেই কাক ডাকা ভোরে উঠে বাজারে আসে। ওখানেই খায়, ওখানেই ঘুমায়। ডাইং ফ্যাক্টরিতে যারা কাজ করে তাদের কারো হাতে গ্লাভস নেই। কস্টিক সোডা, ব্লাঙ্কা ফল, এসিটিক এসিড, রেজিন, ব্লিচিং পাউডার আর এমন হরেক রকম জটিল রাসায়নিকে ভিজে তাদের হাতগুলো থ্যাকথেকে সাদা সাদা হয়ে আছে। সেই দগদগে ঘা কখনোই শুকোয় না। চোখের পানি গাল বেয়ে ঠোঁটের কোণা দিয়ে মুখে চলে যায়। ওভাবেই দিন শুরু আর দিন শেষ! এখানে আট ঘণ্টা নামক কোনো ব্যাপার নেই। সারা ঢাকা শহরে শকুনের মত শ্যেন দৃষ্টি মেলে আরো হাজার হাজার শিশুর দিন শুরু হয়। তারা কাগজ কুড়োয়। এক হাতে পলিথিনের বস্তা আর এক হাতে ক্রমাগত কাগজ কুড়িয়ে চলে। ওদেরও শ্রম দিবস মানে বার থেকে ষোল ঘণ্টা। * এই মহানগরীতে ঠিক কত লাখ শ্রমিক এবং সেই সব শ্রমিকের কত লাখ অপ্রাপ্ত বয়সের শিশু শ্রমিক তার কোন খতিয়ান মহান রাষ্ট্রের কোন দপ্তরে নেই। ঠিক কত লাখ ‘কাজের মেয়ে’ এই মহানগরীতে শ্রম শোষণের শিকার, কত লাখ নারী-পুরুষ বাসা বাড়িতে যৌন হয়রানির শিকার, কত লাখ অপরিণত বয়সী মেয়ে বাড়ির কর্তা, দারোয়ান, গ্রামের আত্মিয়, ড্রাইভার আর এই টাইপ অফিসিয়াল ধর্ষকের দ্বারা ধর্ষিত তারও কোন অথেনটিক স্ট্যাটাস সরকারের হাতে বা তথাকথিত মানবাধীকার সংগঠনগুলোর কাছে নেই। এদের কেউ তার কর্ম জীবনে আট ঘণ্টা বলে যে একটা শব্দ আছে সেটাই জানেনি। বোঝেনি। তাদের জানতে বা বুঝতে দেয়া হয়নি। * শ্রম শোষণ বা শ্রম চুরির মত একটি অত্যন্ত জরুরি বিষয় নিয়ে এই রাষ্ট্র, সরকার, বিরোধী দল, ছোট বড় হেন-ত্যান দল এবং বুদ্ধিব্যাপারিদের কোন চিন্তা নেই। এ নিয়ে সংবিধান সংশোধনও হবে না, সংসদে কোনো বিলও পাশ হবে না। অথচ সারা দেশে প্রায় সাড়ে পাঁচ থেকে ছয় কোটি গতরখাটা শ্রমিকের সিংহভাগই শ্রম শোষণের শিকার। সেই অজ পাড়াগাঁ থেকে শুরু করে এই তিলোত্তমা মহানগরীতে বেশুমার সেই শ্রম শোষণ আর শ্রমচুরি চলছে। এদেশে যে কোটি কোটি ক্ষেতমজুর সারা দিনমান শ্রম দিয়ে চলে তারা অফিসিয়ালি শ্রমিক নয়! সরাসরি এই চুরির সাথে জড়িত এ দেশের প্রায় সকল বিত্তবান, মধ্যবিত্ত এবং ক্ষুদে বিত্তের মালিকগণ। * যে মেয়েটি বাসায় কাজ করার বদলে গার্মেন্ট ফ্যাক্টরিতে কাজ করে সে মনে করে এখানে বার ঘণ্টা কাজ করলেও সকাল-বিকাল মালকিনের লাথি গুতো নেই। কিন্তু লাথি গুতো যাদের নিত্যসঙ্গি তারা পার পাবে কি করে? গার্মেন্টেও ওদের ছোট ছোট শরীরের ওপর বড় বড় শরীর রাত বিরেতে উঠে পড়ে। ‘না’ করতে পারে না। ‘না’ বললে চাকরি থাকবে না। ওই যে সাড়ে পাঁচ থেকে ছয় কোটি গতরখাটা শ্রমিকের প্রায় এক তৃতীয়াংশই শিশু শ্রমিক। বিশ্বের আর কোথাও বিভিন্ন বিপজ্জনক সেক্টরে এত শিশু শ্রমিককে দিয়ে কাজ করানো হয় না। * এখানে হয়, কারণ এখানকার শিল্পপতি থেকে শুরু করে হালের মডার্ণ আইটি স্পেশালিস্ট, টেকনোলজিস্ট, সিভিল ব্যুরোক্র্যাট, মিলিটারি ব্যুরোক্র্যাট, বিদেশে উচ্চ শিক্ষায় শিক্ষিত নিয়মর্ডানিস্ট, একেবারে হালের তরুণ প্রজন্ম সবাই সেই পিতৃপুরুষের এস্তেমালের সামন্তবাদে আক্রান্ত। সামন্ত প্রভুদের জুতো মোজা খুলে দেয়ার জন্য, অজুর পানি দেয়ার জন্য, মাথায় ছাতা ধরার জন্য, ভেতর বাড়ি থেকে পানটা সুপারীটা এনে দেয়ার জন্য একটা ‘পিচ্চির’ দরকার হয়। অথচ পুঁজিবাদে সক্ষম এবং স্কিল্ড শ্রমিক একটা এ্যাসেট। পুঁজিবাদ সেই এ্যাসেটকে বাঁচিয়ে রাখে, তাকে দিয়ে আগামী দিনেও যেন কারখানার চাকা চালু রাখা যায়। সে কারণে পুঁজিবাদের চরম উৎকর্ষেও স্কিল্ড শ্রমিকের চাহিদা ফুরোয় না। * ইতিহাসের মে দিবসঃ অগাস্ট স্পীজসহ ১৮ জন শ্রমিকের আত্মাহূতির সময়টা ছিল ১৮৮৬ সালের পয়লা মে। ১৮৮৬ সালের ১লা মে যুক্তরাষ্ট্রের শিকাগো শহরের হে মার্কেটে ৮ ঘন্টা শ্রমদিনের দাবীতে আন্দোলনরত শ্রমিকের ওপর পুলিশ গুলি চালালে ১১ জন শ্রমিক শহীদ হন। এই ঘটনার আগে শ্রমিকদের প্রতিদিন গড়ে প্রায় ১০ থেকে ১২ ঘন্টা আর সপ্তাহে ৬ দিন শ্রম দিতে হতো। বিপরীতে মজুরী মিলত নগন্য, এবং সেই কম মজুরি দিয়ে মানবেতর জীবনযাপন করতে হতো তাদের। কোথাও কোথাও তা দাসবৃত্তির পর্যায়ে পড়ত। ১৮৮৪ সালে যুক্তরাষ্ট্রের শিকাগো শহরের একদল শ্রমিক দৈনিক ৮ ঘন্টা কাজ করার দাবিতে আন্দোলন শুরু করেন, এবং তাদের এ দাবী কার্যকর করার জন্য তারা সময় বেঁধে দেন ১৮৮৬ সালের ১লা মে। কিন্তু কারখানা মালিকগণ এ দাবী মেনে নেয়নি। ৪ঠা মে ১৮৮৬ সালে সন্ধ্যাবেলা হালকা বৃষ্টির মধ্যে শিকাগোর হে-মার্কেটে শ্রমিকরা মিছিলের উদ্দেশ্যে জড়ো হন। আগস্ট স্পীজ নামে এক নেতা জড়ো হওয়া শ্রমিকদের উদ্দেশ্যে ভাষণ দিচ্ছিলেন। হঠাৎ দূরে দাড়ানো পুলিশ দলের কাছে একটি বোমার বিস্ফোরন ঘটে, এতে এক পুলিশ নিহত হয়। এবং সাথে সাথে পুলিশবাহিনী শ্রমিকদের উপর অতর্কিতে হামলা শুরু করে। হামলায় ঘটনাস্থলেই ১১ জন শ্রমিক শহীদ হন। আবার পুলিশ হত্যা মামলায় আগস্ট স্পীজ সহ আটজনকে অভিযুক্ত করা হয়। এক প্রহসনমূলক বিচারের পর ১৮৮৭ সালের ১১ই নভেম্বর প্রকাশ্যে ৬ জন শ্রমিকের ফাঁসি কার্যকর করা হয়। লুইস লিং নামে একজন একদিন পূর্বেই কারাভ্যন্তরে আত্মহত্যা করেন, অন্য একজনের পনের বছরের কারাদন্ড হয়। ফাঁসির মঞ্চে দাঁড়িয়ে আগস্ট স্পীজ বলেছিলেন, “আজ আমাদের এই নি:শব্দতা, তোমাদের আওয়াজ অপেক্ষা অধিক শক্তিশালী হবে”। শেষ পর্যন্ত শ্রমিকদের “দৈনিক আট ঘন্টা কাজ করার দাবী সরকারিভাবে স্বীকৃতি পায়। আর পহেলা মে বা মে দিবস প্রতিষ্ঠা পায় শ্রমিকদের দাবী আদায়ের দিন হিসেবে। * বিস্ময়করভাবে অজস্র কারখানায় শ্রমিকদের দাবি আদায়ের জন্য কোনো বার্গেনিং এজন্ট নেই। তার বদলে বিভিন্ন নামে সরকারি ছত্রছায়ায় এবং কয়েকটি বিরোধী দলীয় সমর্থনপুষ্ট শ্রমিক সমিতি আছে যারা মাঝে মাঝে মালিক পক্ষের সাথে দেন-দরবার করে তাদের দাবি আদায়ের চেষ্টা করে। এবং অবধারিতভাবে তাদের দাবি আদায় তো হয়ই না, বরং সেই দাবি আদায়ের পদ্ধতিকে দেশের তামাম বুজর্গ, বুদ্ধিজীবী, বিদ্যাজীবী এবং রংবেরঙের সুশীল সমাজপতিরা হঠকারি আখ্যা দিয়ে এর বিপক্ষে দাঁড়ায়। * এটা অনেকটা নিয়মের মতই হয়ে গেছে যে, শ্রমিকরা তাদের বেতন ভাতা, বোনাস, ওভারটাইমের দাবিতে কর্মবিরতী করবে, কারখানা গেটের সামনে অবস্থান ধর্মঘট করবে। এক সময় পোশাক শ্রমিকদের জন্য হিংস্রভাবে গড়ে তোলা বিশেষ পুলিশ আসবে, র্যাব-বিডিআর আসবে, বিশেষ বাহিনী আসবে। এবং নির্বিচারে শ্রমিকদের উপর নির্মম নির্যাতন চালাবে। ঘটনাস্থলেই কিছু শ্রমিক মারা যাবে। হাসপাতালে এবং পথে ঘাটে আরো কিছু মারা যাবে। কিছু শ্রমিককে মালিকের পোষা গুণ্ডারা পিটিয়ে হত্যা করবে। কিছু শ্রমিকের লাশ ওই বিশেষ বাহিনী গুম করে দেবে। চূড়ান্ত বিচারে দেখা যাবে দশ-পনের হাজার নাম না জানা শ্রমিকের বিরুদ্ধে অমুক থানায় হত্যা, অগ্নিসংযোগ এবং লুটতরাজের মামলা দেয়া হবে। ওই মামলায় এর পরে যাকে তাকে ধরে আসামি বানিয়ে দেয়া হবে। আর এই শ্রমিক নিধনের নির্লজ্জ খেলাটা প্রকাশ্যে এদেশের বিশেষ বাহিনী মালিক পক্ষের সহায়তায় সরকারের প্রত্যক্ষ মদদে খেলবে। এবং এটা প্রায় রোজকার নিয়ম। * নতুন একজন অগাস্ট স্পীজ তাদের সামনে এসে না দাঁড়ালেও তারা এই আশায় আবারো বুকের গহিনে বজ্র নিনাদ শুনবে। এক সময় মনের গহিনে ক্ষীণ হলেও সেই আশার সঞ্চার ঘটিয়ে ঘরে ফিরবে- একদিন এই পৃথিবীটা আমাদের জন্য বাসযোগ্য হয়ে উঠবে। একদিন আমরাই এই পৃথিবী থেকে মানুষে মানুষে শোষণ বঞ্চণা দূর করে বৈরী দয়ামায়হীন পৃথিবীটাকে সব মানুষের জন্য বাসযোগ্য করে তুলব। কেননা কেবলমাত্র শ্রমিক-কৃষকদের জোটই পারে নয়াগণতন্ত্র তথা শ্রমিকরাজ কায়েম করতে, এবং তারা তা করবেও। আজ বা কাল। .............................................................. মনজুরুল হক ১ মে, ২০২১
পৃথিবীতে নানা জাতি নানা কারনে বিলুপ্ত হয়েছে। করোনাকালে ভিড় দেখে অনুমান করি, ইতিহাসে হয়তো লেখা হবে, আমাদের জাতি বিলুপ্ত হয়েছে শপিং করতে করতে।

দেশজুড়ে ফের গণটিকাদান শুরু হইছে, সোমবার থেকে । এটা ভালো খবর ! মন খারাপ করা খবর হলো, করোনায় মৃত্যুতে শীর্ষ দশে ঢুকে পড়েছে বাংলাদেশ । টিকা তো দিতে হবে । ১৭০ মিলিয়ন মানুষ, কাজটা তাই অত সহজ না । তবে আমি মনে প্রাণে বিশ্বাস করি ,টিকাদানে বিশ্বের অনেক বড় বড় দেশ থেকে আমরা বহু ভালো করছি । প্রায় ৬ মিলিয়ন টিকা দেয়া হইছে । বর্তমানে মজুদ আছে প্রায় ৬ মিলিয়ন । তবে এই সংকটে ঠিকই বন্ধু চিনতে পারছি আমরা । এক বন্ধু দেশ অগ্রিম টাকা নিয়া প্রতিশ্রুত টিকা দেয়নাই । আরেক বন্ধু দর-দাম ফাঁস করে দেয়ায় হুমকি দিছে, টিকা না দেয়ার । এরা তো ব্যবসায়ী । সারা বিশ্বে ব্যবসা করে বেড়ায়, দাম ফাঁস তাদের ব্যবসার ক্ষতির কারন হবে এটাই স্বাভাবিক । তাই তারা গোস্বা করতেই পারে । যদিও গোস্বা ভেঙ্গে তারা ১.১ মিলিয়ন টিকা ফ্রি দিয়েছে, এবং আরো ১৫ মিলিয়ন টিকা বিক্রী করতে সম্মতি জানিয়েছে শেষমেশ । তবে আশার খবর হলো আমাদের সত্যিকার বন্ধুদেশ জাপান এই কঠিন সময়ে অ্যাস্ট্রাজেনেকার ২৯ লাখ টিকা তাদের গাঁটের পয়সা খরচ করে কিনে উপহার হিসেবে ফ্রিতে দিচ্ছে আমাদের ! বিপদে বন্ধুর পরিচয়-এমনি এমনি কি বলা হয় !!!
এই প্রথম আস্ত একটা সাদাত হোসাইন পড়লাম। উপন্যাসের নাম 'আরশি নগর'। সাদাত হোসাইন ভাল গল্প বলতে পারেন। অনেক বড় গুন এটা৷ সাদাত হোসাইন বড় ক্যানভাসে গল্প বলতে পারেন। অনেকগুলো চরিত্রকে একসাথে নিয়ে খেলা করতে পারেন। পাঠকের উত্তেজনাকে ধরে রাখতে পারেন। লেখার ধরণ অনেকটাই হুমায়ুনীয়। সেটা তেমন দোষের না। হুমায়ুন আহমেদের মত লেখকরা একটা প্রজন্মকে প্রভাবিত করবেন এটা স্বাভাবিক। আশা করি লিখতে লিখতেই সাদাত হোসাইনের নিজস্বতা চলে আসবে। নিজস্বতা যে একেবারে নেই, তাও নয়। একধরণের গীতল ধর্মী গদ্য লিখেন তিনি। তবে বেশ মেলোড্রামাটিক৷ মাঝে মাঝে সেটা বেশ লাউড হয়ে ওঠে। তখন হুমায়ুন ওভারলোডেড হয়ে যায়। বিরক্তও লাগে সে সময়। মেদহীন হয়ে উঠতে পারলে তিনি আরো শানিত হবেন। তিনি ইতোমধ্যেই বেশ জনপ্রিয়। সামনের দশকের সেরা জনপ্রিয় ঔপন্যাসিক হয়ে উঠবেন আশা করছি। তাঁর জন্য শুভ কামনা রইল।
"কোনো বিষয়ে কম জানলে অনেক কিছু বলা যায়, কিন্তু অনেক বেশি জানলে আর কিছুই বলা যায় না।"
গতবছর যারা মনের পশু কোরবানী দিয়েছিলেন, তাদের এবছর আবারো সেই মনের পশুই কোরবানী দিতে হচ্ছে কেন? এই পশুর গ্রোথ তো দেখি, মাশাল্লাহ, ব্যাপক ।।।
জন্মাবধি পাগলাটে, উলটো কথা বলার ওস্তাদ চিলাভার্টের মুরিদ হয়েছেন আমাদের মাসুদ সৈকত! আপনারা চাইলে তার পেছনে লাইন দিতে পারেন!কোপা আমেরিকা'র জগাখিচুড়ি ফাইনাল সমাচার.. কোপা আমেরিকা'র ৪৭ আসরে শীর্ষ দু'দলের একটি হওয়ার মর্যাদা লাভ করেছে আর্জেন্টিনা ৩০ বার, উরুগুয়ে ও ব্রাজিল সমানসংখ্যক ২১ বার করে। কিন্তু এরা এতোবার করে ফাইনাল খেলে নি! আর্জেন্টিনা এবারসহ ৩০ বার শীর্ষ দুইয়ের একদল থেকে টুর্নামেন্ট শেষ করেছে, চ্যাম্পিয়ন ১৪ বার। তার মানে আর্জেন্টিনা ১৫ বার ফাইনালে হেরেছে, ব্যাপারটা এমন নয়। ১৯১৬ থেকে ১৯৭৫ সাল পর্যন্ত সাউথ আমেরিকান চ্যাম্পিয়নশিপে কোন নক আউট পর্ব ছিলো না। কিন্তু ৫ বার (১৯১৯, ১৯২২, ১৯৩৭, ১৯৪৯ ও ১৯৫৩) লিগে পয়েন্ট সমান হওয়ায় শীর্ষ দু'দলের জন্য অতিরিক্ত প্লে অফ ম্যাচের আয়োজন করা হয়েছে। এই প্লে অফগুলোকে 'ফাইনাল' ধরা যায়। ১৯৭৫ থেকে ১৯৮৩ সাল পর্যন্ত নক আউট টুর্নামেন্ট হলেও সেমি ও ফাইনাল ম্যাচ হয়েছে ডাবল লেগভিত্তিক। সেখানেও দু'বার(৭৫ ও ৭৯) প্লে অফের প্রয়োজন পড়েছে। তারপর '৮৭, '৮৯ ও '৯১ লিগভিত্তিক, কিন্তু প্লে অফের প্রয়োজন পড়ে নি। ১৯৯৩ থেকে কোপায় ফ্রেশ নক আউট হয়েছে। সুতরাং ১৯৯৩ থেকে ২০১৯ পর্যন্ত ফাইনাল হয়েছে ১১টা। অর্থাৎ কোপা'র বিগত ৪৬ আসরে প্লে অফসহ ফাইনাল ম্যাচ হয়েছে (৫+২+১১)= ১৮টা। @ এই ১৮ ফাইনালে ব্রাজিল ও আর্জেন্টিনা... * ব্রাজিল প্লে অফসহ ফাইনাল খেলেছে ১২ বার, জিতেছে ৮ বার। ফাইনাল হেরেছে ৪ বার। সফলতা ৬৬%। উল্লেখ্য, ব্রাজিলের লিগভিত্তিক টুর্নামেন্টে শিরোপা মাত্র ১টা। * আর্জেন্টিনা প্লে অফসহ ফাইনাল খেলেছে ৬ বার, জিতেছে ২ বার। ফাইনাল হেরেছে ৪ বার। সফলতা ৩৩%। উল্লেখ্য, আর্জেন্টিনার লিগভিত্তিক শিরোপা ১২টা। * ব্রাজিল আর্জেন্টিনার প্লে অফসহ ফাইনাল হয়েছে মাত্র ৩ বার। ব্রাজিল জিতেছে দু'বার(২০০৪ ও ২০০৭), আর্জেন্টিনা জিতেছে ১ বার(১৯৩৭)। পুনশ্চ - শীর্ষ দুইয়ে থেকে আসর শেষ করা আর ফাইনাল ম্যাচ খেলার গোলকধাঁধা অবসানের জন্য এ লেখা।
জুমার নামাজ পরতে গেলাম। নামাজে মানুষ প্রশান্তি খোজে, তাই মসজিদের পরিবেশটা জরুরী। কয়েক মাস পরে ছুটিতে এসেছি, বাসার পাশের মসজিদে গেলাম, যেখানে সচরাচর যাই। যা ভেবেছিলাম তাই ই, শতকরা ৭০ ভাগ মানুষ মাস্কবিহীন। আমারসদুই পাশের দুইজন মাস্কবিহীন।ঈমাম সাহেব করোনা , ব্লাক ফাঙ্গাস , ইয়াস নিয়ে বয়ান করছিলেন, তার ভাষ্য এগুলোকে প্রাকৃতিক দূর্যোগ বলা ভুল, এগুলো আজাব।আরও বললেন করোনা মোকাবেলায় শুধু মাস্ক পরলে হবেনা, নিয়মিত দোয়া পরতে হবে; দোয়া তো যে কোন বিপদেই পরব আমরা, কিন্তু তিনি যদি বলতেন সকলে আগে মাস্ক পরুন, এটাই এখন পর্যন্ত করোনা প্রতিরোধের উপায়, সাথে দোয়া পড়ুন, সেটাই যৌক্তিক হতো। কুড়িগ্রামে থাকতে গতবছর খুব চেষ্টা করেছি মসজিদের মাইকগুলো ব্যবহার করে করোনা সচেতনতা তৈরী করতে; নিজেরা মসজিদের মাইক থেকে ঘোষনা দিয়েছি, জুমার নামাজে বলেছি, কি বলতে হবে সে সংক্রান্তে লিফলেট দিয়ে এসেছি, খুব একটা কাজ হয়নি; এক বছর পর আজকেও অবাক হয়ে খেয়াল করলাম মসজিদে আগতদের মধ্যে যারা হাফেজ তাদের একজনের মুখেও মাস্ক নেই; হয়ত তাদের ঈমানী শক্তি বেশী!!! করোনা তাদের ভয় পায়। অথচ যে কোন বার্তা প্রচার করে সচেতনতা তৈরী করতে মসজিদগুলো হতে পারত সবচেয়ে গুরুত্বপূর্ণ জায়গা;মসজিদগুলোতে সচরাচর যে ধর্মীয় বার্তা দেয়া হয় তাতে সামাজিক অনাচারগুলো কমই স্থান পায়, সাম্প্রতিক টিকটক হৃদয়ের পাষন্ডতা, এলএসডিতে হাফিজের করুন জীবনাসান, পাবজি আর ফ্রি ফায়ারের আগ্রাসন নিয়ে কথা বলা উচিত মসজিদগুলোতে।
"যশোরে প্রতিদিন করোনা রোগী বৃদ্ধি পাওয়ায় চিকিৎসাসেবা দিতে হিমশিম খাচ্ছে হাসপাতাল কর্তৃপক্ষ। শয্যা তো দূরের কথা, হাসপাতালের কোথাও রোগী রাখার জায়গা নেই। এ অবস্থায় বারান্দা ছাপিয়ে হাসপাতালের সামনে গাছতলায় ও রাস্তার ধারে ইজিবাইকের মধ্যে রোগীদের অক্সিজেন নেওয়ার ঘটনাও ঘটছে।"
ধরা যাক, ক দেশে ১ হাজার লোক আছে। সেই দেশের আয় ১ কোটি। কিন্তু সেইখানে ১০ জন লোকের কাছেই ৯৯ লক্ষ আর বাকিদের কাছে ১ লক্ষ। গড় আয় ১০ হাজার। আর খ দেশে ১০০ লোক। মোট আয় ৫ লক্ষ। তবে এইখানে কারো আয় ১০ হাজারের বেশী না, কারো আয় ২ হাজারের কম না। গড় আয় ৫ হাজার। এই দুইটা দেশের কোনটা ভালো? যাদের অসীম লোভ, তারা উপরের দেশটায়, স্পেসিফিকালি বললে উপরের দেশের ধনী ১০ জনের দলে যাইতে চায়। এই চাওয়াটা লটারির টিকেটের মতোই। লাখে একজন পাবে আর বাকিরা ধরা। সবচেয়ে বড় কথা, এই সিস্টেমের ফলে বহুলোক না খেয়ে থাকবে, গৃহহীন থাকবে। এই যেমন পুজিবাদের স্বপ্নদেশে ছয়জনের একজনের থাকার জায়গা নাই, অপুষ্টি এবং অবেসেটিতে (মূলত সস্তা জাংক ফুড খাওয়ায়) তিনজনের একজন। আর ওই ১০ জনের একজন হওয়ার লটারিটাও ফক্কিকার৷ সোশ্যাল মবিলিটির হার নিয়ে যারা গবেষণা করেন তারা উপাত্ত দিয়ে দেখান যে নিম্নতর ২০ ভাগে যাদের জন্ম তারা একদম উপরেরটা বাদ, পরের অর্থনৈতিক ভাগে যাওয়ার সম্ভাবনাই ৫ শতাংশের বেশী না। এই সম্ভাবনা দিনকে দিন কমছে। আর ব্যাক্তিস্বাধীনতা? ম্যকার্থিজম নামটার সংগে যারা পরিচিত কিংবা ২০০১ এর পর যারা দুনিয়া দেখসেন তারা জানেন 'দ্যা ল্যান্ড অফ দ্যা ব্রেভ এন্ড ফ্রিডমে' কিভাবে মতামত দমন করা হয়। বাই দ্যা ওয়ে, এই দেশটাই আদিবাসীদের নিশ্চিনহ করে জোর যার মুলুক তার নীতিতে গড়া। সেই নীতি দুনিয়াজুড়েই খাটে। কখনো কমিউনিষ্ট নিধন আর কখনো ইসলামী জংগিবাদ নিধনের নামে দেশে দেশে আগ্রাসন চলে। আবার বিপরীতে খ দেশটায় ফিরে যাই। এরা স্বর্গরাজ্য না, এদের অনেক সমস্যা। এরা দরিদ্র, এদের অভাবের পাশাপাশি লোভও আছে। এর উপর সমস্যা হইলো পুজিবাদী দেশের টপ টেন অংশের তীব্র বিরোধীতা। এরা যেভাবে নিজের দেশে অসাম্য বজায় রাখে সেইটা অন্য দেশেও চায়। ফলে, খ দেশের মোটাদাগে আর্থিক আর রাজনৈতিক অস্থিরতা লেগেই থাকে। কিন্তু, এরপরেও এরা মোটামুটি প্রতিটা মানুষের, আই রিপিট প্রতিটা মানুষের বেসিক নিড মেটাতে চেষ্টা করে। আরেকটা জিনিস মাথায় রাখা দরকার, খুব বেসিক ব্যাপার হচ্ছে অসীম প্রবৃদ্ধির জন্য কোটি শ্রমিক শোষণ করে জেফ বোজেস হওয়া ছাড়াও পরিবেশের ভারসাম্যও নষ্ট করতে হয়। ঐতিহাসিকভাবে যেসব দেশ অন্যদের লুটপাট না করায় পুজির দৌড়ে পিছায়ে গেছে তারা অনেকে পরিবেশ ভারসাম্যকেও গুরুত্ব দিতো, দেয়। ফলে, পুজিবাদী হিসেবে তারা গরীব। কোন একটা দেশে বাবুদের দুই বিঘা লোভে উপেনরা যেমন স্বর্বস্বান্ত হয়, তেমনি অনেক দেশেরও সেই হাল। উপরের আলাপগুলা খুব সরল। এর ভেতরে আরো অনেক হিসাব ও জটিলতা আছে। তবে মোটা দাগে এই ব্যাপারটা মাথায় রাখা জরুরী। অসীম লোভে পড়ে ক দেশ বানাবো না খ দেশের মডেল ফলো করবো সেটা নির্ধারন করা জরুরী। সেন্সিবল মানুষরা খ দেশটাই চাইবেন এবং এর উন্নতি করতে চাইবেন। সেটা বস্তুগত উন্নয়ন এবং বাকস্বাধীনতার মতো অবস্তুগত জরুরী আলাপেও। তবে, মানবচিন্তা অনেক বেশী ইরেশনাল। নানা হিসাবে মানুষ খ কে ডিমিন করে ক এর স্বপ্ন দেখে। অনেক সেন্সিবল, গুড সোলরাও এই ফাদে পড়ে। এই ব্যাপারটাই সম্ভবত সবচেয়ে বড় হতাশার। 
কোন অঞ্চলে কোথাও মার খাওয়ার চান্স থাকলে পিকে'র বুদ্ধি এপ্লাই করুন। জান বাঁচানো ফরজ৷
জীবন ও জীবীকার তাগিদে অনেকেরই মা, বাবা, ভাই, বোন, প্রিয়জন, পরিজন, পাড়া- প্রতিবেশী ছেড়ে দেশ- বিদেশের নানান জায়গায় থাকতে হয়। আবার বিভিন্ন সময় বিভিন্ন উপলক্ষে গ্রামে/জম্মভুমিতে আসতে হয়। গ্রামে আসার সময় কিংবা আসার পর অনেক তিক্ত অভিজ্ঞতার সম্মুখীন হতে হয়। আপনি বাইরে থাকেন সুতরাং ছোট-বড় সবাইকে আপনার আগ বাড়িয়ে শ্রদ্ধা জানাতে হবে। কেউ কথা বলতে না চাইলেও আপনাকে যেচে কথা বলতে হবে, কুশল বিনিময় করতে হবে। আপনি যদি একটু বিলম্ব করেন কিংবা বে-খেয়ালী হয়ে কিংবা তাড়াহুড়োর কারণে কাউকে যথাযথ শ্রদ্ধা প্রদর্শন না করেন তবে মোড়ে মোড়ে আপনার চারিত্রিক সনদ বিতরণ করা হবে। আপনি বেয়াদব, অহংকারী এমন সব উপাধি পেতে হবে। আপনার চেয়ে বয়সে অনেক ছোটদের সাথেও বিনয়ে গলিত হয়ে যথাযথ মর্যাদার সাথে কুশল বিনিময় করতে হবে। তারা কেউ আপনার সাথে আগে কথা বলবে না। তারা লোকজন বসে এমন জায়গায় বসে খোশ গল্প, চটি গল্প করবে, বিড়ি-সিগারেট খাবে। আপনাকে খেয়াল রাখতে হবে যেন আপনার কারণে তাদের এসবে ব্যাঘাত না ঘটে।
বাচ্চা একটা মেয়ে। বয়স দশ এগারোর চেয়ে বেশি মনে হয় না। পার্কে বেঞ্চে বেঞ্চে ঘুরে টাকা চাইছে, কোলে একটা কয়েক মাসের বাচ্চা। ভীষণ বিষণ্ণ এবং বিপন্ন দৃষ্টি মেয়েটার চোখে। কোলের বাচ্চা ছাড়াও মেয়েটাকে যথেষ্ট অসহায় লাগে, অপ্রয়োজনীয় ভাবে সে হয়ত নিজের ছোট ভাই অথবা অন্য কারো ছোট ভাইকে ভাড়ায় এনে ভিক্ষা করছে। আজকাল এমন হয় অনেক। মেয়েটি বিষাদমাখা দৃষ্টি এবং একটি ক্লিষ্ট হাত বিছিয়ে দিল আমার সামনে। কোলের বাচ্চাটা তার ভূমিকা ভুলে হাত পা ছুড়ছে, ভিক্ষুক হিসেবে সে অভিজ্ঞ নয়। অভিজ্ঞ শিশু ভিক্ষুকরা মাথা এলিয়ে ঢলে ঢলে পড়ে। অবশ্য আমি শুনেছি এই ঢলে পড়াটা ঘুমের ওষুধের প্রভাব। আমি মেয়েটাকে জিজ্ঞাসা করলাম, কোলের বাচ্চাটা তার ভাই কিনা? মেয়েটা এবার তার চোখে অতিরিক্ত কয়েক ফোঁটা বিষাদ যোগ করে বলল, না, আমার ছেলে। বিশ্বাস করুন মেয়েটাকে দেখে একবারও মনে হয়নি তার একটা বাচ্চা থাকতে পারে, মাথার চুলে দুটি বেণী করে স্কুলের ইউনিফর্ম পরিয়ে দিলে ক্লাশ ফোরে ভর্তি করা যাবে মেয়েটাকে। আমি বিশ্বাস করিনি, তাই কথা বাড়াইনি। দুটো টাকা নিয়ে মেয়েটা চলে গেল পার্কের বন্ধ থাকা পাঠাগারের পাশে। জায়গাটা একটু ফাঁকা। আমাকে অবাক করে দিয়ে মেয়েটা পাঠাগারের সিড়িতে বসে বাচ্চাটার মুখ ওড়নার ভেতর ঢুকিয়ে নিল খাওয়ানোর জন্য। এই শিশু মেয়েটি আসলেই একজন মা। কোন এক সন্ধ্যায় কেউ একজন তাকে পঞ্চাশ টাকা দিয়ে একটি জারজ উপহার দিয়ে গেছে। নয়মাস ভরা পেটে থাকার নিশ্চয়তা এবং পঞ্চাশ টাকা ছাড়াও সেই সন্ধ্যায় মেয়েটি অর্জন করেছে বিষাদময় দুটি চোখ। আমি অসহায় বোধ করছিলাম। শিশু মা ছেলের জন্য একটা দীর্ঘশ্বাস ছাড়া উৎসর্গ করার মত কিছুই ছিল না আমার।
জানুয়ারি-সেপ্টেম্বর ২০২০ নারী ধর্ষণ- ৯৭৫ এর মধ্যে গণধর্ষণ- ২০৮ হত্যা- ৪৫ আত্মহত্যা-১২ যৌন হয়রানির প্রতিবাদ করায় নারী হত্যা- ৩, পুরুষ হত্যা- ৯ পুরুষের শ্লীলতাহানি- ২০ এসিড দগ্ধ নারী- ২১ (সুত্র: আইন ও সালিশ কেন্দ্র) এছাড়া সারা বছরে শিশু ধর্ষণ- ৭১৬ (সুত্র: মানুষের জন্য ফাউন্ডেশন) এগুলো সংখ্যামাত্র। আর কিছু না।
খুব অর্থহীন একটা লাইন। অথচ কপি হইছে দেদারছে। অনুমতি না নিয়ে টি-শার্ট বানিয়ে বিজনেস করছে। এমনকি প্রচুর পোলাপাইন টিকটক বানাইছে। একটা টিকটকে আবার ছেলেটা প্রচন্ড ইমোশনাল হয়ে এই লাইনটা বলতে বলতে কাঁদতেছিলো আর ব্যাকগ্রাউন্ডে হলুদের শাড়ি পরে একটা মেয়ে কাঁদতে কাঁদতে মিষ্টি খাইতেছিলো।
-কে বেশি রাগ করে? -একে অপরের একটা দোষ, একটা গুণ বলুন। -কে রাগ ভাংগায়? তারকাদের সাক্ষাৎকারভিত্তিক অনুষ্ঠান এ প্রশ্নগুলাতেই ঘুরপাক খায়... এখান থেকে বাইর হইতে পারতেছে না...
#নব_আলো স্বাবলম্বী প্রজেক্ট আপডেট আমরা ইতিমধ্যে ৩২৫ পরিবারের জন্য আবেদন পেয়েছি। খুব দ্রুত আবেদন জমা পড়ছে। আমাদের বাজেট আপাতত আপাতত ৫৩ লক্ষ টাকা। তা দিয়ে হয়তো ১০০০ পরিবারকে রাস্তা দেখাতে পারবো আমরা। এই হিসাব আগের ৩০০+ পরিবারের বাইরে, যারা আমাদের শিক্ষার্থীদেরই পরিবার। এবং এই প্রজেক্ট এর মাধ্যমে উপকৃত হয়েছে বলেই আমরা শিক্ষার্থীদের পরিবারের বাইরে গিয়ে তাদের ভলান্টিয়ারিং এর মাধ্যমে নতুন এই #নব_আলো_এক্সটেনশন প্রজেক্ট হাতে নিয়েছি। আবেদনগুলো যাচাই-বাছাই করা হচ্ছে। এই মাসেই জমা নেয়া আবেদনের মধ্যে বেশ বড় অংশের এপ্রোভাল হয়ে যাবে। দীর্ঘদিন ভলান্টিয়ারিং করা একটা টিম এই কাজটাতে জড়িত। আমরা 'তেল কম, ভাজা মচমচে' এবং কিপটা জাতীয় শ্রেণির। সুদে-আসলে জবাবদিহিতার উপর দিয়ে চলি। আশা করি আমাদের সব ছাত্রছাত্রী এই নীতিতে এই প্রজেক্ট থেকে সর্বোচ্চটা তুলে আনবে। এটা তো তাদের শেখার বয়স, ক্লাশরুম এবং নিজেদের জীবন থেকে শিক্ষা নেয়া হাতে-নাতে কাজে লাগাতে পুরো আন্তরিক থাকবে তারা। অনেক শিক্ষার্থীই বিভিন্নভাবে বিভিন্ন কারণে যোগাযোগ করছে আমাদের ইমেইলে, ইনবক্সে। ধীরে ধীরে সব রেস্পন্স করবো। আর লোকাল ভলান্টিয়ার বা আমাদের ফাউন্ডেশন এর প্রজেক্ট ম্যানেজার স.ম. ফাহিম আহমেদ এর সাথে যোগাযোগ রাখতে পারো কোনো প্রয়োজনে। ওর সাথে তো প্রায় সবার তো কথা হয়েছে সম্প্রতি। নব আলো প্রজেক্ট নতুন গতির সঞ্চার করুক তোমাদের মাধ্যমে, তোমাদের আত্মবিশ্বাস গড়ে উঠুক, সমাজের সাথে বন্ধন দৃঢ় হোক এই কাজের মাধ্যমে, এটাই প্রত্যাশা। আর সর্বোপরি যেই আশা এই প্রজেক্ট এর পিছনে তা হলো, খুব ভালো মানবিক মানুষ হওয়া, এবং ভবিষ্যতে সমাজের প্রতি সরাসরি অবদান রাখার কাজটা চালিয়ে যাওয়া। এই প্রজেক্ট এর মাধ্যমেই আমরা আমাদের শিক্ষার্থীদের মধ্যে হয়তো পেয়ে যাবো অনেক বড় কিছু উদ্যোক্তা, যারা সামাজিক ব্যবসার পথ সততার মাধ্যমে অনেক প্রশস্ত করবে। সবার জন্য অনেক অনেক শুভ কামনা! শিক্ষার্থীদের পাশে, স্বপ্ন পূরণে মানুষের পাশে, জীবনের তরে মানুষ মানুষের জন্য ফাউন্ডেশন 
শেষ পর্যন্ত লড়াইয়ে হেরে গেলেন আমাদের ভালোবাসার কবরী ম্যামও ... হে আল্লাহ, আর কত??? 😭😭😭
জীবনের সব থেকে আনন্দময় সময় কাটিয়েছি এই মানুষটার সাথে। দুঃখের সমুদ্রে কি করে প্রেমের ডিঙ্গি বাইতে হয় সেটাও শিখেছি তাঁর কাছেই। এতো কিছুর জন্য আমি তাঁর প্রতি কৃতজ্ঞ কি না বুঝতে পারি না। বরং আমার অনুভূতিটা এমন যে তাঁর প্রতি কৃতজ্ঞতা প্রকাশ করাটা তাঁকে অসন্মান করা মনে হয়। ...
পানি ফুটুক আর না ফুটুক, এখন চা খাবো। 😌 -অনিক খান
গাছ কাটা কর্মসূচি শামীম আহমেদ সোহরাওয়ার্দি উদ্যানে গাছ কাটার উদ্যোগ দেখে হতাশ লাগল। ঢাকা শহরে কয়টা জায়গা আছে যেখানে একটু ছায়ার মধ্যে হাঁটা যায়? এই ঐতিহাসিক জায়গায় কেন গাছ কেটে পার্কিং করতে হবে? কেন রেস্টুরেন্ট করতে হবে? পার্কে মানুষ হাঁটবে, ব্যায়াম করবে, বিশ্রাম নিবে – কারণ শারীরিক ও মানসিক স্বাস্থ্যের উন্নয়ন। ঢাকায় থাকতে দেখেছি ১ কিলোমিটার দূর থেকে গাড়ি নিয়ে কর্তা ব্যক্তিরা পার্কে হাঁটতে আসেন। তারপর হাঁটা শেষে ফুচকা, চটপটি, বাদাম ভাজা, চিকেন ফ্রাই, জুস-টুস খেয়ে আবার গাড়িতে বাড়ি ফেরেন। হাঁটার যে মূল উদ্দেশ্য ঘাম ঝরিয়ে অতিরিক্ত চর্বি গলানো, তার কতটা এইভাবে পার্কবাজি করে সম্পন্ন হয় সন্দেহ আছে। গুলশান পার্কে সকালে যারা হাঁটতে আসতেন তাদের হাঁটা শেষে খাওয়া-দাওয়ার বহর দেখে মনে হতো, না হাঁটতে এসে বরঞ্চ তারা যদি বাড়িতে ঘুমিয়ে থাকতেন, তাহলে তাদের শরীরে ক্যালোরি কম ঢুকত। একটা পার্কের ভেতর রেস্টুরেন্ট লাগবে কেন? এমনিতেও হাঁটা-চলার জায়গা না থাকাতে আমাদের দেশের মানুষের মূল বিনোদন রেস্টুরেন্টে খাওয়া। শারীরিক নানা জটিলতার শুরু এইসব রেস্টুরেন্টের খাবার থেকে। সোহরাওয়ার্দি উদ্যানে আরেকটা রেস্টুরেন্ট দিয়ে মানুষের শারীরিক ভালনারাবিলিটি বাড়ানোর এই আইডিয়া কার? বিদেশের পার্কগুলো ঝকঝকে তকতকে দেখি মূলত পার্কে খাবার কেনার কোন ব্যবস্থা নেই বলে। কোন ঝালমুড়িওয়ালা, বাদামওয়ালা পার্কের ভেতর খাবার বিক্রি করে না, কেউ এসব খায়ও না। বিশাল পার্কে যারা খায় তারা চাদর বিছিয়ে নিজেদের খাবার খেয়ে আবার ময়লা গুছিয়ে নিয়ে চলে যায়। সোহরাওয়ার্দি উদ্যানে এই রেস্টুরেন্ট ও পার্কিং এর ডিজাইন কারা এপ্রুভ করেছে সেটা খুঁজে বের করা দরকার। তাদের ওজন কত এবং কী কী কো-মরবিডিটিজ আছে তা সামাজিক যোগাযোগ মাধ্যমে প্রকাশ করা দরকার। তারা কে কত ঘুষ খেয়েছে এই ডিজাইন এপ্রুভ করতে সেটাও জানা দরকার। ছাত্রলীগের উচিৎ হবে বঙ্গবন্ধুর স্মৃতিবিজড়িত এই সোহরাওয়ার্দি উদ্যানে যাতে আর একটা গাছও না কাটা হয়, সেই ব্যাপারে উদ্যোগ নেয়া। বিএনপি-জামাত-হেফাজতের উচিৎ পরিবেশ রক্ষার্থে একটা আন্দোলন গড়ে তোলা যেখানে মানুষের সমর্থন থাকবে। যেহেতু ক্ষমতায় যাওয়ার কোন সুযোগ নাই অদূর ভবিষ্যতে, তাই জনসম্পৃক্ততার এই অনন্য সুযোগ তাদের নেয়া উচিৎ। #শামীমআহমেদ ৬ মে ২০২১
টিএসসিতে এক কাপ চা খেয়ে সোহরাওয়ার্দী উদ্যানের দিকে হাঁটা দিতেই মেট্রোরেলের পিলারে 'শাহবাগের দিকে বাংলা একাডেমি' যাওয়ার এই নির্দেশনা এবং তার নিচে হাতের লেখা এই মন্তব্যটি চোখে পড়লো। মন্তব্য: কর্তৃপক্ষের নির্দেশনা চোখ বুজে বিশ্বাস না করে নিজের চোখ-কান খোলা রাখুন এবং সেটা ভুল হলে বলে উঠুন 'মিছা কথা'।
বিশ্বকাপ জিতে হেক্সা মিশন কমপ্লিট করায় বাংলাদেশের ব্রাজিল সাপোর্টারদের অভিনন্দন।
শুভ জন্মদিন৷ সাইফুর রহমান সোহাগ। আমরা আবার মধ্যরাতে সেলিব্রেট করবো ক্যাম্পাস লাইফের মতো করে। পি.এস- আই লাভ ইউ
অামরা গাছ লাগাতে না পারি।অন্তত এই ছোট্ট কাজটুকু করতেই পারি অামাদের নেক্সট জেনারেশনের জন্য।
চট্টগ্রাম বিভাগের মাননীয় বিভাগীয় কমিশনার জনাব এ বি এম আজাদ,এনডিসি স্যার এবং মিসেস লায়লা আজাদ ম্যাডাম এর সম্মানার্থে জেলা প্রশাসন, রাঙ্গামাটি পার্বত্য জেলা কর্তৃক আয়োজিত সাংস্কৃতিক সন্ধ্যার কিছু মুহুর্ত ❤️❤️ #উক্ত অনুষ্টানে আমন্ত্রন জানানের জন্য প্রিয় মিলান ধর দাদাকে #ধন্যবাদ জানিয়ে ছোট করবো না,রাঙ্গামাটিতে আমার যত শুভাকাঙ্ক্ষী আছেন @মিলান ধর দাদাও তাদের মধ্যে একজন, রাঙ্গামাটিতে আসার পর উনার আমন্ত্রনে বেশ কিছু ভালো মানের অনুষ্টানে পারর্ফম করার সৌভাগ্য আমার হয়েছে♥️♥️♥️ #অকৃত্রিম ভালোবাসা এবং শুভ কামনা রইলো দাদার জন্য♥️♥️♥️
আগামীকাল ১৭ অক্টোবর লালন সাঁইজির জন্ম এবং মৃত্যুবার্ষিকী উপলক্ষে সাঁইজির গান নিয়ে থাকছি জেলা শিল্পকলা একাডেমি চট্টগ্রামের ব্যানারে। লিংক পোস্টারে।
অভিনন্দন বীর মুক্তিযোদ্ধা রেজাউল করিম চৌধুরী। নবনির্বাচিত মেয়র চট্টগ্রাম সিটি কর্পোরেশন।
টোকিও অলিম্পিক জুডোর ৭৩ কেজি ওজনশ্রেণিতে আলজেরিয়ান জুডোকা ফেথি নুরিনের প্রতিপক্ষ ছিলেন সুদানের মোহামেদ আবদালরাসুল। সে ম্যাচে জিতলে পরের রাউন্ডে নুরিনের প্রতিপক্ষ হতেন ইসরায়েলের তোহার বাটবাল। ইসরায়েলি প্রতিপক্ষের মুখোমুখি হওয়ার চেয়ে টোকিও অলিম্পিক থেকে সরে দাঁড়ানোই শ্রেয় মনে হয়েছে নুরিনের কাছে। এই সিদ্ধান্তের শাস্তি পেলেন নুরিন এবং তাঁর কোচ আমের বেন ইয়াকলিফ। তাঁদের অলিম্পিক থেকে প্রত্যাহার করা হয়েছে এবং দেশে ফেরত পাঠানো হবে। আজ আন্তর্জাতিক জুডো ফেডারেশনের (আইজেএফ) নির্বাহী কমিটি জানিয়ে দিয়েছে, নুরিন ও বেন ইয়াকলিফকে সাময়িক নিষিদ্ধ করা হয়েছে। জেতা নয়, অংশগ্রহণই বড় কথা—এই আপ্তবাক্য মানা অলিম্পিকের আরেকটি উদ্দেশ্য আছে। আর সেটা হলো জাতি, ধর্ম, বর্ণের ভেদাভেদ ভুলিয়ে দেওয়া। কিন্তু মধ্যপ্রাচ্য সংকটের কথা ভেবে নুরিন ইসরায়েলি প্রতিপক্ষের মুখোমুখি হননি। আলজেরিয়ান এক টিভিকে নুরিন বলে দেন, ‘অলিম্পিকে আসতে অনেক কষ্ট করেছি, কিন্তু ফিলিস্তিনের বিষয়টি সবকিছুর চেয়ে অনেক বড়।’ নুরিন জানিয়ে দেন, তাঁর এ সিদ্ধান্তই ‘চূড়ান্ত’।
চিকিৎসকরা আমার কাছে ফেরেশতা তুল্য। আমি জানি কত মমতায় একজন রুগীকে সুস্থ করতে জীবনের ঝুঁকি নিয়ে রাতদিন কাজ করেন তাঁরা। আমার শ্রদ্ধায় মাথা নত হয়েছে বারবার। মৃত্যুকে কাছ থেকে দেখেছি বহুবার। আর অনুভব করেছি তাঁদের আন্তরিকতা। তাই চিকিৎসকদের সম্পর্কে নেতিবাচক কথা হুট করে মেনে নিতে আমার কষ্ট হয় সবসময়। দেশে এখন জরুরী অবস্থা চলছে। মানুষকে ঘরে আটকে রাখার কাজ করছে আইনশৃঙ্খলাবাহিনী। বহুদেশে কারফিউ চলছে। মানুষের জীবন বাঁচাতে এই কঠোর ব্যবস্থা আরও আগে নেয়া উচিত ছিলো। আমাদের চেনা জীবনের চেহারাটা একটু পাল্টে গেছে। কিন্তু আমার বোধ হারিয়ে গেলো যখন একজন চিকিৎসককে তাঁর আইডি কার্ড দেখাতে বললো পুলিশ তখন তাঁর রেগে যাবার কী কারণ! "আমি কে জানিস" এটা বলার প্রয়োজন হয় না একজন সভ্য, শিক্ষিত মানুষের। বলছি না পুলিশরা ধোয়া তুলসীপাতা। তবে হারামজাদা সম্মোধন করার মতো কাজ অন্ততপক্ষে আজ তাঁরা করেনি। শওকত আলী বীর বিক্রমের মেয়ে আমি ডাক্তার হয়রানি বন্ধ করতে হবে শেখ হাসিনার সৈনিক হারামজাদা এই শব্দগুলো কি শিক্ষা বা সভ্যতার পরিচয় দেয়! কী জানি আমি হয়তো কম বুঝি। আর এপ্রোন! সে তো দুই তিনশো টাকা দিলেই পাওয়া যায়। তিনি যে চিকিৎসক তাঁর প্রমাণ তাঁর আইডি কার্ড। আমি রুগী তার পরিচয় যেমন চিকিৎসা ব্যবস্থা এবং রিপোর্টগুলোর ফাইল। আমার ছেলেকেও ইউনিফর্ম পরেও তার আইডি কার্ড সাথে নিয়েই কাজে যেতে হয়।
ফেসবুক Room সম্পর্কে কারো কোন ক্লিয়ার কন্সেপ্ট থাকলে আমাকে একটু হেল্প করবেন। যখন লঞ্চ করেছিলো সেদিন ইগ্নোর করেছিলাম। একদিন মাসুদ ভাইয়া লিংক পাঠালেন জয়েন করতে।চেস্টা করে দেখি ইমেইল সহ পাসোর্য়াড প্রয়োজন। কিন্তু পাসওয়ার্ড ভুলে যাওয়ায় ব্যর্থ হই।আর মন খারাপে ডুবে থাকি।রুমে একসাথে ৫০ জন পর্যন্ত অডিও-ভিডিওতে যুক্ত হওয়া যায়।সেটা বিষয় না।ভেবেছিলাম মেসেঞ্জারেই এদুটো আছে যখন রুম ক্রিয়েট না করলেও আমার চলে। কিন্তু আজ ছেলের রুমে যুক্ত হতেই পারলাম না। জয়েন ক্লিক করতেই বোরাকের গতিতে ছুটে চলে গিয়ে ফিরে আগের জায়গায়।যার একটা স্ক্রীনশট রাখা কিংবা পড়ে দেখার সুযোগ পাই না। এর আগে লিংকেও ঢুকতে পারছিলাম না।একইরুপ ব্যবহার করছিলো। এখন নিজে রুম ক্রিয়েট করতে যেয়ে দেখি ক্রিয়েটে ক্লিক করার পর সাদা হয়ে যায় স্ক্রীন।আমাকে ব্যাকে যেতে হয়। তো ঘন্টা দুই ব্যয় করেও আমি যখন ব্যর্থ তখন সংগ্রাম শেষে ছুটে সরে যাওয়া সেই ম্যাসেজের বাংলার্থ ছিলো,তুমি আর শায়ান ম্যসেঞ্জারে যুক্ত নও।তুমি জয়েন করলে শায়ান কে জানানো হবে।
বাগানে প্রচুর ফুল ফুটেছে। ওদের দেখে মন আনন্দে ভরে যায়। একটু একটু করে প্রাণ পাচ্ছে বাগান।
অধিদপ্তর আর মন্ত্রণালয় এক লয় রে, এক লয় মন্ত্রণালয়ে ঢুকলে ভেজাল অধিদপ্তরে ঢুকলেই হয় 🕶 
মহাবিশ্বে ব্ল্যাকহোল এর অস্তিত্ব রয়েছে এবং এটি পুরোপুরি অ্যালবার্ট আইনস্টাইনের আপেক্ষিকতার সুত্র দিয়ে প্রমাণ করা যায় এবং একই সাথে প্রতিটি ব্ল্যাকহোলের নিজস্ব সীমানার ভেতরে আমাদের জানা প্রচলিত নিয়মগুলোও আর খাটে না। এর কেন্দ্রে অভিকর্ষ বল এতটাই উচ্চমাত্রার যে সেখানে স্থান সময় এবং বস্তুর কোন অস্তিত্ব পর্যন্ত নেই। এই সমস্ত বিষয়গুলো বিষদভাবে ব্যাখ্যা করার জন্য এবার পদার্থ বিজ্ঞানে অন্য আরও দুজন বিজ্ঞানীর সাথে নোবেল পুরষ্কার পেয়েছেন রজার পেনরোজ। ❤ ❤
সর্বোচ্চ ব্যয় সর্বোচ্চ সময় সর্বোচ্চ শ্রম বিনিয়োগে পাসপোর্ট প্রাপ্তির গল্প....
আফগানিস্তানে তালেবানরা একটার পর একটা প্রদেশ দখল করছে আর মেয়েদের ঘর থেকে বের হওয়া বন্ধ করে দিচ্ছে... আলহামদুলিল্লাহ কইবেন না?

