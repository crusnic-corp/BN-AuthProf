বাংলাদেশের এখনকার করোনা পরিস্থিতি ভারতের সবচেয়ে খারাপ সময়ের চাইতেও খারাপ। আগডুম বাগডুম কথাবার্তা বাদ দিয়ে ঘরে ঢোকেন। সাবধান হওয়ার আর সময় নাই, এখন আতংকিত হউন, ভয় পান, প্রচন্ড ভয়।
পৃথিবীতে নিজের টার্মে চলতে হলে সবার আগে একটা জিনিস বেসিক হিসেবে রাখবেন। সবকিছুতেই প্রথমে সন্দেহ করবেন, পরে যুক্তি, কার্যকারণ এবং কমন সেন্স সাপেক্ষে ব্যাপারটারে গ্রহণ বা ত্যাগ করবেন। যে কেউ বিক্রি হতে পারে। এই নিচের নিউজটা গতকাল রাতে আমি শেয়ার করেছিলাম। তখন এটার হেডলাইন আর ভেতরের খবর ছিল আরেক রকম। তাতে যমুনার সাথে ইভ্যালি আসলে কেমন সমঝোতায় এসেছে তার একটা বর্ননা ছিলো যা থেকে মোটামুটি হিসাব বিদ্যা বোঝা ব্যাক্তিও ফাঁকিটা ধরতে পারবে। রাতের ৩.০৩ মিনিটে একই লিংকের খবর পালটে শুধুমাত্র ওই মামদোবাজি লাইনটা রেখে দেয়া হয়েছে! চিন্তা করেন, কই আছেন! মিডিয়া আপনারে নিয়ে কী খেলে, অনলাইন পোর্টাল, ফেসবুকে এর ওর কথা, সবাই খেলে। আমারেও বিশ্বাস করার দরকার নাই। সব সময় কমন সেন্স ঠিক রাখবেন, বেসিক ঠিক রাখবেন। উত্তর পেয়ে যাবেন। পৃথিবীতে অসংখ্য ক্রিয়েটিভ আইডিয়া আসবে যাবে, এসেছে, গেছেও, কিন্তু কোনটাই বেসিক ব্যাপারগুলোকে পরিবর্তন করতে পারে নাই। আপনি আইনস্টাইন হতে পারেন, সুকুমার রায় কিংবা গাব্রিয়েল গার্সিয়া মার্কেজ হতে পারেন, কিন্তু স্বাভাবিক জীবন যাপনের সকল নিয়ম মেনে একদিন মরতে আপনারে হবেই!! এটাই বেসিক!!
হা হা হা হা। এই স্ট্যাটাস দেখে হাসতে হাসতে পড়ে গেছি। কিছুদিন আগেও এই ভাইয়া ইভ্যালিরে পঞ্জি স্কিম দূরের কথা, একদম ইনোভেটিব আইডিয়া হিসেবে প্রচার করতে চাইলেন! এখন যা লিখেছেন তার মানে দাঁড়ায় তিনি আসলে জানেন ইভ্যালি পঞ্জি এবং এবার তিনি এদের কাছ থেকে সাফ সুতরো ব্যবসায় আশা করেন!! অবশ্য যদি ওনার নিজের পেমেন্টই আটকানো থাকে ইভ্যালিতে তখন ওদের প্রমোট করা ছাড়া উপায়ও নাই! তবে, ওনার টাকা আটকে থাকলে শেষ পর্যন্ত উনি টাকা ফেরত পাবেন বলে মনে হয় না৷ যমুনার ১০০০ কোটির খবর একটা মামদোবাজি। হিলারিয়াস। রাসেল ভাইরে পাইলে আমি সালাম দিবো, বুকে জড়ায়ে ধরবো। এই সুযোগে অসংখ্য লোকরে চিনলাম! কিছু লোকরে আমি প্রচন্ড জ্ঞানী ভাবতাম, পরে আবিষ্কার করলাম এদের কমনসেন্সই নাই!!
এইতো কয়েক বছর আগের খবর! নিজেদের অবস্থাই টেনেটুনে চলছে, এরা নাকি আবার কাদের ফুটো হওয়া জাহাজে মাল তুলবে!! পাবলিকের টাকায় মাস্তানি! মচ্ছব!! আহারে দেশ!!
টাকার কাছে বিক্রি হওয়া ছ্যাঁচড়াগুলো এতদিন মুখ লুকিয়ে রেখেছিলো। এখন আবার বেরুচ্ছে!
ইভ্যালিতে নাকি যমুনা গ্রুপ এক হাজার কোটি টাকা ইনভেস্ট করবে! এই খবরে দলে দলে জেগে উঠছে ইভ্যালির ঘুমন্ত বেনিফিশিয়ারিরা যারা এতদিন টেনশনে নিজেদের হাত-পা কামড়াচ্ছিল। তো যারা এই খবরে আনন্দিত হয়ে আরো কিছু কিনবেন, কিনে ফেলেন! তবে, আমার জ্ঞানে এইসব ধাপ্পাবাজি, মার্কেট গরম করা খবর রীতিমতো রুপকথা। আর তর্কের খাতিরে যদি ধরেও নিই, এ আসলেই ঘটবে, তাতে ইভ্যালির পঞ্জি স্কিমার হওয়া মিথ্যা হয়ে যাবে না। সুতরাং, এইসব খবর নিয়ে আমার কাছে ড্যাং ড্যাং করে নাচতে আসলে গদাম দিয়ে কর্ণফুলী পাঠানো হবে। চোরের সাক্ষী বাটপারেরা দয়া করে দূরে থাকো। যত বড় কুতুবই হও, তোমার নৈতিকতা, শিক্ষা আর কমন সেন্স লোভের নিচে চাপা পড়ে গেলে তোমারে আমার ন্যুনতম সম্মান দেখাবার কোন কারণ নাই। 
এই ডাক টিকিট-টি সুন্দর। কিন্তু, এতে একটা বড় ত্রুটি আছে।
এই যে! কমনসেন্স। এর কথাই বলছিলাম। তারে এখন খোজা হচ্ছে। এরে বাইরায়ে পাছার ছাল তুলে দিতে হবে। যাদের কাছে এর কথাবার্তা খুব অথেনটিক মনে হচ্ছিলো তাদের জন্যে শুভকামনা।
আজকে এক মিথ্যাবাদী উজবুকের ভিডিও ভাইরাল হয়েছে। সে দাবী করেছে তাকে একই কেন্দ্রে তিনবার টিকা দেয়া হয়েছে। এই জিনিস আবার অনেকে বিশ্বাসও করে সিস্টেম নিয়ে হাসাহাসি করছে দেখলাম!টিকা নেয়া কেউ এই ঘটনা বিশ্বাস করার কোন কারণই নাই। প্রতিটি কেন্দ্রে টিকা বুথে ঢোকার আগেই একবার রেজিষ্ট্রেশন চেক করা হয়, শুরুর দিকে মেসেজ চেক না করা হলেও, এখন মেসেজও চেক করা হয়। এরপর, সে রেজিষ্ট্রেশন কার্ডের একটি অংশ রেখে বাকি অংশ টিকাগ্রহনকারীকে দেয়া হয় ও তাতে কিছু তথ্য লিখে রাখা হয়। সর্বশেষ যিনি টিকা দেন, তিনি টিকা দেয়ার তারিখ লিখে, পরের তারিখ জানিয়ে সাক্ষর করেন। এবং বলে রাখি টিকা কার্ডে জায়গাই আছে দুটো টিকার তথ্য লেখার। সুতরাং অবিশ্বাস্য রকমের ভুল হলেও সেক্ষেত্রে দুটো টিকা নেয়া যাবে। তিনটি নয়!! এবং, যদি নিজেই তিনটি টিকা নেয়ার জন্যে কেউ তিনটি কপি নিয়ে যায় সে ব্যাপার আলাদা!! সেটি তো নিশ্চয়ই ঘটেনি!! এত কিছুর পর এই উজবুক যদি বলে তাকে পরপর তিনটি টিকা দেয়া হয়েছে, তা মার্ভেল কমিকসের চরিত্রগুলোর সাথে ঘটা কল্পকাহিনীর চেয়েও বিস্ময়কর, তা ঠাকুর্মার ঝুলি থেকে বেরুনো একেকটা গপ্পোর চাইতেও ফ্যাসিনেটিং, তা সুকুমার রায়ের ছড়ার একেকটি প্রানীর চাইতেও আজগুবি! এই লোকটি রীতিমতো আলখাল্লা পরা ছিলো। তার লম্বা হাতা টেনে টিকা দেয়া সম্ভব না, তার নিশ্চয়ই আলখাল্লা খুলতে হয়েছে। কারণ করোনা টিকা পাছায় দেয় না, বাহুতে দেয়। সে কী খালি গায়ে বারবার ছুটে গেছে টিকা নিতে? তাকে কী টিকা নেয়ার পর টয়লেট টিস্যু দিয়ে পাছা ঘষে দিয়েছে টিকা দাতা সেবক অথবা সেবিকা!! কী উদ্ভট, কী গোলমেলে!! কী তামাশা!! 
একটা লোক কী রকম মিথ্যুক হতে পারে তার উদাহরণ এই লোক! যারা টিকা দিতে গেছে তারা জানে প্রক্রিয়াটি কী? একবার টিকা নিতেই ঘাম ছুটে গেছে লোকজনের। কারো পক্ষেই তিনবার টিকা নেয়া সম্ভব না। এই জিনিস যারা বিশ্বাস করেছে, তাদের কথা আর নাই বা বলি! এখন এই লোকরে ধরে ডিম থেরাপি দেয়া হোক। এর উদ্দেশ্য কী জানা প্রয়োজন।
শুধু মুর্খ হুজুর না, এইসব মূর্খ চিকিৎসক, ডাক্তার নামের কলংক জাহাঙ্গীর কবিরদের হাত থেকেও এই জনপদকে রক্ষা করবে কে!! একটা লোকের প্রাণ গেলে সে কী পারবে তা ফিরিয়ে দিতে!!
সারাদিন গালিগালাজ করা, এমনকি কুশলাদি বিনিময়ের সময়েও চো**** ডেকে কুশলাদি বিনিময় করা, রেগে গেলে নিজেকেও চো**** ডাকা চাটগাঁর এক বড় ভাই গতকাল তার এক স্ট্যাটাসে ভিকারুননিসার প্রিন্সিপালকে মক্ষিরানী বলে, তার মতো শিক্ষক জাতির কলংক বলে ঘোষণা করেছেন। ভাইটি গজনি ছবির আমির খানের চরিত্রে ভালোই অভিনয় করছেন। বয়স বেশি না হলে তাকে এফডিসিতে গিয়ে নায়ক হবার জন্যে একবার চেষ্টা করতে বলতাম ও সাকিব খানের পাবলিক প্রোফাইলে গিয়ে তদবির করতাম!!
প্রিন্সিপাল ম্যাডাম বালিশের নিচে পিস্তল রেখে ঘুমান- এই কথায় সুশীল বাঙালীর এত রাগ করার কী আছে? যে দেশে বেডরুমের নিরাপত্তা কেউ দিতে পারবে না ঘোষণা দেয়াই আছে, ওই দেশে বালিশের তলায় পিস্তল রাখা আমি অযৌক্তিক মনে করি না। যারা রাগ করছে, তারা এ কারণেই রাগ করছে কারণ তাদের বালিশের তলায় কিছুই নাই! আমি রাগ করি নাই, কারণ আমার বালিশই নাই। ঘাড়ে ব্যাথা না হওয়ার জন্যে ইদানীং আমি ঘাড়ে তোয়ালে প্যাচায়ে শুই!!
এত নামি দামি অর্থনীতিবিদ হয়েই বা লাভ কী যদি সময় থাকতেই জনগণকে সাবধান না করতে পারেন? এর মানে আপনারা সমসাময়িক কোন কিছুর খবর রাখেন না। কোন কিছু চাউর হলে খবর হয়। আপনাদের বিবৃতির প্রয়োজন ছিলো আরো দুই বছর আগে। এক্ষেত্রে ডেইলি স্টার, প্রথম আলোর মত মিডিয়া মাফিয়ারাও দায়ী। তারা বিজ্ঞাপন ছেপেছে টাকার জন্যে, ওই সময় রা-ও করে নাই।
সৌম্যকে প্রায়ই তার ব্যাটিংয়ের কারণে কথা শুনতে হয়। অথচ, সৌম্যকে ঠিকঠাক ব্যবহার করা গেলে সৌম্য হয়ে উঠতে পারতো দারুন একজন অলরাউন্ডার। সৌম্যের বল পিচ করে একেবারে সিম বরাবর। বাংলাদেশে প্রপার সিমার এই একজনই। আমরা দেখেছি নানা কঠিন সিচুয়েশনে অধিনায়কেরা তার হাতে বল তুলেও দিয়েছে, সৌম্যও খারাপ করে নাই। নিদাহাস ট্রফির ফাইনালে ১৯ তম ওভারে ২২ রান দিয়েছিলো রুবেল, এরপরের ওভারটি করেছিলো সৌম্য, ১২ রান প্রয়োজন ছিল এবং সৌম্য প্রায় জিতিয়েই দিয়েছিলো ম্যাচটি। পারে নাই, কিন্তু সৌম্য খারাপ বল করে পেটা খায় নাই। এই গত ২০১৯ বিশ্বকাপে বোলিংয়ে আমাদের সবচেয়ে বাজে পারফর্মারের নাম দূর্ভাগ্যবশত মাশরাফি বিন মর্তুজা। তার ফিটনেস এক্ষেত্রে বেশ ভুগিয়েছে। মাশরাফি উইকেট নিয়েছিলো পুরো টুর্নামেন্টে ১টি মাত্র, সে জায়গায় অনেক কম ওভার করেই সৌম্য সরকার চারটি উইকেট নিয়েছিলো। ইকোনমিও ছিল দারুণ। গত ৭ বছর ধরেই সৌম্য একজন ইমপ্যাক্ট খেলোয়াড় হিসেবেই বাংলাদেশ দলে আছে। তার সার্ভিস আপনি যে কোন জায়গায় পাবেন। শুধুমাত্র ব্যাটিং দেখে ছেলেটাকে বিচার করবেন না। সৌম্য একজন জিনিয়াস ব্যাটসম্যান, কিন্তু ব্যাটিং-টাই ওর সব নয়। এই ব্যাপারটা মাথায় রাখা একজন অধিনায়কের জন্যে জরুরী। সৌম্যদের মত খেলোয়াড়দের পিঠে সব সময় কারো না কারো হাত রাখাটা জরুরী। সৌরভ গাঙ্গুলী যেমন যুবরাজ সিং, ইরফান পাঠানদের সমর্থন করে গেছেন সব সময়। ওইরকম। 
সৌম্যের বিগ হিটিং আর শামীম পাটোয়ারীর ঝুঁকিপূর্ণ ব্যাটিংয়ে জিতে যাওয়া এই ম্যাচ নিয়ে অতি উচ্ছ্বাসের কিছু নাই। বাংলাদেশ দলের বোলিংয়ের অবস্থা গরীবের ঘরের উদাসীন সন্তানের মত হয়ে গেছে। এমনিই বোলিংয়ে ধার নাই, তার উপর বল করার সময়ে বোকামি করাটা, পরিকল্পনাহীন বল করাটা রীতিমতো দলীয় অপরাধ। আজকের বোলিং ছিলো সমন্বয়হীন। উপর্যুপরি মার খেয়েও বোলারদের কোন নয়া কিছু কর‍তে দেখা যায় নাই। ছিলো না প্ল্যান বি। এই জয়ে আমাদের একমাত্র পাপ্তি সৌম্যের আত্মবিশ্বাস ফিরে পাওয়া আর শামীমের সেল্ফলেস ব্যাটিং। এসব পরে কাজে দেবে।
শামীম পাটোয়ারী!!! কী দূর্দান্ত এক নতুন মুখ। দারুণ এপ্রোচ, প্রচন্ড সাহস। নতুন এসেছে দলে অথচ দলে টিকে থাকার জন্যে ছ্যাচড়া টাইপের খেলে নাই। ১৫ বলে ৩১ রানের ইনিংসটায় ঝুকিপূর্ণ শটই খেলেছে তিনবার। যাতে আউট হওয়ার সমূহ সম্ভাবনা ছিলো। ওই যে ইমরুল কায়েসের নেগেটিভ এপ্রোচের কথা বলতাম! ঠিক শামীমের বিপরীত চরিত্রের ছিলো ইমরুল। আজকে ধরা যাক, শামীমের জায়গায় ইমরুল উইকেটে আছে, এ অবস্থায় বাংলাদেশ হারতোই।
টি২০ ইন্টারন্যাশনালে বাংলাদেশের হয়ে সবচেয়ে বেশি ছক্কা হাঁকানো ব্যাটসম্যানের নাম মাহমুদুল্লাহ রিয়াদ। খানিক আগের ছক্কাটি সহ আজ পর্যন্ত এ সংখ্যা ৪৯। রিয়াদ যতক্ষণ মাঠে আছে, বাংলাদেশও আছে।
শিক্ষার্থীদের নারী উৎপীড়নের জন্যে বুয়েটের (প্রতিষ্ঠানের) দোষ দেয়া আর ধর্ষণের জন্যে পোষাকের দোষ দেয়া একই কিসিমের ব্যাপার! দুটোতেই যেসব লোক এইসব ঘটনা ঘটায় তাদের পাঠিয়ে দেয়া হয় একটা সেফ জোনে। পাবলিক প্রথমে খোঁজে প্রতিষ্ঠানের ভুল অথবা ঐ নারীর দোষ!! যে হারামজাদা অপরাধ করেছে সে হয়ে যায় কিছুই না বোঝা খোকাবাবু!! "আহা, চুক চুক ছেলেটা... পরিস্থিতির কারণে ভুল করে ফেলেছে, ঠিক শিক্ষা পেলে এমন হতো না, কী শেখায় প্রতিষ্ঠান, ছিহ ছিহ" - এইসব বালখিল্য ন্যারেটিভ তখন এদের মতোই ধর্ষকামী পাবলিকের মাথায় মাথায় ঘোরে! ফলতঃ অপরাধী দায়মুক্তি পেয়ে পরের বার আবার একই কর্ম করে। অসংখ্য উদাহরণ ছড়িয়ে আছে উপমহাদেশে, একই ব্যাক্তির বারবার স্খলনের। এসব এমনি এমনিই হয় নাই।
এই লোকটা ফুটবল  নিয়ে দেখি কড়া লেভেলের প্যাশনেট। শিশুর মত উচ্ছলতা, মেজাজ হারাচ্ছে বারবার, আবার খুশি হচ্ছে। দারুণ। তারে নিয়ে আমি আর হাসিঠাট্টা খরতাম না!!
যেহেতু আগামীকাল থেকে ব্যাংকসহ কিছু জরুরী সেবা রিলেটেড প্রতিষ্ঠান খোলা থাকবে, সেহেতু সরকারের উচিত এপ শেয়ারিং রাইডগুলো নিয়ে একটা প্র্যাকটিক্যাল সল্যুশনে আসা। বিশেষ করে বাইক। বাইকের রাইড শেয়ারিংয়ে বসে দুইজন। মুক্ত বাতাসে করোনা সংক্রমণের সম্ভাবনা যথেষ্টই কম। অন্তত অন্য যে কোন যানবাহনের চেয়ে কম। বাইকে একমাত্র সমস্যা হতে পারে আরেকজনের হেলমেট ব্যবহার। আমার অনেক সহকর্মী যারা রাইড শেয়ারিং নিয়ে আসেন, বিশেষ করে নারীগণ, তারা প্রত্যকেই ব্যাক্তিগত হেলমেট রাখেন সাথে। এটা একটা সংস্কৃতিই হয়ে উঠেছে। সুতরাং এদিক দিয়েও করোনা সংক্রমণের ঝুঁকি নাই। অবশ্য ব্যাক্তিগত হেলমেট না রাখলে ঝুঁকি থেকেই যায় কিন্তু সে ঝুঁকি অবশ্যই গাদাগাদি করে এক জায়গায় দাঁড়িয়ে একজন আরেকজনের মুখে নিঃশ্বাস ছাড়ার চেয়ে কম। আমি ব্যাক্তিগতভাবে রাইড শেয়ারিং চালু রাখার পক্ষে। লোকজন প্রচন্ড ভীড় করে রাস্তায় দাঁড়িয়ে থাকে, অফিস থেকে যানবাহন দেয়ার কথা বলে গেজেট দেয়া হলেও বাস্তবতায় সেটা পালন করা কঠিন ও অনেকেই এই সুবিধা পায় না। সাথে আছে বাইক চালিয়ে আয় করা অসংখ্য লোকের জীবন যাপনের প্রশ্ন। এই প্রস্তাবটি যথেষ্ট প্র্যাকটিক্যাল এবং ঝুঁকিহীন (একেবারে না, বাসায় প্যাকেট হয়ে বসে থাকা ছাড়া অন্য কোন কিছুই একেবারে ঝুঁকিহীন নয়)। আশা করি, কতৃপক্ষ এই ব্যাপারটা ভেবে দেখবে।
লকডাউনে অনলাইনে প্রয়োজনীয় জিনিসপাতির দোকান পাটও দেখি বন্ধ!! এখন কিভাবে কী করি! অথচ ব্যাংক খোলা!! ব্যাংকিং দেখি খাবারের চেয়েও প্রয়োজনীয় সেবা হয়ে গেছে। করোনার সময়ে মৌলিক চাহিদা এখন দেখি ব্যাংকিং, বাসস্থান আর ব্যাক্তিগত গাড়ি! অন্ন, বস্ত্র, শিক্ষা তিনটারই আর কোন প্রয়োজন নাই!!
জীবনে চলার পথে কাদের আপনার পাশে রাখবেন এ আপনাদের ব্যাক্তিগত সিদ্ধান্ত। তবে, এই করোনার সময়ে যারা যারা আপনাদের টিকা নিতে নিরুৎসাহিত করেছে এবং কিছু না করে সব সৃষ্টিকর্তার হাতে ছেড়ে দিতে বলেছে, অতি প্রয়োজন না থাকলে দ্রুত তাদের সহাচর্য ত্যাগ করুন। ফেসবুকে তো অবশ্যই তাদের ব্লক করে রাখুন। সামান্যতম শংকা জাগলেও আপনার টিকা নিতে দেরি হবে। ফেসবুকেই পরিচিত ও পরে বেশ আপন হয়ে ওঠা এক বড় ভাইকে বেশ কয়েকবার বলেও ফেব্রুয়ারি মাসে টিকা নেওয়াতে পারি নাই। ভাবী নিয়েছিলেন প্রাতিষ্ঠানিক কারণে, নইলে তারেও নিতে দিতেন না ওই ভাই, এতই গোঁয়ার ছিলেন। ভাই ইদের চার দিন আগে হাসপাতালে ভর্তি হয়েছিলেন, কিছুক্ষণ আগে মারা গেলেন! ভাবীও করোনা পজিটিভ, বলার মত স্রেফ ২ দিন অসুস্থ ছিলেন, খুব একটা ঝামেলা না থাকায় ঘরে থেকেই তিনি সুস্থ হয়ে উঠেছেন। স্যাচুরেশন খুব একটা নামে নাই এর মধ্যে। সামনে টেস্ট করাবেন, আশা করা হচ্ছে নেগেটিভ আসবে। এখানে, দুইজনের সবকিছুই একই রকম ছিলো, পার্থক্য কেবল টিকা নেয়ায়- না নেয়ায়!! 
মিথুন আলী দলে থাকবে না তো কে থাকবে? স্মার্টনেস সবচেয়ে বড় ব্যাপার। আবদুর রাজ্জাক নির্বাচক হবার সাথে সাথে পটানি শুরু!! (সারকাজম এলার্ট)
অসাধারণ, চমৎকার। সবার ভালো লাগার জিনিষ না। বাংলাদেশে এমন ডার্ক হিউমার চর্চা হয় ও সেটা নিয়ে ছবি বানানোর সাহস আছে কারুর এমন কখনো ভাবি নাই! হলিউডে, বলিউডে নানা কাজ দেখেছি। সেসবের সাথে তুলনা করতে গেলে অন্যায় হবে। বাংলাদেশ অনেক বেশি রক্ষণশীল দেশ। সামান্য কথাতেও এখানে অনেকের নানা অনুভূতি আঘাত পায়। এখানে নানা জনরার শিল্প চর্চা করতে কলিজা লাগে। এই সাহসের জন্যে ১০ এ ১০০ দেবো। চরকি সাবস্ক্রাইব করে টাকা উশুল হয়েছে। সামনে এমন আরো কাজ চাই। এসব কাজের জন্যে আমি টাকা খরচ করতে ইচ্ছুক। প্রমোট করতেও ইচ্ছুক।
তিহান সারাদিন এখন একটা খেলাই খেলে। সেটা হলো রোল প্লেয়িং। তার দুনিয়ায় সে বাবা, ফারহানা হয়ে যায় তিহান। আর আমি মা! আজকে আমার কাছে সে জানতে চেয়েছে হরিণ কোথায় হাগু করে? আমি বলেছি মাঠে! এরপর সে জানতে চেয়েছে তাহলে সেটা টিস্যু দিয়ে টয়লেটে নেয়ার দায়িত্ব কার এবং হরিণের কমোড নাই কেন!!!
আজকের ম্যাচটিকে আক্ষরিক অর্থেই বাংলাদেশের টি২০ সামর্থ্যের শতভাগ স্বার্থক উদাহরণ হিসেবে নিতে পারেন। মাঝে মাঝে জিতে যাওয়া টি২০ ম্যাচগুলো কখনই বাংলাদেশ দলকে সংজ্ঞায়িত করেনা। দেখেন, আজকের লক্ষ্য ছিল ১৬৭, বাংলাদেশ করেছে ১৯.৫ ওভারে ১৪৩, অর্থাৎ ২৩ রানে হেরেছে। খেলাটায় যারা স্রেফ ফলাফলে আগ্রহী, তাদের সব সময়ই স্কোরকার্ড দেখে একটা ভুল ধারণা হয়। ১০/২০ রানে হারা ম্যাচগুলোকে তারা ক্লোজ ভাবে। অথচ, এই ম্যাচের ৩য় ওভার থেকেই কিন্তু বাংলাদেশ দল আর ম্যাচে ছিলো না, এবং ৩-২০ মানে এই ১৮ ওভারের কখনোই মনে হয় নাই বাংলাদেশ দল এই ম্যাচে আছে! সামর্থ্যের জায়গাটা দেখেন- বাংলাদেশ দল অল আউট হয়েছে। ১০ উইকেটের মধ্যে ৯ টি উইকেটই ক্যাচ। এবং ভালোমতো যারা খেলা দেখেন নাই, তাদের একটা মজার কথা বলি। ৯ টি ক্যাচ হয়েছে অথচ একটিও উইকেট কিপার ধরেন নাই!!! অদ্ভুত না! আসলে উইকেট কিপার ধরেন নাই, কারণ তার কাছে একটিও ক্যাচ যায় নাই। বাংলাদেশ দলের এপ্রোচ ঠিক ছিলো, এক্সিকিউশনের সামর্থ্যে সমস্যা, ফলে- আউট হওয়া বেশির ভাগ ক্যাচই গেছে ডিপ অঞ্চলে। বাউন্ডারির কাছেই গেছে ৫ টি ক্যাচ। তিরিশ গজের ভেতরে ছিল ৩ টি। বাইরে কাছাকাছি ১ টি। ৩০ গজের ভেতরে থাকা ক্যাচগুলোতে মূল কৃতিত্ব বোলারের। আর মধ্যে দুটিই হয়েছে গুড লেংথের বাউন্সারে। ওয়েল ডান! এবার বাকিগুলোর ক্ষেত্রে কী হয়েছে? কেন আমরা বরাবর ফিল্ডারদের হাতে হাতে বল উড়িয়ে নিয়ে গিয়ে ফেললাম? সীমাবদ্ধতা কোথায়? এই প্রশ্নের উত্তরেই বাংলাদেশ দলের টি২০ তে সাফল্য পাওয়ার ৫০ ভাগ উত্তর লুকিয়ে আছে। পাওয়ার ক্রিকেট, ফিটনেস, মনোসংযোগ। বড় বড় শট খেলার জন্যে আলাদা পাওয়ার ড্রিল করেন এখনকার ব্যাটারেরা। ৫ দিন আগেই, ১৮ই জুলাই ২০২১ তারিখে, পাকিস্তানের হারিস রওফের বলে ইংলিশ ক্রিকেটার লিয়াম লিভিংস্টোন একটি ছক্কা মেরেছেন। জোরে মারেন নাই, স্ট্রেইট ব্যাটে প্রপার টাইমিং। বল কত মিটার গেছে জানেন? ১২২ মিটার! বিশ্ব ক্রিকেটের সর্বোচ্চ দূরত্বের ৫ টি ছক্কার একটি! এনাদের সবার ছক্কা পেটানোর জন্যে আলাদা ড্রিলিং ভিডিও আছে। সময় পেলে আমাদের কোচেরা তা দেখাতে পারেন আমাদের খেলোয়াড়দের। এই ২০২১ সনে এসেও যদি কোতায়ে কোতায়ে ছক্কা মারতে গিয়ে আউট হতে হয়, তাহলে টি২০ আর না খেলাই উচিত। অক্টোবরে বিশ্বকাপ, এই দল নিয়ে খুব একটা আশা রাখবেন না কেউ! আগেও অবশ্য একই কথা বলেছি। পরিশ্রম করলে ২ মাসেই অবশ্য অনেক কিছু পালটানো সম্ভব, তবে সে পরিশ্রম করার আগ্রহ কারো আছে বলে মনে হচ্ছে না!
বাংলাদেশের টি২০ শক্তিমত্তার আসল চিত্র এটাই। টেস্টে এবং টি২০ তে তাই বেশি আশা রেখে লাভ নাই। গতকাল যা হয়েছে তা দূর্লভ চিত্র! এবং, গতকাল জিম্বাবুয়ে পরে ব্যাটিং করলে সেটিও ঘটতো না বলেই আমার বিশ্বাস। নিকট অতীতে ওয়ানডে ছাড়া অন্য কোন ফরম্যাটেই বাংলাদেশের সাফল্য তাই আতশি কাচ দিয়ে খুজতে হয়। সিনিয়রদের আর দোষ দেবেন না দয়া করে, তারা অন্তত ওয়ানডেতে দলকে এমন একটা জায়গায় নিয়ে গেছে যে আপনি ভরসা করতে পারেন, বাংলাদেশ যে কোন দলের বিপক্ষে, যে কোন ম্যাচ বের করতে সক্ষম। টি২০ তে অবশ্যই জুনিয়রদের ভালো করতে হবে। এখানেও যদি তারা সিনিয়রের জার্সির পেছনে লুকায়, তাহলে দলে তাদের রাখার বদলে আমাদের মত দর্শকদের সুযোগ দিলেও সমস্যা নাই।
জিম্বাবুয়ে দেখি আজকে দূর্দান্ত পরিকল্পনা নিয়ে খেলতে নেমেছে। গুড লেংথের সামান্য পেছন থেকে ক্রমাগত বাউন্সার দিয়ে যাচ্ছে। বাংলাদেশ ২০১৮ থেকেই শর্টপিচ বাউন্সারে দূর্দান্ত এট্যাকে যায়। তবে, গুড লেংথের পেছন থেকে লাফিয়ে ওঠা বলগুলোয় যে ওইভাবে প্র‍্যাকটিস করা হয় নাই, তা আজ খেয়াল করলাম! এতদিন অন্য দলগুলোকেও দেখি নাই এই প্ল্যানে এগুতে! যাই হোক, এইভাবে আর দুই তিন ওভার চালিয়ে গেলেই এই ম্যাচ জিম্বাবুয়ের। অমন নিয়ন্ত্রণ রেখে যদি আর কয়েকটা ওভার আসলেই করতে পারা যায় আর কী!!!
ক্রিকেটে কোন দেশ বাংলাদেশ-কে সবচেয়ে বেশি স্লেজিং করে এসেছে, সবচেয়ে বেশি অপমান করেছে সব সময় জানেন? মাঠ, মাঠের বাইরে? - আপনারা হয়তো বলবেন- ভারত, পাকিস্তান কিংবা অস্ট্রেলিয়ার কথা! জেনে রাখেন- উত্তর তিনটিই ভুল। বাংলাদেশকে সব সময়ই সবচেয়ে বেশি অপমান করেছে শ্রীলংকা। মাঠে তো বটেই, এমনকি এক সময় শ্রীলংকা সফরে গিয়ে সুইমিংপুলে বেশি সময় কাটানো নিয়ে পর্যন্ত অপমানিত হতে হয়েছে বাংলাদেশের ক্রিকেটারদের। সেই শ্রীলংকা দলের আজ বেহাল অবস্থা। বাংলাদেশ, ইংল্যান্ড ও ভারতের কাছে টানা তিন সিরিজ হারার পর, শ্রীলংকার গ্রেটদের মনে হচ্ছে তাদের দল জিততে ভুলে গেছে। আম্পায়ারদের প্রচণ্ড রকম চুরি চামারি করিয়েও তারা এই মৌসুমে জিততে পারে নি বাংলাদেশের সাথে। বাকিদের সাথে তো সে সুযোগও নাই! অভদ্রগুলো কদিন আগেই চিৎকার করলো যে ভারত তাদের অপমান করেছে ২য় সারির দল পাঠিয়ে! এরা এসব বলার আগে একবারও ভাবে নাই, দলে থাকা খেলোয়াড়দের কেমন বাজে অনুভূতি হবে? অথচ যে দলটিকে ২য় সারির বলা হলো, সে দলের সাথে গো হারা হেরে সিরিজ ডুবিয়েছে দল-টি! এতে আঁতে ঘা লেগেছে এক সময়কার প্রচণ্ড অহংকারী সব শ্রীলংকান গ্রেটদের! তো, তোদের কারণেই তো এখন ব্যাপারটা আরো লজ্জাজনক হলো। তোদের উত্তরসূরীরা এখন এমনিই জিততে পারে না, তার উপর আবার বাড়তি চাপেও পড়লো!! এখন কেমন লাগে বাবারা! সু-সময়ে অপমান করতে তো ভুলো নাই। একটু রয়ে সয়ে করতে হয় সব। সোনালি দিন সবার থাকে না। সময়ের চাকা বড় সুবিচার করে চলে। কারো জন্যেই সে থেমে থাকে না। 
আমরা সেই প্রজন্ম যারা এই উত্তরণ-টা দেখেছি। নব্বইয়ের দশকে দেখেছি মধ্যবিত্তের প্রচন্ড অভাব আর টানাপোড়েন। এখন সবার হাতেই অর্থ-বিত্ত। আমি ২০১৫ সনে একটা ডাটা শেয়ার করেছিলাম। ওই বছর শুধু ইদুল ফিতরেই ক্যাশ লেনদেন হয়েছিলো ৫০ হাজার কোটি টাকার! বাংলাদেশের মূল উত্তরণের শুরুটা হয়েছে আদতে ২০০৬/২০০৭ সন থেকে। কেয়ারটেকার সরকার এবং তারপর আওয়ামী সরকার। এই দুই আমলে রাজনৈতিক ভয়াবহতা থেমে না থাকলেও এর বিস্তৃতি কমেছে। একই সরকার দীর্ঘদিন ক্ষমতায় থাকার কুফলের সাথে সাথে সুফলও যে আছে তার প্রমাণ এই অর্থনৈতিক উন্নয়ন। 
সত্য বলতে আমি মাহফুজুর রহমান সাহেবের গান শুনি না। মজা করার জন্যেও শুনিনা। ফেসবুকে দুয়েকটা ক্লিপিংস শেয়ার করে লোকজন, ওসব দেখেই হাসি পায়, মজা নিই! তবে লোকটা যে পরিশ্রম করছে তা ইতিমধ্যেই লক্ষ্যণীয়। শুরুর দিকে যেসব ক্লিপিংস শেয়ার হতো ফেবুতে, ওসবে কন্ঠ শোনাই যেতো না। খুবই লো পিচে গাইতেন তিনি। ইদানিং কন্ঠে বেশ জোর এসেছে, গলা খুলছে। তার গান বেসুরো অবশ্যই তবে শ্রুতিকটু না, মাঝে মাঝে সুরেও থাকেন ইদানিং!! লিরিক অবশ্যই হাস্যকর এবং শিশুতোষ কিন্তু জঘন্য না, অরুচিকর না। ধীরে ধীরে ওনার প্রেজেন্টেশনটার ব্যাপারে এটিএনের কুশলীরা স্মার্ট হতে পারেন। আজকে দেখলাম বলা হচ্ছে - এই ইদে তিনি রক, পপ, মেলোডিয়াস রক, জ্যাজ, ভাঙরা ইত্যাদি সকল জনরার গানই গাইবেন!!! এখন এইসব শুনলে তো লোকজন হাসবে। তিনি যা গাইছেন এসব টেনেটুনে আধুনিক বাংলা বলা যায়। পপ হতে হতে থমকে যাওয়া জনরা। এইসব বলা যাবে না। আর আশেপাশে মডেলদের ব্রেক ড্যান্স দেয়ারও প্রয়োজন নাই। তাকে সিরিয়াস ভাবে প্রেজেন্ট করেন। তিনি যেহেতু ক্রমাগত শিখছেন, একদিন ভালোও করবেন। টাকা আছে, লোকজন দেখবেও, যতটুকু হাসি আসবে, হাসবেও। কিন্তু জোর করে হাসাবার প্রয়োজন নাই। বাইরের দেশগুলো দেখে আমাদের এখানকার বিশিষ্ট শিল্পপতি মিডিয়াম্যান একজন জোকার, এতে অপমান হয়। তারা বরং দেখুক, তিনি একজন শিল্পপতি এবং একই সাথে সাংস্কৃতিক ব্যাক্তি, শিল্পের জ্ঞান রাখেন। এতে সম্মান বাড়বে। সম্মান না বাড়লেও এট লিস্ট এখন যা হচ্ছে, ওইসব অপমান হবে না। তো এটিএনের তোষামুদে গোপাল ভাড়েরা, দালালি ছাড়েন, তার কানের কাছে গিয়ে বলেন, স্যার- আপনারে ভোদাইয়ের মত লাগছে। আসেন একটু কাজ করি।
দুই সপ্তাহ আগেই কোপা এবং ইউরো একই সময়ে চলাকালীন, লাতিন ফুটবলকে বাতিল করে দেয়া বিশেষজ্ঞদের জানানো যাচ্ছে, আজ টোকিও অলিম্পিকে ব্রাজিল জার্মানিকে ৪-২ গোলে হারিয়েছে!!
গত বছর পর্যন্ত রেলে ভ্রমণরত অবস্থায় সকল ধরনের ম্যাচই মিস করেছি। এবারে দেখি বাংলালিংক ভালোই সাপোর্ট দিচ্ছে। পুরো খেলাই প্রায় দেখলাম। খুব একটা ঝামেলা করে নাই। মাঝে মাঝে বাফারিং ছিলো। ব্যাপারটার প্রশংসা না করলে অন্যায় হবে। দুই বছর আগে গ্রামীণের একটা সিম নিয়েছিলাম ভ্রমণরত অবস্থায় খেলা দেখার জন্যে। ওটা দিয়ে কিছুই করা যায় না। অথচ, গ্রামীণ দাবী করে তাদের নেটওয়ার্ক সেরা!!! বিদ্রঃ বাংলালিংক আমারে ওদের গুনগান করার জন্যে কোন পয়সা দেয় নাই। অনেকেই ভ্রমণে থাকাকালীন নেটওয়ার্ক নিয়ে ঝামেলায় পড়েন। এটা ভ্রমনকারীদের জন্যে আমার অভিজ্ঞতা শেয়ারিং মাত্র! উপকার পেলে ধন্যবাদ দিয়ে যেতে পারেন!!!
সৌম্য ছন্দে থাকলে তার ব্যাটিং দেখার যে আনন্দ, তা আমি জন উইক ছবিতে কিয়ানু রিভসের একশন দেখেও পাই না! পৃথিবীর কারুর ব্যাট থেকে ওই শব্দ আসে না যেটা আসে সৌম্যের ব্যাট থেকে। সুইট স্পটে লাগানো মাত্রই কাট্টটায়ায়াক। অদ্ভুত শব্দ। সুন্দর, তীব্র! ঘুম থেকে উঠেই কড়া লিকারের চা খেলে মাথায় যেমনটা লাগে ওইরকম! আফসোস, এই মেধার সিকিভাগও ছেলেটা এখনো কাজে লাগাতে পারে নাই!
লোকটা ভালো গায় না এটা নিয়ে কোন দ্বিমত নাই। তবে, তার উন্নতি চোখে পড়ার মতো। অনেক বাথরুম সিংগারের চেয়ে উনি ভালোই গান। তবে, বাথরুমের কাজটা অন্যেরা বাথরুমে করে, উনি সবার সামনে করছেন!! এখানেই সমস্যা! মেয়েটা দারুণ নেচেছে, অনেক সম্মান, শ্রদ্ধা, কুর্নিশ, হ্যাটস অফ, রেস্ট ইন গারবেজ!!
১০০ স্ট্রাইক রেটে চেজ করতে হবে এমন ৫০ ওভারের ম্যাচে ৫০ স্ট্রাইক রেটে রান করা মোঃ মিথুন আলী আসন্ন টি২০ সিরিজেও দলে থাকবেন! ক্রিকেট উন্মাদেরা সবাই সুবহানাল্লাহ বলে লাইট জ্বালিয়ে ঘুমিয়ে যান!!
১১ নম্বর নিয়ে আগে আমি বড়ই উদার মনের ছিলাম। তবে, ২০১৯ সনের পর থেকে ব্রাহ্মণবাড়িয়া নিয়ে আমার কিঞ্চিৎ প্রেজুডিস তৈরি হয়েছে!!
তিন মাস আগে ক্রাইস্টচার্চে লর্ড মিথুন আলী তার ক্যারিয়ারের সেরা ইনিংসটি খেলেছিলেন। ৫৭ বলে ৭৩ রানের ইনিংসটি খেলার পর তিনি সম্ভবত ভেবেছিলেন এটি তাকে ক্রিকেট ইতিহাসে অমর করে রাখবে। তিনি হয়ে যাবেন স্যার ডব্লু জি গ্রেসের মত হল অব ফেমে থাকা সোনালী ক্রিকেটার। তাকে নিয়ে কবিতা লিখবেন নির্মলেন্দু গুণ, উপন্যাস লিখবেন কাজুও ইশিগুরো, দশ ঘন্টার টক শো করবেন জিল্লুর রহমান আর উজ্জীবিত হয়ে আধা ঘন্টাতেই পণ্য ডেলিভারি দেবে ইভ্যালি! তিন মাসের ব্যবধানে আজ মিথুন আলী নবাব সিরাজের বংশধর হয়ে গেছেন। সেই ৭৩ এর পরের ইনিংসগুলো একেকটি মহাকাব্য না হয়ে, হয়ে গেছে নিউমার্কেটের সামনে ফুটপাথে বিক্রি হওয়া চটিকাব্য! ৭৩ করার পরের ওয়ানডেতেই ৩৯ বলে ৬ রান!! স্ট্রাইক রেট দশমিক এক পাঁচ!! জি, এই অবিশ্বাস্য কাজ মিথুন আলীই করেছেন! তারপরের ম্যাচে প্রথম বলেই আউট, তারপরের ম্যাচে ১৯, এবং আজকের আগের ম্যাচে ২ রান!! আজকের ম্যাচে লর্ড করেছেন ৫২ স্ট্রাইক রেটে ৫৭ বলে তিরিশ রান। ২৯৯ রান চেজ করতে নেমে দল হারাবার জন্যে যা যা করা লাগে, তার ষোলকলা পূর্ণ করেও লর্ড মিথুন ব্যর্থ হয়েছেন দল হারাতে! কী এক ম্যাজিশিয়ান, কী এক অনবদ্য ক্রিকেটার এই মহান মানুষটি!! মিথুন আলী আর কদিন দলে থাকবেন আমি জানি না! তিনি কেন দলে কেউ জানে না! তিনি যে ম্যাচে ৭৩ করেছিলেন, সে ম্যাচেও কিন্তু বাংলাদেশ জেতে নাই। হেরেছিল ৫ উইকেটে। আজ পর্যন্ত কেবল দুটো ম্যাচে আমি মিথুন আলীর ইম্প্যাক্ট দেখেছি। সেও প্রায় দু বছর হলো। মিথুন আলী এখন এক বিভীষিকার নাম! জানি না এই বিভীষিকার হাত থেকে কবে রক্ষা পাবে আমাদের ওয়ানডে দল। এক ৭৩ রানের ইনিংসের বোঝা আর কতকাল টানবে লক্ষ লক্ষ ক্রীড়ামোদী অবলা দর্শক! 
#তামিমকে নিয়ে আমি উচ্ছসিত সেই ২০০৭ এ জহির খানকে ডাউন দ্যা উইকেটে এসে উড়িয়ে মারা ছয়খানা দেখার পর থেকেই। ক্লাস ওই এক শটেই বোঝা যায়। মাঝে খারাপ সময় এসেছে, গেছে। গত ১৪ বছর ধরে সমর্থন করে এসেছি। লোকজন, সহকর্মী কতজনের সাথে চিৎকার, চেঁচামেচি, কত স্মৃতি শুধু এই তামিমকে ঘিরে! চাটগাইয়া ফোয়া হবার কারনে ওরে পছন্দ করি এমন শুনেছি হাজারবার। আজকেও এই দূর্দান্ত শতকে অনেকের বাঁকা মন্তব্য- জিম্বাবুয়ের সাথেই পারে!! এরা ভুলে যায় নিউজিল্যান্ডের গতিময় পিচে তামিমের স্ট্রেট ড্রাইভ, এরা ভুলে যায় লর্ডসে লাফিয়ে ওঠা বলে সজোরে করা হুক। কী অদ্ভুত!! আমার তো চোখে ভাসে ওর একেকটা আইকনিক শট! তামিম এতটাই প্রতিভাবান, এতটাই নজরকাড়া, এতটাই ইউনিক ব্যাটসম্যান। পৃথিবীতে অসংখ্য প্রতিভাধর বামহাতি এসেছেন, এর মধ্যেও তামিম ইউনিক, টেকনিক ইউনিক, আক্রমণ এবং রক্ষণ দুটোই ইউনিক। অফ স্ট্যাম্পের বাইরে কোমড়ের উপরে বল উঠলেও তামিম সেটাকে স্ট্রেইট ড্রাইভ করতে সক্ষম। দূর্বলতা আছে আরেকটু ঝুঁকে যাওয়া বলে, মাঝে মাঝে মনোসংযোগে। তবু, এসব দূর্বলতা নিয়েই তামিম আজকের তামিম। ১৪ বছরে যে লোকটা ওপেনিং-য়ে কে যাবে, প্রথম বলটা কে খেলবে - এই ভয়ংকর সিদ্ধান্ত নিয়ে ম্যানেজম্যান্টকে ভাবতে দেয় নাই, তাকে এখনো প্রতি ম্যাচেই নিজেকে প্রমাণ করতে হয়, ভাবতেই গাঁ শিউরে ওঠে! সাধারণ জীবন যাপন করে আমরা কত ভালো আছি, অমন চাপে থাকতে হয় না কখনই। এত অকৃতজ্ঞ লোকজনের কথাবার্তা শুনতে হয় না সারাক্ষণ। পরের দুটো সিরিজ সম্ভবত ইনজুরির কারণে মিস করবে তামিম। দেখেন এবার, কাদের ওপেনের দায়িত্ব দেবেন। মাথা হ্যাং হয়ে যাবে কিছুক্ষনের জন্যে। #এই চান রাত। আগামীকাল ইদ সাথে আজকের হোয়াইট ওয়াশের আনন্দ। প্রতিপক্ষ জিম্বাবুয়ে হলেও ব্যাপারটা আনন্দেরই। গত কিছুদিন তো আমাদের একেবারেই ভালো যায় নাই। টি২০- কিন্তু কঠিনই হবে। ওটায় বাংলাদেশ খুব ভালো করার সম্ভাবনা কম। তো এখন যে আনন্দ পান, কুড়িয়ে নেন। সবাইকে ইদের শুভেচ্ছা। ইদ মোবারক। 
২৯৮ স্কোর হওয়া ম্যাচে চেজিং এর শুরুতেই আতাহার আলী খান বললেন- দর্শকদের জানিয়ে রাখি এটি একটি ব্যাটিং পিচ! ভাগ্য ভালো বলেন নাই- এখন ক্রিকেট ম্যাচ অনুষ্ঠিত হচ্ছে। এই লম্বাটে তক্তার নাম ব্যাট আর ওই গোল জিনিসটার নাম বল!
মুস্তাফিজ আমার অত্যন্ত পছন্দের খেলোয়াড়। কিন্তু, গত ম্যাচে চার উইকেট পাওয়ার পর শরীফুলকে বসিয়ে রাখাটা খুবই হতাশাজনক। এমন সিদ্ধান্ত নতুন ছেলেদের আত্মবিশ্বাস কমিয়ে দেয়।
গত ৪ দিনে ১৮ জন রিসেলার আমাকে ইনবক্স করেছেন এবং জানতে চেয়েছেন এ মুহুর্তে ইভ্যালি বিষয়ে তাদের করণীয় কী? আমি কোন কর্তাব্যাক্তি নই, কোন প্রক্রিয়ায় জড়িতও নাই। সাধারণ আলোচনা করতে পারি। সাধারণ সমীকরণ। এর বাইরেও অনেক কিছু ঘটার সম্ভাবনা থাকেই। যাই হোক, প্রচন্ড উৎকন্ঠা এনাদের। কী হবে সামনে? অবিশ্বাস্য হলেও সত্য এর মধ্যে চট্টগ্রামেরই আছেন ১১ জন রিসেলার! এই ১১ জনের মধ্যে ৬ জন কক্সবাজার জেলার!!! এই ডাটাবেইজ যদি ১০০ টি স্যাম্পল নিয়ে করা যায় তাহলে বাংলাদেশের একেক অঞ্চলের লোকজনের নানা স্বভাব, প্র‍্যাকটিস, বিজনেস জ্ঞান, ইথিক্যাল পারসেপশন অনেক কিছু নিয়েই কাজ করার বিশাল সুযোগ ছিলো। কক্সবাজার থেকে যারা মেসেজ করেছেন, তাদের প্রায় সবার বয়সই ২৫ থেকে ৩৫ এর মধ্যে। ১০ লক্ষ টাকা থেকে ২.৩ কোটি টাকা পর্যন্ত লগ্নি করে বসে আছেন অনেকে! এত টাকা বাংলাদেশের যুব সমাজের হাতে লেনদেন হচ্ছে, বাংলাদেশ প্রান্তিক পর্যায়েও যে অত্যন্ত স্বচ্ছল হয়ে গেছে তা স্বীকার করতে কারুর সমস্যা থাকার কথা না! শতভাগ রিসেলার থেকেই একই রকমের প্রশ্ন আসায় এই স্ট্যাটাসটি লিখছি। কিছু, বেসিক কথাবার্তা বলে বোঝাবার চেষ্টা করি। রিসেলারদের হাস্যকর কিছু প্রশ্নের উত্তর দিয়ে শুরু করি। এটাকে ফ্রিকোয়েন্টলি আস্কড কোয়েশ্চেন সেগমেন্টই ধরতে পারেন। প্রশ্ন ১- এত প্রতিষ্ঠান হাজার কোটি টাকা ঋন করে। খেলাপি হয়। ইভ্যালির দেনা তো আরো কম! ওরে জ্বালান কেন? উত্তর - ভায়েরা, যেসব প্রতিষ্ঠান ঋণ করে, তারা ওয়ার্কিং ক্যাপিটাল হিসেবে ঋণ নেয়। ব্যাংক তাদের ফাইনানশিয়াল দেখে। তাদের নিজেদের ক্যাপিটাল দেখে, তারপর ঋণ দেয়। দুর্নীতিও হয়। যে দুর্নীতি আপনারা দেখেন, এটা মোট অর্থ ব্যবস্থার অনেক ক্ষুদ্র অংশ। এখন এক জায়গায় দূর্নীতি হয় বলে আরেক জায়গায় করতে হবে! সেটাকে জায়েজ বলতে হবে? সমাধান তো এটা না! আর একটা বেসিক ব্যাপার। ঋণ নেয়ার জন্যে প্রতিষ্ঠানের নিজের ইকুইটি বা নিজ সম্পদ এবং ক্যাপিটাল থাকতে হয়। ইভ্যালি কার টাকায় ব্যবসা করেছে তা তো আপনারা জানেনই। সে করেছে কঞ্জ্যুমারের টাকায় ব্যবসায়। নিজের কিছুই নাই। এটা কোন এস্টাবলিশড দেনা না। কোন স্ট্রাকচারই নাই। প্রশ্ন ২- ভাইয়া, কী হবে সামনে? উত্তর- ইভ্যালিকে দুম করে বন্ধ করার সিদ্ধান্ত কেউ নেবেনা। এটা একটা স্ট্র্যাটেজিক এবং পলিটিক্যাল মুভ। অসংখ্য রাঘব বোয়াল ইভ্যালির বেনিফিশিয়ারি। সাথে আছে বড় বড় সাপ্লায়ার, বড় বড় করপোরেটস। তাদের প্রচুর টাকা আটকে আছে। আর সবার শেষের লেয়ারে কঞ্জিউমার। যারা আদতে এখানে কোলাটেরাল ডেমেজ। বাস্তব কথা হলো- আপনাদের কথা কেউ ভেবে সিদ্ধান্ত দিচ্ছে ভাবলে বোকার স্বর্গে আছেন। কেউ আপনাদের কথা ভাবে না। আপনারা কেউ না। You guys are nobody! ইভ্যালি আপাতত কয়েক মাস নিজেদের গোছানো দেখানোর চেষ্টা করবে। ভাগ্য ভালো থাকলে কেউ বড় ইনভেস্টম্যান্ট দিলে ইভ্যালি টিকে যাবে। এখন কথা হলো, ভাগ্য তো নিয়ন্ত্রণের বাইরে। এইভাবে কী আপনি ঝুঁকি নিরুপণ করবেন? মোটেও না। প্র্যাকটিক্যালি আসেন। একের পর এক পেমেন্ট গেটওয়ে বন্ধ হয়ে যাচ্ছে। মানি লন্ডারিং ইস্যুতে পুরো পৃথিবীর ফাইনানশিয়াল সিস্টেম অত্যন্ত রিজিড। ব্যাংক ব্যবস্থায় ট্রাস্ট ফিরিয়ে আনা এই প্রতিষ্ঠানগুলোর পক্ষে এখন আলাদিনের চেরাগের দৈত্য পাওয়ার মতই ব্যাপার হয়ে দাঁড়িয়েছে। সবচেয়ে বড় ট্রাস্ট ফ্যাক্টর হলো কঞ্জিউমারের। তারা এই চ্যানেলে সবচেয়ে দূর্বল স্টেক হোল্ডার হতে পারে কিন্তু টাকা তো আসে তাদের কাছ থেকেই। ইভ্যালিতে অর্ডার কমে আসবে, পেমেন্ট আরো দ্রুতগতিতে কমে আসবে। আমি যে কয়জনের সাথে কথা বলেছি, তারা সবাই এ যাত্রায় বেচে গেলে আর টাকা ঢোকাবেন না- এই ব্যাপারে সুনিশ্চিত। বাইরে যাই বলুক লোকে, প্র্যাকটিক্যালি নিশ্চয়ই এমন লোকের সংখ্যাই বেশি যারা এখন দ্রুত এই দুষ্টচক্র থেকে বেরুতে চায়। প্রশ্ন ৩- আমার করনীয় কী? উত্তর- দুটো পথ আছে। ক) প্রথম পথ- মিরাকলে বিশ্বাস করলে ইভ্যালির সাথেই থাকেন। বলা যায় না, প্রচন্ড রকম রিস্ক সিকার কিসিমের কেউ এসে ইনভেস্টম্যান্ট করলো ইভ্যালিতে। আপনি বেচে গেলেন। আঙ্গুল ফুলে আরো কলাগাছ হয়ে গেলেন! আছে, এরকম লোকও আছে। ইনভেস্টর তিন প্রকার। **রিস্ক সিকার- যে রিস্ক প্রচন্ড ভালোবাসে। লাভের চেয়েও বেশি তার আনন্দ বোধ হয় সে যখন ঝুঁকিতে থাকে। যত ঝুঁকি, তত আনন্দ তার। এ ধরনের লোক আমার বোধগম্যের বাইরে। কিন্তু পৃথিবীতে অসংখ্য লোক আছে এমন যারা ঝুঁকি নিতে ভালোবাসে। ** মডারেট রিস্ক সিকার- ক্যালকুলেশন করে ঝুঁকি নেয়। লাভ আর ঝুঁকির একটা ভালো মেলবন্ধন হলে ওই ঝুঁকিতে যায়। আমি এই গোত্রের। তাই আমার আলোচনা এই থিওরির বেসিস ধরেই এগুচ্ছে। *** রিস্ক এভার্সার- একেবারেই ঝুঁকি নেবে না। খ) ২য় পথ- যুক্তিতে বিশ্বাসী হলে- যেভাবে পারেন আগামি দুই মাসের মধ্যে অর্থ উদ্ধার করে নেন। তারপরে এই চক্র থেকে পালান। #পরিশিষ্ট- ২য় পথটিই তানভীর ভাইয়ের উপসংহার। এই উপসংহারে আসলে আপনি হয়তো পরবর্তীতে লাভ থেকেও বঞ্চিত হতে পারেন। তবে আমার সমীকরণে, আমার মতে আপনার করনীয় এখন এইটাই। বুদ্ধি চেয়েছেন, দিলাম। মানা না মানা আপনাদের ব্যাপার। নিজে উপলব্ধি করে এগুবেন। পরে আমাকে দোষ দেবেন না। তবে, কাজে লাগলে ধন্যবাদ দিয়ে যাবেন। #নোট- আরো কয়েকটি প্রশ্ন ছিলো। সে সব পরে কখনো আলোচনা করবো। ইনবক্সে আপনাদের মেসেজ চেক করে এখানেই এডিট করে যোগ করে দেবো।
পেমেন্ট গেটওয়ে একে একে বন্ধ হয়ে যাচ্ছে। বিকাশও গেছে এই সপ্তাহে। কম্পিটিটিভ এডভান্টেজ পাওয়ায় ইভ্যালির একমাত্র আশা ভরসা নগদ আজ থেকে তাদের ১০% ডিসকাউন্ট বন্ধ করে দিয়েছে! কিছু বিপ্লবী লোকজন যারা বলতো নিজেদের পকেটের টাকা দিয়ে হলেও ইভ্যালিরে বাচাবে, তারা দেখলাম নগদের চৌদ্দগুষ্টি উদ্ধার করছে!! ১০% ডিসকাউন্ট বন্ধেই এই অবস্থা, এরা নাকি ইভ্যালির ৩০০+ কোটি টাকার দায় নিজেদের গাটের পয়সায় শোধ করে দেবে! এরা একেকজন দেখি বয়কট ফ্রান্স হ্যাশট্যাগ মেরে প্যারিস যাওয়ার আনন্দ উদযাপন করা এস এ সোহাগ ভাইয়ের প্রতিরুপ!!!
হা হা হা হা। ইসলামের সাচ্চা স্মার্ট সেবক! ফেসবুক মুমিন, বাস্তব জীবনে স্মার্টি ডুড!
আজকের ব্রেকিং নিউজ!! আহা, ২০১১ সালে আমার মোবাইল পকেটমার হয়েছিলো। ঘরে চুরিও হয়েছিলো। পুলিশ তদন্ত করার আগ্রহই দেখায় নাই! সাধারণ নাগরিক অধিকার পাওয়ার জন্যে হলেও মন্ত্রী হওয়া জরুরী! যাই হোক, পুলিশ প্রশাসনকে এই বিশাল সাফল্যের জন্যে বুক উপচে পড়া, বঙ্গোপসাগর ছাপিয়ে কূল ভেসে যাওয়া অভিনন্দন।
ইদের ছুটিতে সমানে ওয়েব সিরিজ দেখবো বলে সাবস্ক্রাইব করলাম বেশ কটা প্ল্যাটফর্ম। এর মধ্যে ধরা খেয়েছি চরকি সাবস্ক্রাইব করে। মরীচিকা সিরিজটা আমার একেবারেই ভালো লাগে নাই। এটা যদি বাংলাদেশের শুরুর দিককার ওয়েব কনটেন্ট হতো তাহলে আমি চমক পেতাম, তখন হয়তো প্রশংসা করতাম দেশীয় ম্যাটেরিয়াল দেখার এক্সাইটম্যান্টে। কিন্তু, ২০২১ সনে এসে এই জিনিষ খেতে পারলাম না। অনেক ভালো কাজ দেখা হয়ে গেছে ইতিমধ্যে। তবে, উনলৌকিক সিরিজটার - ডু নট রাইট মি- পর্বটা খাসা হয়েছে। ওটা কিছুটা পয়সা উশুল করে দেয়। এই দুটো কনটেন্ট বাদে চরকিতে চরকি কেটেও আর কিছু দেখার মত পেলাম না। হতাশ!
কলিজা ছিড়ে দেয়া একটা কন্টিনিউয়াস প্রসেস। একদিনও যদি এর ব্যত্যয় ঘটে, আপনি শেষ। সাকিবের দূর্দান্ত ইনিংসটার পর গতকাল এক আলোচনা করতে গিয়ে আবারো এই বাস্তবতার মুখোমুখি হলাম। এক ছোকরা এসে প্রথমেই দাবী করলো সাকিবের খুব একটা ম্যাচ জেতানো বা দায়িত্ব নেয়া ইনিংস নাই! বয়স খুব বেশি হবে না, ক্রিকেটে মজেছে হয়তো কয়েক বছর! সাকিবকে বাতিল করে দেয়ায় তাই অবাক হলাম না! এই আর্গুমেন্ট একটা পার্সোনাল আর্গুমেন্ট। যারে দেখতে নারি, তার চলন বাঁকা - এই নীতির স্ট্যাটমেন্ট। শুধুমাত্র পরিসংখ্যান দিয়েই আমি প্রমাণ করতে সক্ষম সাকিব দায়িত্ব নিয়েই খেলে। কিন্তু, সেটাতেও সে কতটা দায়িত্ব নিয়ে খেলে বোঝানো সম্ভব না। দায়িত্বের ব্যাপারটা পরিসংখ্যান দেখাতে পারবে না। এ জিনিষ ব্যাখ্যা করার জন্যে আপনার ম্যাচের পর ম্যাচ দেখার অভিজ্ঞতা থাকতে হবে, ক্রিকেটের প্রতি ওই প্যাশনটা থাকতে হবে- যেখান থেকে আপনি নির্মোহ ভাবে ব্যাপারটা ব্যাখ্যা করতে সক্ষম। পরবর্তী প্রজন্মের কাছে সাকিবের লিগ্যাসি বুঝিয়ে দিতে আশি কিংবা নব্বইয়ের শুরুর দশক থেকে যারা নিয়মিত খেলা দেখেন, তাদের কাছে অনুরোধ থাকবে আপনারা নিয়মিত আপনাদের অভিজ্ঞতা ব্যাক্ত করবেন। লিখবেন, লিখতে ভালো না লাগলে ভিডিও করে জানাবেন। আমি কিছু মানুষের কাছে পৌছলাম, আপনি কিছু মানুষের কাছে পৌঁছুলেন। নিখাদ ক্রিকেট প্রেম থেকে কাজটা করবেন। এখনকার প্রজন্ম তো এখনই ক্রিকেট পৃথিবীর সর্বকালের সেরা খেলোয়াড়দের অন্যতম ক্রিকেটারটিকে অস্বীকার করছে। এদের জানা থাকা প্রয়োজন বাংলাদেশ কই ছিলো, গত তিরিশ বছরে বাংলাদেশে কিভাবে পাল্টালো অনেক কিছুই। আবার কিভাবে আগামী কয়েক বছরে তলানিতে যাবে বাংলাদেশের ক্রিকেট! 
এই জিনিসটা যে কত জায়গায় বোঝাতে চেয়েছি। সবচেয়ে বড় সমস্যা হয় বোলিংয়ে গেলে। যে লোক নিজে বোলিং ব্যাপারটাই বোঝে না, সেও জ্ঞান দিতে আসে। পাড়ার ম্যাচ থেকে শুরু করে ইন্টারন্যাশনাল সব জায়গাতেই বল করার সময় বোলারের কানে কানে এসে এখানে ওখানে বল করার টিপস দেয় লোকজন। কী যে বিরক্তিকর এটা! ব্যাটসম্যানের দূর্বলতা জানা থাকলে সে আইডিয়া শেয়ার করা যেতে পারে। বাকিটা বোলারের উপর। কিন্তু, চাইলেই কেউ আপনার ইচ্ছামত বল করতে পারবেনা। এটা একটা প্রেসার ক্রিয়েট করে। সব বোলারের আলাদা লাইন লেংথের হিসাব থাকে, সে কতটুকু সুইং পায় তার হিসেবে তার বোলিং প্ল্যান থাকে। কেউ ইচ্ছে করে ওয়াইড দেয় না বা মার খায় না। কেউ যদি প্রতিটা বলই বাজে জায়গায় করে, জঘন্য লেংথে ফেলে তাহলে সে বোলারই না। এমন বোলারকে দলে নিবেন না। কিন্তু যারেই নেবেন, তার কানের কাছে গিয়ে বোলিং করার সময় উপদেশ দেবেন না। কখনোই না। এটাই বেসিক।
মরীচিকা ওয়েব সিরিজের একটি দৃশ্যে কোমল শরীরের অধিকারী নায়ক সিয়াম, ঘাড় মটকে দেয় দারুণ পেটানো শরীরের অধিকারী এক গার্ডকে। এই অংশটুকু দেখলে পদার্থবিজ্ঞান, জীববিজ্ঞান ও কমন সেন্স এই তিনটার উপরেই আপনার বিশ্বাস উঠে যাবে। বডি বিল্ডিং কোন তামাশা না। দশ বছর ব্যায়াম করে যা অর্জন করবেন, তা তিন মাসের অনভ্যাসেই মিলিয়ে যায়। সে জায়গায় একজন শক্তিশালী মানুষকে একজন দূর্বল মানুষ হাতের কোমল ছোয়াতেই পটল দেখিয়ে দিচ্ছে দেখলে বিরক্ত লাগে!
ওয়ানডেতে বাংলাদেশ এস্টাবলিশ দল। জিম্বাবুয়ের সাথে খেলা নিয়ে তাই অতিরিক্ত উচ্ছাসের কিছু অনুভূত হয় না। কিন্তু, আজকের ম্যাচের কন্ডিশন ভিন্ন ছিলো। যারা ম্যাচ দেখেছেন, তারা বলতে পারবেন এই ম্যাচের ২য় ইনিংসে সাকিব ছাড়া আদতে কেউ খেলেই নাই। যেন কারো কোন দায়বদ্ধতা নাই। এই খেলা যেন রানী এলিজাবেথের চ্যারিটি!! সব খুলে দিয়ে আসা লাগবে!! চেজিংয়ের পুরো সময়টা আসলে সাকিবের ক্যারিয়ারেরই একটা হাইলাইট। নানা দলে বড়ভাই পাওয়া যায়। সাকিব আসলে খেলে ঘরের কর্তার মতো। সাকিব খেলে বাপের মতো। দলের বাকিরা কেউ কোন দায়িত্ব নিক বা না নিক, সাকিব দায়িত্ব নেবে। বাবা যেমন সন্তানকে রক্ষা করার জন্যে প্রয়োজনে খুন করতে পারে, সাকিবও ওটাই। তাই তাকে আপনারা প্রয়োজনে বেয়াদব হতে দেখেন। বড় ভাই অনেক কিছুই করবে, তবে সামর্থ্যের মধ্যে। একমাত্র বাপই পারে সন্তানের জন্যে সামর্থ্য পেরিয়ে যেতে, নিজ স্বার্থ ত্যাগ করতে। সাকিব আজকে সেঞ্চুরি করতে পারতো অনায়াসে। ওই দিকেও হাটে নাই। সাত উইকেট গেছে, যেভাবে এগুলে ঝুঁকি কম থাকে সেটাই করেছে। সাইফুদ্দিনের উপর ভরসা রেখে গেছে। ফলাফল ম্যাচ বাংলাদেশের। সাকিবকে আপনারা প্রাপ্য সম্মান কখনো দেন নাই। সাকিব তবু যা যা দেয়ার দিয়ে গেছে। আরো দেবে। সে পরিপূর্ণ পেশাদারও। একরত্তি খেদ না রেখে একদিন চলেও যাবে। তবে, বাংলাদেশ দূরের কথা, ক্রিকেট দুনিয়াই আর কোন সাকিব কখনো পাবে না। ক্রিকেট বোদ্ধাদের মতেই ক্রিকেটের শত বছরের ইতিহাসে শ্রেষ্ঠ দশ ইউনিক খেলোয়াড়ের তালিকায় অন্যতম সাকিব আল হাসান। এই জিনিস আর পয়দা হবে না। আর বেশিদিন দেখবেন না এই জিনিয়াসের খেলা। যদ্দিন পারেন, যত্ন করেন। ক্রিকেট ভালোবাসলে, ভালোবাসার সাথে ওই নামটাও বুকে রাখেন। সাকিব আল হাসান, বাংলাদেশ ক্রিকেটের বাপ।
অভিনন্দন সাকিব! একাই আরেকটি ম্যাচ জিতিয়ে মাঠ ছাড়লো বেয়াদব ছেলেটা! নিজের জন্যে খেলা লোকটা সেঞ্চুরির চেষ্টা না করে স্বাভাবিক গতিতে খেলে গেলো ঝুঁকি এড়াতে! সবাই মিলে আবারো তারে বাশ দেয়া আরম্ভ করুন!!
আমার পরিচিত অনেক ছোট ভাই ব্রাদারই আছে যারা আন্তর্জাতিক পর্যায়ে ধারাভাষ্য দিতে সক্ষম। ধারাভাষ্য মানে খেলায় কী হচ্ছে সেটা বলে যাওয়া না। সেটা আমরা চোখে দেখিই। ধারাভাষ্য হিউমার, ইন্টিলিজেন্স, ক্রিকেট স্কিল, ফোরকাস্ট করতে পারা সহ অনেক কিছুর মিশ্রণ। সবার উপরে হলো এন্টারটেইন কর‍তে পারাটা। শামীম আশরাফ চৌধুরীরা কী তাদের জায়গা থেকে সরবেনই না! এনারা কী জানেন, এনারা কী বিরক্তিকর হয়ে উঠেছেন! জিম্বাবুয়ে বনাম বাংলাদেশের খেলা এখন চরম উত্তেজনাপূর্ণ অবস্থায় আছে, অথচ ধারাভাষ্য শুনলে আপনি ঘুমিয়ে যাবেন এ সম্ভাবনা আশিভাগ! আমি কড়া চা খেয়ে জেগে আছি!! 
বেয়াদব সাকিব একাই লড়াই করছে জিম্বাবুয়ের সাথে! দলে ভদ্র খেলোয়াড় বেশি হয়ে যাওয়ায় এই ম্যাচ আমাদের হাতে শেষমেশ আসবে বলে মনে হচ্ছে না!!
২০১৯ সনে এই স্ট্যাটাস দিয়েছিলাম। তখনই ইভ্যালিকে বন্ধ করা গেলে অনেক কম মানুষই ক্ষতিগ্রস্থ হতো।
সবাই যে হারে প্রশংসা করলো, এক বছরের জন্যে সাবস্ক্রাইবই করে নিলাম! কাহিনী একসময়ের খুবই আলোচিত কাহিনী হওয়ায় আম্মাও দেখতে বসে গেছেন। অভিনয় টানছে না, কাহিনীর সাথে ২০ বছর আগের স্মৃতি জড়িত থাকায় না দেখেও পারা যাচ্ছে না।
যেরকম বাটপার, ওইরকম তার বাটপারি!! তবুও নাকি জ্ঞানী গুণী লোকরা এইসব বাটপারি দেখতে পায় না। একই পোস্ট তিনজনে দিসে। একই ম্যাকবুক একই চাদর!! হা হা হা। এখন জ্ঞানী ভায়েরা বলবে রাসেল ভাইয়া ম্যাকবুকের সাথে চাদরও ফ্রি দিসে, সাথে একই এঙ্গেলে ছবি তোলা আর স্ট্যাটাসও কপি করে দিয়েছে!!!
নানা বিজনেস ডিগ্রী নামের পাশে লাগানো যারা ইভ্যালির পা এখনো চাটতেসেন, আপনাদের জন্যে সুখবর আছে- আজকে থেকে বিকাশ বেশ কয়েকটা পঞ্জি স্কিমারের পেমেন্ট গেটওয়ে বন্ধ করে দিয়েছে। এদের মধ্যে এক নাম্বারে আছে ইভ্যালি। নগদও একই দিকে হাটলে ক্যাশ টাকা ছাড়া ব্যবসায় করার আর কোন উপায় থাকবেনা বাটপারগুলোর। আর দয়া করে ফেসবুক প্রোফাইলে আপনাদের নামের শেষে এসিএ, এফসিএ, এসিএস ইত্যাদি ডিগ্রি লেখা থাকলে সরিয়ে ফেলেন। লজ্জা পাবেন কিছুদিন পর। মুখ দেখাতে পারবেন না। স্বাধীনতা অর্জনের চেয়ে রক্ষা করা কঠিন, ডিগ্রি অর্জনের চেয়ে ওটার ওজন বহন করা কঠিন।
পুরোনো কিছু দর্শনীয় গোল দেখছিলাম। যতবার আনহেল ডি মারিয়া গোল দেয়, ততবারই আমি শুনি আনহেলদি মারিয়া! আগেও শুনেছি কিন্তু অনুভব করি নাই। ১১ জুলাই ২০২১ এর পর থেকে কেবল আনহেলদিই শুনে যাচ্ছি!
বুঝলাম না ঘটনা! পৃথিবী উল্টোদিকে হাটতে শুরু করেছে! এক সময়ের আধুনিক, অসাম্প্রদায়িক বাংলাদেশ যেখানে রবীন্দ্রনাথকে এখন অস্বীকার কর‍তে চায়, তালেবানি শাসন চায়, সেখানে পাকিস্তানিরা রবীন্দ্র শুনছে!!! অবিশ্বাস্য!!!
এ সময়টায় নারীরা অতিরিক্ত সাবধানে থাকুন। অসামাজিক হয়ে যান। এটাই এখন সবচেয়ে বেশি জরুরি কাজ।
সরকারকে আপনার চাপে পড়েই হাট বাজার খোলা রাখতে হয়েছে। তবে, আপনার হাতে কিন্তু নিয়ন্ত্রণ আছে ব্যাপারটার যে আপনি কী করতে চান কী চান না। দেখেন ভেবে! 
এমন প্রতিপত্তি সম্পন্ন লোকদের সাথে প্রতারণা করা গেলে সাধারণ জনতার কী অবস্থা? আমি তো প্রাভার সার্ভিস ভালোই জানতাম এতদিন!!!
গত ২ মে মুন্সীগঞ্জ সদর শহর শাখা বঙ্গবন্ধু সৈনিক লীগের সাংগঠনিক সম্পাদক আরাফাত মোল্লা (৫০) নিখোঁজ হন। এ ঘটনায় থানায় জিডি করেন স্ত্রী আকলিমা। পরে তদন্তে জানা যায়, স্বামীর পরকীয়া প্রেমের খবর পেয়ে তিনি স্বামীকে হত্যা করে রান্নাঘরের নীচে পুতে রেখেছেন! জুন-জুলাই মাস যাবত ওইখানেই রান্না করেছেন!
ব্যাক্তি জনপ্রিয়তা উপমহাদেশে এমনই যে তা পূজোর শামিল হয়ে যায়। ব্যাক্তি এবং শিল্পী তাহসান এত জনপ্রিয় বাংলাদেশে যে, লোকজন ইভ্যালি স্ক্যামের ব্যাপারে তার দায়বদ্ধতা থেকে তাকে দায়মুক্তি দিতে দুইবার ভাবে না। এ ব্যাপারে আলোচনা করায় আমাকে এমনও শুনতে হয়েছে- ব্যাক্তিগত অপছন্দ আমি এখানে টেনে এনেছি! অথচ, ব্যাক্তিগত অপছন্দ করার কোন কারণই আমার এখানে নাই। আমি সঙ্গীত শিল্পীদের ব্যাপারে খুবই উচ্ছসিত থাকি, তাদের পছন্দ করি। এমনকি নোবেলম্যানের মত উন্মাদ লোকটিও গান ভালো গায় বলে আমি তার গানের প্রশংসা না করে থাকতে পারি না! একটা আর্গুমেন্ট এস্টাব্লিশ করেছেন এক ভদ্রলোক পরশুদিন। তার মতে পৃথিবীজুড়ে ব্র্যান্ড এন্ডোর্স করে যাচ্ছেন অগণিত সেলেব্রিটি। এটা একটা পেশা এবং এতে তিনি সমস্যা দেখেন না! অত্যন্ত হাস্যকর যুক্তি! একজন ভাড়াটে খুনিও এ যুক্তিতে একটি পেশার সাথে জড়িত এবং তার এ পেশায় কোন সমস্যার অবকাশ নাই! তাহসান প্রসঙ্গে আসি। তাহসান সাধারণ কোন শিল্পী নন। তার অন্যান্য পরিচয়ও আছে। তিনি একজন বিশ্ববিদ্যালয় শিক্ষক, বাংলাদেশের সেরা বিজ স্কুল থেকে সেরা বিজ ডিগ্রী নিয়ে একাডেমিক জীবন সম্পন্ন করা একজন ইয়ুথ আইকন। তাকে মানুষ বিশ্বাস করে এবং সম্মান করে নানা পরিচয়ের কারণেই। আমি পঞ্জি স্কিম সম্পর্কে সম্যক জ্ঞান রাখি এবং সেই শুরু থেকেই ইভ্যালির এই স্ক্যামের ব্যাপারে ভোকাল ছিলাম। নিজ বিশ্বাসে পরিপূর্ণ আস্থা থাকার পরেও যখন তাহসানকে এই ব্র্যান্ডটিকে এনডোর্স করতে দেখলাম তখন আমি ভাবা শুরু করেছিলাম যে কোথাও কিছু ভুল হচ্ছে আমার এবং আরো নীরিক্ষার অবকাশ আছে! একটি নির্দিষ্ট বিষয়ে সম্যক জ্ঞান নিয়ে যখন আমারই এই অবস্থা তখন সাধারণ ক্রেতা যারা এসব বিষয় নিয়ে খুব একটা ভাবেনই না, তাদের অবস্থান কী হবে? উত্তর সহজ- তারা স্বাভাবিক ভাবেই সেলেব্রিটির প্রতি পূর্ণ আস্থা রেখে ওই পণ্য বিবেচনা করবে, পূর্ণ বিশ্বাস আনবে এবং এই স্ক্যামের গভীর থেকে গভীরে যাবে একটি ভ্রান্ত আত্মবিশ্বাসের সাথে যা তাদের অবচেতনে তৈরি করেছেন ওই সেলিব্রিটিই। এবার আসি, সেলিব্রিটিদের দায় নাই, এই আর্গুমেন্টে! এসব কথা শুনবেন আপনি শুধুমাত্র সেইসব সেলিব্রিটিদের মুখ থেকেই, যাদের জীবন বোধ, বিবেক, আত্মসম্মান শুন্যের কোঠায় অবস্থান করে। যারা সমাজে তার অবস্থান সম্পর্কে অবগত নন, নিতান্তই স্বেচ্ছাচারী, লোভী ও মূর্খ তারাই কেবল এই বক্তব্য রাখবেন। কিছু উদাহরণ দিই- বেশিদূর যাবো না, উপমহাদেশেরই উদাহরণ দেবো। ১) বলিউড তারকা আমির খান। ক্যারিয়ারের মাঝামাঝি এসে তিনি আবিষ্কার করলেন তার অসংখ্য এন্ডোর্সমেন্ট ভুল মেসেজ দিতে পারে। কোটি কোটি রুপীর লোভ ছেড়ে তিনি এখন কমার্শিয়াল পণ্য এন্ডোর্স করা একদমই বন্ধ করে দিয়েছেন বলা যায়। সরকারী নানা তথ্য বাতায়নে, টিকা সম্পর্কিত, সমাজ সেবা সম্পর্কিত বিজ্ঞাপনেই তাকে এখন দেখা যায় কেবল। ২) বিরাট কোহলি- শত কোটি ভারতীয় রুপির এন্ডোর্সম্যান্ট ছেড়ে দিয়েছেন পেপসির। তার মতে এটি সকলকে ভুল মেসেজ দেবে যে এইসব পানীয় গ্রহণ করেও ফিট থাকা যায়। তিনি বলেন- আমি ফিট থাকার জন্যে স্ট্রিক্ট ডায়েটে চলি। সফিট ড্রিংক্স খেয়ে তা অর্জন সম্ভব নয়! আমি কেন ভক্তদের ভুল মেসেজ দিতে যাবো! ৩) হাশিম আমলা- মদ জাতীয় পণ্য এনডোর্স করবেন না এ বিশ্বাস থেকে ক্যাসল ল্যাগারের লোগো পরিধান থেকে বিরত থেকেছেন হাশিম আমলা। ৪) শচিন টেন্ডুলকার- ২০ কোটি রুপির চুক্তি ছেড়েছেন। এটি ছিল একটি মদের বিজ্ঞাপন। ভক্তদের শরীরের কথা চিন্তা করে তিনি এটি করেন নাই। ৫) কঙ্গনা রনৌত- আর্থিকভাবে খুব বেশি সম্পদের মালিক নন। প্রয়োজনও ছিল, তবুও ছেড়েছেন কয়েক কোটি রুপির ফেয়ারনেস ক্রিম এনডোর্সম্যান্ট। এটিকে তিনি সত্যিকার অর্থেই একটি রেসিস্ট বার্তা হিসেবে দেখেন এবং দায়বোধ অনুভব করেন। একই কাজ করেছেন আনুশকা শর্মা, সাই পল্লবী প্রমূখ! উপরে আলোচিত বেশিরভাগ ব্যাক্তিরই একাডেমিক জ্ঞান খুব বেশি নয়। অনেকে মাধ্যমিকও পার হন নাই। তবু তাদের বিবেক, তাদের দায়বোধ তাদের বারণ করেছে ভক্তদের, কনজ্যুমারের ক্ষতি হয় এমন কোন এনডোর্সম্যান্টে যেতে। শিক্ষার মূল অর্জন তো এখানেই! তবে কী লাভ এত উচ্চ শিক্ষিত হয়ে যেখানে মানুষ দায়বোধ অস্বীকার করে? টাকাই যদি সব হয়, দায়বোধ না থাকাই যদি স্মার্টনেস হয় তবে আর উচ্চ শিক্ষা নেয়ার কী প্রয়োজন! পৃথিবীর অসংখ্য বিলিওনিয়ার আছে যাদের সম্পদের পেছনে আছে আর্মস ব্যবসায়, নারকোটিকস ব্যবসায়। এসব করতে না লাগে শিক্ষা, না লাগে দায়বোধ। দু' নম্বরি করলেই চলে! সহজই তো বেশ, তখন অর্থ কামানোর জন্যে মুখোশও আর পরা লাগে না।
বাংলার বাটপারদের চেহারা কী সুন্দর। একাডেমিক যোগ্যতা, শিক্ষা সবকিছু কত উঁচু পর্যায়ের। কিন্তু, দিনশেষে এরা বাটপার!
লিফটে ঢুকতেই দেখি এক লোক মাস্ক পরেছে নাকের নীচে! যতটুকু না বিরক্ত হলাম তার চেয়ে বেশি লজ্জা লাগলো মুহুর্তের জন্যে। মনে হলো লোকটা প্যান্ট পরেছে গোপনাঙের নীচে। সেকেন্ড খানেক পরেই খেয়াল হলো, ওহ নাক তো ওইটা না!!!
অজুহাত যে দেয় সেইসব ছাগল ছাড়া বাকি সবাই কাজ পাবেই। কথায় কথায় অজুহাত দাড় করানো অপদার্থগুলো কেবল অজুহাতই খুজে বেড়াবে।
ইভ্যালি আপনার জীবনে নানাভাবে আসবে। সতর্ক থাকা জরুরি। চাটগাঁয় আমাদের বন্ধুমহলে এক পরিচিত ছিলো সে প্রায় সবার কাছ থেকেই টাকা ধার নিতো এবং এক মাসে ফেরত দেবার কথা বলে দুই তিন সপ্তাহেই ফেরত দিয়ে দিতো। সাথে কিছু উপরিও দিতো। সে যে টাকা ধার নিচ্ছে এ কথা সে সবাইকেই গোপন রাখতে বলতো এবং যেহেতু সে ঠিক সময়ে টাকা ফেরত দেয় এবং উপরিও কিছু দেয়, তাই কেউ কাউকেও বলতো না। এভাবেই এক সময় ওই ছাত্রাবস্থাতেই তার ঋণের পরিমাণ লাখ লাখ টাকা হয়ে গেলো। এবং, স্বাভাবিকভাবেই একটা সময় সবার টাকা আটকে যাওয়া শুরু করলো। পরে একজন আরেকজন কানাঘুষা করতে করতে জানা গেলো মোটামুটি আশিভাগ লোকই তারে টাকা ধার দিয়েছে। শুধুমাত্র তিনজন লোক তারে টাকা ধার দেয় নাই। কাকতালীয় ভাবে এই তিনজনেরই জন্ম ছিল জানুয়ারি মাসে এবং তারা সকলেই মকর রাশির জাতক! এই পোস্টে এমনিই নিউমারলজি টানলাম! খেয়াল করে দেখেন পুরো পোস্টের আসল আলোচ্য বিষয়ের চেয়ে এখন আপনি বেশি কৌতুহলী হয়ে উঠেছেন মকর রাশির ব্যাপারে জানতে। হ্যা, মানুষের মন নিয়ে খেলা এতই সহজ। প্রতি বছর দশ বারোটা ইভ্যালি বানিয়ে টাকা বানানোকেও তাই কঠিন কিছু ভাবার প্রয়োজন নাই। সতর্ক থাকুন, মনকে নিজের নিয়ন্ত্রণে রাখুন। 
কফিনের শেষ পেরেক! ইভ্যালির ভেলকি শেষ। শিপড হওয়া আইটেম বাদে আর কিছু ডেলিভারি হবার সম্ভাবনা খুবই ক্ষীণ এখন। যারা ধরা খেয়েছেন, আপনাদের প্রতি কোন সহানুভূতি নাই আমার। আমার বন্ধু তালিকায় থাকা এবং নিয়মিত আমার প্রোফাইল ফলো করেও যারা ধরা খেয়েছেন, তাদের ব্যাপারে আর কী বলবো!! কিছু বলার নাই। তাহসান, আরিফ আর হোসেইন, নাভিদ মাহবুব, আয়মান সাদিক, মিথিলা এবং শবনম ফারিয়াদের বিক্রি হওয়া মগজের বদলে নেক্সট টাইম বেসিক তথ্য-উপাত্তে বিশ্বাসী যুক্তিবাদী সাধারণ মানুষদের কথাবার্তাকে পাত্তা দেয়ার অনুরোধ থাকলো।
ইদে সবার বাড়ি যাবার বন্দোবস্ত করে এবার আবার ফেরার সময়ে তেলেসমাতি করার ব্যবস্থা করেছে সরকার! ২২ তারিখে একদিনেই এত লোক বাড়ি ফিরবে কীভাবে? আজব সব কান্ডকারখানা! উদ্ভট!
আজকেই ঢাকা শহরের পঞ্চাশ ভাগ লোকের করোনা হবে! আমার এখনই প্রচন্ড মাথা ব্যাথা শুরু করেছে। ভয়ংকর জ্যাম। এতোই জ্যাম যে একটু পর পর দশমিনিট একই জায়গায় দাড়িয়ে থাকার কারণে পাশের লোকরে আত্মীয় মনে হয়!!
পৃথিবীতে আমি যত চালাক লোক দেখেছি, এদের মধ্যে সবচেয়ে বাজে কম্বিনেশন হলো একই সাথে ভীতু এবং চালাক হওয়া। এদের অতিরিক্ত চালাক হবার মূল সূত্র হলো সবকিছু গোপন করার চেষ্টা করা। এরা এতোই চালাক যে এরা ভাবে তাদের পশ্চাতদেশে যে জন্ম নেবার সময় থেকেই একটা দাগ আছে, এটা মনে হয় তার নিজের মা-ই জানে না!!!
হা হা হা হা হা বাংলার রবিন হুড আরো সময় চায়!! ইভ্যালির কলিজারা আরো সময় দাও, সারাজীবন ইভ্যালির নামে করে দাও!
দুনিয়ায় একবার ভুল করলেই আগের সব অবদান গোল্লায়! যে ক্যাসিমেরো খেললে ব্রাজিল কখনই হারে না (শেষ ম্যাচের আগ পর্যন্ত), সে ক্যাসিমেরো-র ব্যাপারে ভক্তদের একাংশের ইদানীংকালের মূল্যায়ন, ক্যাসিমেরোকে সরানোর সময় চলে আসছে!!! হায় পৃথিবী!!!
কিশোয়ার পান্তাকে একটা আন্তর্জাতিক জাতে ওঠানোর আগ পর্যন্ত পান্তা ছিল শুধুমাত্র পহেলা বৈশাখের একটা আনুষ্ঠানিকতা! আজ পর্যন্ত কোন ফুড রিভিউয়ার তো পান্তা ভাতের রিভিউ দেয় নাই। হঠাৎ করে বাংলার জনতা আবিষ্কার করেছে তারা পান্তা ভাত খুবই ভালোবাসে!! পান্তাভাত ছাড়া তাদের চলেইইইই না!!! সারাদিন চিজ নাগা বার্গার, পিজ্জা, পাস্তা ইত্যাদির ছবি শেয়ার করে চেক ইন মারা পোলাপানের এতদিন পর মনে হয়েছে পান্তা খেয়েও ছবি তোলা যায়! আমার হিসেবে পান্তাভাত সব সময়েই ছিল একটা প্রয়োজন। মধ্যবিত্ত বাঙ্গালী কখনো শখ করে পান্তা খায় নাই। খাবার নষ্ট না করার জন্যে খেয়েছে। অর্থনৈতিক উন্নয়নের সাথে সাথে বাঙ্গালী মধ্যবিত্ত এখন নিয়মিত পান্তা খায় বলে আমার মনেও হয় না। বুকে হাত আপনিই বলেন- শেষ কবে পান্তা খেয়েছেন? পহেলা বৈশাখে! আর অন্য কোনদিন খেয়েছেন? শখ করে খেয়েছেন না প্রয়োজনে? #গরম ভাতে পানি ঢেলে খাওয়া পান্তা এই স্ট্যাটাসের আওতায় নাই। ওইটারে পান্তা বলা যায় না। ওইটা আসলে তামাশা!! #নোট- আমি কিশোয়ার ভক্ত। ওর পান্তা বানানো নিয়ে উচ্ছসিত স্ট্যাটাসও দিয়েছি। এই স্ট্যাটাস কিশোয়ারের সাথে সম্পর্কিত না। নতুন নতুন পান্তাখোরদের সাথে সম্পর্কিত।
ধর্ষকের সাথে বিয়ে দেয়ার মত জঘন্য কাজটারে উপমহাদেশে সমাধান বানিয়ে দেয়া হয়েছে। ফলাফল - এই!
শুনলাম চট্টলার সিআরবি নাকি ভূমিদস্যুদের নজরে পড়েছে। ওখানটায় বেসরকারি হাসপাতাল হবে! খেতে খেতে তো কিছুই আর বাকি নাই একসময়ের শ্যামলা চট্টগ্রাম শহরটার! এই একটা জায়গায় গিয়ে শ্বাস নেয়ার অবকাশ ছিল শহরটায়, এখন সেটাও যাবে! চট্টগ্রামবাসীকে অবশ্য রুখে দাড়াতে বলেও লাভ নাই। এর আগে মাঠঘাট সব গেছে, কোন আন্দোলনে লাভ হয় নাই। এবারো হবে না।
চলমান লকডাউন ছিল শুভঙ্করের ফাঁকি। প্রতিদিন শত শত মানুষ মরছে। গ্রামেগঞ্জের অবস্থা ভয়াবহ। আমি ভেবেছিলাম অবস্থা দেখে কিছুটা হলেও টনক নড়বে লোকজনের। কারফিউ টাইপ কিছু একটার দিকে যাবে বাংলাদেশ! এখন দেখি ঘটনা উলটো!! ১৫ তারিখ থেকে বরং লকডাউনই শিথিল!!
মিডিয়ার অবস্থা দেখেন! প্রত্যেকটা চ্যানেল প্রশ্ন ছুড়ে দিচ্ছে- ইংল্যান্ড কী জিততে পারবে? এটা কী কামিং হোম? অজান্তেই আপনারে জোর করে ইংল্যান্ড সাপোর্ট করাবে! যেন ইংল্যান্ড জেতাটাই সবার কাম্য হওয়া উচিত! কেন তোরা জিজ্ঞেস করতে পারোস না, ইতালি জিতবে কী না!! এভাবেই আমাদের অবচেতনে ঢুকে যায় মিডিয়া, আমাদের নিয়ে খেলে!!
