হাস্যরস যখন মানুষের চিন্তারও বাইরে থাকে, শুরুতে হাসতে কষ্ট হয়। আসলে তা নয়, বুঝতে কষ্ট হয়। তবে বুঝে গেলে এর চাইতে বিস্ময় আর থাকে না।
যেদিন নবিজী সাল্লাললাহু আলাইহি ওয়াসাল্লাম আবু বাকার রাদিয়াল্লাহু আনহুকে সাথে নিয়ে মক্কা ত্যাগ করেন, যে ঊষালগ্নে, সেদিন তারা দুজনে একটা গুহার মধ্যে আশ্রয় নিয়েছিলেন। পেছন থেকে শত্রু যখন একেবারে নাকের ডগায় চলে এলো, একেবারে গুহার মুখে, তখন ক্ষণিকের জন্য ভয় পেয়ে যান আবু বকর রাদিয়াল্লাহু আনহু। তিনি বললেন, ‘ইয়া রাসুলাল্লাহ! এই বুঝি তারা আমাদের দেখে ফেললো’। তখন নবিজী সাল্লাললাহু আলাইহি ওয়াসাল্লাম প্রতিউত্তরে যা বলেছিলেন, তা কুরআনে স্থান পেয়ে গেছে। তিনি বলেছিলেন, ‘হতাশ হয়োনা। নিশ্চয় আল্লাহ আমাদের সাথে আছেন’। নবিজীর ওপর ঘনিয়ে এসেছিলো এক ঘোরতর বিপদ। মক্কার মুশরিকেরা তাকে হত্যা করার পাঁয়তারা করছিলো। তখন, আল্লাহর নির্দেশে নবিজী এই বিপদ এড়াতে মক্কা ছেড়ে মদীনা অভিমুখে রওনা করেন। দেখুন, বিপদ থেকে বাঁচার জন্য নবিজী সাল্লাললাহু আলাইহি ওয়াসাল্লামের কি কোন তাওয়াক্কুল ছিলোনা? তিনি কি ভেবেছেন, ‘আরে! আল্লাহ বাঁচালে আমাকে মক্কাতেই বাঁচাবেন। মারলে মক্কাতেই মারবেন। আমি মক্কা ছাড়বো কেনো?’ আর, আল্লাহ সুবহানাহু ওয়া’তায়ালাও কি তাকে দিয়ে এমনটা করিয়েছেন? না। তিনি বরং নবিজীকে মক্কা ছেড়ে চলে যেতে বললেন। নবিজীর তো তাকওয়ার কোন ঘাটতি ছিলোনা। তাওয়াক্কুলের কোন কমতি ছিলোনা। এমন ধারণা করাই পাপ হবে। তাহলে কেনো তাকে সেদিন মক্কা ছাড়তে হলো? অবশ্যই সতর্কতার অংশ হিশেবে। শত্রুর চোখ এড়াতে কেনো তাকে গুহার মধ্যে আশ্রয় নিতে হলো? আল্লাহ তো চাইলে তাকে এমনিই বাঁচিয়ে দিতে পারতেন। এটাও সতর্কতা। আর, এই সতর্কতা কখনোই তাওয়াক্কুল পরিপন্থী নয়। মুসা আলাইহিস সালামের কথাই ধরুন। পেছনে ফেরাউনের বিশাল সৈন্যবহর, আর সামনে কূল-কিনারাহীন লোহিত সাগর। এমতাবস্থায় ঘাবড়ে গেলো মূসা আলাইহিস সালামের সঙ্গীরা। ভাবলো, ‘এই বুঝি তারা আমাদের ধরে ফেললো’। তখন মুসা আলাইহিস সালাম শোনালেন অভয় বাণী। বললেন, ‘আল্লাহ সাথে আছেন’। এমন মুহূর্তে আল্লাহ সুবহানাহু ওয়া’তায়ালা মুসা আলাইহিস সালামকে কি করতে বললেন? তিনি মুসা আলাইহিস সালামকে বললেন তার লাঠি দিয়ে পানিতে আঘাত করতে। মুসা আলাইহিস সালাম তা-ই করলেন, আর সাথে সাথে সমুদ্র দুভাগ হয়ে, তাতে তৈরি হয়ে গেলো একটি শুষ্ক রাস্তা। আচ্ছা, কেনোই বা মুসা আলাইহিস সালামকে লাঠি দিয়ে পানিতে আঘাত করতে হলো? আল্লাহ কি চাইলে এমনিতেই রাস্তা তৈরি করে দিতে পারেন না? কিন্তু না, আল্লাহ চান বান্দা যেন তার চেষ্টাটুকু করে। বাকিটা আল্লাহর হাতে। নূহ আলাইহিস সালামের কথা স্মরণ করুন। যখন তার জাতি একেবারে অবাধ্য, উচ্ছৃঙ্খল হয়ে উঠলো, যখন তাদের ওপর আল্লাহর আযাব অত্যাসন্ন হয়ে আসলো, তখন আল্লাহ সুবহানাহু ওয়া’তায়ালা নূহ আলাইহিস সালামকে বললেন একটা নৌকা তৈরি করে নিতে। তার জাতির ওপরে যে ভয়ঙ্কর বন্যা আপতিত হবে, তা থেকে বাঁচার জন্যে তারা যেন সেই নৌকায় উঠে পড়ে। খেয়াল করুন, আল্লাহ সুবহানাহু ওয়া’তায়ালা কি চাইলে নূহ আলাইহিস সালামকে নৌকা বানানো ব্যতীতই সেই বন্যার হাত থেকে বাঁচাতে পারতেন না? অবশ্যই পারতেন। কিন্তু, তিনি কেনো তাহলে নুহ আলাইহিস সালামকে নৌকা তৈরির আদেশ করেছিলেন? ওই যে, আল্লাহ চান বান্দা যেন তার নিজের চেষ্টাটুকু করে। সে যদি আন্তরিক হয়ে নিজের কাজটুকু করে ফেলে, সেটাকে সম্পূর্ণতা আল্লাহ দিয়ে দেন। মারঈয়াম আলাইহাস সালামের কথা স্মরণ করা যায় এখানে। ঈসা আলাহিস সালামকে গর্ভে ধারণ করার পরে যখন তার প্রসববেদনা শুরু হয়, সেদিন আল্লাহ সুবহানাহু ওয়া’তায়ালা তাকে একটা খেঁজুর গাছের ডাল ধরে নাড়া দিতে বলেছিলো। ডাল ধরে নাড়া দিলে খেঁজুর ঝরে পড়বে এবং ওই খেঁজুর তিনি খেতে পারবেন। দেখুন, আল্লাহ সুবহানাহু ওয়া’তায়ালা হুকুম করলে গাছ থেকে খেঁজুর কি এমনিই ঝরে পড়তো না মারঈইয়াম আলাইহাস সালামের জন্য? অবশ্যই পড়তো। কিন্তু তিনি তা না করে, মারঈয়াম আলাইহাস সালামকে ওই অবস্থায়, যখন তিনি প্রসববেদনায় কাতর, তখন বললেন গাছের ডাল ধরে নাড়া দিতে। কেনো বলেছিলেন? আগেই বলেছি, আল্লাহ সুবহানাহু ওয়া’তায়ালা চান বান্দা যেন তার নিজের দায়িত্বটুকু, নিজের চেষ্টাটুকু করে, আর বাকিটা আল্লাহর ওপর সোপর্দ করে দেয়। আজকে, আমাদের সামনে এসেছে এক ভয়াবহ দুঃসময়। আমরা অবলোকন করছি একটি ভয়ঙ্কর মহামারী কাল। এই দুঃসময় কাটাতে হলে, আমাদের অবশ্যই অবশ্যই আমাদের দায়িত্বটুকু পালন করতে হবে। আমরা যদি আমাদের দায়িত্বটুকু পালন করি, আশা করা যায়, ইন শা আল্লাহ, আল্লাহ সুবহানাহু ওয়া’তায়ালা এই বিপদ থেকে উত্তরণের পথ আমাদের জন্য সহজ করে দেবেন। ‘এতো সতর্ক হয়ে কি হবে? আল্লাহ আমাকে বাঁচিয়ে দেবেন। আর মরণ থাকলে তো মরতে হবেই’- এই জাতীয় কথাবার্তা যারা বলছেন, তাদের আমি অনুরোধ করবো নবিজী সাল্লাললাহু আলাইহি ওয়াসাল্লামের ঘটনাটা আরেকবার পড়ার জন্যে। তাকে হত্যার চক্রান্ত হচ্ছে জানতে পেরে তিনি মক্কা ত্যাগ করেছেন। শত্রুর চোখ এড়াতে তিনি গুহার ভিতরে আশ্রয় নিয়েছিলেন। বিপদের মুখে তিনি, ‘আরে, আল্লাহ বাঁচিয়ে দেবে’ বলে গা ছাড়া ভাব দেখাননি। বরং, বিপদ এড়াতে নিজের যেটুক করা দরকার, তার সবটুকু করেছেন। সাথে রেখেছেন আল্লাহর ওপর অগাধ তাওয়াক্কুল। এটাই তো নববী পদ্ধতি। তাহলে, আমরা কিভাবে এতো উদাসীন হচ্ছি? এতো অসতর্ক থাকছি? ভাবুন তো, এটা কি সত্যিই তাওয়াক্কুলের অংশ কিনা? ঈমানের জজবা কিনা? মুসা আলাইহিস সালাম নিজের চেষ্টা করেননি? নূহ আলাইহিস সালাম নিজের চেষ্টা করেননি? মারঈয়াম আলাইহিস সালাম প্রসববেদনা নিয়ে নিজের চেষ্টা বাদ রেখেছিলেন? না। তাহলে, কোন ঈমানের বলে, কোন তাওয়াক্কুলের বলে আমরা এমন গা ছাড়া ভাব দেখাচ্ছি আর বলছি- ‘আরে, আমার কিচ্ছু হবেনা?’ নবিজীর একটা হাদিস থেকে আমরা জেনেছি, মহামারীতে কোন ঈমানদার ব্যক্তি মারা গেলে তিনি শহিদের মর্যাদা পাবেন। নিঃসন্দেহে খুব ভালো মর্যাদা। কিন্তু, এই হাদিস টেনে যারা বলছেন, ‘আরে, মরলে তো শহিদ হবো। তাহলে এতো ভয় কিসের? শহিদ হওয়ার সাধ নেই মনে?’ সত্যি? মহামারীতে মরলে শহিদ হবেন- এজন্যে আপনি মহামারীকে পাত্তা দিতে চাইছেন না? শহিদ হওয়ার জন্যে? তাহলে, নবিজী সাল্লাললাহু আলাইহি ওয়াসাল্লাম যে বলেছেন, মহামারী আক্রান্ত এলাকায় বাইরে থেকে যেন কেউ না ঢুকে, ভিতরের কেউ যেন বাইরে না যায়’- এই হাদিসটাকে আপনি কিভাবে ব্যাখ্যা করবেন? শহিদ হওয়া এতো সহজ হলে তো তিনি উৎসাহ দিতেন বেশি করে মহামারী এলাকায় ঢুকার জন্যে। আর, সেদিন যে ওমর রাদিয়াল্লাহু আনহু এতোগুলো সাহাবিদের নিয়ে মহামারী আক্রান্ত এলাকায় না ঢুকে চলে এসেছিলেন, তাহলে তারা কি শহিদ হয়ে যাওয়ার সুযোগটা হারিয়েছেন? লুপে নেননি? আসলে, আপনি কি শহিদ হতে চাচ্ছেন না আত্মহত্যা করতে চাচ্ছেন, তা আরেকবার ভেবে দেখবেন কি? হাদিস থেকে জানা যায়, আগুনে পুড়ে মরলেও শহিদ, আর পানিতে ডুবে মরলেও শহিদ। এমনকি, পেটের রোগে অসুস্থ হয়ে মারা গেলেও শহিদের মর্যাদা পাওয়া যাবে। তো, ভাইজানেরা, আপনার বাসায় আগুন লাগলে শহিদ হওয়ার জন্য আপনি কি বাসার মধ্যে বসে থাকবেন? আপনার লঞ্চ ডুবতে থাকলে আপনি কি সাঁতরাবেন না? নিজ থেকেই পানিতে গা এলিয়ে দেবেন? কিংবা, পেটের অসুখে ধরলে ডাক্তারের কাছেও যাবেন না? ওই যে, যা বলছিলাম, এই মহামারী থেকে বাঁচতে আমাদের সম্মিলিতভাবে চেষ্টা করতে হবে। আল্লাহ বলেছেন, ‘তিনি ওই জাতির ভাগ্য পরিবর্তন করেন না, যে জাতি নিজেদের ভাগ্য পরিবর্তন না করে’। আপনি আর আমি যদি চেষ্টাই না করি, ভাগ্যটা পরিবর্তন হবে কি করে? আমাদের চেষ্টাটুকু তো করতে হবে, এরপর অপেক্ষা করতে হবে আল্লাহর ফয়সালার জন্যে। চেষ্টা করার পরেও এই মহামারীতে যদি আমাদের মৃত্যু হয়, তখন আমরা শহিদের মর্যাদা লাভ করবো ইন শা আল্লাহ। কিন্তু বিনা চেষ্টায় যদি শহিদ হওয়ার জন্যে হাত-পা ছেড়ে বসে থাকি, তা আত্মহত্যা ছাড়া আর কিছুই হবেনা। তাহলে, চেষ্টা কিভাবে করবো? বিশেষজ্ঞরা আমাদের যা জানাচ্ছেন তা-ই করতে হবে। যতোটা সম্ভব একা একা থাকতে হবে। বেশি মানুষ একত্র হয়, এমন স্থানে কোনোভাবেই যাওয়া যাবেনা। সম্ভব হলে, ঘরে বন্দী হয়ে যেতে হবে। পরিবারের সবাইকে নিয়ে। বাইরে বেরুতে হলে, অবশ্যই মাস্ক, প্রয়োজনে হ্যান্ড গ্লাভস পরতে হবে। বিদেশ থেকে এসেছে, এমন কারো সংস্পর্শে যাওয়া যাবেনা। বেশি বেশি হাত ধুতে হবে। হাত না ধুয়ে নাক-মুখ-চোখ স্পর্শ করা যাবেনা কোনোভাবেই। পুষ্টিকর খাবার-দাবার খেতে হবে যাতে শরীরের ইমিউন সিস্টেম ভালো থাকে। একটা পরিবার সতর্ক থাকা মানে একটা পরিবার নিরাপদ থাকা। এভাবে, ব্যক্তিগতভাবে যদি আমরা সতর্ক হই, কতোগুলো পরিবার নিরাপদ হতে পারি, তা কি ভেবেছেন? আপনার উদ্যোগগুলোকে ছোট ভাববেন না। এই সময়ে, আপনার এই উদ্যোগ দিনশেষে বিশাল প্রতিফল হয়ে ফিরে আসবে, ইন শা আল্লাহ। তাওবা-ইস্তিগফারে বেশি বেশি সময় দিবেন। মোনাজাতে সবার জন্য দুয়া করবেন। মনে রাখবেন, আপনি অন্যের নিরাপত্তা চেয়ে যখন দুয়া করেন, ফেরেশতারা তখন ওই একই দুয়া আপনার জন্যে করে। এই বিপদ হোক আমাদের জন্য আল্লাহর দিকে ফিরে আসার এক অনন্য সুযোগ।
 আলহামদুলিল্লাহ আমরা একটা মানবিক রাষ্ট্রে আছি! চারদিকে শুধু মানবিকতা! কিন্তু মানবিকতা আগে বুঝে না,শেষ মূহুর্তে এসে বুঝে!
শিক্ষার চতুর্থ কাজ কুসংস্কারকে সত্যরূপে প্রতিষ্ঠা করা। বহু মিথ্যা ও রটনা, যার সত্যতা কারও পক্ষে যাচাই করা সম্ভব নয়, তা পাঠ্যবইয়ে ঢুকিয়ে উপস্থাপন করা হয় সত্যরূপে। বহু বিতর্কিত বিষয়, যেগুলোর পক্ষে ও বিপক্ষে মত প্রকাশ করেছেন অনেকে, সেগুলোকে পাঠ্যবই, একটি শিশুর সামনে এমনভাবে উপস্থাপন করে, যেন শিশুটি কোনোভাবেই টের না পায় যে, বিষয়টির সত্যতা নিয়ে বিতর্ক আছে। এ প্রক্রিয়াটিকে আমি তুলনা করতে পারি বড়শির সাথে। বিষয়টি গেলার অনেকদিন পর, বড়শিতে আটকা মাছের মতো, শিশুটি বুঝতে পারে যে ইশকুল তার সাথে প্রতারণা করেছে। ইশকুল শুধু ওই বক্তব্যগুলোকেই বেছে নিয়েছে, যেগুলোকে ইশকুলের চালকেরা সুবিধাজনক ভেবেছেন। অসুবিধাজনক কোনো ভিন্নমতকেই ইশকুলের চালকেরা গ্রহণ করেন নি। স্তালিন তাঁর ইশকুলে, ট্রটস্কিকে উপস্থাপন করেছিলেন শয়তানরূপে। মাও সে তুং, শিশুদের সামনে নিজেকে এমনভাবে উপস্থাপন করেছেন, যেন চিয়াং কাই শেককে তাঁর সামনে পোকামাকড়ের চেয়ে বড় মনে না হয়। কুর্দিদের কোনো কথা, সাদ্দাম তাঁর ইশকুলে পড়াতে দেন নি। সুন্নিদের মাদ্রাসায় শিয়াদের কাফের বলা হয়, আর শিয়াদের মাদ্রাসায় সুন্নিদেরও তাই বলা হয়। এক মাওলানাকে আমি বলতে শুনেছি, একমাত্র তার আকিদার মানুষই বেহেশতে যাবে। নরেন্দ্র মোদীর ইশকুলগুলো চেষ্টা করছে, কীভাবে শিশুদের বুঝানো যায় যে, ভারত হলো হিন্দুস্তান; একমাত্র হিন্দুরাই এদেশের প্রকৃত নাগরিক। অন্যরা এখানে চুরি করে ঢুকেছে। একই চিত্র আমি বাংলাদেশেও প্রত্যক্ষ করেছি। এক রাজনীতিক দল এখানে অন্য রাজনীতিক দলকে, ইশকুলের মাধ্যমে, শিশুদের সামনে দেশবিরোধী হিশেবে উপস্থাপন করছে। তুরস্কের এরদোগানের ধারণা, শিশুরা তাঁর হাঁস-মুরগী। তিনি বইপুস্তকে তাদের যা খেতে দেবেন, তাদেরকে তাই খেতে হবে। দুটি ভিন্নমত পড়ে, যেকোনো একটিকে বেছে নেবে, অথবা উভয়টিকেই বাতিল করে দেবে, ইশকুলগুলো এ সুযোগ শিশুদের দেয় না। কিন্তু আমি শিশুদের এ সুযোগ দিতে চাই। এটি শুধু শিশুদের জন্যই ভালো, ব্যাপারটি এরকম নয়, এটি রাষ্ট্রের চালকদের জন্যও ভালো। এতে রাষ্ট্রে সামাজিক ও রাজনীতিক অস্থিরতা কম হবে। ফলে পুলিশের পরিশ্রমও কমে যাবে। ছদ্মসত্যের সাথে নয়, শিশুদের খুব ছোট বেলা থেকেই পরিচয় করিয়ে দিতে হবে প্রকৃত সত্যের সাথে। এতে তারা, কীভাবে দ্বিমত পোষণ ও প্রকাশ করতে হয়, তা রপ্ত করতে পারবে। যারা কথা ও লেখার মাধ্যমে দ্বিমত প্রকাশ করতে পারে, তাদেরকে রাস্তায় খুনোখুনি করে, ও কোথাও আগুন লাগিয়ে, দ্বিমত প্রকাশ করতে হয় না। যদি শিশুদের দ্বিমত প্রকাশ করার জায়গা সংকুচিত করা হয়, এবং ভয় পাইয়ে দেয়া হয় নানাভাবে, তাহলে তাদের মানসিক বিকাশ বিকৃতভাবে ঘটে। এ প্রসঙ্গে আমি কুৎসার কথা বলতে পারি। আমি বহু ছাত্রকে দেখেছি, তারা গোপনে ও আড়ালে, শিক্ষক, রাজনীতিক, আমলা, রাষ্ট্রপতি, লেখক, প্রধানমন্ত্রী, ও মৃত ফেরেশতাদের নিয়ে ব্যঙ্গবিদ্রুপ ও গালমন্দ করে। ইশকুলগুলো এটিকেই কুৎসা বলে। কুৎসা সত্য হতে পারে, আবার মিথ্যাও হতে পারে। এমন কি কথার কথাও হতে পারে। যদি ছাত্ররা প্রকাশ্যে দ্বিমত প্রকাশ করার সুযোগ পেতো, এবং তাদের এ দ্বিমত প্রকাশের প্রক্রিয়াকে রাষ্ট্র উৎসাহিত করতো, তাহলে কুৎসার জন্ম হতো না। কারণ তখন, আড়ালে বলার মতো কোনো কথা ছাত্রদের থাকতো না। ইশকুলগুলো ছাত্রদের কিছুটা বিজ্ঞান শেখায়, কিন্তু একই সাথে বিজ্ঞানকে তাচ্ছিল্য করাও শেখায়। যেহেতু বিজ্ঞানের বিষয়গুলো পড়িয়ে তেমন রাজনীতিক সুবিধা পাওয়া যায় না, সেহেতু ইশকুলগুলো তাদের সিলেবাসে, বিজ্ঞানকে রাখে কেবল অবৈজ্ঞানিক বিষয়গুলিকে ঢেকে রাখার উদ্দেশ্যে। মাছ ঢাকতে তারা বিজ্ঞানকে ব্যবহার করে শাকের মতো। খারাপ রাষ্ট্রগুলো, খুব সচেতনভাবে, শিশুদেরকে বিজ্ঞানের গভীরে ঢোকা থেকে বিরত রাখে। যারা সিলেবাস প্রণয়ন করে, তাদের কাছে বিজ্ঞান শিক্ষার চেয়ে জাতীয় সঙ্গীত গাওয়া বেশি গুরুত্বপূর্ণ। তারা জানে যে, শিশুরা বৈজ্ঞানিক পদ্ধতিতে চিন্তা করা শিখে গেলে, তা রাষ্ট্রের চালকদের জন্য বুমেরাং হতে পারে। বিজ্ঞান প্রশ্ন করতে শেখায়, আর প্রশ্ন করা, আমি আগেই বলেছি, বুড়োদের একদম পছন্দ নয়। প্রশ্ন করে, সত্য খুঁজে, বুড়োদের কেউ বিব্রত করবে, এটি শিক্ষার চালকেরা চান না। এজন্য খারাপ রাষ্ট্রগুলোতে, বিজ্ঞান শিক্ষা এমনভাবে সাজানো হয়, যেন একজন শিক্ষার্থী, বিজ্ঞানের মূল কার্যপ্রণালীটিই বুঝতে না পারে। কিন্তু আমি এটির বিরোধী। আমি চাই শিক্ষাকে সকল রাজনীতিক কর্তৃত্বের বাহিরে রাখতে। বহু দেশেই, রাজনীতিকেরা নিজেরা শিক্ষিত নন, কিন্তু তারা নাগরিকদের শিক্ষিত করার জন্য খুব উদ্বিগ্ন। এ উদ্বেগের মূলে যে অনেক অসৎ উদ্দেশ্য থাকে, তা আমি ইতোমধ্যে স্পষ্ট করেছি। রাজনীতিকেরা নানা এজেন্ডা নিয়ে কাজ করেন, এবং ওই এজেন্ডাগুলির অধিকাংশের সাথেই জনস্বার্থের কোনো সম্পর্ক থাকে না। জনস্বার্থের চেয়ে তারা তাদের নিজেদের স্বার্থ নিয়েই অধিক তৎপর থাকেন। অনেক সময় তাদের নিজেদের স্বার্থের সাথে জনস্বার্থও মিলে যায়, কিন্তু এটি দুর্ঘটনা। সবসময় এমনটি ঘটে না। এজন্য আমি মনে করি, শিক্ষাকে রাজনীতিক উদ্দেশ্য বাস্তবায়নের হাতিয়ার না করাই ভালো। ইশকুলগুলো ভোটার তৈরির কারখানা হওয়া উচিত নয়। ইশকুলকে হতে হবে কৌতূহলী মানুষ তৈরির কারখানা। সিলেবাস এমনভাবে প্রণয়ন করতে হবে, যেন বই পড়তে আগ্রহ জাগে। শিশুরা যেন বই দেখে ভয় না পায়, এজন্য বইয়ের ভেতরের জঙ্গলগুলি সম্পূর্ণ পরিষ্কার করতে হবে। পাঠ্যবই হতে হবে জলের মতো স্বচ্ছ ও সুপেয়। পোড়ালে আলো পাওয়া যাবে, কিন্তু পড়লে কোনো আলো পাওয়া যাবে না, এরকম পাঠ্যবই আমি চাই না। । কিন্তু বাংলাদেশে পাঠ্যবই, এখন ঢাকার বস্তির মতো স্বাস্থ্য পেয়েছে। পাঠ্যবইয়ের সংখ্যা কমাতে হবে। বস্তিতে যেমন ঘরের সংখ্যা বেশি থাকে, এবং ঢুকলেই দম বন্ধ হয়ে আসে, বাংলাদেশের ইশকুলগুলোতেও তাই হয়েছে। প্রতিটি শ্রেণীতেই বইয়ের সংখ্যা এতো বেশি যে, এগুলো রূপ ধারণ করেছে স্তূপের। বই পাঠ করা যায়, কিন্তু স্তূপ পাঠ করা যায় না। স্তূপে শুধু আগুন লাগানো যায়। শিশুদেরকে বুড়োদের লেখা বই পড়ানো বন্ধ করতে হবে। বই সংকলন করাতে হবে এমন মানুষদের দ্বারা, যাদেরকে এখনো বার্ধক্য আক্রমণ করে নি। যাদের চুলে পাকন ধরেছে, কিন্তু মনে পচন ধরে নি। পচা, বাতিল, ও অন্ধ বুড়োদের কোনো লেখাও পাঠ্যবইয়ে রাখা যাবে না। সাহিত্যের বইয়ে ছদ্মসাহিত্য, ইতিহাসের বইয়ে ছদ্মইতিহাস, বিজ্ঞানের বইয়ে ছদ্মবিজ্ঞান ঢুকানো বন্ধ করতে হবে। শিশুরা যেন নির্ভয়ে, শয়তানকে শয়তান, ও ফেরেশতাকে ফেরেশতা বলতে পারে, এ ব্যবস্থা করতে হবে। শিক্ষকদেরকে ইউএনও, ডিসি, ও সাংসদদের কব্জা থেকে মুক্ত করতে হবে। প্রতিটি জেলায় শিক্ষক ও শিক্ষার্থীদের দেখভাগ করার জন্য স্থাপন করতে হবে আলাদা দপ্তর। বর্তমান জেলা শিক্ষা অধিদপ্তরটিকেই হালনাগাদ করে এটি করা যেতে পারে। এ দপ্তরের প্রধান হবেন একজন অবসরপ্রাপ্ত বিশ্ববিদ্যালয় শিক্ষক, যার কোনো রাজনীতিক উচ্চাভিলাষ নেই (তবে এমন লোক দেশে আছেন কি না এ নিয়ে আমার সন্দেহ আছে)। এখানে আমি আরেকটি প্রস্তাব করতে চাই। প্রস্তাবটি শুধু বাংলাদেশের জন্য নয়, প্রস্তাবটি সারাবিশ্বের জন্য: শিক্ষা যেহেতু, প্রকৃতার্থে রাষ্ট্রের উদ্দেশ্য বাস্তবায়ন করছে, সেহেতু ছাত্রদেরকে বেতন দিতে হবে। শিক্ষাগ্রহণ করাকে আমি আর দশটি চাকুরির মতোই মনে করি। শিক্ষার্থীরা জীবনের একটি গুরুত্বপূর্ণ সময় শিক্ষা গ্রহণের পেছনে ব্যয় করে থাকে, কিন্তু এজন্য তারা কোনো বেতন পান না। বছরের পর বছর ধরে তারা বিনা বেতনে রাষ্ট্রের দেয়া প্রশিক্ষণ গ্রহণ করে থাকে। এটি কোনোভাবেই বিনা বেতনে হওয়া উচিত নয়। পৃথিবীর প্রতিটি রাষ্ট্রকে, শিক্ষা গ্রহণের জন্য বেতন স্কেল ঘোষণা করতে হবে, এবং এটি দায়সারা গোছের হলে হবে না। কোনো ছাত্র, ছাত্র অবস্থায় মারা গেলে, তার জন্য ক্ষতিপূরণের ব্যবস্থাও করতে হবে। ছাত্রের বাবা-মা অথবা স্ত্রী, রাষ্ট্র থেকে এ ক্ষতিপূরণ গ্রহণ করবেন। টিউশন-ফী-ভিত্তিক শিক্ষাব্যবস্থা সম্পূর্ণ উঠিয়ে দিতে হবে। সবাইকেই শিক্ষিত হতে হবে, এমন ধারণা থেকেও বের হয়ে আসতে হবে। শিক্ষাকে মহিমান্বিত করারও কোনো কারণ নেই। আমি বহু শিক্ষিত মানুষ দেখেছি, যাদের সৃষ্টিকর্ম ও উৎপাদনের পরিমাণ, একজন অশিক্ষিত মানুষের তুলনায় নগন্য। যিনি মনে করবেন, শিক্ষিত হলে তার পক্ষে বিশেষ কিছু সৃষ্টি করা ও উৎপাদন করা সম্ভব হবে, কেবল তিনিই শিক্ষালাভ করবেন। অন্যরা চাইলে এ প্রক্রিয়া থেকে অব্যাহতি নিতে পারেন, এবং মনযোগ দিতে পারেন অন্য কাজে, যে-কাজে শিক্ষার খুব বেশি প্রয়োজন হয় না। কে কতোটুকো শিক্ষালাভ করবেন, এটিও নির্ধারণ করা জরুরী। বহু মানুষকে দেখেছি, অনেক অপ্রয়োজনীয় শিক্ষা গ্রহণ করতে। এমন অনেক ডিগ্রি তারা নেন, যেগুলো না নিলে তাদের কোনো ক্ষতি হতো না, উল্টো নষ্ট করা হয়েছে মূল্যবান সময়। অনেক বুড়ো মানুষ এখন কবরে ঢোকার আগে, ভারী ভারী ডিগ্রি নিচ্ছেন। এর কোনো অর্থ নেই। এ নিরর্থক ডিগ্রি নিতে গিয়ে, যে-অসাধারণ সময় ও টাকা তারা খরচ করছেন, তা তারা ব্যয় করতে পারতেন পারিবারিক সুখের পেছনে। কেউ কেউ শিক্ষালাভ করাকে মনে করছে সামাজিক মর্যাদা লাভের হাতিয়ার। এটি একটি পাগলাটে ভাবনা, ও কুসংস্কার। এ ভাবনা যাদের আছে, তাদের চিকিৎসা জরুরী, যদিও এ রোগের চিকিৎসা জানেন, এরকম ডাক্তার বাংলাদেশে আছেন বলে মনে হয় না (কারণ এ রোগটির প্রকোপ একমাত্র বাংলাদেশেই)। এজন্য নিজের চিকিৎসার উদ্যোগ নিজেকেই নিতে হবে। নিজেই চাকু চালাতে হবে নিজের টিউমারের উপর। —মহিউদ্দিন মোহাম্মদ (শিক্ষা / ষষ্ঠ খণ্ড)
আবু ত্বহাকে সরকার গ্রেফতার দেখানোর হলে এতদিনে দেখিয়ে দিতো। মনে হচ্ছে না আর গ্রেফতার দেখাবে। বড়জোর চোখ বেঁধে রাস্তার পাশে ফেলে যাবে। জাফর স্যারের স্বপ্নের দেশ। যুদ্ধাপরাধের "বিচার" এর পর স্যার আমাদের জানিয়েছিলেন, এই দেশে মুক্তিযুদ্ধের চেতনা প্রতিষ্ঠিত হয়ে গেছে ও এই দেশটির কাছে স্যারের আর কিছুই চাওয়ার নেই।
সারাদেশেই অবস্থা ইতিমধ্যে খারাপ হয়ে গেছে।আর আইইডিসিআর বারে বারে বলে যাচ্ছে,একটু আগেও বলেছে শোনলাম কোন রোগী শনাক্ত হয়নাই,কাউকে পাওয়া যাইনি,কেউ মারা যাইনি।অথচ সারাদেশে একের পর এক মারা যাচ্ছে,আক্রান্ত হচ্ছে।হে মাবুদ তুমি সবাইকে রক্ষা করো।আর উনাদের এসব মিথ্যা বক্তব্য দেওয়া থেকে উনাদের হেদায়াত করো।
মাত্র ২৫৫০ টাকায় সুন্দরবনের সেরা রিসোর্টে আসা-যাওয়া, থাকা-খাওয়া ও ২ টি স্পট ঘুরা -২য় পর্ব। এবারের সুন্দরবন ভ্রমণে থাকা হয়েছিলো অনিন্দ্য সুন্দর এক রিসোর্টে। নাম তার গোলকানন ইকো রিসোর্ট। বলা যায় সুন্দরবনের অন্যতম সেরা রিসোর্ট। রিসোর্টে যাওয়ার আগে দেখেছিলাম করমজল স্পট। এরপরে সেখানে একরাত থেকে সুন্দরবনের গহীনে গিয়েছিলাম ডিংগী নৌকায়। খাওয়া হয়েছিলো প্রতিবেলায় নানাপদের সুস্বাদু খাবার। ঢাকা থেকে আসা যাওয়া, থাকা- খাওয়া, ২ টি স্পট ঘুরা ও নানান পদের খাওয়া ২৫৫০ টাকায় হয়েছিলো।
অনেক চিন্তাভাবনা করে এই সিদ্ধান্ত নিলাম। আমার মেইন টার্গেট হলো ঢাকার ভেতরে কম খরচে হোম ডেলিভারি করা। আর ঢাকার বাইরে কুরিয়ারে বই যেন নষ্ট না হয় সেটা নিশ্চিত করা। যেহেতু আমার একটা মটরসাইকেল আছে, এবং এই মুহূর্ত অন্য কোনো জব কিংবা ব্যবসা করছি না, সেহেতু এই ব্যবসাটা করাই যায়। আমার লিস্টে অনেকেই আছেন যারা অনলাইন থেকে বই কেনেন। আপনারা যদি ঢাকায় হোম ডেলিভারি চান তাহলে অবশ্যই আমাকে স্মরণ করবেন, বান্দা হাজীর হয়ে যাবে আপনার দোরগোড়ায়। আর ঢাকার বাইরে যারা আছেন তারা যেন অক্ষত অবস্থায় বই পান সেটাও আমি নিশ্চিত করব ইনশাআল্লাহ। কার্যক্রম শুরু করব শীঘ্রই, আপাতত পেজ খুললাম। দোয়া করবেন সবাই।
পশ্চিমবঙ্গে অনেক মুসলমানই নিজের বড় বোনকে দিদি বলে ডাকে, অথবা না ডাকলেও দিদি মানে কী, তারা জানে। মুসলমানদের মধ্যে দিদিকে বুবু ডাকার চল বেশ। আমার কিছু উপন্যাসে ছোটবোন বড়বোনকে বুবু বলে ডাকে। 'অপরপক্ষ' এবং 'ব্রহ্মপুত্রের পাড়ে' -- এই দুটো উপন্যাসিকায় দু'বোনের কাহিনী বর্ণনা করেছি। ছোটবোন নূপুর বড়বোন যমুনাকে বুবু বলে। পশ্চিমবঙ্গে আমার ওই দুটো উপন্যাসিকা যারা পড়েছে, তারা অনেকেই আমার সঙ্গে কাহিনী নিয়ে আলোচনা করেছে। আমাকে কিন্তু বারবারই তখন মাথায় হাত দিয়ে বসে থাকতে হয়েছে। তারা ভেবেছে, আমার কাহিনীর চরিত্র তিনজন -- নূপুর, যমুনা আর বুবু। তারা বুবু যে দিদি জানে না, তারা মনে করে বুবু কারও নাম, কারণ তাদের অনেকের ডাক নাম বুবু। দুটো চরিত্রের মধ্যে কথোপকথন চলতে থাকলে তারা কিভাবে তিনটে চরিত্রের মধ্যে কথোপকথন চলছে ভেবে নেয়, আমার মাথায় ঢোকে না। একজন বললো, তোমার বইয়ে নূপুর একটু ভীরু, যমুনা ততটা ভীরু নয়, তবে বুবু বেশ সাহসী চরিত্র। আমি বললাম, বুবু আবার আলাদা চরিত্র কী করে হলো, যমুনাই তো নূপুরের বুবু, মানে দিদি! কী বলছো? পাঠিকা অবিশ্বাস- চোখে আমার দিকে তাকায়, যেন আমি মিথ্যে বলছি। দিদিকে যে বাঙালি- মুসলমানদের অনেকে বুবু ডাকে, এ তোমার জানা নেই? আকাশ থেকে পড়লো পাঠিকা, একেবারেই জানা নেই। তোমার রাজ্যের শতকরা তিরিশ ভাগ তো মুসলমান, তাই না? হ্যাঁ। ওদের দাদা দাদি নানা নানি চাচা ফুপা ডাক জানো না, কিন্তু হিন্দি ছবি দেখে তো জানো ডাকগুলো। তাছাড়া আমার বই যখন পড়ছো, তখন তো বোঝার কথা যে, বড়বোনকে বুবু বলে ডাকা হচ্ছে। অন্য কোনও কালচারের বা ভাষার বই যদি পড়ো তাহলে কি ওদের অনেক কিছুই জানা হয়ে যায় না? কোনও বইয়ে যদি পিটার নাম দেখ, তাহলে কি ভাবতেই হবে, এ তোমাদের কুকুরকে নিয়ে গল্প, যেহেতু তোমাদের কুকুরের নাম পিটার? নিজের ছোট্ট গন্ডি থেকে বেরোতে হয় দুনিয়াকে জানতে হলে! অবশ্য প্রতিবেশিকে যে না জানে, দুনিয়াকে কী করে জানবে! আমি কী বললাম পাঠিকা হয়তো বুঝতেই পারেনি। নূপুর আর যমুনার মতো নয়, বুবুর মতো চরিত্র যেন আরও নির্মাণ করি, সেই আশা ব্যক্ত করে বিদেয় নিয়েছে।
#রকমারি_রিভিউ_প্রতিযোগ_মার্চ 'অনেক কাল আগের কথা, এক সাধু বাস করতেন দূর্গম অরণ্যে। তিনি চিকিৎসা জ্ঞান দিয়ে মানুষ কি পশু, সবার রোগ সারাতে পারতেন। পারতেন না শুধু মৃত্যুকে ঠেকাতে। একদিন অরণ্যের মধ্যে খুঁজে পেলেন রহস্যময় প্রাচীণ এক গাছ। কি সেই গাছের মাহাত্ম্য?' - গল্প বলছিলো চা বিক্রেতা মান্নান মিয়া। তার টং দোকানে ভীড় লেগেই থাকে। হয়তো তার সুস্বাদু চা একবার খেলে দ্বিতীয়বার না খেয়ে কেউ থাকতে পারে না সেজন্য। উপরি হিসেবে মান্নান মিয়া মন ভালো থাকলে অদ্ভুত সব গল্প শোনায়। বিখ্যাত পন্ডিত গবেষক ড. মেহবুব আরেফীন দ্য ইকোনমিস্ট পত্রিকায় একটি আর্টিকেল লিখে হইচই ফেলে দিলেন। 'দ্য টি অফ শ্যানং' শীর্ষক রচনাটি পড়ে সবাই বলছে ডক্টরের কাছে আছে এক বিশাল রহস্যের চাবিকাঠি। সেই রহস্যের চাবির খোঁজে পিছে লেগেছে দেশ-বিদেশের সুযোগ-সন্ধানী দল। এদিকে, ঢাকা শহরে ঘটে চার চারটে খুনের ঘটনা। আপাতদৃষ্টিতে খুন হওয়া ব্যাক্তিরা একেক পেশার, একেক বয়সের। কিন্তু পুলিশের গোয়েন্দা রফিকুল ইসলাম আবিষ্কার করলেন প্রতিটি খুনের মধ্যেই রয়েছে সামঞ্জস্য। প্রতিটি লাশ পাওয়া গেলো চা দোকানের পাশে, একই রকম গুলিতে খুন করা হয়েছে। আর, লাশের পাশে দেয়ালে গ্রাফিতি এঁকে লেখা - 'দুধ চা খেয়ে তোকে গুলি করে দেব! ' কে এই অদ্ভুত খুনি? পাঠপ্রতিক্রিয়া: থ্রিলার পড়তে আমি সবসময়ই ভালোবাসি। তবু সত্যি বলতে কি, এই বইটা পড়তে আমার বেশ কষ্ট হয়েছে! কাটাকুটি লাশের বর্ণনা ও আমাকে পীড়িত করে না, কিন্তু অরুচিকর পুরীষ আর বর্জ্য এর উল্লেখ মাথা থেকে তাড়াতে মাঝে মাঝেই অন্য বইও পড়েছি। কাহিনীর প্রয়োজনে ডার্ক কিছু গল্পে আনাটা খারাপ নয়, কিন্তু এখানে অকারণে মানুষ থেকে শুরু করে পশুর বিষ্ঠার আলোচনা আরোপিত আর অপ্রয়োজনীয় লাগছিল। একই ভঙ্গিতে বারবার অনেকেই মুত্রত্যাগ করতে করতে নিজের মুত্রে মুখ থুবড়ে পড়লে লেখা শৈল্পিকতা হারায়। জাহিদ হোসেন এর 'ঈশ্বরের মুখোশ' পড়েছিলাম এর আগে। এই উপন্যাসে অনেক চরিত্র, পরিচিত বিভিন্ন নাম এর ট্রিবিউট আর ডার্ক ব্যাপার স্যাপার এনে লেখক হয়তো নীরিক্ষাধর্মী কিছু করতে চাইছিলেন, কিন্তু তাতে তাঁর আগের ঝরঝরে লেখার হাত বাধাগ্রস্ত হয়েছে। কাহিনীর শেষের দিকে গিয়ে একটু অগোছালো মনে হয়েছে। খুনের উদ্দেশ্য আমার কাছে পরিষ্কার বা জোড়ালো লাগে নি। গল্পের প্লটটা ভালো ছিল, অহেতুক ব্যাপারগুলো কমিয়ে আনলে শক্তিশালী হত। উপন্যাসটি নামের কারণে প্রকাশের আগে থেকেই চাঞ্চল্যের সৃষ্টি করেছিল। নামকরণ যে গল্পের সাথে মিল রেখেই তা বই পড়লেই জানা যায়। আমি ঠিক নিতে পারলাম না উপন্যাসটি, আমারই ব্যর্থতা। সবশেষে একটা ধাঁধা রেখে যাই - বলেন তো মানব ইতিহাসের সবচেয়ে গুরুত্বপূর্ণ গাছ কি? বই: দুধ চা খেয়ে তোকে গুলি করে দেব 
রকমারি বেস্ট সেলার লিস্টে বলা হয় না যে এগুলো বেস্ট বই, বলা হয় বেস্ট সেল মানে সর্বাধিক বিক্রিত। আমার বই বেশি পাঠক কিনলে আমার ভালো লাগবেই আমি পোস্টও দিবো। এটা নিয়ে কেউ তৃতীয় পক্ষ হিসেবে পোস্ট করলে বিষয়টা আমার কাছে হাস্যকর লাগে। দিলেন না আপনি গুরুত্ব, হলো না আমার বই সাহিত্য, তাতে সমস্যা কী 🤣🤣 রকমারিতে যদি বিসিএস বা জবের বই লিস্টে এড করা হয়, তাহলে এগুলোই বেস্ট সেল হবে। রকমারি একটি বানিজ্যিক প্রতিষ্ঠান। আর কিছুই না। বেস্ট বইগুলো খুঁজে পড়ে বের করুন। আমার বই পড়ে সমালোচনা করুন। বেস্ট সেল হলে ভালো হবে না, এটাও কেউ বলেনি। 😪😪 সহমত...... ❤
সুপ্রীম কোর্ট আইনজীবী সমিতির সম্মানিত সভাপতি সিনিয়র এডভোকেট এ এম আমিন উদ্দিন স্যারের ঐকান্তিক প্রচেষ্টায় মাননীয় প্রধান বিচারপতি রাজী হয়েছেন আগামী রবিবার থেকে হাইকোর্ট এর সব বেঞ্চ ভার্চুয়ালী চালু করার। ভাইজানেরা এখন চিন্তা কইরা দেখেন কোর্ট কইরা ভাত খাবেন নাকি প্রতীকী না খাওয়ার নাটক করবেন? যারা সভাপতির এই মহৎ উদ্দ্যোগের সাথে একমত নন তারা দয়া করে ভার্চুয়ালী সোহরাওয়ার্দী ভবনের দোতলার ফুড কোর্ট করতে পারেন। আইনজীবীদের প্রানের দাবী কোর্ট খুলে দেয়া, আদালতের বারান্দায় মাইকিং করে করে হকারী করা নয়। আদালত খুলে দেয়ার মতো ম্যাজিক আর কেউ করে দেখাইতে পারলে তার ভক্ত হয়ে যেতাম। কাজেই সিনিয়র এডভোকেট জনাব এ এম আমিন উদ্দিন স্যারের প্রতি কৃতজ্ঞতা রইল, আমাদের সৌভাগ্য যে আপনার মত একজন আইনজীবী বান্ধব নেতা পেয়েছি।
দেখবেন বাংলাদেশে কিছু বছরের মধ্যে, আমি ভালো মুসলিম, এইটা জনসম্মুখে প্রমাণের হিরিক লাগবে। অনলাইন ট্রেন্ড, মানুষের সোশাল পুলিশিং, ধর্ম নিয়ে আত্নতৃপ্তির বয়ান, অন্যকে ছুড়ে ফেলে দেয়ার সংস্কৃতি, অন্য বিশ্বাস নিয়ে ঠাট্টা তামাশা করা আমাদেরকে এমন একটা থ্রেটেনিং পর্যায়ে নিয়ে যাচ্ছে, অচিরেই 'ভালো মুসলিম' কার্ডটা আপনাকে বেশ একটা নিরাপত্তার অনুভূতি দিবে! আমাদের ধর্ম যে আমাদের নিজস্ব ফিলোসফি, ধর্ম যে ব্যক্তিগত উন্ময়নের প্লাটফর্ম হিসেবেও ব্যবহৃত হইতে পারে, এই ছোট কিন্তু অত্যন্ত গুরুত্বপূর্ণ বোধটা আমাদের মধ্যে নাই, ভবিষ্যতে আরো থাকবেনা। আমরা মনে করি, মানু্ষকে ছোট করা জায়েজ আছে। মানুষকে হিউমিলিয়েট করা খারাপ কিছু না। কিছু কিছু ক্ষেত্রে জরুরি। আমাদের সাবকনশাসে একটা স্যাডিস্ট, হিংসুটে রাক্ষসের বাস! আমার ধারনা আমাদের বেশিরভাগ মানুষের ছেলেবেলা কেটেছে অতি শাষনে, সাপ্রেশনে, ভয়ে, মাইর খেয়ে। ফলে বড় হতে হতে আমাদের ইন্টারেকশনে ভালোবাসা, দরদটা হাওয়া হয়ে গেছে। আমাদের মানসপটে সকল সমস্যার এক সমাধান, মারো, ছুড়ে ফেলো, ছোট করে, আঘাত দাও। অনকেই দেখবেন প্রায়ই বলে, কই আমরা তো মাইর খাইছি, আমরা কি মানুষ হইনাই। আসলেই হন নাই। আপনি স্যাডিস্ট হয়েছেন। আপনার বিশ্বাস ছাড়া অন্য বিশ্বাস নিতে পারেন না। আপনি সুযোগ পেলেই মানুষকে আঘাত দেন, ছোট করেন, খ্যাল খ্যাল করে হাসেন কাউকে বিপদে ঠেলে দিয়ে। ধর্ম তো বিশ্বাসের ফিলোসফি, যে পাত্রে এসে পড়ে সেই পাত্রের আকার নেয়। আপনাদের স্যডিস্ট মনের পাত্রে পড়ে জিনিসটা বড্ড জটিল হয় গেছে। বড্ড হিংসুটে হয়ে গেছে। এই সাবকন্টিনেটের দরিদ্র পিড়িত প্রতিযোগিতা মূলক ব্যটলফিল্ড আর স্টোন যুগের শিক্ষা ব্যবস্থায় আক্রান্ত মানুষদের মাঝে এসে ধর্মটা বড্ড ক্ষুদ্র মানসিকতার হয়ে যাইতেছে দিনে দিনে। ধর্ম আপনাকে কি বদলাবে, আপনি নিজেই ধর্মের বারোটা বাজিয়ে ছেড়েছেন।
হাতে গোনা ১/২ টা স্কুল ইতিমধ্যে এপ্রিল, মে, জুন মাসের বেতন বেশ ভালো কমিয়েছে এপ্রিসিয়েট করার মতো ব্যাপার কিন্তু এখনও অনেক স্কুলই বেতন কমানোর ব্যাপারে ভ্রূক্ষেপ করছে না উল্টা আমার দুই মেয়ের স্কুল ২ দিন পর পর এসএমএস করছে ‘বেতন দেন না কেন’ বলে আজকে আমি উত্তর দিয়েছি, “সাথে কি যেহেতু স্কুলে যাচ্ছে না দেখে আমার দুই মেয়ের টিফিনের খরচটাও বেঁচে যাচ্ছে, সেটাও পাঠিয়ে দিবো আপনাদের?” ‘কি সব বলেন?’ “স্কুলে আসতে না পারার কারণে আমার গাড়ির যে তেল খরচটা বেঁচে যাচ্ছে সেটাও দিব? নাকি বোতলে করে তেলটাই পাঠিয়ে দিব? কি ফরম্যাটে নিবেন আপনারা?” ‘এক্সকিউজমি... আন-রিজনেবল কথা বলবেন না... আমাদের যা প্রাপ্য তাই চাচ্ছি... আমাদের কি টিচারদের বেতন দিতে হবে না?’ “তা ঠিক আছে কিন্তু স্কুলে যে এখন কারেন্টের খরচটা বাঁচছে, সেটা কেন নিচ্ছেন? এটা কোন দিক দিয়ে রিজনেবল?” ‘আমরা অনলাইন ক্লাস করাচ্ছি না?’ “সেটা তো টিচাররা যে যার বাসা থেকে করছে... টিচারের পাশের ফুলদানি দেখেই বুঝা যায়... আমি স্কুলের কারেন্ট খরচের কথা বলছি” উনি চুপ একদম চুপ মনে হয় কারেন্ট চলে গেছে অপেক্ষায় আছি, ফিরে আসুক কারেন্ট... ফিরে আসুক বিবেক
কোয়ারেন্টাইনের কারনে দীর্ঘ সময় স্বামী-স্ত্রী একসাথে ঘরে আটকা থাকার ফলে, সেপারেশন রেট এবং পপুলেশন গ্রোথ উভয়ই বেড়ে যেতে পারে 😜😜😜
যোগা আমাদের প্রাচীন পরম্পরা।কোভিডের এই সময়ে যোগাভ্যাস অত্যন্ত প্রয়োজনীয়। করোনা সংক্রমণের প্রথম পর্বে মাননীয় প্রধানমন্ত্রী নরেন্দ্র মোদীজি আয়ুষের গাইডলাইন জারি করেছিলেন। সুস্থতার ক্ষেত্রে তা আমাদের সকলের অনুসরণীয় হওয়া উচিত। মহামারীর এই সঙ্কটের মধ্যেও মাননীয় প্রধানমন্ত্রীজির মার্গদর্শনে অর্থনীতিতে স্থিতি বজায় রয়েছে এবং তা প্রবাহমান। সকলের সহযোগিতায় আমরা কোভিডের প্রথম ঢেউকে মোকাবিলা করতে সক্ষম হয়েছি। দ্বিতীয় ঢেউও অনেকটাই সামলে উঠতে পেরেছি। আজ রাজ্য সরকারের উদ্যোগে সমগ্র ত্রিপুরায় জেলা ও মহকুমা স্তরে কোভিড বিধি মেনে যোগা দিবস পালিত হচ্ছে। তাতে সামাজিক সংস্থা, ক্লাবগুলিরও স্বতঃস্ফূর্ত অংশগ্রহণ রয়েছে। বিশ্ব যোগা দিবস উপলক্ষ্যে আয়োজিত অনুষ্ঠানে এনএসআরসিসি ইনডোর স্টেডিয়ামে অংশগ্রহণ করি। আমি সকলের কাছে অনুরোধ করব, আপনারা নিজেদের সুস্থ রাখতে কোভিড বিধি মেনে চলুন এবং নিয়মিত যোগাভ্যাস করুন।
খুব আশা করে আমরা করবো জয় শুরু করেছিলাম। উদ্দেশ্য- কিছু ছাত্র ছাত্রী যারা আর্থিকভাবে অসচ্ছল তারা অন্তত উপকৃত হোক।। প্রথমে ভেবেছিলাম কাজটা একটু কঠিনই হবে। কিছু নিবেদিতপ্রাণ শিক্ষক আমার সাথে থাকায় কাজটা সহজই মনে হচ্ছিল। কিন্তু বিধি বাম।৷আমাদের মহান ছাত্র ছাত্রী রা আমার কাজটাকে শেষ পর্যন্ত কঠিন ই বানিয়ে ছাড়ল। জয় হোক তোমাদের।। ছাত্রছাত্রী রা ক্লাসে নিয়মিত যোগদান না করার কারণে এবং বারবার অনুরোধ করা সত্ত্বেও ছাত্র-ছাত্রীরা কর্ণপাত না করায় আমার এ উদ্যোগ থেকে সবার কাছে বিশেষ করে আমার সন্মানিত শিক্ষকদের কাছে ক্ষমা চেয়ে সরে আসার ঘোষণা দিলাম।। হেরে গিয়ে কষ্ট পাওয়া ছাড়া আমার আর কিইবা করার আছে???? সবার জন্য শুভকামনা।।
বিয়ে এবং ডিভোর্স এ দুটোকে সামাজিকভাবে কঠিন করে রেখে আপনি কখনো সুস্থ সামাজিক কালচার আশা করতে পারেন না। প্রাপ্ত বয়স্ক মানুষের বায়োলজিকাল চাহিদা নিয়ম-কানুন-আইন কোন কিছু দিয়েই বেঁধে রাখা যায়না। উচ্চ দেনমোহর, সুপ্রতিষ্ঠিত পাত্র এবং বংশ মর্যাদায় না মিললে বাবা-মা তাদের কণ্যাকে বিয়ে দেবেন না। কণ্যার বয়স ত্রিশ গড়িয়ে যাক। তাতেও কিছু আসে যায়না। সব কণ্যা তো আর বসে থাকবেনা। এটা আশা করাটাও বোকামো। ভালো বেতনে চাকুরি পাওয়ার আগে ছেলেদেরও বিয়ে করার উপায় রাখে নাই সমাজ। তো এই ছেলে করবেটা কী? সবাই তো আর হাতের উপর ভরসা করে থাকবেনা। ফলে, সমাজে বাড়বে বিয়ের প্রলোভনে ধর্ষণ (!)। বিয়ে এবং বিচ্ছেদ দুটোই সহজ হলে তো আর প্রলোভন দেখানো লাগতোনা। বিয়ে শাদী করেই কাম কাজ করতো। ডাস্টবিনে ছোঁড়া নিস্পাপ মানব শরীর প্রাপ্তির পরিমাণও বাড়বে। নর্দমায় ফ্ল্যাশ হয়ে যাবে মানব ভ্রুণ। ডিভোর্সকে সামাজিকভাবে ব্যক্তির জন্য মানহানিকর করে রাখলে এবং নিয়ম কানুন কঠিন করে রাখলে ইন্টিমেট পার্টনার দ্বারা ভায়োলেন্স সহ্য করেই টিকে থাকতে হবে। মুখ খোলা যাবেনা। মুখ খুললেই বাবুল আক্তারের স্ত্রীর ভাগ্য বরণ করতে হবে।
উলামা, তালিবুল ইলমদের জনসম্পৃক্ততা আরও বাড়াতে হবে, এর কোন বিকল্প নেই। নিরাপদ সড়ক আন্দোলনে উনাদের থেকে তেমন ভিজিবল সাপোর্ট পাওয়া যায়নি। বাজারে মূল্যবৃদ্ধি সহ যেসব নাগরিক সমস্যা আছে, সেগুলো টাইম-টু-টাইম অ্যাড্রেস করে সাধারণ জনগণের সাথে না থাকলে সবসময় একটা মনঃস্তাত্ত্বিক বিভাজন থেকেই যাবে, আমরা বনাম তারা। যত তাড়াতাড়ি মেজরিটি এটা বুঝবেন, তত ভাল। আর শুধু বুঝলেই হবে না, সেটার উপর আমলও করতে হবে।
আমার অফিসের ওয়েস্ট বিন (ময়লার ঝুড়ি) এতদিন আমার বাম দিকে ছিল। যখনি কোনো ময়লা, ছেঁড়া কাগজ ফেলতে হতো, বাম দিকে ঝুঁকে সেই ঝুড়িতে ফেলে দিতাম। . গত ৩ দিন আগে অফিসের পিওন কোনো এক কারণে ঝুড়িটি সরিয়ে ডান দিকে রেখেছে। অদ্ভুত বিষয়, প্রতিবার যখনি কোনো ময়লা, ছেঁড়া কাগজ ফেলতে নেই, অটোমেটিক্যালি হাত ডান দিকে রাখা ঝুড়ির বদলে আগের ঝুড়ির জায়গা অর্থ্যাৎ বাম দিকে চলে যাচ্ছে। অবচেতন মনের কাজ। . মাত্র ৪/৫ মাসের অভ্যাস। বেশ কয়েকবার মনে মনে স্থির করেছি - ময়লার ঝুড়িটি আমার ডান দিকে এখন, বামে না। তারপরেও ভুল করে বামে ফেলতে নেই আমি। . অতি তুচ্ছ বিষয়। নিজের ওপরে নিজেই বিরক্ত হচ্ছিলাম। এই বিরক্তির মধ্যেই একটি কথা মাথায় এলো। . মাত্র ৪/৫ মাসের অভ্যাসের কারণে অবচেতন মনে যদি পুরনো অভ্যাসের দিকেই ফেরত যাই আমি, দীর্ঘ সময় মহান আল্লাহর অবাধ্যতায় লিপ্ত থাকলে, নামায-রোযা-যিকির-শাহাদাত থেকে মুখ ফিরিয়ে রাখলে, মৃত্যুর মতো ভয়ংকর সময়ে কিভাবে আমরা নিশ্চিত থাকি - মৃত্যুর আগে ঠিক ঠিক তাওবা করে শাহাদাত পড়ার পরম সৌভাগ্য আমাদের হবে? ______________ #সরল_চিন্তা
তাইলে এতদিন যে আন্দোলন অইলো ধর্ষকের শাস্তি চাই এর বিরোধিতা কেউ করলোনা কেন যেহেতু আইন হয়েও এর বিচার হবেনা❓
এভাবে ভাবতে পারেন- স্বাধীনতার ৫০ বছর পর দেশের এক মন্ত্রী বলছেন এক কম্পানির কারণে রাষ্ট্রযন্ত্র করোনা টিকা আমদানির বিষয়ে সঠিক সিদ্ধান্ত নিতে পারেনি। নাগরিক হয়ে ওঠায় আমাদের এখনও ঢের দেরী।
১লা মে-র কবিতা ' ৪৬ - সুকান্ত ভট্টাচার্য লাল আগুন ছড়িয়ে পড়েছে দিগন্ত থেকে দিগন্তে, কী হবে আর কুকুরের মতো বেঁচে থাকায়? কত দিন তুষ্ট থাকবে আর অপরের ফেলে দেওয়া উচ্ছিষ্ট হাড়ে? মনের কথা ব্যক্ত করবে ক্ষীণ অস্পষ্ট কেঁউ- কেঁউ শব্দে? ক্ষুধিত পেটে ধুঁকে ধুঁকে চলবে কত দিন? ঝুলে পড়া তোমার জিভ, শ্বাসে প্রশ্বাসে ক্লান্তি টেনে কাঁপতে থাকবে কত কাল? মাথায় মৃদু চাপড় আর পিঠে হাতের স্পর্শে কতক্ষণ ভুলে থাকবে পেটের ক্ষুধা আর গলার শিকলকে? কতক্ষণ নাড়তে থাকবে লেজ? তার চেয়ে পোষমানাকে অস্বীকার করো, অস্বীকার করো বশ্যতাকে। চলো, শুকনো হাড়ের বদলে সন্ধান করি তাজা রক্তের, তৈরি হোক লাল আগুনে ঝলসানো আমাদের খাদ্য। শিকলের দাগ ঢেকে দিয়ে গজিয়ে উঠুক সিংহের কেশর প্রত্যেকের ঘাড়ে।। ( শ্রমিক শ্রেণির জয় অনিবার্য। সবাইকে মে দিবসের শুভেচ্ছা)''
মানুষের অল্টারনেট ভরসা হয়ে উঠার কাজটা ধীরে সুস্থে রুমন ভাই আর মনীষাদিরা করেছে, বরিশালে বাসদ করেছে। একটা রাজনৈতিক প্রতিষ্ঠিত দলের লেগে থেকে ক্ষুদ্র চ্যারিটির কাজ কি করে সামাজিক আন্দোলন হয়ে উঠে এবং তা কি করে রাজনৈতিকভাবে মানুষের মাঝে প্রভাব ফেলে, বরিশাল তার অনন্য উদাহরণ হয়ে থাকবে। লাল সালাম কমরেড। এভাবেই তৈরি হোক রাজনীতির নতুন দিকদর্শন। গণমানুষের জন্য এভাবেই বিকল্প হয়ে উঠুক বামশক্তি। 
নিরব দুর্ভিক্ষের হাতছানি? করোনার আগের ৩ কোটি ৩৪ লক্ষের (সরকারি হিসাব ২০.৫%) সাথে নতুন ২ কোটি ৪৫ লাখ। পিপিআরসি-ব্রাক (বিআইজিডি) জরিপ মতে মার্চ'২০২১ এ মোট ৫ কোটি ৭৯ লক্ষ মানুষ দরিদ্র্য সীমায়। মোট জনসংখ্যার ৩৫% দরিদ্র্য। দেশের প্রতি তিনজন মানুষের একজন দরিদ্র্য যার দৈনিক আয় ১.৯৯ ডলারের কম। এটা দ্বিতীয় ধাক্কার লকডাউন শুরুর আগের হিসাব। সানেম করোনার প্রথম ধাক্কার লকডাউনের পরে দেখিয়েছে ৪২% মানুষ দরিদ্র্য, দ্বিতীয় ধাক্কার লকডাউনের পর সংখ্যাটা ৫০ শতাংশে পৌঁছাবে নিশ্চয়ই!
আমার অবস্থা এখন বাংলাদেশের ঠিকা বুয়া এবং গার্মেন্টসকর্মীদের সাথে প্রচণ্ড সাদৃশ্যপূর্ণ। যারা সপ্তাহের সাতদিন কাজ করে। ঘুম থেকে উঠে কাজে যায় আবার রাতের বেলা ফিরে চারটা খেয়ে ঘুমিয়ে পড়ে। আমার জীবনে কোন নারী দিবস নাই সবই কর্ম দিবস......... বাই দা ওয়ে, আই হ্যাভ রিয়ালাইজড , টাকা ইনকাম করা হচ্ছে পৃথিবীর সবচেয়ে সেক্সিয়েস্ট কাজ । এতদিনে বুঝলাম এইজন্য পুরুষরা ঘরের কোন কাজে আনন্দ পায়না এমনকি অতি সুন্দরী বউ এর প্রতিও আকর্ষণ হারায়ে ফেলে, কিন্তু ঠিকই প্রতিদিন সেজে গুজে অফিস যায় ........
পরকালের শাস্তি মুখ চিঁড়ে এফোঁড় ওফোঁড় হবে বারে বার যারা মিথ্যাবাদি। মাথা থেঁৎলে বিচূর্ণ হবে ওদের যারা ভন্ড-জ্ঞানী। জলন্ত অগ্নিকুণ্ডে ছুড়ে ফেলা হবে যারা ব্যাভিচারিনী ও ব্যভিচারী। রক্ত-পুজের সাগরে সাতরাবে ওরা ফিরতে চাইবে তীরে পাথর মেরে দেয়া হবে বাঁধা সুদ কী আর খাবি? এসবই হবে পরকালের শাস্তি জেনেও কীভাবে পাই স্বস্তি! ভাবলেই লাগে অস্বস্তি পাপের আকার তা যেন বিশাল হস্তি! ২৬ নভেম্বর ২০২০।
সকল গুজব ও সকল কল্পনা জল্পনার অবসান ঘটিয়ে আগামী ২১ জুন স্থানীয় সরকার নির্বাচন অনুষ্ঠিত হবে।
ছোট্ট শিশুটি মায়ের কোলে হাসছিল। ছয় মাসের এই ছেলেটাকে নিয়ে আজ মঙ্গলবার সকালে সৌদি আরব থেকে ফিরেছেন ৩২ বছরের এক নারী। তাঁর কথা, সৌদি আরবে যে বাড়িতে কাজ করতেন সেই সৌদি গৃহকর্তা শিশুটির বাবা। এখন এই সন্তানকে নিয়ে কিভাবে তিনি নিজের বাড়িতে যাবেন বুঝতে পারছেন না। কারণ সমাজ যে তাকেই কটু কথা বলবে। একদিকে শিশুটির হাসিমাখা ছবি দেখে আকেদিকে মায়ের এমন আহাজারি! বিস্তারিত শুনে দুপুর থেকে আমি ছটফট করছি। শাওয়াল মাসের রোজা রেখেছিলম। ক্ষুধার্ত অবস্থায় সেই ছটফট আরও বেড়েছে। আপনারা দেশের ১৭ কোটি মানুষ ঘটনা শুনে বলুন আমাদের করণীয় কী? বলেন এই শিশুটির দায় কার? আমরা কথা বলে জেনেছি এই নারীর বাড়ি ব্রাহ্মণবাড়িয়ায়। কথা বলে আমরা জানলাম, ২০১৯ সালের নভেম্বরে সৌদি আরব যাওয়ার পর থেকেই প্রতিনিয়ত নিয়োগকর্তা তাকে যৌন নিপীড়ন করতেন। একপর্যায়ে তিনি অন্তঃসত্ত্বা হয়ে পড়লে নিয়োগকর্তা দায়িত্ব না নিয়ে তাকে পুলিশের হাতে তুলে দেন। এরপর তাকে পুলিশ সৌদি আরবের সফর জেলে নিয়ে যায়। নয়মাস জেলে ছিলেন। সেখানেই শিশু সন্তানটির জন্ম। তিনি তার সন্তানের নাম রেখেছেন আবদুর রহমান। ওই নারী আমাদের কাঁদতে কাঁদতে বলেন, ”আমি কোথায় যাবো এখন এই ফুটফুটে বাচ্চাটাকে নিয়ে? আমার পরিবারের কেউ বিষয়টি জানে না। তাকে নিয়ে আমি পরিবারে ফিরতে পারবো না। সমাজের লোকেরা ভালো ভাবে নেবে না”। শাহজালাল আন্তর্জাতিক বিমানবন্দরের কর্মকর্তারা জানিয়েছেন, ওই নারী বিমানবন্দরে নেমেই বিমানবন্দর আর্মড পুলিশের কাছে যান। বিস্তারিত কলেন। এরপর পুলিশের দায়িত্বরত কর্মকর্তা ব্র্যাক মাইগ্রশন প্রোগ্রামের বিমানবন্দরের কর্মকর্তা আল আমিনকে জানান। এরপর ওই মা বর্তমানে ব্র্যাকের হেফাজতেই আছেন। আমাকে বলেন আমরা এখন কোথায় যাবো? কী করবো? আমি একই সঙ্গে ব্র্যাকের অভিবাসন কর্মসূচি প্রধান, একই সঙ্গে একজন সাংবাদিক, কিছুটা শিক্ষকতা করি আর সবচেয়ে বড় পরিচয় আমি মানুষ। সংবেদনশীল মানুষ। এই বাংলাদেশের একজন মানুষ। আপনারা বলেন এখন কী করবো? হ্যা, আমরা এই মায়ের পরিচয় গোপন রাখবো, এই শিশুটির জন্য কিছু একটা করার চেষ্টা করবো কিন্তু আমাকে বলেন এর শেষ কোথায়? বলেন কেন এই ঘটনাগুলোর সুষ্ঠু তদন্ত হবে না? আমরা কী শুধু দেশের রিক্রুটিং এজেন্সির বিরুদ্ধেই বলবো নাকি সৌদি আরবে দৃষ্টি দেব? আচ্ছা আমাদের দূতাবাস মেয়েটিকে পাঠিয়ে দেওয়ার আগে কেন খোঁজ নিলো না, সৌদি আরবের কোন বাড়িতে এই নারী কাজ করতেন? তাঁর নিয়োগকর্তা কে? এই নিয়োগকর্তার বিরুদ্ধে কী ব্যবস্থা নেয়া হলো? কেন প্রয়োজনে ডিএনএ টেস্ট করে সন্তানের পিতৃপরিচয় বের করা সব না? আমরা কেন এগুলো পারি না? আর এই ঘটনাই তো প্রথম নয়। এর আগে আমরা এই ধরনের ১২ টি ঘটনা দেখেছি। তাদর পাশে দাঁড়ানোর চেষ্টা করেছি। কিন্তু এই ধরনের অপ্রত্যাশিত ঘটনা যেন না ঘটে সে বিষয়ে আমাদের সোচ্চার ও নীতি নির্ধারকদের দায়িত্বশীল ভূমিকা প্রয়োজন। আপনাদের নিশ্চিই গত ২ এপ্রিলের কথা মনে আছে। সৌদি আরব থেকে ফেরা এক নারী নিজের নাড়িছেঁড়া আট মাসের শিশু সন্তানকে বিমানবন্দরে ফেলেই চলে গিয়েছিলেন। পরে সেই শিশুটির স্থান হয় সমাজসেবা অধিদপ্তরের ছোট মনি নিবাসে। এর আগে গত ২৬ মার্চ সৌদি আরব থেকে মানসিক ভারসাম্য হারিয়ে সন্তান দিয়ে দেশে ফিরেছেন নরসিংদী জেলার বেলাবো উপজেলার কুমারী শাহনাজ আক্তার (২৭)। শাহনাজ সৌদি আরবের মক্কাস্থ কেন্দ্রীয় জেলে মানসিক ভারসাম্যহীন অবস্থায় পুত্র সন্তান জন্মদেন। শাহনাজকে পাসপোর্টে বয়স পরিবর্তন করে গৃহকর্মীর কাজ দিয়ে সৌদি আরব পাঠায় একটা এজেন্সি। এর আগে ২৪ ফেব্রুয়ারী চার মাসের মেয়ে সন্তান নিয়ে ওমান থেকে দেশে ফিরতে বাধ্যহন সাথী আক্তার নামের এক নারী গৃহকর্মী। বিমানবন্দরে পৌছার পর সাথী আক্তার তার বিষয়টি এয়ারপোর্ট আর্মড পুলিশ অফিসে গিয়ে বলেন তার সন্তানের পিতা একজন ওমানি নাগরিক। তিনি বলেন নির্যাতনের একপর্যায়ে তিনি অন্তঃসত্ত্বা হলে তাকে ওমান পুলিশের কাছে তুলে দেওয়া হয়। এরপর ওমান ডির্পোটেশন ক্যাম্পে থাকা অবস্থায় তার সন্তানের জন্ম হয়। এমন ঘটনার তো শেষ নেই। গত পাঁচ বছরে অন্তত দশ হাজার নারী আশাভঙ্গের বেদনা নিয়ে ফিরেছেন সৌদি আরব থেকে। আপনারা বলেন এর শেষ কোথায়? শিশুটির ছবিটা যদি আপনাদের দেখাতে পারতাম। আমার ভেতরের যন্ত্রণা যদি আপনাদের দেখাতে পারতাম? মায়ের দুশ্চিন্তা যদি আপনাদের দেখাতে পারতাম? আপনারা যারা ফেসবুকে আছেন, যারা নেই, যারা এই দেশের নীতি নির্ধারক, যারা সাধারণ, যারা রাজনীতিবিদি। সবার কাছেই আমার প্রশ্ন। আপনারা বলেন, এই ঘটনার শেষ কোথায়? আপনারা বলেন এই শিশুটিকে কী জবাব দেবেন? কী জবাব দেবেন এই মাকে? কী জবাব দেবেন সৌদি ফেরা হাজারো নারীদের? কী জবাব দেবে বাংলাদেশ? কী জবাব দেবে সৌদি আরব? কী জবাব দেবে এই পৃথিবী?
জাতির উদ্দেশে ভাষণে মাননীয় প্রধানমন্ত্রী শেখ হাসিনা: ১৯৭১’র পরাজিত শক্তির একটি অংশ মিথ্যা, বানোয়াট, মনগড়া বক্তব্য দিয়ে সাধারণ ধর্মপ্রাণ মুসলমানদের বিভ্রান্ত করতে ইদানিং মাঠে নেমেছে। সমাজে অশান্তি সৃষ্টি করতে চাচ্ছে। …পরাজিত শক্তির দোসররা দেশকে আবার ৫০ বছর আগের অবস্থায় ফিরে নিয়ে যাওয়ার স্বপ্ন দেখছে। রাজনৈতিক মদদে সরকারকে ভ্রকুটি দেখানোর পর্যন্ত ধৃষ্টতা দেখাচ্ছে। বাংলাদেশের মানুষ ধর্মপ্রাণ, ধর্মান্ধ নয়। ধর্মকে রাজনীতির হাতিয়ার করবেন না। প্রত্যেককে নিজ নিজ ধর্ম পালনের অধিকার রাখেন। এ বাংলাদেশ লালন শাহ, রবীন্দ্রনাথ, কাজী নজরুল, জীবনানন্দের বাংলাদেশ। এ বাংলাদেশ শাহজালাল, শাহ পরান, শাহ মকদুম, খানজাহান আলীর বাংলাদেশ। এই বাংলাদেশ শেখ মুজিবের বাংলাদেশ; সাড়ে ষোল কোটি বাঙালির বাংলাদেশ। এ দেশ সকলের। এ দেশে ধর্মের নামে আমরা কোন ধরনের বিভেদ—বিশৃঙ্খলা সৃষ্টি করতে আমরা দিব না।
এত লকডাউন, নিষেধাজ্ঞা, চলাচলের সমস্যা, যানবাহনের অপ্রতুলতা, মহামারীর ভয়-ভীতির মধ্যে মধ্যেও ঢাকা শহর প্রায় ফাঁকা হয়ে গেল। যে পদ্ধতিতে ফাঁকা হয়ে গেল তা বিশেষভাবে পর্যবেক্ষণ করার মতো। কোনো বাধাই যে মানুষকে আটকানোর মতো যথেষ্ট না, সেটা বেশ বোঝা গেল। বাড়ি ফেরার জন্য মানুষের মরিয়া মনোভাবের পেছনে ১০১টা যুক্তি আছে। অর্থনৈতিক, সামাজিক, সাংস্কৃতিক নানা বড় বড় কারণ হাজির করা যেতে পারে। কিন্তু সবচেয়ে বড় যুক্তি এই শহর বসবাসরত ৯০ ভাগের বেশি মানুষকে আপন করে নিতে পারেনি। জীবিকার জন্য এখানে বাস করতে বাধ্য হলেও তারা এ শহরকে জাস্ট ডিজওন করেন। পৃথিবীতে এত অমানবিক শহর কি কোথাও আছে? জরুরি এক পরিস্থিতিতে শহর ছাড়া যাবে না জেনেও যে শহর অধিকাংশ লোক নির্দ্বিধায় শহর ছেড়ে চলে যায়?
অভিনন্দন স্বপন আংকেল ♡︎ সাবেক কৃতী ফুটবলার চট্টগ্রামের সন্তান তাহেরুল আলম চৌধুরী (প্রিয় ভাই তামজিদ তাহের এর শ্রদ্ধেয় পিতা) সাইক্লিং ফেডারেশনের সাধারণ সম্পাদক নির্বাচিত হয়েছেন।
আসছে আগামী সোমবার। মেঘ বলেছে এলবাম এর একটি গান হচ্ছে "বন্ধু যদি ভাবিস "। এই গানটির মিউজিক ভিডিও প্রকাশিত হবে আগামী সোমবার। আর যারা এলবামটি এখনো সংগ্রহ করতে পারেননি, এলবামটি অর্ডার করতে যোগাযোগ করুন মিউজিক আর্ট এর অফিসিয়াল ফেইসবুক পেজে।
চরকি নামের ওটিটি প্ল্যাটফর্মের জন্য শিহাব শাহিন পরিচালিত সিরিজ "মরীচিকা"র ট্রেলার। ট্রেলার চমৎকার লাগলো। পুরোই "নিশো"ময় ট্রেলার! and I loved that "miss, miss" part! Too good 💓
রুবেল কাকুর (রাজদীপ দাশ সোজিব) বিয়েতে আমার পারফরম্যান্স, কেউ হাত তালি না দিয়ে যাবেন না 😉 অঞ্চিতা মৈথিলী ০৭.০৩.২০২১
ইভ্যালি থেকে কুরবানীর পশু কেনার হালাল না হারাম এ বিষয়ক ফতোয়া আসা দরকার।
‘ভোর ৭টায় ক্রাশার মেশিনও যাই, এর লাগি রাইত সকাল সকাল ঘুমাই যাই ভাই, কালকে রাইত ১০টায় যখন আমার ছেলেডায় কইছে মা আমি ডাক্তারি পড়ার সুযোগ পাইছি, আমি পুয়াডারে ধইরা জোরে চিৎকার দিয়া কান্দি, আমার পুয়াডায়ও কান্দে’
এবারের ঈদটা কেমন যেন! সকাল সকাল উঠে পুত্রদের নামাজে পাঠানোর তাড়া নেই! বিকেলে বন্ধুদের দেখা নেই!! সন্ধ্যায় বাড়ীভরা মানুষের কলকাকলী নেই!!! তারপরও আছে অনেক কিছু... পুত্রদ্বয়ের মুখে হাসি আছে... মায়ের হাতের রান্না আছে... বাবার দেয়া সালামি আছে... আমায় ঘিরে আছে কাছের মানুষগুলো। কেন জানি বারবার মনে হচ্ছে প্রিয়তম মানুষটাও আছে- নিশ্বাসের খুব কাছে... #করোনার_দিনগুলোতে_ঈদ
চীন সরকার উহানে লক ডাউন দিয়েছিল যেন তারা কন্টাক্ট ট্রেসিং এর মাধ্যমে কে আক্রান্ত তাদের খুঁজে বের করে চিকিৎসা দিতে পারে। এ সময় যারা বাসায় ছিল তাদের ঘরে খাবার পর্যন্ত সরকার পৌঁছে দিয়েছিল। এ কারণে সে লক ডাউন কার্যকরীও হয়েছিল। অন্যদিকে বাংলাদেশে কী হয়েছিল এবং বর্তমানে হচ্ছে তাও আমরা দেখতে পাচ্ছি। বাংলাদেশ সরকার ভ্যাকসিন না পেলেও লাঠৌষধি প্রয়োগ করার ক্ষেত্রে বিশেষ দক্ষতা অর্জন করেছে এবং দিনশেষে সেটাকেই কোভিড ম্যানেজমেন্টের একমাত্র স্ট্র্যাটেজি হিসেবে বেছে নিয়েছে। লাঠির জোরে লকডাউন বা শক্তি দেখিয়ে শাটডাউন করে গরীব মানুষদের ক্ষুধায় কষ্ট দেওয়া ছাড়া আর কী উপকার হবে - এটা পাবলিক হেলথ স্পেশালিস্টরা খুব ভালোই জানেন। কেউ কী নেই যে সাহস করে সরকারকে সুপরামর্শটা দেবে? গরীব মারা লক ডাউন চাই না।
মূল্যহ্রাস অফার রাজনৈতিক, আত্মজৈবনিক ও সমসাময়িক বিষয়ের ওপর রচিত আমার প্রবন্ধের চার বইয়ের সম্মিলিত মূল্য ১৪১০ টাকা, কুরিয়ারখরচসহ সর্বমোট ১৫৫০ টাকা। কিন্তু চারটে বই একত্রে নিলে দিতে হবে সাকুল্যে ১৪০০ টাকা। অর্থাৎ একত্রে নিলে গুনতে হবে না কুরিয়ারখরচ। বিকাশ, নগদ, উপায় বা রকেটের মাধ্যমে ১৪০০ টাকা পাঠালেই কুরিয়ারের মাধ্যমে পৌঁছে যাবে এই চার প্রবন্ধগ্রন্থ। আলাদা কোনো খরচ ছাড়াই মহানগরগুলোয় থাকছে হোম ডেলিভারির ব্যবস্থা। উল্লেখ্য, আমার গল্পের দুই বই কুরিয়ারখরচসহ ৬৭০ টাকা হলেও একত্রে নিলে নেওয়া যাবে ৫০০ টাকায়। প্রবাসীরা কিনতে পারবেন আমার যেকোনো বইয়ের ই-বুক সংস্করণ। প্রতিটি ই-বুকের মূল্য হার্ডকপির মূল্যের দ্বিগুণ। প্রবন্ধের বইগুলোয় কী কী প্রবন্ধ আছে, তা দেখে নেওয়া যাবে নিম্নোক্ত পেজগুলো ক্লিক করে, পেজে বইগুলোর কিছু রিভিউও পড়া যাবে।
আজ কচির জন্মদিন। কচির সাথে আমাদের অনেক স্মৃতি। আমরা একসময় ৪ ফুট উচ্চতার দূরত্বে পাশাপাশি ছিলাম। নিকটতম প্রতিবেশি। আমাদের কত মধুর ছিল সেই দিনগুলি, আমাদের ভাটিয়ালির দিনগুলি.....
অধিক মুনাফার জন্যে, খোঁড়া অজুহাত দেখিয়ে শ্রমিক ছাঁটাই চলবে না। ✊
১৫ জুন মঙ্গলবার দিবাগত রাতে স্ত্রী সন্তানদের নিয়ে ঘুমানোর পর স্বপ্নে দেখেন ঘরের ভেতর অনেক মাছ ঢুকেছে। পরে তিনি স্বপ্নের মধ্যে সেই মাছ দা (বটি) দিয়ে কেটে টুকরো টুকরো করেন। পরে স্বপ্নের ঘোর কাটার পর তিনি বুঝতে পারেন তিনি স্বপ্ন দেখে স্ত্রী ও দুই সন্তানকে দা দিয়ে কেটে হত্যা করেছেন। স্বপ্নের মধ্যে তার নিজের শরীরেও দা দিয়ে আঘাত করেন হিফজুর। এ কথা জানিয়ে আদালতে হাউমাউ করে কান্না শুরু করেন তিনি।। সিলেটের গোয়াইনঘাটে পাঁচ মাসের অন্তঃসত্ত্বা স্ত্রী, দুই শিশু সন্তানকে কুপিয়ে হত্যার দায় স্বীকার করে আদালতে স্বীকারোক্তি দিয়েছেন আলোচিত ট্রিপল হত্যা মামলার একমাত্র আসামি হিফজুর রহমান (৩৮)। 🙄🙄🙄🙄 এ কেমন মাছ?? তাকে ঘুমের ইনজেকশন দিয়ে মৃত্যুদণ্ড কার্যকর করার জোর দাবী জানাচ্ছি।। মাতালদের এমন আকাশ কুসুম গল্প আগেও শুনেছি।।
আনন্দময় হয়ে উঠুক আজকের ছুটির দিনটি সবার। সকালে ঘুম ভাঙার পরে পতিদেব বললো, তোমাকে কেমন যেন বুড়ি বুড়ি দেখায়। কথাটা শোনার পর থেকে খুবই মনোক্সাইড অবস্থায় আছি। এই তথ্য আমাকে মেসেজ রিকু পাঠানো ভাতিজা, ভাগিনারা জানতে পারলে খুবই দুখু পাবে। আমার কি হবে ফ্রান্স...
ঐতিহাসিক হুল-দিবস এর শ্রদ্ধাস্মরণ। ````````````````````````````````````````````````` আসেন মে 'সার্জম সাকাম' পটম গিরৗ আঠারশ পঞ্চান্ন সালেরে ৩০শা জুনরে হাতাওয়াবন কীরৗ। সির্জও আবন হুল ... ১ আজ ৩০ জুন হুল দিবস। বাঙালিরা হুল চেনে না। বাঙালিরা বলি ‘সাঁওতাল বিদ্রোহ দিবস’। আমি মনে করি ভারতবর্ষ ইংরেজের পদানত হওয়ার পর বিভিন্ন সময়ে ভারতবর্ষের বিভিন্ন কোণে কোণে বিদ্রোহ ধূমায়ীত হয়েছে। দামামা বেজে উঠেছে, কিন্তু সত্যিকারের বিদ্রোহ বা গণযুদ্ধ আরম্ভ করে সাঁওতালরা। সত্যিকারের গেরিলা যুদ্ধ করে ইংরেজদের শাসনকে আক্ষরিক অর্থেই চ্যালেঞ্জ করে সাঁওতাল বিদ্রোহ, তথা হুল। বিশেষত সিঁধু-কানু দুই ভাইয়ের ইতিহাস বিবৃত হলেও ওই এক পরিবার থেকেই ছয় ভাইবোন (সিধু,কানু,বিরসা,চাঁদ,ভৈরব,আর দুই বোন ফুলমনি এবং ঝানু মুর্মু ) নেতৃত্ব দেয়। সংগঠিত করে পৃথিবীর ইতিহাসে বিরল দৃষ্টান্ত। এদের ডাকে একত্রিত হয়েছিল চারশত গ্রাম আর সেই সব গ্রামের হাজার হাজার মানুষ। (বইটি সাধু ভাষায় লিখিত বলে সেখান থেকে কপি করায় সেই ভাষারীতি রেখে দেওয়া হলো) ২ ১৮৫৫ খ্রিষ্টাব্দের ৩০শে জুন সিদু-কানুর গ্রাম ভাগনাদিহিতে চারিশত গ্রামের প্রতিনিধি হিসেবে প্রায় দশহাজার সাঁওতাল সেই সভায় উপস্থিত হয়। এই সভার প্রথমে সিদু ও তাঁহার পর কানু কক্তৃতা করেন। দুই নায়কের বক্তৃতায় দীর্ঘকালের সঞ্চিত ক্রোধ ফাটিয়া পড়িতে থাকে। তাঁহারা একে একে বলিলেন সাঁওতাল-জীবনের দুঃখের কাহিনি, ইংরেজ-জমিদার-মহাজন-পুলিশের অত্যাচারের কাহিনি, জমিদার-মহাজনদের নিকট সাঁওতালদের সপরিবারে দাসত্বের কাহিনি, তাহাদের দ্বারা সাঁওতালদের স্ত্রী-কন্যার-ইজ্জতনাশের কাহিনি। অসহনীয় দৃঃখ-লাঞ্ছনার ভারে পীড়িত, আজন্মপদদলিত দশ সহস্র সাঁওতাল গর্জিয়া উঠিল। তাহারা সংকল্প গ্রহণ করিল। ৩ যদিও সুপ্রকাশ রায়-এর মত ঐতিহাসিক লিখেছেন ‘মূল বিদ্রোহ সংঘটিত হয় ১৮৫৫ সালে, কিন্তু উইকিপিডিয়া কোত্থেকে এরও আগের কিছু তারিখ উল্লেখ করে, যেমন ১৭৮০,১৮১১, ১৮২০, ১৮৩১ সালেও সাঁওতাল বিদ্রোহ হয়ছিল। আগেই বলেছি; এইসকল ছোট ছোট বিদ্রোহ আদপে বিদ্রোহ ছিল না। এগুলো ছিল আন্দোলন। কোনো একটা ইস্যুতে আন্দোলন। সত্যিকারের মহাবিদ্রোহ ওই ১৮৫৫ সালেই। এ সম্পর্কে আরও তথ্য- "১৮৫৫ সালেই যে সাঁওতাল বিদ্রোহের সূচনা তা নয়, এর আরও ৭৫ বছর আগে ১৭৮০ সালে সাঁওতাল জননেতা তিলকা মুরমুর (যিনি তিলকা মাঞ্জহী নামে পরিচিত) নেতৃত্বে শোষকদের বিরুদ্ধে সাঁওতাল গণসংগ্রামের সূচনা হয়। তিনি সর্বপ্রথম সাঁওতাল মুক্তিবাহিনী গঠনের মাধ্যমে পাঁচ বছর ধরে ইংরেজ শাষকদের বিরুদ্ধে সংগ্রাম চালান। ১৭৮৪ সালের ১৭ জানুয়ারি তাঁর তিরের আঘাতেই ভাগলপুরের ক্লিভল্যান্ড প্রাণ হারান। ১৭৮৫ সালে তিলকা মাঞ্জহী ধরা পড়েন এবং তাঁকে ফাঁসি দেওয়া হয়। পরবর্তী সময়ে ১৮১১ সালে বিভিন্ন সাঁওতাল নেতার নেতৃত্বে দ্বিতীয়বার গণ-আন্দোলন গড়ে তোলা হয়। এরপর ১৮২০ সালে তৃতীয়বার এবং ১৮৩১ সালে চতুর্থবার সাঁওতাল গণসংগ্রাম গড়ে ওঠে।" ৪ যা হোক, ৩০ শে জুন তারিখের সমাবেশ হইতেই “সমতল ক্ষেত্রের উপর দিয়া কলিকাতাভিমুখে অভিযানের সিদ্ধান্ত ঘোষণা করা হয় এবং ১৮৫৫ খ্রিষ্টাব্দের ৩০ শে জুন কলিকাতার দিকে এই বিপুল অভিযান আরম্ভ হয়। এই অভিযানে কেবল মাত্র নেতৃবৃন্দের দেহরক্ষী বাহিনীর সংখ্যাই ছিল প্রায় ত্রিশ হাজার। সাঁওতালগণ গৃহ হইতে যে খাদ্য সঙ্গে লইয়া আসিয়াছিল তাহা যত দিনে শেষ হয় নাই, ততদিন অভিযান সুশৃঙ্খলভাবেই চলিয়াছিল। কিন্তু রসদ শেষ হইবার পর পরিচালকহীন ক্ষুদ্র ক্ষুদ্র সশস্ত্র দলগুলি অত্যন্ত বিপজ্জনক হইয়া উঠে। ইহার পর লুণ্ঠন অথবা বলপূর্বক খাদ্য-কর সংগ্রাম অপরিহার্য হইলে নেতৃবৃন্দ দ্বিতীয় পন্থাই উচিত বলিয়া মনে করেন, কিন্তু সাধারণ সাঁওতালগণ অবলম্বন করে প্রথম উপায়টি।“ বিদ্রোহী বাহিনী পাঁচক্ষেতিয়ার বাজারে আসিয়া উপস্থিত হয়। এই বাজারে মানিক চৌধুরী গোরাচাঁদ সেন, সার্থক রক্ষিৎ, নিমাই দত্ত ও হিরু দত্ত নামে পাঁচজন কুখ্যাত বাঙালি মহাজন ব্যবসায়-কেন্দ্র স্থাপন করিয়া সাঁওতালদের শোষণ-উৎপীড়ন চালাইতেছিল। বিদ্রোহীগণ ইহাদের পাঁচজনকেই হত্যা করিয়া প্রতিশোধ গ্রহণ করে। ৫ আট মাসব্যাপী বিদ্রোহের শেষ পর্যায়ে লেফটেন্যান্ট ফেগানের পরিচালিত ভাগলপুরে হিল রেঞ্জার্স বাহিনীর হাতে সাঁওতালদের পরাজয় ঘটে। সিধুকে ভগনাডিহি গ্রামে গুলি করে হত্য করা হয়। সাঁওতাল বিদ্রোহের মহান নেতা কানুকে ইংরেজ উপনিবেশবাদীরা ফাঁসি দেয় ১৮৫৬ সালের ২৩ ফেব্রুয়ারী ৷ তাঁর বয়স তখন মাত্র ছত্রিশ বছর৷ ৫২টি গ্রামের ২৫১ জনের বিচার হয়। তাদের মধ্যে সাঁওতাল ১৯১, ন্যাস ৩৪, ডেম ৫, ধাঙ্গড় ৬, কোল ৭, গোয়ালা ১, ভূঁইয়া ৬ ও রাজোয়ার ১। সাঁওতাল বিদ্রোহের নেতৃত্ব যে শুধুই সিধু-কানু বা চান্দ-ভাইরোরা দিয়েছেন তা নয়, ব্রিটিশ সেপাইরা ফুলো মুরমুকে নৃশংসভাবে ধর্ষণ ও হত্যা করে তাঁর লাশ রেললাইনে ফেলে রেখে যায়। ইতিহাসের প্রথম বীরাঙ্গনা হিসেবে সাঁওতাল জাতিসত্তা তাঁকে আজও শ্রদ্ধাভরে স্মরণ করে। অবশেষে ১৮৫৬ সালের ফেব্রুয়ারির প্রথম সপ্তাহে ইংরেজদের সঙ্গে লড়াইয়ে সিধু নিহত হন এবং দ্বিতীয় সপ্তাহে কানুকে ফাঁসি দেওয়া হয়। কার্ল মার্কস তার 'Notes on Indian History'-এ সাঁওতাল বিদ্রোহকে 'গেরিলা যুদ্ধ' হিসেবে আখ্যায়িত করেছেন। ৬ আমার ৩১ মে তারিখে লেখা পোস্ট, যা আমার বই "উপমহাদেশের কৃষক বিদ্রোহ - ব্রিটিশবিরোধী গণতান্ত্রিক সংগ্রামের গৌরব আলেখ্য" থেকে কিছু অংশ- “একজন দারোগা অন্যায়ভাবে কতিপয় সাঁওতালকে গ্রেপ্তার করিয়া থানায় লইয়া যাইতেছিল। পথে বিদ্রোহীরা তাহাদিগকে আটক করিয়া তাহাদের নায়ক সিদু ও কানুর নিকট লইয়া যায়। এইভাবে কাজে বাধা পাইতে দারোগাটি অভ্যস্ত ছিল না। সে ক্রোধে আত্মহারা হইয়া চিৎকার করিয়া উঠিল : ‘কে তুই সরকারি কার্যে বাধা দিস্!’ একজন বলিলঃ ‘আমি কানু, এ আমার দেশ।’ দ্বিতীয় জনবলিল : ‘আমিসিদু, এ আমার দেশ।’ *** দারোগা পূর্বে কখনো এরূপ উত্তর শোনে নাই। সাঁওতাল জনতা ক্রমশই স্ফীত হইতে লাগিল এবং নায়কদের নির্দেশে ধৃত সাঁওতালগণকে মুক্ত করিল। তৎক্ষণাৎ দুই ভ্রাতার (সিদু ও কানুর) মন স্থির হইয়া যায়। কানু চিৎকার করিয়া ঘোষণা করেন : “হুল (বিদ্রোহ) আরম্ভ হইয়া গিয়াছে। চারিদিকে শালের ডাল পাঠাইয়া দাও। এখন আর দারোগা নাই, হাকিম নাই, সরকার নাই। আমাদের রাজা আসিয়া গিয়াছে।” “রাজা-মহারাজদের খতম কর! দিকুদের (বাঙালি মহাজনদের) গঙ্গা পার করিয়া দাও! আমাদের নিজেদের হস্তে শাসন চাই!” হুল বিদ্রোহ বা সাঁওতাল বিদ্রোহ দিবসের শ্রদ্ধাঞ্জলি শেষ করব সাঁওতাল ভাষার কবি মনোজীত মুর্মুর লেখা একটি কবিতা দিয়ে- .............................................. || আলিঞ গে সিধু কানু || মূল কবিতাঃ মনোজীত মুর্মু ------------------------ আসেন মে 'সার্জম সাকাম' পটম গিরৗ আঠারশ পঞ্চান্ন সালেরে ৩০শা জুনরে হাতাওয়াবন কীরৗ। সির্জও আবন হুল ... সানাম মানমি কঃ তাঁহেন কানা চুমুল। এন হঁবন তেঁঙ্গো না থারে থার, বার জাঙা লাহাকাতে আড়াগাবন সেঁঙেল সার। আলিঞ দ সিধু- কানু, অড়ারে দ মিৎ চুপুৎ জমাঃ বানু, এন হঁ বন সাব আ আঁ-সার, সাব আবন তাড়ওয়ারী ̶ তুঞ কওয়াবন ইংরেজ, মাঃ কওয়াবন বায়রী। মায়াম লিঁজি কানা যাওদিন, এম হঁ ক হিজুঃ কানা সারাদিন। মায়াম লিঁজি রেহঁ, জিইউ চালা রেহঁ, সুখবন সাঁওয়ারা এনতে রেহঁ। ভাবানুবাদঃ || আমরা দুজন সিধু কানু || ------------------------------------ আঠারোশ পঞ্চান্ন তিরিশে জুন নিয়ে যাও শালপাতায় মোড়া নিমন্ত্রণ। বিদ্রোহ হল শুরু হুল - বনবাসী জনগণ ভয়েতে আকুল। বনমাঝে দাঁড়াইনু সবে সারে সার, ঘরে ঘরে বাড়ন্ত খাবার দাবার। সাহসে করিয়া ভর বাড়াইয়া জানু। সদলে এগিয়ে যাই মোরা সিধু-কানু। ধর ধনু-তির, ধর তরবারি, আগুনের ফলা ধর তাড়াতাড়ি - দাও বিঁধে, ফেল কেটে বৈরীসেনা কর শেষ। সারা দিনমান করব রক্ত-স্নান, জীবনের পণ-- সুখেরই সন্ধান, লক্ষ্য মোদের-- দুঃখের অবসান, চিরতরে হবে স্বাধীন মোদের দেশ। .................. মনজুরুল হক ৩০ জুন, ২০২১ মার্জনাঃ গত বছরের লেখা। এবার সময়-দেহ-মন পারমিট করল না।
 ------বার্নি স্যান্ডর্স----- যুক্তরাষ্ট্রের ডেমোক্রেট দলীয় গুরুত্বপূর্ণ সিনেটর। প্রেসিডেন্ট নির্বাচনে প্রার্থী হতে দলীয় নমিনেশনের প্রাইমারীতে অনেকদিন যাবত লড়াই করছেন। এবারো লেগে আছেন বাম ঘেঁষা মধ্যপন্থী এই সিনিয়র রাজনীতিক। আজ তাঁর পেজে অন্য অনেক ভাষার পাশাপাশি বাংলাও একটি পোস্ট দিয়েছেন। এ থেকে যুক্তরাষ্ট্রে বাংলা ভাষাভাষীদের গুরুত্বপূর্ণ হয়ে উঠারও প্রমাণ পাওয়া যায়।
আপা, রমজান মাসে এইসব হাবিজাবি বইপড়া বাদ দিয়া ধর্মীয় বই পড়েন। স্যরি ভাই, আমি বিটিভি'র লোক না🥱🥱 উত্তরে তিনি দুইদিন ধরে নিরুত্তর😔😢
সকালে অফিসে যাবার সময় গাড়ীতে বসে ফেসবুক স্ক্রল করছিলাম । হঠাৎ চোখ আটকে গেল একটা স্ট্যাটাসে-৫ দিন বয়সি জীবন মৃত্যুর সন্ধিক্ষনে থাকা এক কন্যা শিশুর জন্য AB+ ব্লাড দরকার । পরে লক্ষ্য করে দেখলাম যার মেয়ে তিনি একজন সাংবাদিক । আমার ফ্রেন্ড লিস্টে আছেন তবে খুব একটা পরিচিত মনে হলোনা । স্ট্যাটাসে দেয়া নাম্বারে ফোন করলাম । দেখলাম তিনি আমাকে চিনে ফেলেছেন । হয়তবা আমার নাম্বার সেভ করা ছিল । জিজ্ঞেস করলাম কখন ব্লাড লাগবে । তিনি বললেন ডাক্তারের সাথে আলাপ করে আমাকে জানাবেন । এদিকে সকাল ১১ টা থেকে সন্ধ্যা সাতটা পর্যন্ত আমার সিরিজ অব মিটিং । কেবল ফ্রি বলতে লাঞ্চ আর জোহরের নামাজের সময়টা । মিটিংয়ের মাঝেই মেয়ের বাবা সাংবাদিক এহসান আল কুতুবি ফোন করলেন । আগ্রাবাদ মা ও শিশু হসপিটালে আইসিইউতে তার মেয়ে এডমিটেড । অক্সিজেন পাচ্ছেনা ঠিক মতো । আমাকে সেখানে যেতে অনুরোধ করলেন । আমি মিটিং শেষ করে লাঞ্চ ব্রেকে আমার এক সহকর্মীকে সাথে নিয়ে ব্লাড ডোনেশনের জন্য রওয়ানা দিলাম । কুতুবি ভাই আমাকে রিসিভ করলেন । জানালেন, কয়েকজন ব্লাড ডোনেট করতে এসে ফিরে গেছেন ক্রস ম্যাচিং না হওয়ায় । আমার সাথে ম্যাচিং হলো । ব্লাড ডোনেট করে যখন ফিরছি তখন তিনি বললেন, ভাই, মেয়েটা খুব কষ্ট পাচ্ছে । দোয়া করবেন আল্লাহ যেন ওকে আমাদের মাঝে ফিরিয়ে দেন । আমি আবেগপ্রবণ মানুষ । তার কথায় আমার কলিজাতে মোচড় দিয়ে উঠল । জোহরের আযান হচ্ছে তখন । বললাম, ভাই আমি নামাজে সুমাইয়া জন্য দোয়া করব । আল্লাহ তাকে সুস্থ করে দেবেন ইনশাআল্লাহ ! কুতুবি ভাই বললেন , ভাই, তিনি তো বহু মিরাকেল করেন । ডাক্তাররা যখন আশা ছেড়ে দিয়েছেন তখন আমি আকাশের দিকে তাকিয়ে শুধু প্রার্থনা করছি । আমারো দুটো সন্তান আছে । আমি বেশিক্ষণ সেখানে আর দাঁড়াতে পারিনি । চোখ আর বুকের সাথে যুদ্ধ করে টিকে থাকাটা খুব কষ্টের । আমি গাড়িতে চড়ে বসলাম । আমার সহকর্মী আমাকে একটা টিস্যু এগিয়ে দিয়ে বলল, স্যার, সুমাইয়া সুস্থ হয়ে উঠবে ইনশাআল্লাহ !
মা দিবস, বাবা দিবস, পহেলা বৈশাখ, হিজরি নববর্ষ, ইংরেজি নববর্ষ, ঈদে মিলাদুন্নবী, জশনে হায়দার, ব্যক্তিগত জন্মদিন ইত্যাদি দিবসকেও আস্তে আস্তে বিকল্প পারিবারিক গেটটুগেদারের উপলক্ষ হিসেবে প্রতিষ্ঠিত করুন। ঐসব দিবসেও বাচ্চা কাচ্চাদের নতুন জামা কাপড় কিনে দেবেন। তাহলে ঈদের উপর চাপ কমবে। বাচ্চাদের নতুন কাপড়ের ব্যাগ পানিতে পরে গেছে সেই কাপড় তুলতে বাবা পানিতে ঝাঁপ দিয়ে মরতে বসেছিলো- এইসব নিউজ দেখলে কষ্টে বুক ভেংগে যায়। এত আবেগ কেন আমাদের! ছোট একটা দেশ অল্প ক'টা রাস্তা। ঈদ উপলক্ষে বাংলাদেশে তিন দিনে দুইকোটি লোক রাস্তায় নেমে পড়ে৷ এইটা সামাল দেওয়া হজরত উমর (রাঃ) এর পক্ষেও কঠিন হইতো।
জীবনানন্দ দাশ আর কাজী নজরুল ইসলাম একই বছর জন্মগ্রহণ করছেন। দুইজনেই গ্রেট কবি। একই সময়ে তাঁরা কলকাতা ছিলেন। অথচ একজনার সাথে আরেকজনার ঐভাবে কখনো আলাপ হয় নাই। খুব সম্ভবত দেখাও হয় নাই। . আর এদিকে শাহবাগী কবিগুলায় একটায় আরেকটারে এক সন্ধ্যা দেখতে না পারলেই মুমূর্ষু হয়ে যায়।
মাস্টারশেফ অস্ট্রেলিয়ায় বাংলাদেশী কিশোয়ারের জয় জয়কার। আমি মাস্টারশেফ এর ফ্যান না, আগে কখনো এই অনুষ্ঠান দেখা হয়নি। তবে এবার কিশোয়ারের ভিডিও ক্লিপগুলো দেখলাম, খুব মনোযোগ দিয়ে। যে জিনিসিটা ভালো লাগলো, কিশোয়ার সেখানে একটা ক্লিয়ার অবজেকটিভ নিয়ে কাজ করছে - সে বাংলাদেশী খাবার কে বিশ্বের কাছে পরিচয় করিয়ে দিচ্ছে। এখন পর্যন্ত সে যেসব আইটেম রান্না করেছে সেগুলোর মধ্যে যা যা উল্লেখযোগ্য হলো - ভুনা তরকারি, কুমড়া ভাজি, বেগুন ভর্তা পরোটা মাছের ঝোল চাটনি ফুচকা খিচুরি বিচারকরা দেখি এগুলো খাচ্ছে আর মুগধ হচ্ছে। হবেই বা না কেন ? ওরা কি জানে বাংলার ঘরে ঘরে আমাদের সেই নানী দাদী থেকে শুরু করে মা খালারা - প্রত্যেকেই একেকজন একেকটা আদি -অকৃত্রিম 'মাস্টারশেফ'? এখনো তো কিশোয়ার তোমাদের 'সরিষা ইলিশ' খাওযাই ই নাই, বাছারা। খেলে বুঝবা, মাস্টারশেফ করে কয় ? আমি নিশ্চিত, 'সরিষা ইলিশ' নামের অমৃতসম আইটেমটা কিশোয়ার রেখে দিয়েছেন ফাইনালের ট্রাম্প কার্ড হিসেবে। এই জিনিস একবার শুধু জাজদের সামনে এনে রাখতে পারলে তার চ্যাম্পিয়ন হওয়া ঠেকায় কে ? শুধু দরকার ফাইনাল পর্যন্ত পৌঁছানো। কিশোয়ারের যে জিনিসটা আমার বেশি ভালো লাগছে সেটা হলো - তিনি সেখানে বাংলাদেশি ঐতিহ্য তুলে ধরছেন....একদম বাংলাদেশিদের মতো করেই। যদিও তিনি কোন প্রজন্মের মাইগ্রেন্ট , কখনো বাংলাদেশে এসেছেন কিনা, আমি জানি না, তবুও তার এই অরিজিনালিটি টা ভাল্লাগছে। ভাল্লাগছে ,তিনি 'ভুনা'কে ভুনাই বলছেন। পরোটা কে পরোটাই বলছেন, পারাঠা বলছেন না। খিচুরি কে খিচুরিই বলছেন, খিচরি না। কিশোয়ার কী সুন্দরভাবে বাংলার অরিজিনালিটি মেইন্টেইন করছেন সেই অস্ট্রেলিয়াতে বসেই ! আর আমরা ? . মাওয়া ঘাটে ইলিশ মাছের হোটেলের নাম দিচ্ছি 'হিলশা প্রজেক্ট' ... আমরা কত্ত স্মার্ট, হুম ? #GoKishwar ❤️
স্বাগতিক! স্বাগতিক সুবিধা! হ্যাঁ, স্বাগতিক সুবিধা যেকোন খেলাতেই আছে। স্বাগতিকে খেলার সুবিধাও আছে, অর্থনৈতিক সুবিধাও আছে। কে না স্বাগতিক হতে চায়! কোপা'য় এবারসহ ব্রাজিল ৬ষ্ঠ স্বাগতিক। আর্জেন্টিনা ৯ বার। এবার হলে আর্জেন্টিনার ১০ হতো, ব্রাজিলের থাকতো ৫! উরুগুয়ে ও চিলি ৭ বার করে; এমনকি, পেরুও ৬ বার! এবার তো ব্রাজিল কোপা'কে উদ্ধার করেছে। প্লেয়ার, জনগণ, আদালত কেউ চায় নি স্বাগতিক হতে। ব্রাজিল স্বাগতিক না হলে এবার কোপা'ই হতো না! রাজনৈতিক, অর্থনৈতিক, ভৌগোলিক সব দিক থেকেই তো লাতিনে প্রধান দেশ ব্রাজিল। তাদের তো ৪৭ বারের মধ্যে ২৫ বারই স্বাগতিক হওয়ার কথা! ব্রাজিলের এত্ত ক্ষমতা, ফিফা, কনমেবল, রেফারি, এমনকি ভিডিও প্রযুক্তি - সবাই তাদের কথায় উঠে বসে; কিন্তু কোপা'র স্বাগতিকই হতে পারে না!
পুলিশের চাকরীর একটা আকর্ষনীয় দিক হল ঘুরেফিরে সিনিয়রদের সাথে বিভিন্ন কাজে দেখা হয়ে যাওয়া।প্রতি বছরের শেষের দিক বিভাগীয় পদোন্নতি পরীক্ষা কমিটির সদস্য হিসেবে অনেককেই কাজ করতে হয়। মান্যবর আইজিপি স্যারের অনন্য উদ্যোগ সারা দেশে কেন্দ্রীয়ভাবে পরীক্ষা গ্রহন। আমি বিশ্বাস করি বাংলাদেশ পুলিশে প্রচলিত এই পরীক্ষা পদ্ধতি দেশের সকল বিভাগের ক্ষেত্রে প্রয়োগ করলে অনিয়মের কোন সূযোগ থাকবেনা। এবারের পরীক্ষাগুলো হচ্ছে দেশের বিভিন্ন পুলিশ ট্রেনিং সেন্টারে। আমি রংপুর রেন্জের ছয় সদস্য বিশিষ্ট পরীক্ষা কমিটির একজন সদস্য। সভাপতি জিআইজি এসপিবিএন জনাব গোলাম কিবরিয়া স্যার, সদস্য সচিব অতিরিক্ত ডিআইজি রংপুর পিটিসি জনাব আবুল কালাম আজাদ। সদস্য হিসেবে পুলিশ হেকো এর দুই জন এআইজি এবং এসপি গাইবান্ধা। গত মাসে তিনটি পরীক্ষা হয়ে গেছে, পুহেকো থেকে পরীক্ষার একদিন আগে প্রশ্নপত্র আনা, পরীক্ষা শুরুর ঘন্টা দুয়েক আগে সে প্রশ্ন বোর্ডের সকলের সামনে খুলে ফটোকপি করা, পরীক্ষা কেন্দ্রে প্রেরন, পরীক্ষা গ্রহন শেষে খাতা কোডিং করে ঐ রাতেই একজন এডিশনাল এসপি দিয়ে পুহেকো এ পৌছানো, পুহেকো কমিটি কর্তৃক উত্তরপত্র মূল্যায়ন শেষে টেবুলেশনের যে প্রক্রিয়া তাতে অনিয়ম করার সূযোাগ নেই একেবারেই। মেধা ও যোগ্যতাই পদোন্নতির একমাত্র ভিত্তি নিশ্চিত করতে সকল বিভাগেই এর বাস্তবায়ন জরুরী। যে কথা গিয়ে শুরু করেছিলাম সিনিয়র স্যারদের সাথে দেখা হওয়ার বিষয়টি। প্রথমত বর্তমান সভাপতি স্যার আমার মনিপুর স্কুলের অগ্রজ, সেটা জানলাম এবার, চাকরী দিবনের শুরুতে স্যারের অধীনে কাজ করেছি এসি ডিবি হিসেবে, স্যার পুলিশ সুপার ময়মনসিংহ থাকাকালীন তার অধীনে অতিরিক্ত পুলিশ সুপার, শেরপুর হিসেবে আরেকটি পরীক্ষা কমিটিতে ছিলাম আর অতিরিক্ত ডিআইজি আজাদ স্যার পুলিশ একাডেমীতে আমাদের কোর্স কো-অর্ডিনেটর , পরে প্রবেশনার হিসেবে কাজ করেছি পন্চগড়ে, সেখানে তিন মাসে অনেক স্মৃতি স্যারের সাথে। আজ রংপুরে পরীক্ষা পূর্ববর্তী ব্রিফিংয়ে স্যার ও সহকর্মীদের সাথে।
ব্যাটারি রিকশার বডির ভারসাম্য বা ব্রেকের ঝুঁকি নিরসনের কথা না বলে একেবার রাস্তা থেকে তুলে দেয়ার পক্ষে যারা কথা বলেন তাদের এই ধরনের চরম ও নিষ্ঠুর মনোভাবের পেছনে আসলে কি ধরনের মানসিকতা কাজ করে? তাদের ব্যাক্তিগত দুর্ঘটনার অভিজ্ঞতা? ব্যাটারি রিকশার মাধ্যমে চালকদের কি পরিমাণ পরিশ্রম লাঘব হয়েছে তা উপলব্ধি করবার ব্যর্থতা? এমপ্যাথির অভাব? নাকি শ্রেণীগত অসুয়া যে "রিকশাওয়ালার বাচ্চারা" "আমাদের মূল্যবান" বিদ্যুৎ ব্যবহার করে এরকম আরাম করে নবাবের মতো রিকশা কেন চালাবে! কোন প্রযুক্তির যদি ইনহেরেন্ট সমস্যা না থাকে এবং প্রযুক্তিটা যদি তার জন্য প্রয়োজনীয় হয় তাহলে মানুষ সেটার কোন সমস্যা থাকলে তার সমাধানের কথা বলে, পুরোপুরি নিষিদ্ধ করার কথা প্রথমেই বলে না। পুরোপুরি নিষিদ্ধের প্রশ্ন তখনই আসে যখন এটা প্রমাণিত হয় যে সমস্যাগুলো সমাধানের অযোগ্য। ব্যাটারির মাধ্যমে মোটর ঘোরানোর মধ্যে কোন ইনহেরেন্ট বিপদ নাই, বরং সারা দুনিয়া সেদিকেই যাচ্ছে। গ্রাম কিংবা মফস্বলে ব্যাটারি রিকশার জনপ্রিয়তা দেখে সহজেই বোঝা যায় রিকশা চালক এবং যাত্রী উভয়ের কাজে লাগছে বলেই এটা দিন দিন জনপ্রিয় হচ্ছে। হ্যা, ব্রেক কিংবা বডির ব্যালেন্স কিংবা চালকের অদক্ষতা বা অসতর্কতার কারণে দুর্ঘটনা হচ্ছে কিন্তু তা ততটা ভীতি তৈরি করছেনা যে মানুষ ব্যবহার করা বন্ধ করে দেবে। বরং অনেক নিয়মিত ব্যবহারকারীর মধ্যে আকাঙ্খা আছে যে আধুনিক যন্ত্রপ্রকৌশল বিদ্যা কাজে লাগিয়ে এটার ডিজাইনটা যেন উন্নত করা হয়, নিরাপদ করা হয়। আসলে আজকের দিনের বাস ট্রাক রেল কিংবা মোটর সাইকেলের যতটুকু নিরাপত্তা ম্যাকানিজম আছে সেটা তো একদিনে তৈরি হয়নি, নানান গবেষণা পরীক্ষা নিরিক্ষার মধ্যে দিয়ে এ জায়গায় পৌছেছে, তারপরেও তো এগুলোর কারণে অনেক দুর্ঘটনা ঘটে এবং বহু মানুষের প্রাণহানি হয়। কিন্তু এগুলো নিষিদ্ধের দাবী তো কেউ তোলেন না, তারা বরং এগুলোকে কেন্দ্র করে বিভিন্ন নিয়মকানুন/রেগুলেশান তৈরি ও সঠিক ভাবে প্রয়োগ করার কথা বলেন। তাহলে ব্যাটারি রিকশার ক্ষেত্রেও কেন একই ভাবে এগুলোকে নিরাপদ করা, লাইসেন্সের আওতায় নিয়ে আসা, চালকদের প্রশিক্ষণের ব্যবস্থা করা, অর্থের বিনিময়ে নির্দিষ্ট স্থানে চার্জিং এর ব্যবস্থা করা ইত্যাদি দাবী না তুলে স্রেফ নিষিদ্ধ করার প্রশ্ন আসছে! 
লকডাউনে গরীবের দুইটা অপশন: ১. রাস্তায় কান ধরে উঠবস করা ২. কারখানায় পুড়ে ছাই হয়ে যাওয়া আগে এদের শোষণ করা হইতো, মারা হইতো। এখন সংগে যোগ হয় তীব্রতম অপমান এবং যন্ত্রণা।
২৮ বছর আর কেউ কইতে পারবি না, তয় ২৮ মিনিট কইতে পারস। আর্জেন্টিনা সর্বশেষ কাপ জিতছে ২৮ মিনিট আগে।
গত বছরের আজকের দিনের স্মৃতি। গত বছর অবশ্য এবারের মত এত তীব্র শীত ছিল না।
সুন্দরবনে গিয়েছিলাম। কুমির, শুকর, ভোদড়, সজারু, বানর, হরিণ ছাড়াও আরো অনেক কিছু দেখেছি। বাঘ দেখিনি কিন্তু বাঘের পায়ের ছাপ দেখেছি। পায়ের ছাপ দেখেই গা শির শির করে উঠেছিলো। বাঘ না দেখে কোনো আফসোস নেই কারন আমরা সিরাজ ভাইকে দেখেছিলাম। আমাদের সাতজনের দলে দুইজন ওয়াইল্ড লাইফ ফটোগ্রাফার ছিলো, একজন পত্রিকার রিপোর্টার ছিলো আর আমরা তিন বন্ধু বিশুদ্ধ পর্যটক বাকি একজন হচ্ছেন সিরাজ ভাই। সিরাজ ভাই বেশিরকম বাঙ্গালি, তারচেয়ে বেশি সিলেটী। ওয়াইল্ড লাইফ ফটোগ্রাফার দুজনের মধ্যে একজন আবার কলকাতার। বাংলাদেশে এসেছেন শুধুমাত্র একটা পাখির ছবি তুলতে। সেই পাখি নাকি আবার বাংলাদেশ সুন্দরবন ছাড়া আর কোথাও পাওয়া যায় না। আমরা দিনরাত বাঘ খুজেছি তিনি খুজেছেন পাখি আর সিরাজ ভাই খুজেছেন নেটওয়ার্ক। খাওয়া আর ঘুম ছাড়া সিরাজ ভাইয়ের কাজ ছিলো স্ট্যাচু অফ লিবার্টির মতো মোবাইল ফোন হাতে দাঁড়িয়ে থাকা। উনি সাথে করে প্রায় এক হালি ফোন নিয়ে এসেছিলেন, একটাতেও নেটওয়ার্ক নেই। হঠাত হঠাত চেঁচিয়ে উঠতেন ‘এক দাগ এক দাগ’ বলে। ফটোগ্রাফার দুজন ছিলেন ভীষণরকম পরিবেশবাদী। আমাদের উপর নির্দেশ ছিলো, আমরা যাতে উজ্জ্বল কাপড়চোপড় না পরি, উচ্চস্বরে কথা বলাও নিষেধ ছিলো। এতে বনের পশুপাখির সমস্যা হতে পারে। আমরা সব আবর্জনা ব্যাগে ভরে রাখতাম। যখন বনে নামতাম তখন ব্যাগটা সাথে করে নিয়ে নিতাম আর চিপসের প্যাকেট, চকলেটের খোসা, সিগারেটের প্যাকেট, সিগারেটের ফিল্টার, পানির বোতল যা পেতাম কুড়িয়ে ব্যাগে ভরে নিতাম। কটকা বীচ থেকে আমরা দুই বস্তা চিপসের প্যাকেট কুড়িয়েছিলাম। এই বস্তাগুলো বোটে করে খুলনায় নিয়ে এসেছিলাম, বোটের ক্যাপ্টেন সেগুলো খুলনায় ডাস্টবীনে ফেলবে। সিরাজ ভাইও পরিবেশবাদী হয়ে গেলো, আমাদের সাথে চিপসের প্যাকেট কুড়ালো। হঠাত একটা বড়সড় গর্জন গাছ দেখে বলল, ইডা দেইখা তো জিব্বায় পানি আইসা গেলো। আমরা জিজ্ঞাসু দৃষ্টিতে তার দিকে তাকালাম, তার মুখে জল আসার হেতু জানতে। সিরাজ ভাই বলল, হবিগঞ্জ হইলে অখনই দাও কুড়াল আইনা কাইটা লইতাম, এই গাছের কাঠ দিয়া ফার্নিচার বানাইলে একশ বছরেও কিছু হইবো না। হেভী জিনিস। পরিবেশবাদীদের ততক্ষণে হার্টফেইল হওয়ার দশা। কলকাতার দাদা পাখি না পেয়ে একটা গোখরার ছবি তুলে এনেছেন। উনি বেজায় খুশি কারন গোখরা সহজে দেখা যায় না। কিভাবে মানুষ সাপ মেরে পরিবেশের ক্ষতি করছে তাই নিয়ে আলোচনা হচ্ছিলো। সিরাজ ভাই ঘুম থেকে উঠে চোখ ডলতে ডলতে আসলেন, গোখরার ছবি দেখে নিতান্ত তাচ্ছিল্য ভরা কন্ঠে বললেন, ইডা! ইডা তো গত বিষুদ বারে একটা মারলাম। হবিগঞ্জে পত্যেকমাসে একটা তো মারিই। আমাদের বিস্ময় দৃষ্টি এবং পরিবেশবাদীদের মনের দাগ গ্রাহ্য না করে তিনি নিজের বীরত্বে গৌরব প্রকাশ করতে করতে মোবাইলে নেটওয়ার্কের দাগ খুজতে উপরে উঠে গেলেন। বোট চলছে হঠাত ক্যাপ্টেন ইঞ্জিন বন্ধ করে দিলো। ফিসিফিস করে আমাদের বলল, পাখি। ফটোগ্রাফার দুজন অতিদ্রুত নিঃশব্দে তাদের ক্যামেরাগুলো নিয়ে চলে আসলেন। ঠোটে আঙ্গুল দিয়ে সবাইকে চুপ থাকার নির্দেশ দিলেন একজন। হাতির শুঁড়ের মতো লম্বা লেন্সওয়ালা ক্যামেরা তাক করে রেখেছেন একটা গাছের নিচের দিকে। সবাই মূর্তি হয়ে বসে আছে, বোট নিঃশব্দে এগিয়ে যাচ্ছে গাছের দিকে। নিঃশ্বাস নিতেও ভয় পাচ্ছিলাম আমরা, নিঃশ্বাসের শব্দে যদি পাখি উড়ে যায়। আমরা গাছের একেবারে কাছে পৌঁছে গেলাম, ঠিক এমন সময়ে সিরাজ ভাই নেটওয়ার্ক খুজে পেলেন। লাফ দিয়ে উপরে উঠে উনি যেই উচ্চস্বরে হ্যালো বললেন, তাতে আমাদের মনে হলো, ফোন ছাড়াই কাঙ্খিত ব্যাক্তি তার কথা শুনতে পেতো। সিরাজ ভাইয়ের ‘হ্যালো’র তীব্রতায় মুহুর্তেই আশেপাশের বনে যাবতীয় পশুপাখির মধ্যে আতঙ্ক ছড়িয়ে পড়লো। চিৎকার চেচামেচী করে বনের মধ্যে সব ছুটে পালালো। দুই একটা পশু যে আতঙ্কে হার্ট ফেইল করে মারা যায়নি, সে কথা কেউ নিশ্চিত করে বলতে পারে না। পাখি উড়ে চলে গেলো, সিরাজ ভাইয়ের নেটওয়ার্কও চলে গেলো। ফটোগ্রাফারদের মুখে হতাশা, সিরাজ ভাই তাদের কাছে গিয়ে সান্ত্বনা দিচ্ছে, আরো উছা জাগাত উঠলে পাওয়া যাইবো। -এই পাখি উচুতে থাকে না। সিরাজ ভাই বিরক্ত হয়ে বললেন, ধুর মিয়া পাখি! আমি কই নেটওয়ার্কের কতা। সিরাজ ভাই ফিসফিস করে কথা বললেও এক মাইল রেডিয়াসে সে কথা অনায়াসে শোনা যায়। নেটওয়ার্ক বিরহে তিনি বিরস মুখে বোটের ছাদে বসে আছেন। হঠাত চেঁচিয়ে উঠলেন, কুম্বুর, কুম্বুর মইরা পইরা আছে। আমরা ছুটে এসে দেখলাম মরা কুমির মাথা তুলে পরিমরি করে পানিতে ঝাপ দিয়ে পালিয়ে গেলো। আমাদের সবার দৃঢ় বিশ্বাস কুমিরটি মরাই ছিলো, সিরাজ ভাইয়ের চেচামেচী শুনেই জেগে উঠে পালিয়েছে। আমার দেখা খাটি মানুষদের মধ্যে হবিগঞ্জের সিরাজ ভাই একজন। কৃত্তিম ভদ্রতা, নকল সভ্যতা এসব কিছুই তার মধ্যে ছিলো না। বিদায়ের আগে তার নোট খাতায় সবার নম্বর টুকে নিলেন। আমরা হ্যান্ড শেক করতে হাত বাড়িয়ে দিলাম, তিনি হ্যান্ড শেকের তোয়াক্কা না করে জড়িয়ে ধরলেন। ছলছল চোখে সবাইকে হবিগঞ্জ যাওয়ার দাওয়াত দিলেন। ভদ্রতার দাওয়াত না, একেবারে খাটি দাওয়াত। আমরা জানি হবিগঞ্জ গেলে প্রান উজার করে দিবে লোকটি। হবিগঞ্জের অনেক সুন্দর জায়গার বর্ণনা দিলেন। তারপর বললেন, হবিগঞ্জে আসেন, কুনো প্রবলেম হবে না। ঐদিকে সব মোবাইলের নেটওয়ার্ক আছে, পুরা চাইর দাগ। (পুরনো পোস্ট) 
হরেক প্রজাতির ক্যাকটাস আর সাকুলেন্ট আছে, কিনে বা না কিনে, দুইভাবেই দেখতে পারেন।
আমি অবশ্য কিছু একটা আঁকার পর নিচে ওইটার নাম লিখে দিই। নইলে মানুষ বুঝতে পারে না। একবার নির্দিষ্ট একটা ডিজাইন বোঝানোর সুবিধার্থে গরু এঁকে কলিগকে দেখিয়ে বললাম, ধরেন এই গরুটা এখানে ঘাস খাইতেছে। কলিগ অবাক হয়ে জিজ্ঞেস করছিলো, এখানে গরু কোনটা আর ঘাস কোনটা?
দুইজনই কথা বলেন দারুণ। ইফতি ভাই তো বহুগুণে গুণান্বিত একজন মানুষ। ওমর ফারুক ভাইয়ের কাছ থেকে এখনো শিখে যাচ্ছি, বিশেষ করে তার ডিজিটাল স্টোরিগুলো... যে বিষয়, তা নিয়ে সরাসরি আলোচনা অ্যাকাডেমিক অঞ্চলে হয়েছে কিনা জানা নেই... এমসিজে নিউজের এই আয়োজনের সংগেই থাকুন...
ডিভোর্সড এক মহিলা। একটা মেয়ে বাচ্চা উনার, পড়াশোনা করে ৬ষ্ঠ শ্রেণিতে। তেমন কোনো আয় নাই। সমাজের জঞ্জাল বয়ে যায় স্বামীহীন এই মহিলা এবং কিশোরী মেয়েটার উপরে। আমাদের #নব_আলো প্রজেক্টের আলো দিতে চাই এই পরিবারের অন্ধকার দূর করতে। আমাদের ঢাবি-র এক ছাত্র আশরাফুল এই আলোর মশাল নিয়ে যাবে। জ্বালানি দিবেন #নব_আলো জ্বালাতে? মানুষের পাশে, জীবনের তরে মানুষ মানুষের জন্য ফাউন্ডেশন
জীবনে প্রথম শুটিং এর জন্য হিজাব পরা৷ জানি ভালো হয়নি,আমাকেও ভালো দেখাচ্ছেনা। নেক্সট টাইম আরও পরিপাটিভাবে পরবো,ইনশাআল্লাহ 😀 ফটো তুলেছেন আমার একান্ত ব্যক্তিগত ফটোগ্রাফার সিরাজুম মুনির ❤️
উচ্চগতিতে গাড়ি চালানোর দোষ আমার আছে। এক মাসের ব্যবধানে সর্বমোট বাংলা চল্লিশ হাজার টাকার মত জরিমানা খেয়েছি। অন্তরাত্মা জ্বলে যাচ্ছে। সুইডেনের রোডে স্পিড ক্যামেরা থাকে, অক্টোবরের মাঝখানে ৫০ এর রোডে ৫৮ চালিয়েছিলাম দেখে ক্যামেরা ক্লিক করেছিল আর পোস্টে ২ হাজার ক্রুনার জরিমানা করে বিল পাঠিয়ে দিয়েছে। ৩০ দিনের মধ্যে দিতে হবে। এবং গতকাল এক সিভিল পুলিশ হাইওয়েতে দুই কিলোমিটার রাস্তা পেছন থেকে আমার গাড়ি ভিডিও করে। আমি ৭০ এর রাস্তায় ৯০ চালাচ্ছিলাম। ব্যাস পেছন থেকে ভউয়াও সাইরেন আর নীল আলো ফেলে দাঁড় করাল এবং খুব সুন্দর একটা হাসি দিয়ে ধরিয়ে দিলো ২ হাজার ৪ শত ক্রুনার জরিমানা। ৩০ দিন সময়। বৌ অনেক কথা শুনিয়েছে। তবে সাথে একটা কাজ হয়েছে। নিজের অজান্তেই এখন স্পিডলিমিট ধরে রাখছি। এটার প্রয়োজন ছিল। বাংলাদেশে নতুন ট্রাফিক আইন কে স্বাগত জানাই। ...
একসময় আমার হাতের লেখা দেখে অনেক স্টুডেন্টের বড় বোন আমার প্রেমে পড়ে যেতো। একবার এক স্টুডেন্টের বড় ভাই প্রেমে পড়ে গিয়েছিল। সেই থেকে আর সুন্দর করে লিখতাম না। 😑
আর্জেন্টিনা কী খেলল রে ভাই! শুধুমাত্র স্পেইনকেই এর চাইতে ভালো ফুটবল খেলতে দেখছি বর্তমান বিশ্বে। ইউরো সেরা স্পেইন আর কোপা সেরা আর্জেন্টিনার মধ্যে একটা ফ্রেন্ডলি ম্যাচ হবে নাকি ঢাকা অথবা টরোন্টোয়? আর আর্জেন্টিনার এই ৮ নাম্বার প্লেয়ারটা কে? সেই মামা কিন্তু! মেসি যে সর্বকালের সর্বশ্রেষ্ঠ খেলোয়াড়, এটা আর কী বলব? #শামীমআহমেদ #CopaAmerica #ArgentinaVsBolivia #Messi
প্রিয় লেখকের মৃত্যুতে শোকাহত হয়ে লেখা... "মহামতি ফিহা একটু চিন্তিতভাবে বললেন, ‘হুমায়ূন, আপনি কথা বলবেন না। একটু রেস্ট নিন। আপনার বিপি কিন্তু কমে যাচ্ছে।’ হুমায়ূন আহমেদ বললেন, ‘ফিহা, মনিটরে না তাকিয়ে থেকে এখানে এসে একটু বসুন, কথা বলি। আমার যাওয়ার সময় হয়ে গেছে। এই টান কেউ আটকাতে পারবে না। আচ্ছা, আপনার সময় সমীকরণ কী বলে, দরজার ওপাশেও কি সময় এমন চলমান থাকবে, নাকি স্থির হয়ে যাবে?’"
গার্মেন্টস শ্রমিক এবং অন্য শ্রমিকদের সবার আগে টিকা দেন। তাহলে রোগ ছড়ানো কমবে।।
"আচ্ছা, তোমাকে মেঘ নামে ডাকি না কিছুটা সময়? তবে, এই আষাঢ়ে বৃষ্টি কিছু হবেই হবে!" খণ্ড বা দ্বিখণ্ডিত দাঁড়কাক পড়ছি। নিয়েছি বইমেলায় বেহুলাবাংলা থেকে (স্টল নং ৫২১-৫২৩) কবি মো দেলোয়ার হোসেন এর জন্য শুভকামনা। যিনি দক্ষিণাঞ্চলের এক গ্রাম থেকে নিভৃতে লিখে চলেছেন।
ওপারে ভালো থাকবেন মাসুদুল হক #লিটন ভাই।অাপনাকে মিস করবো খুব।#স্টিলারে বাজানো সময়গুলো অামার জীবন অনেকখানি বদলে দিয়েছে।শিখেছি অাপনাদের কাছ থেকে অনেক কিছু।সব সময় উৎসাহ দিতেন।#স্টিলার করার পাশাপাশি অামি নাটাই করছিলাম দেখে অনেকে অনেক কথাই বলছিলো।কিন্তু অাপনি সাহস যুগিয়ে গেছেন।পরবর্তীতেও অামার খবর নিতেন ফোন করে কিম্বা ম্যাসেন্জারে কল করে।অনেক ম্যাসেজ জমে অাছে ইনবক্সে।লাভিউ ভাইয়া।অাল্লাহ অাপনাকে জান্নাতুল ফেরদৌস দান করুন।অামিন।
শুভ নববর্ষ ১৪২৮ বঙ্গাব্দ বৎসরের অনান্য দিনের মত নতুন বৎসরের ১ম দিনও শুরু করলাম 🙏🙏গীতা পাঠ, 🙏🙏কৃষ্ণ নাম এবং ঠাকুরের শ্রী চরণে প্রনাম নিবেদনের মাধ্যমে🙏🙏জানি না ঠাকুরের কৃপা কখন পাবো 😪😪 #P.C- নিজের অজান্তেই ২টা ছবি তুলেছিল প্রিয় ভাই রাহুল দে ♥️♥️ ♥️খুব মিস করছি আমার পরিবারকে♥️
আমি আসছি গান শোনাতে। আর কিছুক্ষণ পর ঠিক ৯টায় ফেইসবুকে ক্লিক ইউকে বিডি টিভি করে দেখুন।
গভীর শোক প্রকাশ করছি। একুশে পদকপ্রাপ্ত শিক্ষাবিদ ও বিশিষ্ট সমাজবিজ্ঞানী প্রিমিয়ার বিশ্ববিদ্যালয়ের উপাচার্য প্রফেসর ড. অনুপম সেনের সহধর্মিণী উমা সেনগুপ্তা (৭২) গতরাত ১টা নাগাদ পরলোকগমন করেছেন। আমরা তাঁর আত্মার শান্তি কামনা করছি। ঔঁ দিব্যান লোকান্ স গচ্ছতু। শোকসন্তপ্ত পরিবারের প্রতি জানাই আন্তরিক সমবেদনা। তাঁর শেষকৃত্য অনুষ্ঠান পটিয়া থানার ধলঘাট গ্রামে অনুষ্ঠিত হবে। উল্লেখ্য, উমা সেনগুপ্তার পিতা বিপ্লবী সুবোধ বল ব্রিটিশবিরোধী বিপ্লবী মাস্টারদা সূর্য সেনের সহযোদ্ধা হিসেবে চট্টগ্রাম অস্ত্রাগার লুণ্ঠন ও জালালাবাদ যুদ্ধে অংশগ্রহণ করেন। তাঁর দুই ভ্রাতা টেগরা বল ও প্রভাস বল জালালাবাদ যুদ্ধে শহীদ হন। তাঁর বড় ভাই লোকনাথ বল এই যুদ্ধের সর্বাধিনায়ক ছিলেন। প্রয়াত উমা সেনগুপ্তা স্বামী, এক কন্যা, এক নাতি ও এক নাতনি রেখে গেছেন। উমা সেনগুপ্তা ১৯৪৮ সালের ১০ সেপ্টেম্বর চট্টগ্রামের বোয়ালখালী উপজেলার কানুনগোপাড়া গ্রামে জন্মগ্রহণ করেন। মৃত্যুকালে তাঁর বয়স হয়েছিল ৭২ বছর। 
হরিন এক লাফে ২৩ হাত পযন্ত যেতে পারে আর বাঘ এক লাফে ২২ হাত পযন্ত যায়। এদের একসাথে দৌড়াতে দিলে বাঘ হরিন কে কখনো ধরতে পারবে না। কিন্তু হরিন মাঝে মাঝে পিছনের দিকে তাকিয়ে বাঘের দুরত্ব দেখার চেষ্টা করে। হরিনের সব থেকে বড় ভুল পেছনের দিকে তাকিয়ে অন্যের অবস্থান জানতে চাওয়া। তাই হরিনের মতো আমরা কোন ভুল না করে, জীবনে অনেক ভুল ও স্মৃতিময় গল্প থাকবে এটা নিয়ে এত বেশি চিন্তা করা যাবে না। বার বার ভুল স্মৃতিগুলোর দিকে না তাকিয়ে নিজের লক্ষ্য স্থির করে সামনের দিন গুলো নিয়ে ব্যস্ত থাকতে হবে, সফলতার জন্য এটাই মোক্ষম হাতিয়ার ।
আমি তোমার, খেলার পুতুল দিব্যি খেলি যেমন খেলাও। তবু কেন হিসেব মেলাও!
না প্রাগৈতিহাসিক, না প্রত্নতাত্ত্বিক, না পরিত্যক্ত এখনো।এই ঘরে কেউ থাকেনা যদিও।এই ঘর কোন গৃহস্থালী কাজেও হয় না ব্যবহার। তিনটে বিশাল খাট চিরস্থায়ী বন্দোবস্তের মতো অমলিন যতদিন ছিলো মানুষের বসবাস।বাবা-মায়ের পাঁচ সন্তান এইখানেই শৃংখলার সাথে শৈশবের বেড়ে ওঠা আপন ভুবন। গলা সমান উঁচু রগ(রোয়াক) থেকে রগের কানেক্টিভিটি অন্য দালানে ছিল বড় ভায়ের আবাস। বিশাল ঘরের সাথে তত বিশাল দরদালান।তারই অর্ধকে ঘিরে ছোট রুম।গেস্ট রুম। অদূরে দহলিজ।বৈঠখানাও বলা হতো একই সাথে। যৌথ বিশাল দহলিজের ভেতর বাইরে বিশাল বারান্দা।বাইরের সেই বারান্দাতে মাদুর কাঁথা বিছিয়ে কখনো রংপুরের,কখনো দক্ষিণের( সাতক্ষিরা), কখনো ফরিদপুরের,কখনো ঝিনাইদহের মৌসুমী জনেরা পাট,ধান,ইটের ভাটার কাজে এসে একসাথে কাটিয়ে যেতো বারো থেকে পঁচিশের দল এক থেকে দুইমাসেরও অধিক।তাদেরই দুই, তিনজন স্থায়ী হয়ে যেতো কখনো কখনো।এদের মাঝে সেনাবাহিনী থেকে পালিয়ে আসা স্মার্ট যুবক,বৌয়ের সাথে রাগ করে সংসার ছেড়ে চলে আসা গৃহস্থ মধ্যবিত্ত পুরুষ। আর ভেতরে আপ্যায়িত হতো দুই বাড়ির হাউজ টিউটরেরা।কখনো জেড পি জি'র অফিস হয়ে যেতো কয়েক বছরের জন্যে। কখনো খাজনা আদায়ে আসা নায়েবদের তিন থেকে পাঁচদিনের অস্থায়ী ক্যাম্প হয়ে উঠতো দহলিজ ঘর। এই বাড়ির রোয়াকের উপর মাদুর বিছিয়ে হারিকেনের আলোয় দুলে দুলে পড়া আর বিচিত্র পোকাদের সাথে পরিচয়।ভরা জোৎস্নায় চিত হয়ে শুয়ে নির্মল আকাশে মেঘেদের ওড়াওড়ি, নক্ষত্রদের চলাচল। ভাইবোনেদের একে অন্যের পিঠ গুনে গুনে চুলকিয়ে,সুড়সুড়িতে শোধবোধ খেলা,খেলতে খেলতে ঘুমিয়েও পড়া।যেদিন বাইরেই কাটিয়ে দিতাম।আনন্দ তুমুল ছিলো। অদুরে বিশ গজ দূরে রান্নাঘরের আয়োজন হলে শেষ মা ডেকে উঠিয়ে খাইয়ে তাড়া দিয়ে ঘরে পাঠাতেন। অদ্ভুত ব্যাপার ছিলো এই,ঘরের ভেতর ছিলো রাজ্যের ভয় আমাদের।কেউ কখনো একা একা ঘরে থাকতে পারতাম না। অথচ বাইরে সে ভয় ছিলো সামান্যই।কারন মাকে রান্নাঘরের দরজা দিয়ে সরাসরি দেখা যেতো। কী দারুণ অভয়ের আধার এক একজন মা হয় সকলের। মা, নেই।সেই পাঁচ ভাইবোনেরা পাঁচ এলাকায় পাঁচটি বিচ্ছিন্ন বাড়িতে যার যার সংসারে। কিন্তু শৈশব, অতীত সবই মুছে যাবে একে একে যখন সেই শৈশবের কেউ আর থাকবো না পৃথিবীতে। আমি তাই কখনোই একে পরিত্যক্ত বলতে পারবোনা। মনের মুকুরে সমুজ্জ্বল এমন মুভি আর কোথায় মেলে? 
সৌম্যর জলরঙে আঁকা প্রথম বিমূর্ত ছবি। বিঃদ্রঃ কোটি বিলিয়ন ডলারেও এ ছবি বিক্রি হবেনা।
উই আর স্যরি, তিতে! রোমেন রায়হান (কোপা ফাইনালঃ আর্জেন্টিনা ১ ব্রাজিল ০) তোমার জন্য দুঃখপ্রকাশ, উই আর স্যরি, তিতে! সবার ভাগ্য হয় না রে ভাই, বিদায় নেবে জিতে! কী শেখালে এত্ত বছর? এইটা খেলা? আরে! পাসের পরে পাস দিয়ে যায়, মারে না গোলবারে! মারলে মারে অফসাইডে, গোল হবে কি তাতে? কোচ না শুধু, প্লেয়ার এবার হবে রে বদলাতে। খেলা ফেলে অভিনেতা গড়ায় খেলার মাঠে! ওদিক দিয়ে কাপ চলে যায়, ‘আরজেতে না’র ঘাটে! বাংলাদেশে ব্রাজিল দলের সাপোর্ট করা লোকে কাপ না পেয়ে আগেই রেডি গর্তে যখন ঢোকে... আমরা তোমায় সান্ত্বনা দেই, উই আর স্যরি, তিতে! এ ছাড়া আর কী-ই বা আছে তোমায় পারি দিতে? ১১/০৭/২০২১ #কোপার_ছড়া_২০২১ 
ছবিটা এঁকেছিলাম ম্যাজিক লণ্ঠন পত্রিকার জন্য। ইনি দক্ষিণ ভারতীয় চলচ্চিত্রকার এসএস রাজামৌলি। এই নাম বললে এখানকার বেশিরভাগ মানুষই উনাকে চেনে না। কিন্তু তাঁর বাহুবালি সিনেমার নাম শুনেনি এমন মানুষ এখানে একটিও নেই। শিল্পই শিল্পীর নাম বয়ে নিয়ে যায় দূর-দূরান্তে। আর শিল্পের সাথে প্রতারণা , বেঈমানী করলে সেই নাম একদিন খুঁজে পাওয়া যায় নালা-নর্দমায় ।
ব্রিটিশ সিংহ কুপোকাত বটে ব্যাঘ্র নাসিকা নাদে বিষাদে বসিয়া ইংলিশগণ আজিকে কেবলই কাঁদে। তোমরা যাহারা বকিয়াছ আর করিয়াছ ভর্ৎসনা এখন তাহারা কোথায় লুকায়ে? চুপ কেন সব-জনা? দিয়াছিলে জ্ঞান দিয়াছিলে গালি- সকলই কি ভুলিয়াছ? সমুখে আসিয়া মার্জনা চাহো, যথাপি যে-জন আছ। ইহাদের সনে আস্থা রাখিও, প্রসারিত করো চিত্ত বাংলার মাটি দুর্জয় ঘাঁটি বুঝে নিক দুর্বৃত্ত।
মসজিদ, মাজারে মানত করা হলো শিরক্ করা। দেয়ার মালিক হলো পরমেশ্বর। একমাত্র তারকাছে চাইতে হয়। যা কিছু বরাদ্দ হয় তা সাত আসমানের উপর থেকে আসে। আমার মুখ থেকে এসব কথা শুনতে কেউ অভ্যস্হ না.. 😂😂
আমার যেসকল বন্ধু রেগুলার বেসিসে ভ্রূ প্লাক করাতে যান, তাঁদের অবিলম্বে পরমবীর চক্র দেওয়ার দাবী জানালাম। পয়সা দিয়ে একটা সুতোর এহেন নৃশংস অত্যাচার সহ্য করা সম্ভব?? নেহাত একটা বিয়ে করছি, যে সাজাবে সে অনুরোধ করেছে একটু লাইন করিয়ে নেওয়ার, তাই জীবনে প্রথমবার একজনকে বিশ্বাস করে মাথা পেতেছিলাম। নিরীহ ফিকে সবুজ সুতো দেখে সন্দেহ হয়নি। চমৎকার ম্যাসাজ নিয়ে আলগা ঘুমও পাচ্ছিল। তারপর আমার চোখের ওপরটা জাস্ট জ্বলে গেল। আমি ভাবছি একটা যুদ্ধের বই লিখব যেখানে ভ্যাম্প নায়ককে বন্দি করে গুপ্ত খবরের আশায় তার দিকে সুতো হাতে এগিয়ে আসছে! এই শেষ। আর নয়। কাউকে আর চন্দনের বনে ডাকব না। আর কেউ যদি কোনওদিন আমাকে এই জিনিসটা করাতে বলেছিস, তার ভুরু সাঁড়াশি দিয়ে একটা একটা করে ছিঁড়ব! 
