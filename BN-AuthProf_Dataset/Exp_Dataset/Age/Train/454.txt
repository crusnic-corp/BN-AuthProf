আমি যখন অনার্স ফাইনাল বর্ষের (১৯৮৭ সাল) ছাত্র ছিলাম তখনকার সময়ের টিএসসি এলাকা। তখনও কত সুন্দর ছিল! এইবার এখানে মেট্রোরেল স্টেশন হওয়ার পর দেখবেন সুন্দরের ১২টা কিভাবে বাজে। বাকি যতটুকু সময় আছে আর যেটুকু অবশিষ্ট আছে এখনই প্রাণ ভরে দেখে নিন। আর দুইয়েক বছর পর এইটুকুও থাকবে না। একটা বিশ্ববিদ্যালয় কখনো কংক্রিটের জঙ্গল হতে পারে না। সমাজের কাছে সৌন্দর্য্যে এবং নান্দনিকতায় উদাহরণীয় হতে হয়। 
বয়স আমার যতই বাড়ুক দেখতে লাগুক নানা, আমিই হবো বাংলাদেশের প্রথম মাসুদ রানা!
শব্দকল্পদ্রুম ======= পিপীলিকা হচ্ছে বাংলা সার্চ ইঞ্জিন। পিপীলিকা ব্যবহার করে নেটে রাখা অসংখ্য বাংলা লেখালেখি প্রক্রিয়া করেছি। সেখানে আমরা দেখছি যে, আমাদের প্রিয় মাতৃভাষাকে আমরা সবসময় যথেষ্ঠ সম্মান দিচ্ছি না। বাংলা লিখতে গিয়ে আমরা অযত্নে অবহেলায় ভুল বানানে ভুল বাংলা লিখে বসে থাকি। যার বেশীর ভাগই হয়তো শুদ্ধ করা সম্ভব যদি আমরা লেখার সময় একটুখানি সচেতন থাকি, বাংলা ভাষার জন্য একটুখানি ভালোবাসা অনুভব করি। সেটি মাথায় রেখে পিপীলিকা আয়োজন করতে যাচ্ছে “পিপীলিকা বাংলা উৎসব ২০১৬-২০১৭”, আমরা যার নাম দিয়েছি “শব্দকল্পদ্রুম”! দেশের আটটি বিভাগীয় শহরে এই উৎসবের আয়োজন করা হবে স্কুল কলেজের ছেলেমেয়েদের নিয়ে! দেশবরণ্য শিক্ষাবিদ এবং ভাষাবিদেরা সেই উৎসবে থেকে ছেলেমেয়েদের নতুন করে নতুনভাবে পরিচয় করিয়ে দিবেন বাংলা ভাষার সাথে। সবাইকে শব্দকল্পদ্রুমে আমন্ত্রণ। যারা এ সম্পর্কে আরো তথ্য চায় তাদেরকে 
এই তোমার দেশ। তোমার সকল অস্তিত্তের পেছনে এই দেশের নানাবিধ দান বিরাজমান। তুমি যদি অকৃতজ্ঞ সন্তান হও তা হলে এই দেশকে তুমি উপেক্ষা করিবে। ইহার অমর্যাদায় তোমার মনে কোনও আলোড়ন হইবে না। যে সমস্ত শহীদ তাঁহাদের প্রাণ এই দেশ- জননীর শৃঙ্খলমোচন করিবার জন্যে উৎসর্গ করিয়াছেন তাঁহারা শুধু শিহরিয়া উঠিবেন । তোমার জননী, জন্মভুমির সেবা করা তোমার অব্যশই কর্তব্য। যদি মানুষ হও তা হলে স্বদেশভুমিকে ক্লেদমুক্ত করো  
মো: আলতাফ হোসেন, অতিরিক্ত সচিব, ধর্ম মন্ত্রণালয়। আমার এক ব্যাচ জুনিয়র (১১ ব্যাচ)। ২০০৬ সালে চট্টগ্রাম জেলার বোয়ালখালী উপজেলার নির্বাহী কর্মকর্তা হিসেবে দায়িত্ব নিয়েছিলাম তাঁর কাছ থেকে। অত্যন্ত অমায়িক, মিশুক, সদা হাসিখুশি এবং সৎ কর্মকর্তা ছিলেন তিনি। পরকাল এবং ইহকালের সব কল্যাণের কাজই করে যাচ্ছিলেন। আজ রোজা রাখার জন্য সেহরী খাওয়ার পর আল্লাহপাক তাঁকে নিয়ে গিয়েছেন। রোজা রাখা অবস্থায় আমাদের ছেড়ে চলে গেলেন চিরতরে (হার্ট এটাক)। ইন্না লিল্লাহি ওয়া ইন্না ইলাইহি রাজিউন। আল্লাহ জান্নাতবাসী করুন তাঁকে।
পুরনো এলবামে অন্যান্যদের সাথে সুবল দা'র ছবিটা পেয়ে গেলাম। আমার কোনো এক ঘরোয়া পরিবেশের জন্মদিনে বাঁ থেকে চন্দ্রাবতী একাডেমির কামরুজ্জামান কাজল, লেখক ও সম্পাদক প্রয়াত সুবল কুমার বণিক, আমি ও প্রচ্ছদশিল্পী- লেখক ধ্রুব এষ। সুবল দা'র আত্মার শান্তি কামনা করছি।
ফুলের কানে ভ্রমর এসে চুপি চুপি বলে যাইতোমার আমার সারাটি হৃদয় নিরবে জড়াতে চাই।
দুজনের যৌথ জীবনযাপনের নাম সংসার রুদ্র- এর নাম প্রেম, এর নাম বিরহের বিকল্প আগুন।।
শিউলি আক্তার শান্ত, শিশু সরকারি প্রাথমিক বিদ্যালয়ের ৩য় শ্রেণির শিক্ষার্থী। জন্মগত ত্রুটির কারণে সে জন্ম থেকে কোনো শব্দ শুনতে পায়নি, যার ফলে সে মুখ দিয়ে কষ্ট, দুঃখ, আনন্দের অভিব্যক্তি সূচক শব্দ ছাড়া অন্য কোনো শব্দ উচ্চারণ করতে পারেনি। আজ শান্তর জীবনে এক আনন্দের দিন।উপজেলা শিক্ষা অফিস মৌলভীবাজার সদর কর্তৃক তাকে শ্রবণযন্ত্র কিনে দেওয়ায় আজ শান্ত প্রথমবার কানে কোনো শব্দ শুনল।প্রথম যখন তার কানে যন্ত্র লাগানো হয়, তখন সে বারবার শিউরে উঠছিল।আমি ও তার মা বারবার তার নাম ধরে ডাকলেও সে সাড়া দিচ্ছিল না, কারণ সে তো কখনো তার নাম শুনেনি।পরে ডাক্তারসাহেব যখন কলম দেখিয়ে বললেন, ক-ল-ম, তখন সে কলম বলার চেষ্টা করল।এই রকম আরও কয়েকটি জিনিস দেখিয়ে নাম বলা হলো শান্ত তার মতো করে বলার চেষ্টা করল।আনন্দে তার চোখমুখ চিকচিক করে উঠলো, আনন্দে আমার চোখ দিয়েও পানি চলে এলো।শান্তকে যখন একটু বেশি বয়সেই প্রথম শ্রেণিতে ভর্তি করি তখন তাকে তার সহপাঠীদের সাথে পরিচয় করিয়ে দিতে গিয়ে বলেছিলাম এই আমার মেয়ে শান্ত, আজ থেকে তোমাদের সাথে পড়বে, তোমরা তাকে সবসময় সাহায্য করবে, শান্ত তার মায়ের সাহায্যে ইংগিতে আমার কথা বুঝতে পেরেছিল,আমার সাথে দেখা হলেই সে মুখ ভরে হাসতো।ক্লাসে কেউ তার সাথে মারামারি করলেই সে এক দৌড়ে আমার কাছে ছুটে আসতো। ইশারা ইংগিতে আমাকে সে ঘটনা বোঝানোর চেষ্টা করতো।এখন শান্তর চলাফেরার কষ্ট অনেকটাই কমবে।আগামী সপ্তাহে তাকে স্পিচ থেরাপির জন্য সিআরপিতে নিয়ে যাব। শান্তকে শ্রবণ যন্ত্র কিনে দেওয়ার জন্য শরীফ মোহাম্মদ নেয়ামত উল্লাহ স্যার (বর্তমান উপজেলা শিক্ষা অফিসার, ওসমানীনগর) এবং উপজেলা শিক্ষা অফিসার মোহাম্মদ মোতাহার বিল্লাহ স্যার আন্তরিকভাবে চেষ্টা করেছেন। অন্যান্য উপজেলা শিক্ষা অফিসার মহোদয়গণও এ ব্যাপারে সহযোগিতা করেছেন। স্যারদের প্রতি কৃতজ্ঞতা প্রকাশ করছি। সকলের কাছে শান্তর জন্য দোয়া প্রার্থনা করছি।
ভাবছি, কিছুদিন পরে গরুর-গোস্ত কোথায়ও পাবো কিনা? যেভাবে গরু-জবাই বিরোধী মুভমেন্ট জোরদার হচ্ছে, তাতে পরবর্তী প্রজম্ম গরু-জবাইকে অমানবিক ভাবা অসম্ভব মনে হচ্ছে না। অথবা, গরু জবাইয়ের কারনে আপনার বিরুদ্ধে কেউ মামলা করে দিতে পারে। কিংবা, আমাদের সন্তানরাই একদিন বলা শুরু করবে, তুমি এত নিষ্ঠুর যে গো-জবাইয়ের মত এত বড় অপরাধ করছো...! শুধুই ভাবনায় হারিয়ে যাচ্ছি... 
দীর্ঘদিন পর আবার সলিমুল্লাহ স্যারের ওয়েব সাইটটি চালু করার চেষ্টা করা হচ্ছে। আস্তে আস্তে স্যারের সকল লেখা এই ওয়েব সাইটে পাওয়া যাবে। যাঁরা স্যারের লেখা নিয়মিত পড়তে চান তাঁরা সবাই এই পেইজকে অনুসরণ করবেন এবং ওয়েবসাইটে ঢুঁ মারবেন। 
কেরু এ্যান্ড কোম্পানীর তৈরী হ্যান্ড স্যানিটাইজার এখন আমার বাসায়। অনেকদিন ধরে খুজছিলাম, দোকানে পাওয়া যাচ্ছে না। বাজারের চাহিদার তুলায় উৎপাদন কম দাম ও খুব কম। পিয়োর উপকরন দিয়ে তৈরী.... বুঝতেই পারছেন, তাই প্রয়োজন মত আনিয়ে নিলাম। আপনারা ও সংগ্রহ করে রাখুন... যাদের সুযোগ আছে।
ছফা বিচারের জন্যে সাহস কোনো ভালো গজফিতা না। আপনার জন্যে কি তা ভালো ফাহাম?
দু'চোখের মাঝে যতো দূর আছে, তুমি আছো তার চেয়ে আরো কাছে। এই ভালোবাসা বেঁচে থাকবেই,,, এই ভালোবাসা বেঁধে রাখবেই,,, ২৫ বছর ফেভিকলের মতো আমার জীবনের সাথে লেগে আছো। কোন দুঃখ, কষ্ট, আঘাত, অভিমান,লোভ কিছুই তোমাকে আমার কাছ থেকে দূরে নিতে পারে নাই।
বিশুর চোখের পানি টপটপ করে ফোটায় ফোটায় ঝরে পড়েছে কোলে মাথা রেখে শুয়ে থাকা মুনাইয়ের গালে। ভেজা গলায় বিশু গাইছে, সুনাই গাঙ তোমার কেনে উতলা পানি! তাকিয়ে দেখে কোলের ভেতর মুনাই নেই। মুনাই কোথাও নেই। ঝিরঝির করে বাতাস বইছে। বাঁশবাগানের ভেতর বাতাস ঘুরপাক খাচ্ছে। তাতে শব্দ হচ্ছে অদ্ভুত! বিশু তাকিয়ে আছে মুনাইয়ের কবরের দিকে। গাছ থেকে শুকনো পাতা ঝরে পড়ল কবরের ওপর। উপন্যাস "নানকার"।
বিগত ক'দিনে বেশ কিছু প্রতিবেদন দেখলাম সরকারী মহা লুটপাটের। এগুলি একসাথে দেখতে গেলেও দিনের পর দিন লেগে যাবে। এগুলি দেখলে খুব খুব কষ্ট হয়! আফসোস হয়, আমাদের ট্যাক্সের টাকাগুলি কিভাবে লুটপাট হচ্ছে! দেশের সম্পদগুলি কিভাবে ব্যক্তিগত সম্পদ হয়ে যাচ্ছে। ইস! অথচ সেগুলি দিয়ে প্রকৃতপক্ষেই উন্নয়ন সম্ভব ছিলো। সরকারী কর্মকর্তা ও কর্মচারীদেরকে নির্দিষ্ট দায়িত্ব দেয়া হয়েছিলো দেশ ও জনগণের সম্পদের যথাযথ দেখভালের। কিন্তু কেউ সেটা করছে, কেউ করছে না। কষ্ট লাগে যে, এগুলি প্রকাশ পাবার পরেও, প্রমাণিত হবার পরেও - সকলের বিচার হয় না। যারা আল্লাহ্‌ ও শেষ বিচার দিবসে ঈমান এনেছি, তারা জানি অন্যের হক নষ্ট করা কত্তো বড় গুনাহের কাজ, যা আল্লাহ্‌ও ক্ষমা করবেন না। আর তাঁর ক্ষমা না পেলে, জাহান্নাম হবে শেষ ঠিকানা। কিন্তু আমাদের প্রত্যেকের নিজ কাজকর্ম নিয়েও চিন্তিত হওয়া উচিত। আমি হয়তো সরকারী চাকরী করি না, দেশে ও জনগণের সম্পদ হয়তো লুটপাট করছি না কিন্তু ওয়ারিশদের মাঝে সম্পদ ভাগের সময় আমরা ছোট ভাই-বোনদেরকে ঠকাচ্ছি না তো? ভাই-বোন মারা গেলে তাদের রেখে যাওয়া সন্তানদের প্রতি জুলুম করছি না তো? স্ত্রীর সম্পদে জোরপূর্বক ভাগ বসাচ্ছি না তো? বৃদ্ধ মা-বাবার কাছ থেকে জোর করে সম্পদ লিখিয়ে নিচ্ছি না তো? এগুলি তো অতি সিরিয়াস বিষয়। বরং তুচ্ছ একটা বিষয় বলি। নিজ বাসার প্রতিদিনের ময়লা আবর্জনা অন্যের বাসার সামনে ফেলে আসছি না তো? যার দ্বারা প্রতিবেশী কষ্ট পায়, তিনিও জান্নাতে প্রবেশ করবে না। তাহলে বিষয়টি এমন নয় যে, যারা কোটি কোটি টাকা লুটপাট করছে শুধু তারাই বড় বড় গুনাহ্‌ করছে। আমাদের একেকজনের পরীক্ষা একেক রকমের। সরকারী ঐ কর্মকর্তাদের জন্য এটাই পরীক্ষা ছিলো যে, ক্ষমতা পাবার পরেও তিনি কোটি কোটি টাকা চুরির সুযোগ পেয়েও যেনো চুরি না করেন। আর আরেকজনের জন্য পরীক্ষা এটাই ছিলো যে, তিনি যেনো বাবার রেখে যাওয়া সামান্য সম্পদটুকুও ওয়ারিশদের মাঝে ন্যায়সঙ্গত ভাবে বণ্টন করেন, কাউকে না ঠকিয়ে। অপরদিকে আরেকজনের জন্য পরীক্ষা এটাই ছিলো যে, তার বাসার ময়লাগুলি যেনো অন্যের কষ্টের কারণ না হয়। আমরা রাষ্ট্রীয় অন্যায়গুলি নিয়ে যেমন কথা বলি, প্রতিবাদ করি, তেমনি পারিবারিক অন্যায়গুলিতেও যেনো অংশ না নিয়ে বরং ন্যায় প্রতিষ্ঠা করি। নিজের কাজকর্ম নিয়েও যেনো একটু বেশিই চিন্তা করি! 
মুক্তিযোদ্ধাদের শেষ বিদায়ে গার্ড অব অনার দিতে কোন নারী কর্মকর্তা উপস্থিত থাকতে পারবেন না এইরকম সুপারিশ যারা দিয়েছেন এরা তো বাংলাদেশ আওয়ামী লীগের নমনেশনে নির্বাচিত সংসদ সদস্য। এইসব 'মাননীয়' সংসদ সদস্যরা যখন সংসদীয় কমিটিতে বসে এইসব সিদ্ধান্ত, পরামর্শ ইত্যাদি দিয়ে থাকেন সেগুলি তো দলীয় আদর্শ ও নীতির সাথে সঙ্গতিপূর্ণ হতে হয়। (আমাদের পছন্দ নয় যদিও, তবুও) সংবিধানে একটা বিধানও আছে এটা নিশ্চিত করার জন্যে- সংবিধানের ৭০ অনুচ্ছেদ। টেকনিক্যালি সংসদীয় কমিটির এই সুপারিশের ক্ষেত্রে এই অনুচ্ছেদের হয়তো প্রয়োগ হবে না, কিন্তু সংবিধানের মৌলিক চেতনা তো ঐটাই, যে একজন সংসদ সদস্য তাঁর দলের নীতির বিপক্ষে কাজ করবেন না। আর সংবিধানের ধারা উপধারা বাদ দেন। এমনিতে নৈতিক ইয়েটা কি? আপনি একটা দলের হয়ে যখন সংসদ সদস্য নির্বাচিত হবেন তখন হয় সেই দলের নীতিকেই ধারণ করবেন, সেই অনুযায়ী কাজ করবে। দলের নীতি যদি পছন্দ না হয়, নাও হতে পারে সেটা গর্হিত কোন অপরাধ না, তাইলে সেই দল ত্যাগ করবেন। এইটা তো খুব জটিল কোন কথা না। তাইলে এই যে এমপি সাহেবেরা সংসদীয় কমিটিতে বসে সুপারিশ পাঠালেন যে মুক্তিযোদ্ধাদের শেষ বিদায়ের সময় জাতির পক্ষ থেকে যে গার্ড অব অনারটি প্রদান করা হয় সেখানে কোন নারী কর্মকর্তা উপস্থিত থাকতে পারবেন না, এটা কি বাংলাদেশ আওয়ামী লীগের দলীয় নীতিগত সিদ্ধান্ত? এটা একটু স্পষ্ট হওয়া দরকার- আওয়ামী লীগ দল কি নীতিগতভাবে এই সিদ্ধান্ত নিয়েছে? এই সুপারিশ কি আওয়ামী লীগের নীতিগত অবস্থানের সাথে সঙ্গতিপুর্ন? এটা স্পষ্ট হওয়া দরকার। আপনারা যারা প্রেসের লোকজন আছেন, আপনারা কি মেহেরবানী করে আওয়ামী লীগ দলের নীতিনির্ধারক ধরনের লোকজনকে জিজ্ঞাসা করবেন? আর যদি এটা আওয়ামী লীগের নীতিগত অবস্থানের সাথে সঙ্গতিপূর্ণ না হয় তাইলে এইসব এমপি সাহেবদের বিরুদ্ধে কি ব্যবস্থা নিচ্ছেন উনারা? এই সুপারিশটা একটা মন্দ সুপারিশ- খুবই হীন পশ্চাৎপদ বাজে সুপারিশ। গার্ড অব অনারে নারীরা থাকতে পারবে না কেন? দেশটা কি ব্যাটাছেলেদের বাপের দেশ? নারীদের দেশ না? এই দেশের জন্মে পুরুষের সাথে নারীদের রক্তও ঝরেছে, এই দেশের প্রতিটা কাজে প্রতিটা পদক্ষেপে নারীর অংশ গ্রহণের অধিকার আছে। মেহেরবানী করে ধর্মীয় ফালতু বাত তুলে জল ঘোলা করার চেষ্টা করবেন না, গার্ড অব অনার কোন ধর্মীয় অনুষ্ঠান না- মুসলমান মুক্তিযোদ্ধার যেমন গার্ড অব অনার হয়, হিন্দু মুক্তিযোদ্ধারও গার্ড অব অনার হয়। গার্ড অব অনার এটা নিধর্মীয় আচার। এমপি সাহেবদেরকে তো কটু কথা বলতে পারি না, উনারা তো 'মাননীয়'। মনে একটা কথা এসেছিল, মনেই রেখে দিলাম। 
খুলনা বিভাগে করোনা সংক্রামন ভয়াবহ রুপ নিয়েছে। এপর্যন্ত ৩৫ হাজার সংক্রামিত হয়েছে এবং মৃত্যুর হার ৬ গুন বেড়েছে। ১০০ বেডের নতুন তৈরি করোনা ডেডিকেটেড হাস্পাতাল এখন রোগীর ধারন ক্ষমতা পেরিয়ে গেছে, অক্সিজেন সর্বরাহ ভেঙ্গে পরেছে। রাজশাহী বিভাগেও ভারতীয় ভ্যারিয়েশন করোনা মহামানী ছড়িয়ে পরেছে। আজ সারা বাংলাদেশে ২,৪৫৩ জন সংক্রামিত ও ৪৩ জনের মৃত্যু। আগামী কাল ইংল্যান্ডে শুরু হচ্ছে G-7 শীর্ষ সম্মেলন এই প্রথম ৭ জন রাষ্ট্র ও সরকার প্রধান সশরীরে একত্র হবেন। মূল আলোচনা করোনা ভাইরাসের সুত্রপাত উদঘাটন করা এবং উন্নতশীল দেশগুলোকে ১ বিলিয়ন ডোজ ভ্যাক্সিন পাঠানো। প্রথমেই যেসব দেশে সংক্রামন ও মৃত্যুর হার বেশি তারা পাবে ভ্যাক্সিন। বাংলাদেশ এতোদিন সংখ্যা কমিয়ে দেখানোর ফলে এই ভ্যাক্সিন সহায়তা হয়তো দেরিতে পাবে। ইউরোপ ও যুক্তরাষ্ট্র অনেকটা নিয়োন্ত্রনে এনেছে। বাংলাদেশে ৫৬০ টি ইসলামিক সেন্টার নয়, ৫৬০ টি হাস্পাতাল নির্মান করা প্রয়োজন। ইসলামী সেন্টার মানুষের জীবন রক্ষা করেনা, হাস্পাতালে চিকিৎসাসেবা নিয়ে জীবন রক্ষা হয়।
গাজায় ইজরায়েলের অব্যাহত বোমা হামলার সময়ে এই ভিডিওটা বানিয়েছিলাম। আগে ইউটিউবে ছিলো এবার ফেবুতে দিলাম।
ছোটবেলায় আম্মাকে দেখতাম রান্নার সময়ে মসলা মাখা হাত ধূয়ে চুলোয় চড়ানো তরকারিতে জল দিতেন।। তখন তো এসব দেখে কিছুই মনে হয়নি কখনও।। এটিই নিয়ম ছিল।। আসলে হাতে লেগে থাকা মসলাটিও আম্মা নষ্ট করতে চাইতেন না।। অতটুকুও তার অনেক যত্ন ও বরকতের ছিল।। বড় খালাকে দেখেছি পটল, মিষ্টি কুমড়ো বা লাউয়ের খোসা ফেলতেন না কখনও।। ভর্তা করতেন পাটায় বেঁটে।। সাথে কিছু চিংড়ি বা অন্য কোনো মাছের টুকরো ভেজে বেঁটে দিতেন।। মাছের ফুলকো ভেঁজে ভর্তা করতেন।। ভর্তা খাওয়া শিখেছিই খালাদের কাছ থেকে।। আমাদের বাড়িতে আলু ভর্তা আর ডাল হলে আর কিছু লাগতো না।। কাঁটা বেছে মাছ খেতে পারতাম না বলেই আলু ভর্তা ডাল আর যদি ডিম ভাঁজি সাথে থাকতো তবেতো চোখ বন্ধ করে খাওয়া শেষ।। একদিন ছোট মামা ছানা কে দেখি ইলিশ মাছের ল্যাঁজ জিবিয়ে মিহি করে ফেলেছে।। দেখে আমার মনে হলো আমিও পারি।। পারলামও।। তবে মাছের কাঁটা বা মাংসের হাড়ের প্রতি আমার তত আগ্রহ নেই।। (আমার তো মানুষের মুণ্ডু চিবাতে ভালো লাগে হিহি 😁😁) তবে আমার মায়ের বা খালাদের অথবা আমার শ্বাশুড়ির রেসিপির খাতা কখনও দেখিনি।। আসলে রেসিপি দেখে রাঁধলেও নিজের কিছু জ্ঞান থাকতেই হয়।। অর্থাৎ কতটুকু তাপ বা নুন অথবা কতটুকু জল ঢালতে হবে।। একজন রাঁধুনির সব রান্না ভালো হবে তার কোনো মানে নেই।। আবার অঞ্চল ভেদে রান্নার স্বাদ ও গ্রহনযোগ্যতা ভিন্ন হয়।। কোনো কোনো অঞ্চলে মিষ্টি খাবার যেমন সেমাই পায়েসে রাগ 😆😆 লবন দেয়।। অর্থাৎ আপনি মুখে দিলেই আগে আপনাকে নোনতা স্বাদ সম্বর্ধনা দিবে।। আমরা তো এমন খাবার খেতেই পারিনা।। ওরা নিশ্চয়ই চাকুমচুকুম করেই খায়।। কিছু জায়গার ঝাল তরকারি একদম মিষ্টি হয়।। আমাকেও এই নেশা পেয়েছিল।। তারপর তাও বেশ কিছুদিন আগেই আমার উপলব্ধি বদলে গেল।। এখন কোরমা বা মিষ্টি কুমড়ো বা লাউয়ের তরকারি তে চিনি দেই।। হ্যাঁ নিরামিষে চিনি দেই।। নয়তো ঝাল তরকারিতে no চিনি।। কতকি আছে রান্নার টিপ্স।। সব জানিনা কি ছাই? তবুও ভাললাগা মন্দ লাগা নিয়ে কাজ করতে হয়।। হ্যাঁ এক ঘেয়েমি ভালো লাগেনা সেটি ঠিক।।

আমাদের প্রেম রূপকথা, এই নগর, ব্যাস্ততা, অফিসের চায়ের কাপ বা সন্ধ্যায় সুন্দরী খবর পাঠিকা এই সব বাস্তবতা। জানালার গ্রীল। সুরক্ষিত আলমারী। অন্তর্বাস। জীবনটা কখনও হয়ত রূপকথা। জ্বলে স্রোতে ভেসে আসা বুকের তিল, বৈধ বা অবৈধের জ্ঞান নেই- তৃষ্ণার্ত হয় কারো এলোমেলো চুল চোখের চশমা। ভোরের সৌন্দর্যে আরেক গোপন ভোর দিন হবে না। দুপুর, বিকাল বা রাতও না। কবিতা আর শিৎকার। সব ভোর দিন দেখে না।
ক্রান্তি লগ্নে প্রবাসীরা বসে থাকবেনা , মাতৃভূমির সেবার জন্য অনেক কিছু করতে প্রস্তুত তারা ۔ লন্ডনের বিশিষ্ট আইনজীবী , এক কালের তুখোড় ছাত্রনেতা , ব্যারিস্টার মনোয়ার হোসেন ভাই চট্টগ্রামে ১০০০ শয্যা বিশিষ্ট স্টেইট অব দ্যা আর্ট হসপিটাল করে দেবার ইচ্ছা পোষণ করেছেন যদি সরকার অনুমতি দেয় , এই শর্তে যে ওখানে নামমাত্রমূল্যে গরীবের চিকিৎসা হবে আর ধনীরা মূল্য দিয়ে চিকিৎসা নিবে , তিনি আরো বলেন এই হসপিটাল তিনি সরকারকে হস্তান্তর করবেন , অবশ্যই এটা সিআরবি বা ঐতিহাসিক কোন স্থানকে ক্ষতি করে করা হবেনা , পতিত অন্য কোন জমিতে হবে ۔ এটা জাস্ট একটা উদাহরণ , সময়ের প্রয়োজনে প্রবাসীরা পাশে দাঁড়াবেই ۔ রক্তের সম্পর্কের মানুষগুলো , প্রাণের বন্ধুগুলো , মাতৃভূমির মানুষগুলো ভালো থাকুক এটাই আমরা চাই ۔ তোমরা নিজেদের ভালোটা নিজেদের বুঝতে হবে ۔ এনাফ ইজ এনাফ , সীমাহীন দুর্নীতি আর হটকারী সিদ্ধান্তের লাগাম টেনে ধরো ۔ সর্বাঙ্গে ব্যাথা দেশের , কোন না কোন পয়েন্ট থেকে ওষুধ দেয়া তো শুরু করো ۔ স্ট্যান্ড টুগেদার গাইজ ۔
কুমার বিশ্বজিত ও চঞ্চল চৌধুরী- বাংলাদেশের দুই কৃতি শিল্পীকে জন্মদিনের শুভেচ্ছা- ভালোবাসা।
আমাদের আমলে পাটিগণিত বড়ই সৌন্দর্য মন্ডিত ছিলো। বানরের তৈলাক্ত বাঁশ বাওয়া নিয়ে বললাম, বাঁশ কেনো বাইতে হবে আর তেল কে লাগাইলো জানি না। - এইটা রাজনীতিতে ও তেলবাজদের জন্য দরকার। মন্ত্রী হইতে গেলে বা প্রোমশনে লাগবে। আরেক উদাহরন হইলো একটা ড্রামে ছিদ্র আছে, মিনিটে কত বাইর হয়, আর কতো ঘন্টায় কত গ্যালন ঢাললে ড্রাম ভরবে। - এইটা সরকারী কর্মকর্তাদের জন্য দরকার। কত দিবেন দেন, সিস্টেম লস ঠেকবে না। ফুটা বন্ধ নিয়া কথা নাই। এক গোয়ালা একসের দুধে আধাসের পানি মিশায়, তার দুই সের দুধ নস্ট হলে বাকী কতো সের পানি মিশালে তার ক্ষতি হবে না। - এইটা ব্যবসায়ীদের জন্য। তার ক্ষতি বাঁচাতে পাবলিকের মারা সারা। এক ছেলে বাজারে গেলো ৫ সের চাল কিনতে, পথে ১ সের পরে গেলো। সে কতোটাকা দাম বললে তার কোন ক্ষতি হবে না। - মিথ্যা কথা বলানো খালি না, আমাদের টেন্ডার এমনে চলে। একই রকম আরেকটা ছিলো, পাঁচ মন আম কিনছে, এক মন নস্ট, কত করে বেচলে তার লাভ থাকবে। - এইটা ব্যাংকারদের জন্য, মন্দঋণ যা আছে সেটা না তুলে পাবলিকের উপর চাপানোর জন্য। একটা বাড়ি করতে ২৪ জন শ্রমিকের ১০ দিনে করতে পারে। ৪ দিন পর ৮ জন চলে গেলে বাকী কাজ ১২ দিনে করতে কত লোক লাগবে? - সরকারী বেসরকারী কর্মচারীদের ফাঁকিবাজি শেখানোর শুরু এখান থেকেই। ৫০০ লোক একটা ব্রীজ তৈরী করতে ১ বছর লাগে। ২০০ শ্রমিক ৬ মাস পর চলে গেলে বাকী যারা আছে কতদিনে শেষ করবে? - এইটাইতো চলতেছে, শুধু খরচ কতো বাড়বে বলে নাই। পিতার বয়স পুত্রের ৫ গুন, পাঁচ বছর পর তা ৩ গুন হলে এখন বয়স কতো? - পিতা পুত্রের বয়স বলে, মায়ের বলে না। এইজন্য টিকা কেন্দ্রে মহিলা নাই, কারো বয়স ৪০ আর হয় না। দুইটি ট্রেন দুইদিক থেকে আসছে, তাদের গতি বলা আছে, দূরত্ব বলা আছে কতক্ষনে মিলিত হবে। - এইটা আগের রেল মন্ত্রীরে জিগান, মিলিত হইয়া ঠা ঠা কইরা তিনটা পয়দা করছে। আর কিছু মনে আসলে যোগ করবো। আপনারা পাইলেও বলেন।
শহীদ জননী জাহানারা ইমাম সহ মোট ২৪ জনের বিরুদ্ধে রাষ্ট্রদ্রোহিতার মামলা দেয় বেগম খালেদা জিয়ার সরকার। সাল-টা ১৯৯২। খুব সম্ভবত ২৭ শে মার্চ কিংবা ২৮ শে মার্চ। কি ছিলো তাঁদের 'অপরাধ'? খালেদা সরকারের কাছে 'অপরাধ' ছিলো দেশের মানুষ রাজাকার শিরোমনি গোলাম আজমের নাগরিকত্ব বাতিল চেয়েছে এবং সোহরোওয়ার্দী উদ্যানে গোলামের প্রতীকি বিচার করেছে। একটা তথ্য এখানে দেয়া উচিৎ যে এই প্রতীকি বিচারে গোলামের বিরুদ্ধের আইনজীবি ছিলেন জেড আই খান পান্না আর গোলামের পক্ষে আইনজীবি ছিলো মোহাম্মদ নজরুল ইসলাম কিংবা আমাদের আজকের আসিফ নজরুল বলে যাকে আপনারা চেনেন। ভাগ্যের কি নির্মম পরিহাস! সেদিনের সেই গোলামের আইনজীবি মোহাম্মদ নজরুল ইসলাম ওরফে আজকের আসিফ নজরুল শেষ পর্যন্ত রাজাকারদের এপোলোজিস্ট হয়েই এই শতকে আবির্ভূত হয়েছে। গোলামের বিরুদ্ধে এই আন্দোলনের সময় খালেদা সরকার মূলত লেলিয়ে দেয় দুটো বাহিনী ও তার আন্ডা ও বাচ্চাদের। এদের মধ্যে প্রধান ছিলো জামাত ও ফ্রিডম পার্টি। ফ্রিডম পার্টির ভয়াবহ রকমের তান্ডবে সে সময় ঘাতক দালাল নির্মূল কমিটির অনেক সদস্য আহত হন, অত্যাচার ও নিগ্রহের শিকার হন। ফ্রিডম পার্টির আরেকটা বাহিনী ছিলো। এদের নাম যুব কমান্ড। এই যুবকমান্ডও সে সময় ভয়াবহ ত্রাসের রাজত্ব কায়েম করে। আর স্বভাবত জামায়াত ইসলাম তো ছিলোই মঞ্চে, এটা বলা বাহুল্য মাত্র। ১৯৯২ সালের মার্চের এক সমাবেশে আরেক ঘাতক দেলোয়ার হোসেন সাঈদী এক সমাবেশে শহীদ জননীকে "জাহান্নামের ইমাম" বলে নাম বিকৃতি করে এবং সে সময় এটি নিয়ে মুক্তিযুদ্ধের পক্ষের সব সংগঠন ক্ষোভে ফেটে পড়ে। ভাগ্যের আরেক নির্মম পরিহাস হচ্ছে এমন যে, ২০১০ সালে গঠিত আন্তর্জাতিক অপরাধ ট্রাইবুনাল বাংলাদেশে আসামী স্ট্যান্ডে দাঁড়িয়ে মেনি মুখ করে এই ঘাতক বিচারপতি নাসিমকে বলেন, 'আপনি মাত্র হজ্ব করে এসেছেন। আপনার মুখ থেকে ঝরছে নুরের আভা। আশা করব আমাকে যারা নাম বিকৃতি করে ডাকে সে ব্যাপারে আপনি ব্যাবস্থা নেবেন’ তিনি এই সাথে নাম বিকৃতি করে ডাকলে কোরানে কি বলা রয়েছে সে ব্যাপারেও ব্যাপক জ্ঞান দেন বিচারপতি নাসিমকে' কিন্তু এই ঘাতক হয়ত সেদিন ভুলে গিয়েছিলো যে বহু বছর আগে একজন পূত্র হারা শহীদ সন্তানের মা;কে সে 'জাহান্নামের ইমাম' বলে সম্বোধন করেছিলো। সে সময় কোরানের আয়াত ঠিক কোথায় ছিলো আমরা তা জানতে চাই। ইনফ্যাক্ট এই ঘাতককে এখন মানুষ ডাকে দেইল্ল্যা, দেলু, লইট্টা ফিস, মেশিন ম্যান ইত্যাদি। আরেকটা কথা মাথায় রাখবেন যে তার যে বিভিন্ন নাম রয়েছে যেমন দেলু, দেইল্ল্যা, দেলু শিকদার এসব কিন্তু আন্তর্জাতিক অপরাধ আদালত প্রদত্ত রায়ে-ই রয়েছে। ফলে দেইল্যা নামটি আদালত প্রদত্ত রায়ে রয়েছে বলেও আপনারা ভবিষ্যৎ রেফারেন্স হিসেবে ব্যবহার করতে পারেন। যাই হোক, যে কথা বলছিলাম। তৎকালীন আন্দোলনে বি এন পি সরকার কর্তৃক পেট্রোনাইজড হয়েছিলো জামাত ও ফ্রিডম পার্টি। খালেদা কোনোভাবেই চাইছিলো না গোলামের বিচার হোক কিংবা জামাত বিপদে পড়ুক। আর সে কারনেই খালেদা সরকার শহীদ জননী সহ ২৪ জনের বিরুদ্ধে রাষ্ট্রদ্রোহিতার মামলা করতে এক বিন্দু পিছপা হয়নি। একবারও তার বিবেক তাকে বাঁধা দেয়নি। কিন্তু বি এন পি'র যে সব খারাপ সেটা বলা যায় না। এপ্রিলের ১৬ তারিখ (ঐ একই বছর) আওয়ামীলীগ সভানেত্রী প্রায় দেড় ঘন্টা ধরে সংসদে দাঁড়িয়ে গোলাম আজমের বিরুদ্ধে এক দীর্ঘ বক্তৃতা করেন। তিনি শেখানে গোলামের হাতে নিহত শিরু মিয়ার কথাও আনেন এবং বাংলাদেশের ইতিহাসে শেখ হাসিনাই প্রথম রাজনীতিবিদ যিনি এত দীর্ঘ সময় সংসদে দাঁড়িয়ে গোলামের বিরুদ্ধে এত দীর্ঘ বক্তৃতা করেন। শেখ হাসিনার এইসব কথা তৎকালীন দুই মন্ত্রী ব্যারিস্টার নাজমুল হুদা ও ব্যারিস্টার জমিরুদ্দিন সরকারের খুব গায়ে লাগে। তারা গোলামের পক্ষে বক্তৃতা দেয়া শুরু করেন। জমিরুদ্দিন সরকার ছিলো আবার দুই কাঠি সরেশ। সে কিছু আইনের বই এনে বের করে সংসদে দেখায় যে গোলামের বিরুদ্ধে বিচার কেন করা যাবে না। এইসময় কৃষিমন্ত্রী জেনারেল (অবঃ) মজিদুল হক ও তথ্যমন্ত্রী তরিকুল ইসলাম জমির উদ্দিন ও নাজমুল হুদা-কে জোর করে তাদের আসনে বসিয়ে দেন। তৎকালীন নৌ পরিবহন মন্ত্রী লে কর্ণেল (অবঃ) আকবর হোসেন সংসদে দাঁড়িয়ে বলেন- "মাননীয় স্পীকার গোলাম আজম একাত্তরে জঘন্য অপরাধ করেছে। তার শাস্তি স্বরুপ যদি তাকে ফাঁসিকাষ্ঠে ঝুলানো হয় এবং সেই ফাঁসির দড়িতে আমি যদি একটু ঘি মেখে দিতে পারতাম তাহলে আমার চেয়ে আর বেশী খুশি কেউ হোতো না" এই সময় ডাক্তার এ কিউ এম বদরুদ্দোজা চৌধুরী সংসদে দাঁড়িয়ে গোলামের গ্রেফতার চান এবং ফরেনার্স আইন-১৯৯২ অনুযায়ী তার গ্রেফতার সম্ভব বলে মতামত দেন। স্পস্টত-ই সে সময় বি এন পি'র ভেতরে মুক্তিযোদ্ধা ও অমুক্তিযোদ্ধা এই দুই গ্রুপের ব্যাপক ফারাক ছিলো স্পস্ট বুঝতে পারা যায়। কিন্তু এত কিছুর পরেও খালেদা গোলামের প্রতি ভালোবাসা ছাড়তে পারেন নাই। এইসময় বাংলাদেশ আওয়ামীলীগ সংসদ থেকে ওয়াক আউট করে এবং দেশের পরিস্থিতি হয় আরো ঘোলাটে। পরে বি এন পি'র সাথে আওয়ামীলীগের সমাঝোতা হয় এই দুই দাবীতে যে শহীদ জননী সহ বাকি ২৩ জনের নামে মামলা প্রত্যাহার করতে হবে এবং গোলামের বিরুদ্ধে ব্যবস্থা নিলেই শেখ হাসিনার নেতৃত্বে আওয়ামীলীগ সংসদে ফিরে যাবেন। খালেদা শুধু এই জামাত ও রাজাকার প্রেমেই মশগুল ছিলোনা। একই সাথে এই নেত্রী প্রেমে পড়েছিলো ফ্রিডম পার্টি নামের এই খুনে দলটির। যাদের নেতারা খুন করেছে জাতির জনক বঙ্গবন্ধু শেখ মুজিবুর রহমান ও তাঁর পরিবারকে। পরবর্তীতে ফ্রিডম পার্টি বিলুপ্ত হয়ে গেলেও খালেদা এই শাশ্বত প্রেমের বহিঃপ্রকাশ দেখান আরেক অদ্ভুত ঘটনা ঘটিয়ে। তিনি ঘটা করে জাতির জনকের হত্যার দিনটিকে নিজের জন্মদিন পালন করে এক ধরনের বিকৃত উল্লাসে মেতে ওঠেন। ইন্টারেস্টিং ব্যাপারটা কি আপনারা জানেন? ইতিহাস কিন্তু কাউকে ক্ষমা করেনি। ভাগ্যের নির্মম পরিহাসে গোলাম মরে গেছে একাত্তরের ঘাতক হিসেবে আমৃত্যু কারাদন্ডের ভার নিয়ে।তার কফিনে মারা হয়েছে জুতা। দেইল্লা বা দেলোয়ার হোসেন সাঈদী আমৃত্যু জেল দন্ড নিয়ে রয়েছে কারাগারের ভেতর। বর্তমানে মালি হিসেবে সেখানে কর্মরত রয়েছে বলে শুনেছি। আর খালেদা? তিনি এতিমের টাকা মেরে দিয়ে ৫ বছরের কারাদন্ড পেয়ে রয়েছেন জেলে। কিছুদিন আগে সরকারের দয়ায় ৬ মাসের প্যারোলে রয়েছেন গুলশানের তার বাসভবন ফিরোজায়।
সেজান জুসের মালিক সজীব গ্রুপের চেয়ারম্যান আবুল হাশেম অপকটে নিজের মনের কথাটা বলে ফেলেছেন। অন্তত: এজন্য ভদ্রলোকের একটা ধন্যবাদ প্রাপ্য। সে যা বলেছে, বাংলাদেশের সব ক্ষমতাধর ব্যক্তি মনে-প্রানে সেটা বিশ্বাস করে; সেটা হলো গণমানুষ তাদের দাস-ভৃত্য এবং তারা বুদ্ধি-খাটিয়ে পরিশ্রম করে এই সব মূর্খ দাস-ভৃত্যদের চাকুরি দিচ্ছেন, খাওয়া-পড়ার বন্দোবস্ত করছেন। এদের বলা হয় প্যাথোলজিক্যাল নার্সিসিষ্ট। এবং বাংলাদেশ রাষ্ট্র ক্ষমতার একেবারে শীর্ষ অবস্থানকারি ব্যক্তিটিও এর বাইরে নয়। আপনারা নিশ্চয় ভুলে যান নি " আমি বলেছি ওদেরকে বিদ্যুৎ বন্ধ করে দিতে, গরমে লোডশেডিয়ের কষ্টটা বুঝুক"। তাই ৫৪টা আগুনে পুড়ে কয়লা হওয়া লাশ রেখে আবুল হাশেম সাহেব যখন বলে উঠে " জীবনে বড় ভুল করেছি ইন্ড্রাস্ট্রি করে। ইন্ডাস্ট্রি করলে শ্রমিক থাকবে। শ্রমিক থাকলে কাজ হবে। কাজ হলে আগুন লাগতেই পারে। এর দায় কি আমার" সেটা শুনতেই যতো নির্মম ও কুৎসিত'ই ঠেকুক, এটা তার মনের কথা। বাংলাদেশের ক্ষমতাবানদের মনের কথা। 
বাংলাদএদিকে অনলাইনে ক্লাস নিয়েও দুয়োধ্বনি শুনতে হচ্ছে! বসে বসে মাইনে আছে কোন আইনে! বোঝা গেলো তিরস্কার আর কটুক্তিতে দুই বাংলাই আপন সহোদর!
প্রথমেই বলে রাখি, এই ক্লাস একেবারেই ইউটিউবের কথা মনে রেখে নেওয়া হয় নি। অনেকটাই ইনফর্মাল এবং সম্পূর্ণ আনএডিটেড। এই ক্লাসে ফার্মি-ডিরাক স্ট্যাটিস্টিক্সের অ্যাপ্লিকেশন নিয়ে কিছু আলাপ আছে। কারো কোন কাজে লাগতে পারে মনে করে ইউটিউবে আপলোড করা হয়েছে। কাজে লাগলে পরের ক্লাসগুলোও দিয়ে দিতে পারি। সাউন্ড এবং ভিডিও কোয়ালিটি খুব সুবিধার না। এই সব ব্যাপারে আমি একবারেই কাঁচা। 
একটি স্বাধীন রাষ্ট্র হিসেবে বাংলাদেশ ৫০ বছর পূরণ করতে যাচ্ছে। স্বাধীনতার সুবর্ণজয়ন্তী এমন একটি মাইলফলক, যখন এই দীর্ঘ যাত্রার একটি মূল্যায়ন প্রয়োজন। একটি রাষ্ট্র হিসেবে বাংলাদেশ এখন কোথায় এসে দাঁড়িয়েছে, তার মূল্যায়ন করেছেন দুই গবেষক। চার পর্বের ধারাবাহিকের প্রথম পর্ব ছাপা হলো আজ
"ঘুঘু তোমার মনে ভরে না এই উঠোনের ধানে। কোন উঠোনের ধানের কথা বাজে তোমার প্রাণে? সোনার ধানে রূপার উঠোন দেশটা কি খুব দূরে! ঘুঘু তোমার ডানা আছে যাও না কেন উড়ে?" 
উনি ছেলে না মেয়ে বলতে পারবেন? উনি যেটা পরে আছেন সেটা কিন্তু একটা হিজাব। বয়স: ১০
একটা মেয়ে হোন্ডা চালিয়ে নিজের গায়ে হলুদে গেছে! মেয়েটা বেশ্যা ? একটা মেয়ে পুরা দেশ চালাচ্ছে আপনারা তার কথায় উঠছেন বসছেন কিন্তু তাকে গালিও দিচ্ছেন! দিনের শেষে ঘরে ফিরে টেবিলে যে খাবারটা পান সেই খাবারটা খুব যত্নে যে সামনে এনে দেয় সেও একটা মেয়ে! একটা সুন্দর মেয়েকে জীবনসঙ্গী পাওয়ার লোভে লেখাপড়া করে ডাক্তার ইঞ্জিনিয়ার হন। একটা ছোট্ট মেয়েকেও আপনারা ধর্ষণ করতে ছাড়েন না। হাজার বাধা পেরিয়ে একটা মেয়েকে উঠে দাড়াতে হয়। দিনের শেষে সব সামলাতে হয় একটা মেয়েকেই। আপনারা পতিতালয়ে গিয়ে যে বাচ্চার ক্রমোজমটা ফেলে আসেন সেই সন্তানের পিতার পরিচয় আপনি বহন না করলেও পতিতা মেয়েটা নিজের শরীরটা বিক্রি করে মায়ের দায়িত্ব ঠিকই পালন করে। আপনারা বেশ্যা বলেন কাকে? বেশ্যার পুঃলীঙ্গ নাই? বেশ্যাদের বেশ্যা বানিয়েছে কারা? রাতের আঁধারে বেশ্যাদের কাছে যায় কারা? বেশ্যারা এই সমাজ সংসারের কোন ক্ষতি করেনা। এই সমাজে ঘাপটি মেরে থাকা পাপিয়াদের বেশ্যা বলেন পাপিয়ারা বিষাক্ত পাপিয়ারা ভয়ংকর পাপিয়াদের যারা পাপিয়া বানায় তারা বাস্টার্ড............
কর্কট এবং কয়েকজন-২ পরের দিন সকাল হয়েছিল ঠিক যেমন হয়৷আমি জেগে ছিলাম সারা রাত৷আমার নিজেকেই নিজের অচেনা মনে হচ্ছিল৷রাতে আমার ভাইবোনেরা তাদের সাথে থাকার কথা বললেও এক নৈর্ব্যক্তিক অভিমানে আমি একা থাকাই ঠিক মনে করেছিলাম৷খুব ভোরে তারা আবার চলে এসে গোছগাছ শুরু করলেন৷সেখানে আমাকে কতদিন থাকতে হবে তার কোনো নিদির্ষ্ট সময়তো আর কারুর জানা নেই৷ দিল্লিতে সেদিন চার ডিগ্রি তাপমাত্রা,যা কোলকাতার থেকে আট ডিগ্রিরও বেশি৷তারা আমার জন্যে গরম পোশাকের সাথে অনেক প্রয়োজনীয় ওষুধ কিনে, লিখে দিয়েছিলেন কখন কোনটা খেতে হবে৷ উচ্চ মাধ্যমিক পাশ করবার পর থেকেই আমাদের সময়ে শাড়ি পড়া শুরু হতো৷ এতদিন বাদে আমার সুবিধার জন্যে তারা সালোয়ার ,কামিজ,যাবতীয় কিছু কিনে ব্যাগ গুছিয়ে দেন যেন আমার কষ্টটা একটু কম হয়! রাতে আমার ছোটো ননদ,যে আমার থেকে ঘন্টা খানেক পথের দূরত্বে থাকে,সে এসেছিল৷তাকে খবর দিয়েছিল আমার ভাসুরের ছেলে অমিত..যার কথা পরে আসবে৷ও ঢাকায় একটি সরকারি ব্যাংকে আছে৷যখন ও খবর পায়,তখনই ও ঢাকার সিদ্ধেশ্বরী মন্দিরে চলে যায়৷ হয়ত আমার সেই দু'বছর আগের কথা আরও পরে লিখলে ভালো হোত!মন আরো শক্ত হয়ে উঠত৷তবে তাতে ধূলার আবরণ থেকে সব অক্ষর তুলে আনা সম্ভব নয়৷ মানুষের জীবনওতো খুব ক্ষণস্থায়ী,তাই কষ্ট হলেও আমাকে লিখতে হবেই৷ দুপুরের পরে আমাদের উঠানের কোণে জবা গাছের আর পাশের বাড়ির শিউলির ছায়া মিলেমিশে রাস্তায় পড়েছে৷শীতের ছায়ায়তো মায়া থাকেনা,কোনো সান্ত্বনাও মেলেনা৷ সেই ছায়ায় পা ফেলে,আমার স্টিল -কাঁচ আর কাপড় -কাঁথার সংসার ফেলে আমি দিল্লির দিকে রওনা হলাম৷আমার দুই দাদা আমাকে দমদম বিমানবন্দরে নিয়ে গেলেন৷সেখানে ডাঃ অভিষেক ছিল,ওর মা বাবাও এসেছিলেন৷ওর মা আমার হাত ধরে বললেন,সুমিতকে আমি চিনি ও সুস্থ হবেই৷ওর বাবা ওকে বারবার বললেন আমার খেয়াল রাখতে! সন্ধে সাতটায় বিমান ছাড়বে৷অভিষেক আমার জন্যে কফি নিয়ে এল,আমার ইচ্ছে ছিল না৷ও তখন বলেছিল"কাকিমা,আপনাকে সুস্থ থাকতেই হবে..৷"আমি চুপ থেকে কফি নিলাম৷ এক সময় বিমান দিল্লিতে পৌঁছাল ৷তখন রাত প্রায় বারোটা,যখন অভিষেক আমাকে দিল্লির"এইমস"এর একটি বিলডিং এ নিয়ে গেলো যেখানের AB8এর আই.সি.ইউতে সুমিত ভর্তি৷গত পরশুদিনও সে ছিল সেখানের ডিউটিরত ডাক্তার৷আজ এখন সে আমার জন্যে অপেক্ষা করছে..অভিষেককে সে ইতিমধ্যে বহুবার ফোন করেছে৷দিল্লির শীতের মধ্যরাত আলোকময়,মাঝেমাঝে ছুটে যাওয়া গাড়ির শব্দ.কিছুই আমার চোখ বা মনে প্রভাব ফেলতে পারেনি৷আমার চোখ আর মন শুধু একটি প্রিয় মুখের হাসি দেখতে চাইছিল..আত্মজের! লিফ্ট থেকে নেমে কিছুটা হেঁটে আইসিইউ এর মূল গেট৷ভিতরে যেতে হলে ওখানের ড্রেস পড়তে হবে,হাত স্যানিটাইজ করতে হবে..অভিষেক আমাকে এইসব কথা বলছিল৷সাধারণতঃ সবাই সেখানে যেতে পারেনা৷শুধুমাত্র একজন কর্মরত ডাক্তারের মা হবার জন্যেই আমার যাবার অনুমতি দেওয়া হয়৷আই.সি.উর কাঁচের দরজার সামনে যখন আমি পৌঁছোলাম,দেখি সুমিত বেড ছেড়ে ওপাশে এসে দাঁড়িয়ে আছে!আমি আমার আবেগ কিছুতেই আটকাতে পারিনি..৷ ও হেসে বলল,আমিতো সুস্থই..!আমাকে দেখে কী অসুস্থ মনে হচ্ছে! 
যেখানে নদী ছিল সেখানে চর জাগে। সবুজ বাসা বাঁধে মৃত চরে, গড়ে আবার নিবিড় খামার।
গরু কোরবানীর প্রবনতা শুরু হয় বাংলাদেশ হবার পর। আগে ছাগল বা বকরি কুরবানী হতো। তাই এই  ঈদ বকরা ঈদ নামেও পরিচিত ছিল। কৃষক হালের গরু বিক্রি করে দেয় অভাবের তারণায়। আর কত গরু খাবা রে বাবা! গরু কিনে অভাবী কৃষককে দান করে দিলে কেমন হয় ? চোর এসে হয়ত সেটি নিয়ে নিয়ে যাবে। আজকাল ভাল কাজ সয় না। অভাবে মরুক মানুষ আর তুমি খাও গরুর কলিজা গুর্দা ভুঁড়ি ঠ্যাং মাথা সহো পুরা গরু। ডীপ ফ্রিজে ভরে রাখো। পোলা মাইয়া বিদেশে আছে, ওরা আসলে খাওয়াইও।

সম্প্রতি একটি লাইভ প্রোগ্রাম দেখার পর থেকে পন্ডিত শব্দটি খুব ঝামেলা করছে মাথায়। বাংলাদেশে পান্ডিত্য শব্দটি উচারিত হলে অবধারিতভাবে জাহির' শব্দটি মাথায় টোকা দেয়। জ্ঞানী বললেই যেমন চশমা আঁটা বুদ্ধিদীপ্ত একটা লোকের ছবি সামনে এসে পড়তে চায়, যিনি খুব বুঝে শুনে কোন বিষয়ে তার যৌক্তিক মতামত উপস্থাপন করেন। এরকম সম্ভবত অনেকেরই হয়। পান্ডিত আর জ্ঞানী শব্দদুটোকে সমাজ এভাবেই আমাদের মনে গড়েছে  । সম্ভবত কিছু লোকের আচরণও আমাদের মনে রেখাপাত করেছে। নামের আগে ডক্টর বা পরে পিএইচডি লাগানো কিছু লোকের পান্ডিত্য আমরা হর-হামেশাই দেখি। অফিসে, বিশ্ববিদ্যালয়ে কিংবা অধুনা টিভি টকশোতে। পান্ডিত্য জাহির করতে কাউকে কাউকে একইসাথে নামের আগে ডঃ ও পরে পিএইচডি ব্যবহার করতেও দেখেছি। এসব দেখলে প্রয়াত হুমায়ুন আজাদের কথা মনে পড়ে, তিনি এইসব পন্ডিতদের কথা মনে করেই পিএইচডি এর মানে করেছিলেন পিউবিক হেয়ার ড্রেসার। পান্ডিত্যের সঙ্গে আনুগত্য শব্দটিও কেন যেন মিলেমিশে আছে। সেই রাজা বাদশাহ এর আমল থেকেই সভা পন্ডিতদের অনুগত দেখতে পাই। পন্ডিতদের মতের স্থায়িত্ব নেই, নিজের বমি নিজে গিলে খাবার মতো প্রয়োজনে নিজের মতামত বেমালুম গিলে নেন। এই সব অনুগত পন্ডিতগণ কখনো কখনো তাদের মেধার বিকাশ ঘটান উপাচার্য হয়ে। তারপর যা যা করেন তার ফিরিস্তি দীর্ঘ। সম্ভবত এইরকম পান্ডিত্যের কারনে অধুনা বাংলাদেশে উপাচার্যদের গড় উচ্চতা কমে যাচ্ছে! বামন পন্ডিতদের কাছে কারুরই আজ প্রত্যাশা নেই। তবে সকলেই জ্ঞাণী লোকদের অপেক্ষায় থাকেন। সেই সব জ্ঞানীদের, যারা বামন পন্ডিতদের পান্ডিত্যের কারণে মুখ লুকিয়ে থাকতেই ভালোবাসেন । এদেশে,এখনো, তাদের দুটো কাজের কথা শুনবার জন্য হাজারো মানুষ অপেক্ষায় থাকে। আলোকিত হবার অপেক্ষায় থাকে, যেমন প্রতীক্ষা করে সুর্যোদয়ের কিংবা পুর্ণিমার। [ পান্ডিত্য] 
সমবায় অধিদপ্তরের অর্গানোগ্রাম / আমিনুল ইসলাম বৃহত্তর বাংলা প্রদেশে সমবায় বিভাগের প্রচলন হয়েছিল ১৯০৪ সালে। সে হিসেবে সমবায় বিভাগের বয়স ১১৫ বছর। নিবন্ধকের পদটিও ততোদিনের পুরোনো। বৃটিশদের কাছে থেকে ১৯৪৭ সালে ভারতবর্ষ স্বাধীনতা লাভ করে। ভারত এবং পাকিস্তান। অতঃপর পাকিস্তান ভাগ হয়ে পাকিস্তান এবং বাংলাদেশ। সমবায়ের মাধ্যমে পিছিয়ে থাকা মানুষের আর্থসামাজিক উন্নয়ন সাধনের লক্ষ্যে প্রবর্তিত আধুনিক সমবায় ব্যবস্থাকে স্বাগত জানিয়েছিলেন বিশ্বকবি রবীন্দ্রনাথ ঠাকুর, বিদ্রোহী কবি কাজী নজরুল ইসলাম, বিজ্ঞানী আচার্য্য প্রফুল্লচন্দ্র রায় এবং আরও অনেক মনীষী ও উন্নয়নকামী মানুষ। বর্তমান বাংলাদেশে ১৯০৬ সালে ঢাকা সেন্ট্রাল কোঅপারেটিভ ব্যাংক, ১৯০৯ সালে রাড়ুলীতে খুলনা সেন্ট্রাল কো-অপারেটিভ ব্যাংক প্রতিষ্ঠিত হয়। এভাবেই সমবায় তার আনুষ্ঠানিক যাত্রা শুরু করে। ২। সমবায় বিভাগের প্রধান নির্বাহী---- সেই তখন থেকেই রেজিস্টার----- বাংলায় বলা হয় নিবন্ধক। নিবন্ধকের পদটি তখন খুবই গুরুত্বপূর্ণ এবং মর্যাদাসম্পন্ন ছিল। ১৯১৪ সালে প্রতিষ্ঠিত বগুড়া সেন্ট্রাল কোঅপারেটিভ ব্যাংকটি--- যে বিল্ডিং-এ অবস্থিত, ১৯২৮ সালে তার ভিত্তি প্রস্তর স্থাপন করেছিলেন তৎকালীন রেজিস্টারের জীবনসঙ্গিনী শ্রীমতি যামিনী মোহন মৈত্রেয়ী। এতে করেও বুঝা যায় তখন রেজিস্টারের পদটি মর্যাদা কতটা উঁচুতে ছিল। ৩। আমি ২০১৯ সালের ১২ জুন সমবায় অধিদপ্তরের রেজিস্টার বা নিবন্ধক হিসেবে দায়িত্বভার নিয়েই দেখতে পাই সমবায় বিভাগটি জনবল, বেতনস্কেল ও মর্যাদা সোপান সবদিক থেকেই পিছিয়ে আছে। আমার মনে হয়েছিল একটি পিছিয়ে থাকা হতাশাগ্রস্ত টিম নিয়ে কোনো দল, সংগঠন, দপ্তর, অধিদপ্তর অথবা বিভাগকে প্রত্যাশিত গতিতে এগিয়ে নেওয়া যায় না এবং বড় ধরনের লক্ষ্যার্জনে সফলকাম হওয়া সম্ভব নয়। আমার জন্য আয়োজিত প্রথম ব্রিফিং সেশনেই আমি ঘোষণা দিয়েছিলাম উপজেলা / সমবায় অফিসারের পদটি প্রথম শ্রেণিতে উন্নীতকরণসহ সবগুলো পদের বেতনস্কেল এবং পদসোপানের আপগ্রেডেশেনের কাজে হাত দিবো এবং জনবল বৃদ্ধির উদ্যোগ নিবো। কাজটি অনেক বড় এবং চ্যালেঞ্জিং। আমার দুর্ভাগ্য যে আমি নিবন্ধক হিসেবে দায়িত্ব নেওয়ার কিছুদিনের মধ্যেই বিশ্বজুড়ে নতুন মহামারি –কোভিড-১৯ এর তাণ্ডব শুরু হয়। বাংলাদেশেও। আমি নিজেও করোনা ভাইরাসে আক্রান্ত হয়েছিলাম। ৪। এই মহামারির মাঝেই প্রচুর পরিশ্রম করে সমবায় অধিদপ্তরের জনবল প্রায় ৫০% বৃদ্ধি এবং সকল পদের স্কেল আপগ্রেডেশন প্রস্তাব সম্বলিত একটি নতুন জনবল কাঠামোর প্রস্তাব আমরা কয়েকমাস আগে পল্লী উন্নয়ন ও সমবায় বিভাগে প্রেরণ করি। তারও আগে নিবন্ধকের পদটিকে গ্রেড-১ এ উন্নীতকরণের প্রস্তাব দেওয়া হয়। সেটি নিয়ে গত ১ জন ২০২১ জনপ্রশাসন মন্ত্রণালয়ে আন্তঃমন্ত্রণালয় সভা অনুষ্ঠিত হয়েছে। সেই সভায় আমি নিজে উপস্থিত থেকে প্রস্তাবের পক্ষে জোরালো যুক্তি উপস্থাপন করি। পল্লী উন্নয়ন ও সমবায় বিভাগের যুগ্মসচিব জনাব মোঃ আশরাফ উদ্দিন খুবই জোরালো ভূমিকা রেখেছিলেন। পল্লী উন্নয়ন ও সমবায় বিভাগের সম্মানিত সচিব জনাব মোঃ রেজাউল আহসান টেলিফোনে যোগাযোগ রেখে আমাদের প্রস্তাবের পক্ষে শক্ত ভূমিকা পালন করেছিলেন। সভা একমত হয়েছিল যে--- সমবায় অধিদপ্তরের রেজিস্টারের পদটি গ্রেড-১ এ উন্নীত করা প্রয়োজন। কিছু টেকনিক্যাল বাধা না থাকলে পদটি সেদিনই উন্নীতকরণের পক্ষে সুপারিশ হয়ে যেতো হয়তোবা। বিস্ময়-উৎপাদক দুঃখজনক ব্যাপার এই যে নিবন্ধকের পদটি গ্রেড-২ এ উন্নীতকরণে জনপ্রশাসন মন্ত্রণালয় ২০১৪ সালে সম্মতি জ্ঞাপন করে কিন্তু জিও জারি হয়নি। আমাদের প্রস্তাব দেওয়ার পর তা পল্লী উন্নয়ন সমবায় বিভাগের চোখে ধরা পড়ে ২০২১ সালের ১৭ এপ্রিল জিও জারী হয়। এজন্য বর্তমান সচিব জনাব মোঃ রেজাউল আহসান মহোদয়কে ধন্যবাদ জানাতে হয়। কিন্তু সেসময়ে যারা সম্মানিত নিবন্ধক ছিলেন এবং সমবায় অধিদপ্তরের সিনিয়র কর্মকর্তা ছিলেন, তারা কি ২০১৪ সালে জনপ্রশাসন প্রদত্ত সম্মতির কথা জানতেন না ? তবু শুকরিয়া যে এখন জিও জারির মাধ্যমে সেই আপগ্রেডেশন কার্যকর হলো---Better late than never. ৫। উল্লেখ্য, আমরা ২০২১ সালের ২৬ জানুয়ারি স্কেল আপগ্রেডেশন ও জনবল বৃদ্ধির প্রস্তাব পল্লী উন্নয়ন ও সমবায় বিভাগে প্রেরণ করেছিলাম। বিভিন্ন ইনকোয়ারি ও প্রাথমিক খুঁটিনাটি সংশোধনের পর আজ পল্লী উন্নয়ন ও সমবায় বিভাগের সচিব জনাব মোঃ রেজাউল আহসান মহোদয়ের সভাপতিত্বে আমাদের প্রস্তাব নিয়ে আলোচনা ও মত বিনিময় সভা হয়েছে। সভায় সমবায় অধিদপ্তরের অতিরিক্ত নিবন্ধক (প্রশাসন) জনাব মোঃ আহসান কবিরসহ সংশ্লিষ্ট কর্মকর্তাগণ অংশগ্রহণ করেন। পল্লী উন্নয়ন ও সমবায় বিভাগের অতিরিক্ত সচিব জনাব নাসরীন আক্তার চৌধুরী, অতিরিক্ত সচিব জনাব মোঃ রাশেদুল ইসলাম, যুগ্মসচিব জনাব মোঃ আশরাফ উদ্দিন, উপসচিব জনাব সিদ্ধার্থ শংকর কুণ্ডু এবং সংশ্লিষ্ট অন্যান্য কর্মকর্তাগণ সভায় অংশগ্রহণ করে গুরুত্বপূর্ণ সাজেশন ও পরামর্শ দান করেন। সমগ্র প্রস্তাবটি পাওয়ার পয়েন্ট সহযোগে উপস্থাপন করেন সমবায় অধিদপ্তরের যুগ্মনিবন্ধক ও খসড়া প্রস্তাব প্রণয়ন কমিটির আহবায়ক জনাব হাফিজুল হায়দার চৌধুরী। ৬। সমবায় অধিদপ্তরের জনবল কাঠামো বা অর্গানোগ্রাম ৩৮ বছরের পুরোনো। এই সময়ের মধ্যে দেশের জনসংখ্যা বেড়ে হয়েছে প্রায় দ্বিগুণ। সমবায় সমিতির সংখ্যাও বেড়ে হয়েছে দ্বিগুণ। তখন সমবায় সমিতির সংখ্যা ছিল প্রায় ১লক্ষ ; এখন তা প্রায় ২ লাখে উন্নীত হয়েছে। আমরা যে প্রস্তাব তৈরী করে দিয়েছি, সেখানে জনবল মোটামুটি ৫০% বৃদ্ধির প্রস্তাব করা হয়েছে। বর্তমান অবস্থা এমন: অনুমোদিত জনবল ৪৭০০ ; বিদ্যমান ৫০৬০; প্রস্তাবিত ৭৬২৮। উপজেলা / থানা সমবায় অফিসারের পদটি ১ম শ্রেণিতে উন্নীতকরণের প্রস্তাব করা হয়েছে। নিবন্ধকের পদটি গ্রেড-১, অতিরিক্ত নিবন্ধকের ৫টি পদ গ্রেড-২ এবং নিচের পদগুলো একইভাবে পদসোপান ও পদোন্নতির সোপান ঠিক রেখে আপগ্রেডেশনের প্রস্তাব করা হয়েছে। ৭। আজকের সভা ফলপ্রসুভাবে অনুষ্ঠিত হয়েছে। পদসংখ্যা বৃদ্ধি, নতুন পদ সৃষ্টি, বেতনস্কেল আপগ্রেডেশন প্রভৃতির মন্তব্য কলামে যৌক্তিকতামূলক অংশগুলো আরেকটু জোরালোভাবে লিখে এবং তজ্জনিত সংশোধনান্তে চূড়ান্ত প্রস্তাব খুব শীঘ্রই জনপ্রশাসন মন্ত্রণালয়ে প্রেরিত হবে বলে সিদ্ধান্ত হয়েছে। সেলক্ষ্য নিয়ে কাজ করা হচ্ছে। আগামী সপ্তাহের মাঝামাঝি তা হয়ে যাবে বলে আমরা মনে করি। সমবায় অধিদপ্তরের জনবল বৃদ্ধি ও বেতনস্কেল আপগ্রেডেশনের প্রস্তাব কিছু সংশোধনীসহ সামনে একদেড় বছরের মধ্যে চূড়ান্ত অনুমোদন লাভ করবে বলে আমাদের বিশ্বাস। এবং সেটা হবে জাতির পিতার ভালোবাসার সমবায়কে তার হারানো গৌরবে ফিরিয়ে আনার অন্যতম প্রধান পদক্ষেপ। সেদিন দূরে থেকেও শান্তি পাবো। জয়তু সমবায়!
আমাদের নির্মাণাধীন কয়েকটি সিরিজ নাটক প্রসঙ্গে বলতে গিয়ে কেউ কেউ ফেসবুকে এরকম মন্তব্য করেছেন: ‘অনেকদিন পর বিটিভিতে ভালো/ সুস্থ্য ধারার নাটক হচ্ছে।’ না, বিটিভি অসুস্থ্য ধারার নাটক করে না। করার সুযোগ নেই। নাটক ভালো হচ্ছে কি মন্দ হচ্ছে সেটা একেকজন একেকভাবে বিচার করেন। বিটিভিতে এখনও অনেক ভালো নাটক হয়। আগে দেখুন। তারপর মন্তব্য/বিচার করুন।
মনের নাটাই ---------------------------- তাপস কুমার বড়ুয়া ------------------------------------- যেটুকু ভালোবাসবে আমায় ঠিক সেটুকুই বাসবো, যতটা কাছে আসবে তুমি ঠিক ততটাই আসবো। যে ভাবে আমায় চাইবে পেতে পাবেও তেমনি আমায়, আমাকে নিয়ে যে টুকু ভাবো সেটুকু আমায়ও ভাবায়। যতটা সময় আমার জন্য রাখবে সযতনে, তোমার জন্য সেটুকু সময় ব্যয় করি আনমনে। ভালোবাসা নয় একতরফা সে আমি চাইও না, দুঃখ সুখের ভাগটাও তাই একটুও বেশী দেই না। ভেবোনা দুচোখ ভাসাবো কিম্বা হাসবো আমি একাই, মনটা আমার সুতো ছেড়া ঘুড়ি নেই কারো হাতে নাটাই।।
বাবার প্রতি শ্রদ্ধাঞ্জলী……………… নীচের কথামালা দিয়ে একটা গান হতে পারে। আমার লেখা এই কথাগুলো আমি উৎসর্গ করছি শ্রদ্ধেয় মুক্তিযোদ্ধা, গীতিকবি, সুরস্রষ্ঠা ও সঙ্গীত পরিচালক জনাব আহমেদ ইমতিয়াজ বুলবুল’কে। আমার দেখা সকল বাবাদের মধ্যে তিনি একজন অন্যতম আদর্শ বাবা; যিনি তার একমাত্র সন্তানের প্রতি মা-বাবা উভয়ের দায়িত্ব সমভাবে পালন করছেন। স্যার, আপনার কাছে আমার অনুরোধ- এই কথাগুলোতে সুরারোপ করে যন্ত্র সঙ্গীতের আবরণ দিয়ে আপনিই গানটি গাইবেন। আপনার লেখা ও সুরে গান গেয়ে দেশের হাজার হাজার শিল্পী খ্যাতি অর্জন করেছে। আজ আপনার কন্ঠে আমরা এই গানটি শুনতে চাই! আমি আশা করছি, আপনি গানটি গেয়ে আপনার ফেসবুক ওয়ালে আপলোড করে আমাদেরকে চমতকৃত করবেন। আপনার সুস্বাস্থ্য ও সর্বাঙ্গীন মঙ্গল কামনা করছিঃ বাবা তুমি বলেছিলে- বারবার বলেছিলে তুমি বলেছিলে বাবা- বারবার বলেছিলে তোমার স্বপ্নের চেয়ে আমায় বড় হতে বলেছিলে আমার মাথায় হাত রেখে মুগ্ধতায় আরও বলেছিলে তুমি সবচেয়ে বেশী খুশী হবে আমার কাছে তোমার পরাজয় হলে! ছোট্ট বেলায় বলেছিলে লক্ষী সোনামনি আমার- চাইনা তো কিছু আর শুধু বড় হও তুমি হেসে খেলে কিশোর বেলায় বলেছিলে এইতো সময় নিজকে গড়ার- লেখা পড়া ও খেলা ধুলার করতে হবে গান বাজনাও সমান তালে কঠোর শ্রমে তুমি দিন করেছো পার স্নেহ মায়া সব দিয়েছো- তবু মুখ করোনি ভার পথ চলতে শিখিয়ে দিয়েও আস্তে করে বলেছিলে যাও এগিয়ে...... ভয় পেলে কি চলে? আজ পূর্ণ আমি সব পেয়েছি তোমার স্বপ্নের মতো বড় হয়েছি হার মানিনি কোন বাধাতেই চলছি আজও তোমার ছায়াতেই সফলতার সকল সিঁড়ি বেয়ে থামবো আমি তোমার চরণ ছুঁয়ে তোমার কাছেই শিখেছি করতে জয় শুধু তোমার কাছেই মানবো পরাজয় তোমার জয়েই হবে আমার বিশ্বজয় বাবা- তুমি হারবে না কোন কালে......।। গীতিকবিঃ মেজর আনিস-উল-ইসলাম (অবঃ) সুর, সঙ্গীত ও শিল্পীঃ আহমেদ ইমতিয়াজ বুলবুল।
বিদ্যা শিক্ষার ডিগ্রি আছে জ্ঞানের কোন ডিগ্রি নেই জ্ঞান ডিগ্রিবিহীন ও সীমাহীন ----আরজ আলী মাতুব্বর
আমি অত তাড়াতাড়ি কোথাও যেতে চাই না; আমার জীবন যা চায় সেখানে হেঁটে হেঁটে পৌঁছুবার সময় আছে, পৌঁছে অনেকক্ষণ বসে অপেক্ষা করবার অবসর আছে। জীবনের বিবিধ অত্যাশ্চর্য সফলতার উত্তেজনা অন্য সবাই এসে বহন করুক : আমি প্রয়োজন বোধ করি না : আমি এক গভীরভাবে অচল মানুষ হয়তো এই নবীন শতাব্দীতে নক্ষত্রের নিচে। -উনিশশো চৌত্রিশের; জীবনানন্দ দাশ।
মৃত্যুবার্ষিকীতে এন্ড্রু কিশোরের সূচনাকালের দুর্লভ গল্পগুলো # প্রথম ভিউকার্ড সেট, সেলিনা হোসেনের সাথে নাটকীয় সাক্ষাৎ # হানিফ সংকেতকে জানানো আাগাম মৃত্যুসংবাদ.. ♦ সালেম সুলেরী ১৯৮৩-এর এপ্রিল, ঢাকায় শিল্পকলা একাডেমির একমাত্র মন্চ। ১৪ তারকা নিয়ে প্রকাশিত 'ভিউকার্ড সেট' -এর প্রকাশনা উৎসব। আমি সেই রঙ্গকরোজ্জল অনুষ্ঠানের প্রধান সংগঠক, উপস্থাপক। কবি আবু হাসান শাহরিয়ারের বদান্যতায় আমার এই দায়িত্বভার। টায় টায় দর্শকপূর্ণ অনুষ্ঠান করা নিয়ে মহাব্যস্ত আমি। হঠাৎ দেখি-- পেছন থেকে ঘাড়ে হাত রাখলো একজন। কাত ফেরাতেই একি-- প্রিয় শিল্পী এন্ড্রু কিশোর। বলছেন, সালেম, আমাকে কটা গাইতে হবে? শুরুতে কোনটা, শেষে কোনটা, প্ল্যানিংটা কি? ১৪ তারকার অন্যতম একজন গায়ক এন্ড্রু কিশোর। জীবনে প্রথম ভিউকার্ড বেরিয়েছে ১৩ তারকার সঙ্গে। একপাশে চেখকাড়া ছবি, অন্যপাশে অটোগ্রাফের জমিন। প্রকাশনা অনুষ্ঠানটির বিন্যাস জানতে উদ্গ্রীব। আমার অনুষ্ঠান পরিকল্পনার খসড়াটি যেন মুখস্ত। বললাম, আজকে গায়ক তো শুধু দু'জন। ভিউকার্ড সেট-এর আপনি ও কুমার বিশ্বজিৎ। শুরুতেই কথা বলবেন লেখক আলী ইমাম। এরপর কবি হেলাল হাফিজের কবিতা-- এখন যৌবন যার। পরপরই কবি আবু হাসান শাহরিয়ার, সৈয়দ আল ফারুক। নাট্যাংশে আফজাল-সুবর্ণা, তারানা হালিম। চিত্র ও গদ্যশিল্পী সৈয়দ ইকবাল ছবি আঁকা শেখাবেন। ফটোগ্রাফী বিষয়ে বলবেন আলোকচিত্রী বাতেন সিরাজ। এরপর কুমার বিশ্বজিত গাইবেন তিনটি। 'তোরে পুতুলের মতো করে সাজিয়ে'--- শেষ গান। হানিফ সংকেত ঢাকার বাইরে, ফেরার চেষ্টায় আছে। আপনারা যখন মন্চে, ব্যাকস্ক্রীনে বিশাল ছবি ভেসে উঠবে। -- তার মানে হানিফের কৌতুকের পরে আমি? বললাম-- না, তারপর জাদুকর জুয়েল আইচ। জাদুর পরে গানের জাদুময়তায় এন্ড্রু কিশোর। আপনি শুরু করবেন 'ওগো বিদেশিনী দিয়ে'। অনুষ্ঠানের সমাপ্তিও টানবেন দাদা আপনিই। সেই গানটি দিয়ে-- হায়রে মানুষ, রঙিন ফানুস...। সৈয়দ শামসুল হকের অমর সঙ্গীতটি, ঠিক আছে? হায়রে মানুষ রঙিন ফানুস, দম ফুরাইলে ঠুস..। নিচু লয়ে নিজেও গানটি গেয়ে উঠলেন। রিহার্সেল রুমে স্বগতোক্তিও করলেন।... এই গান গাইতে গাইতে কবে যে নিজেই 'ঠুস' হই। দেখলাম-- মায়াবী চোখগুলো আরো ভারী। বললেন, সিরিয়ালে সবার পরে, আর এলাম সবার আগে। না দাদা, হানিফ সংকেত বাদে প্রায় সবাই এসেছেন। ভিউকার্ড ক্রেতাদের ফটোর উল্টাদিকো অটো দিচ্ছেন। এখানে সেখানে ছড়িয়ে ছিটিয়ে আছেন। আগে জানলে সবাইকে একযোগে মন্চে তোলা যেতো। এরপর এন্ড্রু কিশোর কানের কাছে মুখটা আনলেন। ফিসফিসিয়ে বললেন-- আফজাল-সুবর্ণা কই? আড়ালে- আবডালে কিছু চলছে নাকি? আমি উল্টোদিকের আঁধারঘেরা উইন্ডস্ক্রিন দেখিয়ে দিলাম। বললাম-- ওগো বিদেশিনী গানটি ওনাদের উৎসর্গ করুন। গানের সময়ে ডেকে নিতেও পারেন। একটি করে চরণ গাওয়াতেও পারেন। ওগো বিদেশিনী, তোমার চেরি ফুল দাও। আমার শিউলি নাও, দু'জনে দু'জন হই ঋণী...। দারুণ জমবে, যদি জমাতে পারেন। উল্লেখ্য, বিটিভিতে 'ঈদ আনন্দমেলা'র গানটি তখন মুখে মুখে। ♥♠ ১৯৮৮ সালে আমি সর্বোচ্চ সার্কুলেশনের সাপ্তাহিক 'সন্দ্বীপ' ম্যাগাজিনে। আমাদের প্রচ্ছদ শিল্পী ছিলেন সাইফুল আলম বাবুল। তিনি 'বেক্সিমকো ফার্মা'রও পেশাদার ডিজাইনার। একদা একটি এ্যাডফার্ম করতে গেলেন এন্ড্রু কিশোরসহ। পরে বিজ্ঞাপনী-ব্যবসাটি বিকশিত হয় 'প্রবাহ এ্যাড' নামে। এতে উদ্যোক্তারূপে যোগ দেন তিন কৃতবিদ্য। স্বামীসহ অভিনেত্রী ডলি জহুর, আহমেদ ইউসুফ। বিটিভি-খ্যাত ক্যামেরাম্যান আনোয়ার হোসেন বুলু। নেতৃত্ব দেন স্বয়ং প্লেব্যাক-সম্রাট এন্ড্রু কিশোর। ♥♠ ১৯৮৫ সালে হোটেল শেরাটনে একটি 'গেট টুগেদার'। সার্ক সম্মেলন উপলক্ষে আগত বিদেশী কবি-শিল্পীদের সাথে। প্রখ্যাত কথাসাহিত্যিক সেলিনা হোসেন তখন উপ-পরিচালক, বাংলা একাডেমি। 'ধান শালিকের দেশ' কিশোর পত্রিকাটির সম্পাদকও। আমার একাধিক লেখা ছেপেছিলেন গুরুত্ব দিয়ে। শেরাটনের মেলনীতে হঠাৎ দেখা, কাছে ডাকলেন। বললেন, সুলেরী, এন্ড্রু কিশোর নামে এক গায়ক আছে। একেবারে তরুণ, টিভিতেও দেখি। এখানেও একবার দেখলাম মনে হয়। আমার খুব চেনা চেনা লাগে। তুমি কি চেনো-টেনো ওকে? বললাম-- তাতো চিনি, কথা বলবেন নাকি? আমতা আমতা করে সেলিনা আপা বললেন, পাবে ওনাকে? -- একটু দাঁড়ান, খুঁজে ধরে নিয়ে আসছি। যেমন কথা তেমন কাজ। শেরাটনের লবীতে মুখোমুখি করালাম দু'জনকে। দু'জনই দু' জনের দিকে ধ্যান দিয়ে তাকাতে থাকলেন। তারপর অদ্ভূত এক নাটকীয় দৃশ্যের অবতারণা। সেলিনা আপার উচ্চকন্ঠ উচ্ছ্বাস-- তুমি রাজশাহীর সেই.. জ্বি আপা, আমি আপনার হারানো ছোটোভাই-- কিশোর। মা প্রায়ই জিজ্ঞেস করে আপনার কথা। বলে, ঢাকায় থাকিস, সেলিনাকে খুঁজে পাস না। কিছুদিন হলো জানলাম আপনি 'বাংলা একাডেমি'তে। এই যাবো যাবো করছিলাম। কথা বলতে বলতে কদমবুসি করতে যাচ্ছিলেন এন্ড্রু। আটকে দিয়ে সেলিনা আপা বললেন, এসব থাক। তোমাকে পেয়ে সত্যিই প্রাণটা জুড়িয়ে গেলো। শুধু কি প্রতিবেশী, কতো নিকটজন ছিলে সবাই। কতো স্মৃতি, তোমার মায়ের কতো ভালোবাসা। আহারে কিশোর, কতো বড়ো হয়ে গেছো! তোমার পিচ্চু বোন শিখাটা কেমন আছে। সেও তো গানের শিল্পী হতে চাইতো..। ব্যাক্তিগত, পারিবারিক আলোচনায় ডুবে গেলেন দু'জনে। হাতড়াতে থাকলেন স্মৃতিপুকুরের মিলিয়ে যাওয়া ঢেউগুলো। ♥♠ তিনযুগের ব্যবধানে পুরোপুরি স্মৃতির অধীনে গেলেন এন্ড্রু। দীর্ঘ ১০ মাস ক্যানসারের সঙ্গে যুদ্ধ করে হেরে গেলেন। সিঙ্গাপুরে চিকিৎসারত অবস্থায় তিনি নিজের ইচ্ছায় দেশে ফিরতে চেয়েছেন। বলেছেন, ‘আমি আমার দেশে গিয়ে মরতে চাই, এখানে নয়।’ ১১ জুন সিঙ্গাপুর থেকে এয়ার অ্যাম্বুলেন্সে দেশে ফেরেন সস্ত্রীক। ফিরে যান রাজশাহীতে, যেখান থেকে শুরু। নিজের শহর রাজশাহীর মহিষবাথান এলাকায় বোনের চিকিৎসাকেন্দ্র। চিকিৎসক-বোন নিজের নামে গড়েছেন 'শিখা ক্লিনিক'। ভগ্নিপতি প্যাট্রিক বিশ্বাসও অন্যতম উদ্যোক্তা। সেখানেই শেষ হলো এন্ড্রু কিশোরের জীবনের গল্প। ৬ জুলাই, ২০২০ অপরাহ্নে পৃথিবীর পাঠ চুকোলেন। সুখ-দুঃখ, হাসি-আনন্দ, প্রেম-বিরহ— সব অনুভূতির গানই গেয়েছেন। ১৯৫৫ সালের ৪ নভেম্বর রাজশাহীতে জন্ম। সেখানেই বেড়ে ওঠা, উচ্চশিক্ষা রাজশাহী বিশ্ববিদ্যালয়ে। প্রাথমিকভাবে আবদুল আজিজ বাচ্চুর অধীনে সঙ্গীতের পাঠ শুরু। সেই 'গানগুরু'র নামে স্মৃতিসংসদ করেন শেষজীবনে। সত্তুর দশকে সবধারার গানে রাজশাহী বেতারে তালিকাভুক্ত হন। চলচ্চিত্রে এন্ড্রু কিশোর গান গাওয়া শুরু করেন ১৯৭৭-এ। প্রথম ছবি ‘মেইল ট্রেন’, পরিচালক শিবলী সাদিক। গেয়েছিলেন-- ‘অচিনপুরের রাজকুমারী নেই যে তার কেউ’ গানটি। সুরকার ও সংগীত পরিচালক ছিলেন আলম খান। কিন্তু সবার কাছে পৌঁছে যান দুই বছর পর। হাটে-মাঠে-ঘাটে সাড়া তোলে-- ‘ডাক দিয়াছেন দয়াল আমারে’। মনিরুজ্জামান মনিরের লেখা গানটির সুরকারও সেই আলম খান। দেশের প্রখ্যাত সুরকারদের মধ্যে বেশি গান করেছেন তিনজনের। আলম খান, আহমেদ ইমতিয়াজ বুলবুল, আলাউদ্দিন আলী। ছাড়াও শেখ সাদী খান, ইমন সাহা, আলী আকরাম শুভ প্রমুখ। ভারতের প্রখ্যাত সুরকার আর ডি বর্মনের সুরেও গান করেছেন। পশ্চিমবঙ্গের কলকাতাতেও প্লেব্যাক করেছেন ডজন খানেক। ♥♠ এন্ড্রু কিশোরের জনপ্রিয় গান অর্ধশতাধিক। যেমন -- ‘জীবনের গল্প আছে বাকি অল্প’, ‘হায় রে মানুষ রঙিন ফানুস’, ‘ডাক দিয়াছেন দয়াল আমারে’, ‘আমার সারা দেহ খেয়ো গো মাটি’, ‘আমার বুকের মধ্যিখানে’, ‘তুমি যেখানে আমি সেখানে’, ‘সবাই তো ভালোবাসা চায়’, ‘চাঁদের সাথে আমি দেব না তোমার তুলনা’, ‘বেদের মেয়ে জোসনা আমায় কথা দিয়েছে’, ‘তুমি আমার জীবন আমি তোমার জীবন’, ‘ভালো আছি ভালো থেকো’, ‘ভেঙেছে পিঞ্জর মেলেছে ডানা’, ‘ভালোবেসে গেলাম শুধু ভালোবাসা পেলাম না’, ‘তুমি আমার কত চেনা’, ‘তুমি মোর জীবনের ভাবনা’, ‘তোমায় দেখলে মনে হয়’, ‘এইখানে দুজনে নিরজনে’ ইত্যাদি। জীবনের অধিকাংশ গান চলচ্চিত্রে, অ্যালবাম তেমন করেননি। গানে ৮ বার 'জাতীয় চলচ্চিত্র পুরস্কার' পেয়ে রেকর্ড গড়েন। বিটিভি'র ‘ইত্যাদি’তে ‘পদ্মপাতার পানি নয়’ গানটিও দর্শকপ্রিয় হয়। সন্চালক-পরিচালক হানিফ সংকেত 'তুই-তোকারি' পর্যায়ের বন্ধু। ১১ জুন সিঙ্গাপুর থেকে ঢাকায় নেমেই দিয়েছিলেন ফোন। হানিফকেই প্রথম জানান দেন-- আমার ভ্রমণ শেষ। যে কোন দিন ফ্লাই করবো আকাশের ঠিকানায়। দেখা হোক না হোক-- আমার জন্যে দোয়া করিস। প্রয়াত কবি রুদ্র মুহম্মদ শহিদুল্লাহ'র গানটিও এন্ড্রুর গাওয়া। 'ভালো আছি ভালোই থেকো, আকাশের ঠিকানায় চিঠি লিখো..। ' এন্ড্রু রেখে গেলেন স্ত্রী, এক ছেলে এক মেয়ে। স্ত্রী লিপিকা কিশোর-- স্বামীর সঙ্গে ঢাকা-রাজশাহী থাকতেন। সন্তান দুজনেই সুদূর অস্ট্রেলিয়া প্রবাসী। কন্যা মিনিম এন্ড্রু সংজ্ঞা-- সিডনিতে গ্রাফিকস ডিজাইনার। ছেলে জে এন্ড্রু সপ্তক-- মেলবোর্নে ফ্যাশন ডিজাইনিংয়ে অধ্যয়নরত। শোকপ্রকাশে এন্ড্রুর একটি জনপ্রিয় গান সর্বাধিক উদ্ধৃত হচ্ছে। প্রয়াত সুরকার আহমদ ইমতিয়াজ বুলবুলের অমর সৃষ্টি। ত্রিপুরা, ভারতের কন্ঠশিল্পী নবনীতা ভট্টাচার্যও লিখেছেন। বলেছেন, গায়ককে দেখতে চেয়েছিলাম প্রধানত এই গানটির জন্যে। কিন্তু, এই জীবনে দেখার সাধটি মিটলোনা, আর মিটবে না! "আমার সারা দেহ খেয়ো গো মাটি ও ও ও ও ... এই চোখ দুটো মাটি খেয়ো না, আমি মরে গেলেও তারে দেখার সাধ মিটবে না গো মিটবে না। তারে এক জনমে ভালোবেসে ভরবে না মন ভরবে না। " ♦ নিউইয়র্ক, জুলাই ২০২০ 
প্রতিবার টিকা দিলে টিকার ব্র‍্যান্ড- নাম-তারিখ-টিকা যে দিলো তার নাম লিখে সীল দিয়ে সই করে কার্ড ফেরত দিতে হয়। একদিনে তিনবার টিকা দেয়া কার্যত অসম্ভব। জনতাও এসব উজবুকি কথা বিশ্বাস করে। #উজবুকিস্তান
রহস্যটা বুঝলাম না। সাংবাদিকরা রিপোর্ট করলেই হাসপাতালে থাকা বন্দীরা দ্রুত সুস্থ হয়ে কারাগারে চলে যান কিভাবে?
আপার জন্মদিনে ---------------------- ইকেবানা ক্লাশে ক্লাশ করার সাথে সাথে আমাদের চমৎকার আড্ডাও হত।সেই আড্ডায় অনেকেই থাকতেন।আড্ডার প্রাণ ছিলেন আমাদের শিক্ষিকা কাজুইয়ো জোহা আর আখতারি আপা। আড্ডায় যোগ দিতেন সর্বজন শ্রদ্ধেয়া জাহানারা ইমামের ছোট বোন লালু আপা,হুসনা বানু খানম আপা,মোনা আপা,মনোয়ারা আপা,আসমা আপা,নীলুফার ফারুক ও আরও অনেকে। অনেকেই কালের নিয়মে না ফেরার দেশে পাড়ি দিয়েছেন। মনে পড়ছে শহীদ জননী শ্রদ্ধেয়া জাহানারা ইমামের "একাত্তরের দিনগুলি" বইটি পড়ে এতটাই অভিভূত হয়েছিলাম যে লালু আপাকে একদিন বললাম লালু আপা আমি একদিন আপনার সাথে গিয়ে জাহানারা আপাকে প্রণাম করে আসতে চাই। লালু আপা বললেন বেশ তো কখন যাবে বল? আজকেই আমার সাথে যেতে পারো। আমি বললাম না আজ না।আমি নিজের হাতে আপার জন্যে ফুলের বোকে বেঁধে নিয়ে আসবো তারপর যাবো। এরপর যাবো, যাচ্ছি করতে করতে আর যাওয়াই হল না। কেন যে সেদিন লালু আপার সাথে গেলাম না তা ভেবে এখন আফশোস হয়। জন্মদিনে প্রণাম মহিয়সী।
