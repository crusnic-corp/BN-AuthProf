বাংলাদেশের পাবলিক বিশ্ববিদ্যালয়ের শিক্ষার্থীরা নিজেকে এলিট শ্রেণিতে রাখে, আর্য মনে করে; প্রাইভেটের ওদেরকে অনার্যদের মত ভাবে। একসময় আমিও এই ফেইক অহমিকা আর এলিটনেসে ভুগতাম আর ঢালাওভাবে সকল প্রাইভেটকে অচ্ছুৎ মনে করতাম। বেলাশেষে বুঝতে পারলাম এই অহম পুরাই আমার বা আমাদের মনগড়া কল্পনা। জ্ঞান অর্জনের পাল্লা উভয়েরই সমান। বরং শীর্ষস্থানীয় বেশ কিছু প্রাইভেট বিশ্ববিদ্যালয় আছে যেগুলো পড়াশোনাসহ বিভিন্ন কাজকর্মে বেশিরভাগ পাব্লিকের চেয়েই বেটার। উল্টা দুই তিনটি বাদে বাকি পাবলিকের স্টুডেন্টরা চাকরির বাজারে প্রাইভেটের চেয়ে বিভিন্ন দিকেই পিছিয়ে থাকে। আর আপনি যদি জ্ঞান বিজ্ঞানের বা শিক্ষার কথা বলেন তাহলে দুয়েকটা বিশ্ববিদ্যালয় বাদে প্রাইভেট বা পাব্লিক কোনটাতেই লেকচার শীটের বাইরে তেমন কিছু পড়ানো হয় বলে মনে হয় না। বরং পাবলিকে ঢুকলে আপনি এক বা দুবছর সেশন জটে পড়বেন, তারচেয়ে প্রাইভেটে ঢুকে ১/২ বছর আগে বের হয়ে ১/২ বছর আগে জব মার্কেটে ঢুকা বেটার।
বাংলাদেশ জাতীয় দলের এক সাবেক অধিনায়ক (বর্তমানে রেফারি) ইউরো নিয়ে উনার ফুটবল অভিজ্ঞতালব্ধ ভবিষ্যৎ বাণী করছেন পরশুদিন এবং আর তার আগেরদিন। পরশুদিনের আগেরদিন নাকি বলছিলেন ফ্রান্স আর ক্রোয়েশিয়া জিতবে, দুই দলই হারছে। পরশু পাব্লিকের কমেন্ট বক্সের গালাগালি থেকে এই ঘটনা জানছি। গত পরশুও উনার ভবিষ্যৎ বাণী ছিল জার্মানি আর সুইডেনের জয় দেখছেন উনি, যথারীতি পরশুদিনও দুই দল মারা খাইসে। এখন উনার নাম্বার খুঁজতেছি, কোন মতে পেলে উনার মুখ দিয়ে কোপা আমেরিকার নকআউটে ব্রাজিলের জয় আর আর্জেনটিনার হার এই কথাটা মুখ দিয়ে বের করাতে পারলেই হবে। আর যারা জুয়া খেলেন, উনার সাথে একটু যোগাযোগ করেন। উনি যেই দল বলবে তার বিপরীতে দল নিয়ে কোটি কোটি টাকা আয় করার সুযোগ হেলায় হারাবেন না। 
কঠোর লকডাউনেও ব্রাহ্মণবাড়িয়ায় চলছে 'বিশাল' ফুটবল টুর্নামেন্ট! দর্শক ১০ হাজার- কালের কন্ঠ হাজার হাজার দর্শক আর দুই মহাদেশ জুড়ে ইউরো চলতেছে, কোপা আমেরিকা চলতেছে, কোন দোষ নাই! দোষ শুধু ব্রাহ্মণবাড়িয়ায় ফুটবল টুর্নামেন্ট চললেই!! আজকে ব্রাহ্মণবাড়িয়া যদি বার্সেলোনা হতো বা বুয়েন্স আয়ার্স হতো এরকম নেতিবাচক নিউজ হতো না। আমি আগেই কইসিলাম গরীবের বউ সবার ভাবি আর ক্রিকেট ভদ্রলোকের খেলা। যাই হোক, কাজ থাকলে কাজ করুন আর কাম থাকলে ফেসবুকে সময় দিন।
ফেসবুকের কোন ইস্যুকে গুরুত্বপূর্ণ হিসেবে নেয়ার কোন কারণ নাই, এমনকি আমার এই লেখাটাও। এইটা একটা রূপকথার জগতের মত৷ শো অফ, নিজেকে অপরের সামনে জায়ান্ট প্রমাণ করা, রুচিশীল বিনোদন ব্যবস্থার অভাব, অফুরন্ত সময়, সস্তা ইন্টারনেট, ব্যক্তি আক্রমণের মাধ্যমে অফুরন্ত আনন্দের অনুভুতি পাওয়া এই সব কারণে মানুষ ফেসবুকে সরব হয়ে বিভিন্ন কাজ করে থাকে। আমি অনেক ফেসবুকের লোকের সাথে বাস্তবে মিশে দেখছি, এদের পোস্ট দেখে আপনি হয়ত ব্লক করে দিছেন, অথচ বাস্তবে এরা আপনার সাথে নিজের ভাইয়ের মত মিশে যাবে, উপকার করবে। আবার এমন অনেক লোক দেখছি এদেরকে ফেসবুকে বন্ধু হিসেবে রাখছেন, কিন্তু বাস্তবে দেখা হলে তার ছায়াও দ্বিতীয় দিন মাড়াবেন না। যারা প্রতিনিয়ত সরকার পতন ঘটায়, যারা প্রতিনিয়ত নায়িকাদের গালিগালাজ করে, দেখবেন মাসিক ৫ হাজার টাকা করে দিলে এরা রাস্তায় নেমে সরকারের ব্যানার পোস্টারে, গুণগানে অতিষ্ঠ করে ফেলবে। নায়িকারা সুযোগ দিলে এরা দিনে দুই বেলা ফ্রিতে তাদের কাজ কাম করে দিবে। কাজেই এই জগতকে সিরিয়াস ভাবার মত কিছু নাই। এইটা পুরা একটা কাল্পনিক প্লাটফর্ম।
বাংলাদেশের পাবলিকের মাইন্ডসেট খুব বাজে ভাবে একটা নির্দিষ্ট ফ্রেম অনুযায়ী চলে। সে কখনো কোন ইস্যুতে এই ফ্রেমের বাইরে কথা বলবে না। আপনার লিস্টে হয়তো বিভিন্ন স্বভাব ও মতবাদের লোক আছে। আপনি খেয়াল করলে দেখবেন কোন একটা ঘটনা ঘটলে সেটা ন্যায় হোক বা অন্যায় হোক একই মতবাদের লোকগুলো একই কথা বলতেই থাকবে, একই স্ট্যাটাস দিবে এবং সেই ঘটনাকে জাস্টিফাই করবে বিভিন্ন যুক্তি বা কুযুক্তি দিয়ে। আর বিপরীত মতবাদের লোকগুলো ঠিক তাদের বিপরীতে যুক্তি কুযুক্তি দিবে। ফেসবুকের বিভিন্ন মতের মানুষের যে মতাদর্শগত বিরোধ রয়েছে এরকম বিরোধ রাজনৈতিক দলগুলোর মধ্যেও নাই। ফেসবুকের সব দল ও পক্ষ স্বকীয়তা হারিয়েছে, এরা নিজের দলের মতামত প্রতিষ্ঠায় নিয়োজিত জনগোষ্ঠী। এরা কখনো ভালো মন্দ বিচার করে না, কারণ এরা হয়তো বুঝেই না কোনটা কী!!
বাংলাদেশের পাবলিকের মাইন্ডসেট খুব বাজে ভাবে একটা নির্দিষ্ট ফ্রেম অনুযায়ী চলে। সে কখনো কোন ইস্যুতে এই ফ্রেমের বাইরে কথা বলবে না। আপনার লিস্টে হয়তো বিভিন্ন স্বভাব ও মতবাদের লোক আছে। আপনি খেয়াল করলে দেখবেন কোন একটা ঘটনা ঘটলে সেটা ন্যায় হোক বা অন্যায় হোক একই মতবাদের লোকগুলো একই কথা বলতেই থাকবে, একই স্ট্যাটাস দিবে এবং সেই ঘটনাকে জাস্টিফাই করবে বিভিন্ন যুক্তি বা কুযুক্তি দিয়ে। আর বিপরীত মতবাদের লোকগুলো ঠিক তাদের বিপরীতে যুক্তি কুযুক্তি দিবে। ফেসবুকের বিভিন্ন মতের মানুষের যে মতাদর্শগত বিরোধ রয়েছে এরকম বিরোধ রাজনৈতিক দলগুলোর মধ্যেও নাই। ফেসবুকের সব দল ও পক্ষ স্বকীয়তা হারিয়েছে, এরা নিজের দলের মতামত প্রতিষ্ঠায় নিয়োজিত জনগোষ্ঠী। এরা কখনো ভালো মন্দ বিচার করে না, কারণ এরা হয়তো বুঝেই না কোনটা কী!!
আমার কেন বিয়ে হচ্ছে না- এটা জানতে হলে ফিরে যেতে হবে চার বছর আগের একটি ঘটনায়। চলুন স্মৃতি রোমন্থন করে আসি>>> গ্রামের বাড়িতে বেড়াতে গেসিলাম। ফিরে আসার পথে বাড়ি থেকে বেরিয়ে ৫ মিনিট হাটার পর হঠাৎ মাঝপথে প্রস্রাব ধরল। পাশে ঝোপঝাড় দেখে কাজ শুরু করে দিলাম, এরমধ্যে কাজ শুরু মাত্র দূর থেকে একজন বল, ও ভাই ও ভাই ও ভাই। কাজ শেষ করে গেলাম, বললাম বলেন ভাই, কী বলবেন! ভাই বরবাদ ত গরি দিয়ু, আর খই কী অইব! (সর্বনাশ যা করার করে দিসেন, বলে আর কী হবে)। আমি কইলাম, কী সর্বনাশ। বললো, আপনি যেখানে প্রস্রাব করলেন এটা একজনের চিতা (শ্মশান)। আমার কী দোষ বলেন, এটা যে শ্মশান বুঝা যাচ্ছে না। উনি বললেন, ঠিক হইয়ু ভাই, হুনু বেড়া নাই, কেনে বুঝিবা। (ঠিক বলসেন ভাই, এখানে কোন বেড়া দেওয়া নাই, বুঝবেন কীভাবে) তবে আপনার কোন সমস্যা হবেনা। সমস্যা অইব তুয়ার বউয়ুর, ওর তুন ফুয়া অইতে হসটো অয়বু। (সমস্যা হবে আপনার বউয়ের, তার বাচ্চা হতে অনেক কষ্ট হবে)। যারা শ্মশানে ভুলবশত বা ইচ্ছাকৃত এমন করে তাদের বউয়ের এমন হয়। এই ঘটনা জানার পর কেউ আমাকে বিয়ে করতে রাজী হয়না।
আপনারা জানেন আমার কষ্টের ইতিহাস, আমার তীব্র অভাবের লেলিহান শিখার পঠন আপনারা শুনেছেন। আমি ছোটবেলায় একবেলা ভাত আর দুই বেলা কবি সুকান্তের পূর্ণিমা চাঁদের মত ঝলসানো রুটি খেতাম। কখনও সেই রুটিও জুটতো না, বিয়ার গ্রিলসের মত ঘাসফড়িং আর ধুতুরা ফুল খেয়ে খিদে মেটাতাম। ছোট বেলায় হাফ প্যান্ট পড়তাম, টাকার অভাবে ফুল প্যান্ট কিনতে পারিনি। বিশ্ববিদ্যালয়ে পড়াকালীন আমি দোতলা বাস চালাতাম অভাবের তাড়নায়। আজ বলবো আমার বাস চালানোর সেই করুণ ইতিহাস-- বিশ্ববিদ্যালয় থেকে আসতেছি দোতলা বাসে। দোতলা বাসে আমি প্রায়সময় দোতলায় বসি এবং নিচে ড্রাইভার যেখানে বসে উপরে ঠিক ওই সিটে বসি। ওইদিন আসার পথে লেগে গেল ঝগড়া। ঝগড়ার বিষয় এক তরুণী ভাড়া হিসেবে ৫০০ টাকার নোট দিছে, হেলপার অস্বীকার করছে। দোষ বা ভুল কার জানি না, তবে এই অবস্থায় যা হয় কলিকাতা হার্বাল খাওয়া দুয়েকটা পোলাপান জুটে গেছে তরুণীর পক্ষে। দুই পক্ষের উত্তেজনায় বাস বন্ধ। কিছু সময় পর সমস্যা সমাধান হলো। কিন্তু তখনও ড্রাইভার জানে না ঘটনা মীমাংসা হইছে, এজন্য বাস ছাড়ার নামগন্ধ নাই। আসল ঘটনা ঘটলো তখনই। পিছন থেকে আয়োডিনবিহীন লবণ খাওয়া দুই যুবক বলতেসে এই ড্রাইভার বাস চালাও, বাস চালাও। একবার দুইবার তিনবার বলার পর দেখি আমার পিছনের দুয়েকজন হাসতেছে। পরে বুঝলাম এই দুই যুবক আমাকেই বলতেছে বাস চালাতে। এদের ধারণামতে দোতলা বাসের ড্রাইভার দোতলায় থাকে। সেই থেকে আমি অভাবের তাড়নায় বাস চালাতাম। বাস থেকে নামার সময় এদেরকে ২০ টাকা করে দিছি আয়োডিনযুক্ত লবণ কিনে খাবার জন্য, কারণ পর্যাপ্ত আয়োডিনের অভাবে এসব মানুষ সৃষ্টি হয়।
আইসিটি প্রভাষক, সরকারি হাজি এ বি কলেজ, সন্দ্বীপ থেকে মাধ্যমিক ও উচ্চ শিক্ষা অধিদপ্তর, ঢাকা তে সংযুক্ত কর্মকর্তা, পরিচালক (প্রশিক্ষণ) এ পদায়িত হলাম। কলেজে আইসিটি শিক্ষক সংকট থাকায় অনলাইনের ক্লাসগুলোও আমাকে নিতে হবে। অফিসের কাজ + কলেজের আইসিটি পড়ানো এই দ্বৈত দায়িত্ব পালনের চেষ্টা করব, আশা করি পারব। কৃষি ব্যাংকে থাকাকালীন সময়ে অনলাইন কাজের জন্য অনেক সময় শুক্র শনিবারও কাজ করতে হইছে, অনেক সময় ৮/৯ টা পর্যন্ত কাজ করা লাগছে। প্রথম দিকে ব্যাংকের চাকরি করলে অন্য কোন চাকরির দায়িত্ব ও কাজকে আসলে বোঝা মনে হয় না। এই কারণে এই দ্বৈত দায়িত্ব আমার কাছে খুব একটা চাপের হবেনা।
দুইটা ডিভোর্সের গ্রুপে অ্যাড আছি। পাবলিক সাইকোলজি বুঝার জন্য আমি এই ধরনের গ্রুপ গুলোতে অ্যাড হই। মন দিয়ে সব পোস্ট, কমেন্ট পড়ি। এই ডিভোর্স হওয়া লোকগুলো বেশিরভাগই আমাদের বয়সী, অল্প সংখ্যক আছে বেশি বয়স্ক বা কম বয়স্ক। সবাই মোটামুটি স্বচ্ছল পরিবারের, কিন্তু এই লোকগুলো (পুরুষ ও মহিলা) ভয়াবহ রকমের অসুখী এবং নিঃসঙ্গ। তারা নিজেদের জীবনের কোন মানে খুঁজে পায় না, প্রতিনিয়ত সঙ্গী খুজে বেড়ায়। কেউবা পুনরায় প্রতারিত হয়, আরও ভেঙে পড়ে। এই লোকগুলোর টাইমলাইন দেখে এদের ভয়াবহ কষ্ট আপনি কখনো বুঝতেও পারবেন না। এদের অনেকের জবও নাই যে এরা বিজি থাকবে। তাদের বুঝার জন্য, কথা শোনার জন্য আসলেও কেউ নাই, তারা এসব কথা গ্রুপে শেয়ার করে কিছুটা হাল্কা হয়। কেউবা ইন্ট্রোভার্ট বলে তা ও বলতে পারেনা। দেশে খুব বেশি সংখ্যক সাইকোলজিস্টও নাই যে এদের নার্সিং করবে। তার ওপর আছে এক অদ্ভুত সমাজ ব্যবস্থা যেখানে এদেরকে বাঁকা চোখে দেখা হয়, এসবের চাপে এই লোকগুলো প্রতিনিয়ত ভেঙে পড়ে যেটা আপনি কখনো বুঝবেন না যদি আপনি এই অবস্থায় কখনো না পড়েন।
বন্ধুর ফ্লেক্সিলোডের দোকানে গেছি রিচার্জ করতে। কথা প্রসঙ্গে বললাম নতুন রোগ ব্ল্যাক ফাঙ্গাসে দুইজন আক্রান্ত হইসে, ১ জন মারা গেসে। পাশ থেকে মুখের মাস্ক গলায় পড়া একজন বলে উঠল, এসব পাঙ্গাস টাঙ্গাস আমরা ভয় পাই না, আমি নিজেই পুকুরে পাঙ্গাস চাষ করি। করোনা ভাইরাস দেশে এসে হইসে করুণা ভাইরাস, ফাঙ্গাস ছত্রাক হইসে পাঙ্গাস মাছ। এদিকে চট্টগ্রামের মানুষ কর্নেল হাট নামক জায়গাকে বলে "কন্ডাল হাট" বা "হন্নাল হাট"। চট্টগ্রামের ভাষায় কন্ডাল/হন্নাল মানে জাম্বুরা.... লেফটেন্যান্ট কর্নেল হয়ে গেসে জাম্বুরা ফল। এটাই আসল বিবর্তনবাদ
বেতন কম, পোস্টিং ভালো কাকলি জব জিপিএ কম, কিন্তু মেধাবী কাকলি শিক্ষার্থী
আমি আজ থেকে ১০/১৫ বছর আগেও বেসরকারি চাকরির উচ্চ বেতনধারীদের দেখে বেসরকারি চাকরিকে সরকারির চেয়ে বেটার ভাবতাম। আমি এখনও মনে করি জীবনে যদি টাকা পয়সা নিয়ে ঢাকাসহ বিভাগীয় শহরে স্বচ্ছলভাবে বাঁচতে চান তবে বিসিএস বা অন্য সরকারি চাকরির পেছনে অযথা ৪/৫ বছর সময় নষ্ট না করাই বেটার। হ্যা, এটা ঠিক বেসরকারিতে একটু বেশি পরিশ্রম করা লাগবে, তবে বেলাশেষে আপনি ঢাকায় বা চট্টগ্রামে পরিবারের জন্য মাসে লাখ টাকা খরচ করবেন। আর বিসিএস এরও ৪/৫ টা ক্যাডার ছাড়া বাকিরা বেশিরভাগই মানসিকভাবে সন্তুষ্ট থাকেন না। ★ আমার সাথে মিলায়েন না, আমি আগে ২য় শ্রেণির চাকরিতেও সন্তুষ্ট ছিলাম, এখনো সন্তুষ্ট আছি। আর আমি শুরুতে বেসরকারি চাকরির চেষ্টায় ছিলাম, একটা বেসরকারি চাকরির নিয়োগে সমস্যার কারণে সরকারিতে পরীক্ষা দিসি। সরকারি না পেলে বেসরকারিই করতাম।
কোন একটা মহাকাশ ও বিজ্ঞান বিষয়ক গ্রুপে কে একজন পোস্ট দিসে " এক গবেষণায় দেখা গেছে মেধাবীরা বেশি গালাগালি করে ও রাত জাগে " এইটা অনুযায়ী তাহলে নায়িকাদের ফেসবুক পোস্টে কমেন্টকারীরা সবচেয়ে মেধাবী। সাথে আর একদল মেধাবী পাইসি, এগুলা হলো রাত জেগে নেশা করা পোলাপান আর চোরেরা। তবে সংখ্যার দিক থেকে সবচেয়ে বেশি মেধাবী আমিসহ চট্টগ্রামের লোকজন। কারণ আমরা কথায় কথায় গালি দেই, দীর্ঘদিন পর বন্ধুর সাথে দেখা হলেও গালি দিয়ে মনের খুশি প্রকাশ করি। এমনকি ছেলে এসএসসি তে ভালো রেজাল্ট করলে বাবা খুশি হয়ে বলে " সু★নির ফোয়া তুই একহান সেরা হাম গইরযোস, অ-ফুত তুই কী ছাস হ, কিনি দিয়ুম " অনুবাদ: তুই ভালো রেজাল্ট করেছিস বাবা, তুই কী কিনতে চাস বল, কিনে দেব
আন্তর্জাতিক রাজনীতির সাথে বাংলাদেশের গলির পোলাপান বা কিশোর গ্যাংদের (লোকাল ইডিয়ট) মারামারির বিন্দুমাত্র তফাৎ নাই। এলাকার বড় বড় পাতিনেতারা শক্তিশালী কিশোর দলকে ব্যাকআপ দেয়। এই সব শক্তিশালী ইডিয়টরা অন্যায় করলে, কাউকে মারলেও পাতিনেতারা দুর্বল পক্ষকে ডেকে এনে মিউচুয়াল করে দেয়, সবলদের সকল অন্যায় আবদার মেনে নেয়। আবার পাতিনেতাদের অ্যান্টি পাতিনেতারা দুর্বল গ্রুপকে ব্যাকআপ দেয় বিরোধিতার জন্য। কেউ কেউ আবার দুর্বলদের ব্যাকআপ দিবে বলেও সবলদের সাথে গোপন আতাঁত করে। তেমনি জাতিসংঘসহ সকল সংগঠন ও শক্তিশালী দেশও সবসময় বাকি শক্তিশালী দেশের অন্যায় কার্যকলাপ মেনে নেয়, নিবে। আবার কেউ কেউ দুর্বলের পক্ষে বিরাট বিরাট ফাঁকা বুলি আওড়ে ঠিকই রাতের অাধারে সবলের সাথে ডিনার করে আসে, ব্যবসা চালায়। আসলে টাকা আর ক্ষমতাই সব। এভাবেই চলছে, হয়তো চলবে। মাঝখানে ভালো অস্ত্র ব্যবসা হবে, নয়া বৈশ্বিক মেরুকরণ হবে আর বেশকিছু সাধারণ মানুষ মরবে। সবসময় সাধারণ নিরীহ-নিপীড়িত মানুষরাই যুদ্ধ বা হামলার সবচেয়ে বড় ভিক্টিম হয়।
২০১৪ সালের ২১ এপ্রিল রাজশাহী বিশ্ববিদ্যালয়ের মোঃ জাকির হোসেন ভাই বিসিএস পরীক্ষার্থীদের জন্য একটি ফেসবুক পেইজ খুলেন জাকিরস বিসিএস স্পেশাল নামে। এই পেইজটির লক্ষ্য ও উদ্দেশ্য ছিল বেকার পরীক্ষার্থীদের বিনামূল্যে নোট, হ্যান্ডবুকসহ যাবতীয় সকল তথ্য প্রদান করা। ২০১৭ সালে আমি এই পেইজের এডমিন হিসেবে নিযুক্ত হই। কালের পরিক্রমায় এটি ১০ লাখ লোকের এক বিশাল অনলাইন প্লাটফর্মে পরিণত হয়েছে, সামনে অফলাইনেও কার্যক্রম শুরু করব। গত কয়েক মাস ধরে দেশসেরা কিছু শিক্ষক দিয়ে বিভিন্ন পেইড ক্লাস এ নামমাত্র ফি এর মাধ্যমে আমাদের কিছু আয় হতে থাকে। আমরা আমাদের পেইজ হতে এই আয় করা টাকা গরীব শিক্ষার্থীদের পড়ার খরচ এবং মানবতার সেবায় দেয়ার জন্য চেষ্টা করছি। গতবছরও আমরা ক্রাউড ফান্ডিং করে ২.৫ লাখ টাকার উপহার আর গরীব শিক্ষার্থীদের সহায়তা দিয়েছিলাম আর এই বার নিজেদের টাকায় এটা দিয়েছি। এর অংশ হিসেবে এবার আমরা দেশের বিভিন্ন জেলায় প্রায় ৫০০ পরিবারকে ঈদ সামগ্রী উপহার দেই। বাংলাদেশে সম্ভবত আমরাই একমাত্র অনলাইন এবং অফলাইন কোচিং প্লাটফর্ম যারা তাদের সকল আয় আর্ত মানবতায় খরচের জন্য সিদ্ধান্ত নিয়েছে। এছাড়া আমরা দরিদ্র শিক্ষার্থীদেরও বিভিন্নভাবে সহায়তা করেছি এবং করব। আশা করি আগামী দিনগুলোতে আমরা আমাদের এই কার্যক্রম চালিয়ে যাব।
তরমুজের কেজি দরে বেচার পর আজকে দেখলাম আনারস, কলাও কেজি দরে বেচতেসে। দুপুরে ভিডিও দেখলাম সবাই বড় ডিম চায় এজন্য এক বিক্রেতা ডিম বেচতেসে কেজি দরে। এটাতে নাকি তার লাভ, সরাসরি স্বীকার করসে সে। গতকাল কম্পিউটারের দোকানে বসে ছিলাম, এটাতে মাঝেমাঝে বসি। দোকানের মালিক বললো ভাই জেনারেটরটা পড়ে আছে অনেকদিন, বিক্রি করে দিবো, কাস্টমার পেলে দেখিয়েন। সম্পূর্ণ ভালো জেনারেটর, একটু পর এক কাগজপত্র ক্রেতা ফেরিওয়ালা আসছে, তারে এমনিতে বলার পর সে বলতেসে এইটা নাকি কেজি দরে কিনবে। কেজি ৩০ করে, এইটা শুনে দুইজন ভ★দ হয়ে গেলাম। আমার ছোটবেলার বন্ধু আজাদ ৪০ হাজার টাকা দিয়ে একটা টয়োটা কার কিনসিলো। হেডলাইট নাই, রাতে টর্চ দিয়ে চালাতো, সাথে হর্নও নাই, মুখে পিপ পিপ করে শব্দ করে আগাইতো। পরে শুনলাম গাড়িটাও কেজি দরে বিক্রি করসে, কেজি ১৫ টাকা। ★একটা কথাও বানায়ে লিখি নাই, সব সত্য
পাঠ্যপুস্তকগুলোতে ছোটবেলা থেকে শিখানো হয় অর্থই অনর্থের মূল, টাকা খুব তুচ্ছ বিষয়, গরীবরাই আসলে সুখী, বড়লোকগো ঘরে সুখ আছে, শান্তি নাই। এসব ভং কথা গিলে গিলে আমরা অভাব অনটনে বড় হইসি, হচ্ছি। কিন্তু মনে মনে সুখী ছিলাম, পাগলের সুখ অবশ্য মনে মনে। এখন বড় হয়ে যখন অনার্স মাস্টার্স পাস দিয়ে দেখতেসে টাকাই আসল। টাকার কারণে দেশে আর দুনিয়ায় এত সমস্যা, এত অশান্তি তখন আর মেনে নিতে পারতেসেনা, একেকজন আকাশ থেকে পড়সে। কোনমতেই বিশ্বাস করতে পারতেসে না টাকা থাকলে সকল সমস্যা এবং অপকর্ম করে পার পাওয়া যায়। কাজেই মনে রাখুন অর্থই সকল সুখের মূল।
মাত্রাতিরিক্ত মানুষ আর সব বিষয়ে গণতান্ত্রিক মতামত কতটা ভয়ংকর তার উৎকৃষ্ট নিদর্শন হলো ভারত। ভারতে এই মৃত্যুর মিছিলে দুইটি গুরুত্বপূর্ণ ফ্যাক্টর আছে- ১. বৃহৎ পরিসরে কুম্ভমেলায় লোকসমাগম, ২.এই মহামারীর ভিতর ভোটের জন্য জনসমাগম ও সভা। বলাবাহুল্য বিশ্বের বৃহত্তম গণতন্ত্রের দেশে জনরোষ থেকে বাচঁতে এবং জনগণের মতামতকে প্রাধান্য দিতেই ভারতে শাসকগোষ্ঠীর এই আয়োজন ছিলো। কাজেই সবক্ষেত্রে গণতন্ত্র গিলাতে গেলে গণতন্ত্র নিজেই আপনাকে গিলে খাবে। উপমহাদেশে গণতন্ত্রকেই একটা অচল ব্যবস্থা মনে হয় যেখানে অধিকাংশ মানুষ নিজের ভালো মন্দ না বুঝেই ভোট দেয়, মতামত দেয়।
যাদের থেকে বই নিয়ে পড়ার পর ফেরত দেই নাই, যাদের বই পড়ার পর পুরানো বইয়ের দোকানে বিক্রি করে ডিমচপ, সমুছা, চিকেন রোল খাইসি আজকে বিশ্ব গ্রন্থ দিবসে আপনারা আমার বিষয়টি ক্ষমাসুন্দর দৃষ্টিতে দেখবেন। আমি যেসব বই মেরে দিসিলাম ওগুলা আবার কিনে নিন। বাংলা প্রবাদটা মনে রাখুন, বই কিনে কেউ দেউলিয়া হয়না।
কিছু লোকজনকে আমি গত বেশ কয়েকবছর ধরে খুঁজে চলেছি। পথে ঘাটে তো খুঁজছি, সাথে ফেসবুক ইনস্টাগ্রামেও খুঁজছি। আমি তাদের খুঁজে চলেছি নিরন্তর, তারা কোথায় আছে, কেমন আছে!! ওই যে ওই লোকগুলো, যারা আর্টস কমার্সে পড়ে রচনা লিখতো " আমার জীবনের লক্ষ্য ডাক্তার হওয়া। ডাক্তার হবার পর গ্রামে গিয়ে দাতব্য চিকিৎসালয় খুলে গরীবদের ফ্রি চিকিৎসা দেয়া " কেমন আছো বন্ধুরা, কেমন চলছে অজপাড়াগায়ে তোমাদের স্বপ্নে গড়া সেই দাতব্য চিকিৎসালয়?? তোমাদের এই বন্ধুটি তোমাদের এখনও ভুলেনি, এটা মনে রেখো।
দেশের নগর ও শহর এলাকায় কিছু অভিজাত শ্রেণীর সিএনজি, অটোরিকশা, বাস, ট্রাক, টেম্পু ড্রাইভারসহ আরও কিছু অন্যপেশার দিনমজুর লোক আছে। এরা অাসলে প্রকৃত নিম্নবিত্ত না, এরা স্বভাবের কারণে গরীব (সবাই না)। এই পেশার লোকগুলো নরমাল অবস্থায় দৈনিক ৮০০-১৫০০ টাকা আয় করে, সে হিসেবে এদের মাসিক আয় ২৫-৩৫ হাজার টাকা। এই পরিমাণ টাকা দিয়ে একটা মধ্যবিত্ত সংসার ভালো মতই চলে, ওরা সঞ্চয়ও করে। তাহলে এরা ভালোভাবে চলতে পারে না কেন? এরা কেন এখন অর্থকষ্টে!! কারণ এই লোকগুলো তাদের টাকার বিরাট অংশ খরচ করে নেশা করে, জুয়া খেলে, অারও বিভিন্নভাবে টাকা অপব্যয় করে। আমি নিজে দেখতাম কিছু লোক আইপিএল, বিপিএল, ইংলিশ লিগ সহ যাবতীয় লীগের ম্যাচে জুয়া ধরতো, দিনে ১-৫ হাজার টাকা হারাতো, কখনওবা পেতো। এরা বার্সেলোনা রিয়াল মাদ্রিদ এর যত খেলোয়াড় চিনে আপনিও চিনেন না। এভাবে এরা নেশাপাতিসহ সব জায়গায় টাকা উড়ায়। সঠিকভাবে অর্থব্যয় করলে এই অবস্থা হতো না। (এরা নয়, গ্রামের নিম্নবিত্তরাই হলো প্রকৃত অভাবী)
সারা দেশ ভেসে বা ডুবে আছে ইগোর ওপর, সবার খুব ইগো। কেউ ভুল করলে কারও কাছে ভুল স্বীকার করার কোন দরকার বা সুযোগ নাই, নিজের ইগো বজায় রাখতে হবে আগে। আপনার অনলাইন বা অফলাইন লিস্টে হয়ত অনেক উচ্চপদস্থ লোকজন বা আপনার শিক্ষক বা বস আছেন। খেয়াল করলে দেখবেন এই লোকগুলোর সাথে বাস্তবে দেখা হলে আপনি সালাম দিলে বা কেমন আছেন জিজ্ঞেস করলে তেমন পাত্তা দেবেনা, সৌজন্যতা দেখাবেনা। একইভাবে ফেসবুকেও আপনার পোস্ট বা ছবিতে লাইক বা কমেন্ট করবেনা। মানুষের সাথে সৌজন্যতাকেও উনারা ইগো বিসর্জন বলে মনে করেন। এই লোকগুলোর সাথেও তাদের বসরাও এমন আচরণ করে, এটা এক চলমান প্রক্রিয়া। একজন নিচু পদস্থ লোকও দেখবেন সুযোগ পেলেই আপনাকে পাত্তা দিবেনা, ইগো শো করবে। পুরা রাষ্ট্র কাঠামো যখন এরকম ২০ কোটি ইগোম্যান দিয়ে পরিপূর্ণ তখন সুযোগ পেলে আপনিও ইগোম্যানে রূপান্তরিত হবেন, এটা দোষের কিছু নাই।
মুসলমান, হিন্দু, বৌদ্ধ, খ্রিস্টান, আওয়ামীলীগ, বিএনপি, জাসদ, বাসদ, নায়ক, নায়িকা, গায়ক, গায়িকা এরকম যেকোনো ব্যক্তির মৃত্যুতে হা হা react দেওয়া আর অশালীন মন্তব্য করা মানসিক অসুস্থতা প্রকাশ করে। এরকম বিকারগ্রস্ত, মানসিকভাবে অসুস্থ ব্যক্তি আপনার লিস্টে থাকলে সাবধানে থাকবেন। (ভাল না লাগলে ভিন্নমতের পোস্ট না দেখলেই হয়) এদের কাছে আপনিও অনলাইনে বা অফলাইনে নিরাপদ নন। আপনি বিপদে পড়লে এরা সবার আগে জিজ্ঞেস করবে আপনি কোন দল করেন, কোন এলাকার মানুষ? বা এমনও হতে পারে আপনি ভিন্নমতের জানলে এসব লোক আপনার সমূহ ক্ষতি সাধন করবে। রাস্তার উন্মাদ পাগল থেকে কেউ নিরাপদ নয়, সে সবাইকে গণহারে ঢিল মারবেই। অতএব নিজে সুস্থ থাকুন, ফ্রেন্ডলিস্ট সুস্থ রাখুন 
গান শুনবা হিরো আলমের, যুবসমাজের আইডল বানাইবা তৌহিদ আফ্রিদিকে, আবার বইমেলায় ভোকাবুলারির বই বেস্ট সেলার হলে তোমাগো জ্বলে, এত যন্ত্রণা নিয়ে রাতে ঘুমাও কেমনে তোমরা?
আমাদের দেশ হইছে ছেঁড়া কাঁথার মত, যে কাঁথার একদিকে টানলে অন্যদিকে শর্ট পড়ে। আপনি সরকারের লকডাউনের মাত্রা নিয়ে ট্রল করেন, করতেই পারেন!! লকডাউন দিলে গরীব দিনমজুর না খেয়ে মরবে, আবার লকডাউন না দিলেও মানুষ মরবে করোনাতে, সরকার আছে উভয় সংকটে। আপনি সোফায় বসে পপকর্ন খেতে খেতে সরকারের লকডাউন নিয়ে মজা নিতে পারবেন, কিন্তু তার বিপরীতে মনে রাখতে হবে এটা ২০ কোটি মানুষের অষ্টম জনবহুল দেশ। হাসপাতালসহ পর্যাপ্ত সুযোগ সুবিধা এতবছর ছিলো না, রাতারাতি আর কীভাবে হবে?? এতগুলো সমস্যা নিয়ে আর সাথে একদল একরোখা, দুর্নীতিপরায়ণ জনগোষ্ঠী নিয়ে কীভাবে উন্নত দেশের মত চিকিৎসা ব্যবস্থা আশা করেন?? এখন করোনাতে সৌভাগ্য বা দুর্ভাগ্যকে বরণ করা ছাড়া আর কোন পথ নাই আপনার হাতে।
কালকে ব্যাংকগুলো ৭ দিন ছুটি ঘোষণা দেয়ার আমার লিস্টের ব্যাংকারদের অনেকেই দেখি বলতেছিলো এই লকডাউনে কোথাও বের হতে পারব না, এত ছুটি দিয়ে কী করব। সৃষ্টিকর্তা উনাদের মনের ইচ্ছা অপূর্ণ রাখে নাই, এই ৭ দিনে উনাদের আবারও ব্যাংকে পাঠায়ে দিচ্ছেন। ব্যাংকে ছিলাম ২.৫ বছর, এসব যন্ত্রণা ভালোই বুঝি। দুই ঈদের ৪/৫ দিন ছাড়া ব্যাংকারদের জীবনে আসলেই কোন ছুটি নাই, সরকারি হোক বা বেসরকারি। নেপোলিয়ন বলেছেন, আরাম আয়েশ শব্দটি ব্যাংকারদের অভিধানে নাই। ব্যাংকে থাকার সময় সপ্তাহের শেষে অবিস্মরণীয় সেই শুক্রবার কবে আসবে অপেক্ষা করতাম। আর এখন শুক্রবার কবে মনে থাকে না, প্রতিদিনই শুক্রবার মনে হয় কারণ বাসায় বসে অনলাইন ক্লাস নেই, বার মনে থাকে না।
দেশ নাই, বিদেশ নাই, মহিলা-পুরুষ ভেদাভেদ নাই, নায়ক নায়িকা, গায়ক গায়িকা সবার ব্যক্তিগত জীবনের বিভিন্ন পোস্টে ঢুকে ধুপধাপ গালিগালাজ, ধর্ষণের হুমকী দিয়া ফেলে ফেসবুকে অশ্বের ন্যায় শক্তিশালী যুবকেরা, সাথে কিছু যুবতী। অথচ এই মানুষগুলো তাদের সাথে মিশেও নাই, এদের কোন ক্ষতিও করে নাই। এবার বলেন কারও ব্যক্তিস্বাধীনতায় হস্তক্ষেপের জন্য মামলা করতে হলে দেশের ঠিক কত কোটি যুবক যুবতী মামলা খাবে? আমার ধারণা এসব নিয়ে মামলা করতে গেলে অন্তত ৪/৫ কোটি মানুষের নামে মামলা হবে!!
প্রথম আলোতে দেখলাম কারিনার এক মাস্কের দাম ৩০ হাজার টাকা। আর আমাদের চিটাগং কক্সবাজার রুটের নতুন ব্রিজের সামনে মাস্ক বিক্রেতা বলতেসে, অ বাই ল, ল, ল, ১০ টেয়ার ৪ গুয়া ল (১০ টাকায় চারটা মাস্ক)। গতবছর করোনার শুরুতে তাড়াহুড়ো করে আমরাও এত দামে কিনছিলাম, পরে দাম কমে গেছে। কারিনা একটু অপেক্ষা করলেই পারত, কারিনার ওই মাস্ক নতুন ব্রিজে কয়েকদিন পরে ২.৫ টাকায় বেচঁবে। না বেঁচলে কমেন্ট বক্সে গালির বন্যা বইয়ে দেব, কথা দিলাম। ১০ টেয়ার ৪ গুয়া, ১০ টেয়ার ৪ গুয়া (এইটা আমাদের ভাষা, গালি না)
আগে মধ্যবিত্ত এবং উচ্চমধ্যবিত্ত শহুরে বাঙালির বাসায় দুইটা খুব গুরুত্বপূর্ণ অনুষঙ্গ ছিলো। একটা হলো বড় শোকেস বা স্বচ্ছ কাচেঁর আলমারিতে দামি দামি ডিনার সেট যেগুলো শুধুমাত্র আত্মীয় স্বজন আসলেই ব্যবহার করা হয়। আরেকটা হলো ড্রইং রুমে কাঠের বুক শেলফে প্রায় ১০০/১৫০ বই যার মধ্যে হুমায়ুন আহমেদ, হুমায়ুন আজাদ, সমরেশ, সুনীল, বুদ্ধদেব, শেক্সপিয়ার এদের বেশি বই ছিল। আর ছিল যার যার চয়েজ অনুযায়ী বিদেশি কিছু লেখকের বই সেই সাথে কিছু ধর্মীয় বই, একটা বা দুইটা মোটিভেশনাল বই। তবে সেই দিন মনে হয় আর নাই, দিন বদলাইছে। ডিনার সেট আগেরগুলা থাকলেও বাঙালির বইয়ের শোকেশ এখন দখল করসে হিরো আলম, তৌহিদ আফ্রিদি, স্যাড ম্যান সাদিক, রাবা খান, আয়রন ম্যান সাদিক, নাসিম ভাইদের বই। এই পরিবর্তনটা আমাদের অগ্রগতির জন্য খুব গুরুত্বপূর্ণ!! ★এসবের পাশাপাশি প্রিয় বন্ধু রাসেলের লুমেন বইটি কিনতে পারেন।
নতুনভাবে এক বিস্কুট ব্যবসায়ীর সাথে প্রেমে মজেছেন কোলকাতার নায়িকা শ্রাবন্তী-নিউজ করসে প্রথম আলো। ঘটনা এইটা না, ঘটনা হইলো এই নিউজের কমেন্ট বক্সে শ্রাবন্তীকে নিয়ে তর্ক করতে করতে একজন আরেকজনকে বলতেসে নটীর পুত তুই সিলেট আয় তোরে খাইয়া ফালামু। অন্যজন বলতেসে এই বলদ, লকডাউনের ৬০% বাড়তি ভাড়াটা কি তর বাপে দিবো? তুই লঞ্চের পিপায় ঢুকে ফ্রিতে বরিশাল আয়, তরে কী করি দেখ।
কারু,তেকে,সাজেকসান,নিয়েন,না। কোন,পকোকে, বিশষাস, করিয়েন,না৷ আজকে,রাতে,গুমানোর, ১, গনটা,আগে, নিজের। ভিবেগকে-পশনো, কোরুন,উতর,পেয়ে,যাবেন। বিবাগ,ককনো,বুলবলেনা
সন্ধেবেলা দর্জির কাছে শার্ট ঠিক করাতে গিয়ে জানতে পারলাম হিটলার এখনও বেঁচে আছে 
নিজেরা শপিং মলে, বিয়ে বাড়িতে, রাঙামাটি, কক্সবাজারে হাজার মানুষের গায়ে গা লাগায়ে ঘুরে এসে এখন মেডিক্যাল পরীক্ষার্থীদের সমালোচনায় নামছে। এদের বয়স ১৯/২০ হবে, এরা এবং এদের মা বাবার মাথায় এত কিছু নাই, এরা শুধু জানে এটা এদের কাছে জীবন মরণ পরীক্ষা, করোনা কিছুই না। আপনার আমার মত ওরাও শুধু নিজের স্বার্থটাই দেখে, দেখবেও। তাছাড়া, গত ১৯ মার্চ বিসিএস পরীক্ষা হইল, ওখানেও তো ২৯/৩০ বছরের লোকজনের সাথে মা বাবা, স্বামী পরীক্ষার হলে গেছে। তাহলে ১৯/২০ বছরের মেডিক্যাল শিক্ষার্থীদের সাথে যাবে না কেন!!! মানে কারও না কারও ওপর সব দোষ না চাপালে পেটের ভাত হজম হবে না।
গতকাল থেকে জি বাংলা তে একটা সিরিয়াল দেখতেসি, আকাশ সেন গুপ্ত নামে এক শিল্পীর ঘটনা দেখাইতাসে (ইতে মনে হয় আমার বংশ)। এই সেন গুপ্ত বেটা কোলকাতার বিখ্যাত রকস্টার, কিন্তু বেটা সারাদিন নেশা করে। সকালে উঠে মুখ না ধুয়েই নেশা করে, ১২ টার দিকে সবাই যখন চা ছপ সিঙ্গারা খায় সেন গুপ্ত বেটা তখনও নেশা করে, দুপুরে ভাতের সময়ও নেশা করে, সন্ধেবেলা নেশা করে, রাতে ঘুমানোর আগে নেশা করে। তার ভক্ত ফলোয়াররাও সবাই নেশা করে। তয় সমস্যা এইটা না, বিশ্বের অনেক গায়ক এবং তাদের ভক্তরাই নেশাখোর হয়। কিন্তু এই ভক্তরা এক্সসেপশনাল , এরা সকালে শিল্পীর বাড়িতে চলে আসে, শিল্পীর সাথে বাড়িতে বসেই যৌথ প্রযোজনায় নেশা করে। এইটা ভালো লাগসে, বেশ ইউনিক। ঘটনা আরও আছে, গায়কের ভাই চাইতেসে সে নেশা করুক, বউ চায়না সে নেশা করুক, এইটা নিয়ে বিরাট ক্যাচাল লাগসে, টান টান উত্তেজনা।
আমাদের পাড়ায় কচিকাচা সোনামণিদের একটা ইসকুল আছে। এইটা আবার ইংলিশ মিডিয়াম, তাই দোলনাসহ বিভিন্ন খেলনা টেলনা আছে। এখানে বাইরের কেউ আসলে বয়স যতই হোক তারা এসব দেখে দোলনায় চড়ে, ঝুলে, মনের আনন্দে নাচে, সেলফি তুলে। গত কয়দিন আগে বাংলাদেশ কিরকেট দলও দেখলাম নিউজিল্যান্ডের বিভিন্ন ইসকুলে, পাহাড়ে, নগরে, বন্দরে গিয়ে ছবি তুলতেছে, হাসতেছে। হয়তো শৈশব মনে পড়ে গেসে সবার, তাই গতকাল মাত্র ১৩১ রান করসে। শৈশবে সবাই কম রান করে, শৈশবের সাথে মিলিয়ে পরের সব ম্যাচেই কিরকেট টিম কম রান করবে আশা রাখি। সাথে দলের এসপনসর আবার E-Valy, এক রামে রক্ষা নাই, সুগ্রীব দোসর। আহা দুরন্ত সেই শৈশব!!
গতকাল মঙ্গলবার রাজশাহীর তানোরে জরুরি অবতরণের সময় আলু ক্ষেতে ধাক্কা লেগে বাংলাদেশ ফ্লাইং একাডেমির একটি প্রশিক্ষণ বিমান উল্টে যায়। ইতোমধ্যে ৮০/৯০ কিলোমিটার দূর থেকেও লোকজন এসেছে বিমানটি দেখতে, এলাকায় সাজ সাজ রব। এখন এটাকে না সরিয়ে এভাবে রেখে দিলে " উল্টানো বিমান " নামক পর্যটন এলাকা বানিয়ে ফেললে অর্থনীতিতে নতুন একটি খাত যুক্ত হবে। লোকজন টিকিট কেটে এটা দেখবে, হাসবে, খেলবে, ছবি তুলবে। এটার চারপাশে রিসোর্ট, হোটেল, মোটেল হবে, ভাবা যায় এগুলো!!! ঘটনা এখানেই শেষ নয়, ভবিষ্যতে নিয়োগ পরীক্ষাগুলোতেও প্রশ্ন আসতে পারে ১.দেশের একমাত্র উল্টানো বিমান কোথায় অবস্থিত ? ২.এটির ওজন ও উচ্চতা কত? এটি কত তারিখ কোন ক্ষেতে উলটে যায়? একটা উল্টানো বিমান থেকে কত কী করা যায়, শুধু একটু বুদ্ধি দরকার
আমার জীবনে এমন আনন্দ আর কখনও পাইনি, এতটা আবেগাপ্লুতও হইনি কখনও আজ যতটা হলাম। চাকরির পাবার সংবাদ ছাড়া এমন আনন্দের সংবাদ আমার জীবনে আর কখনও আসেনি, আসবে বলেও মনে হয় না। একটা সংবাদ যে আমার মত একজন সাধারণ মানুষের মনে এত নির্মল আনন্দ দিতে পারে তা অকল্পনীয়। সংবাদটা হলো " টিকা নেয়ার সময় একটুও ব্যথা পাননি অভিনেত্রী নিপুণ " সত্যিই প্রথম আলো তুমি অনন্য, তোমার তুলনা শুধু তুমিই।
গতকাল রোমানা স্বর্ণা নামে এক মডেল ও অভিনেত্রী গ্রেফতার হইসে, সে নাকি ২৭ জন পুরুষের সাথে উত্তেজনা ছড়িয়ে প্রতারণা করে কোটি কোটি টাকা হাতায়ে নিসে। উনি জামিন পাবার সাথে সাথে অস্কারের জন্য মনোনয়ন দেওয়া উচিত, এত বাস্তবধর্মী নিখুঁত অভিনয়ের জন্য। আর যেসব ধোনী আর প্রবাসীগুলা এসব ফাঁদে পরে টাকা হারায়সে ওগুলাকে আগে ১৭ মাসের একটা ট্রেনিং দিতে হবে, যাতে ফেসবুকে মাইয়া দেখা মাত্র ঝাঁপ না দেয়, প্রতারক চিনতে পারে। সুন্দরী মাইয়ার ছবি দিয়ে ফেইক আইডি খুললে এসব ধোনীদের থেকে আপনিও সহজেই টাকা হাতাতে পারবেন। যাই হোক, আসল কথা হলো আয় করা, বেকার যুবকেরা ফেইক আইডি খুলে এসব ধোনীর টাকা খেয়ে যদি দেশের অর্থনীতিতে অবদান রাখতে পারে, মন্দ কী!!
আজকে পাকিস্তানে বর কনের সামনে বাঘের বাচ্চা কে অবশ করে রেখে নান্দনিক ছবি তুলসে। ইউরোপ আমেরিকায়ও তো ওয়েডিং ফটোগ্রাফি হয় (ছবিতে দেখসি আরকি), তবে এরকম অদ্ভুত নান্দনিক ফটোগ্রাফি শুধু এই উপমহাদেশেই সম্ভব। আমাদের দেশেও ওয়েডিং ফটোগ্রাফিতে কুমিরের বাচ্চা, কুত্তা, বিলাইয়ের বাচ্চার সাথে বেনারসি আর শেরওয়ানি পরে ছবি দিলে, কাঁচপুর ব্রিজের উপর ৫/৬ কেজি স্বর্ণালংকারসহ বর কনের পোশাকে ছবি দিলে হয়ে যায় aestheticism (নান্দনিকতা)। এই লোকগুলাই কেউ কক্সবাজার বিচে তীব্র গরমে কোট স্যুট টাই পরে ছবি দিলে বেমানান, গাইয়া খ্যাত বলে চিল্লাফাল্লা করবে। এত আজব দ্বিমুখী নানন্দিকতা তোমরা রাখো কোথায় ভাই!!
স্ত্রী নির্যাতনের হারে সারা বিশ্বে চতুর্থ বাংলাদেশ, এটা আজকের রিপোর্ট। অবাক হবার কিছু নাই, আমার আত্মীয়-স্বজনের মধ্যে অনেকেই নিয়মিত বউ পিটায়, মেয়েগুলাও না পারতে মেনে নেয়। হয়তো আপনার আত্মীয়-স্বজনও পিটায়, লজ্জায় বলতেছেন না। এখানেও যথারীতি ধরাটা খাইছে মধ্যবিত্ত বেকার মাইয়ারা। নিম্নবিত্ত মেয়েরা নির্যাতনের শিকার হলে অনেক সময় আরেকটা বিয়ে করে, কেউবা গার্মেন্টস বা অন্য ছোটখাটো চাকরি ধরে। উচ্চবিত্ত হলেও ডিভোর্স দিয়ে আরেকটা বিয়ে করে বা বাপের বাড়ি চলে যায়। মাঝখান থেকে কোথাও যাবার জায়গা নাই মধ্যবিত্ত বেকার মেয়েদের। এরা পরিবার এবং সামাজিক চাপের কথা চিন্তা করে দিনের পর দিন এসব মেনে নেয়। মধ্যবিত্ত হয়ে লাভ নাই, হয় নিম্নবিত্ত হোন অথবা উচ্চবিত্ত। ★ ময় মুরুব্বিদের পরামর্শ মোতাবেক ফুল পাখি লতা পাতা নিয়ে লিখতেসি।
বাংলাদেশে একটা বিষয় খুব কমন তা হলো প্রত্যেক মানুষ (আমিও) একটা নির্দিষ্ট বয়সের এবং পর্যায়ের পর দাবি করে তাদের জেনারেশন খুব ভালো আর জুনিয়র যারা আছে সব ব্যায়াদব। আমরা বলি আমাদের জুনিয়াররা ব্যায়াদব, আমাদের সিনিয়ররাও এমনটাই বলে আমরা ব্যায়াদব, ওদের সিনিয়ররাও বলে ওরা ব্যায়াদব। সবাই আসলে মনে করে সবার আচরণ তাদের মনমতই হতে হবে, যা কখনও সম্ভব নয়। ১৯৮০ সালে আপনি পাবজি বা অন্য গেম খেলেন নাই, ভিপিএন ব্যবহার করেন নাই, কারণ আপনার সময় সুযোগ ছিলো না, অন্য কিছু ছিলো। এখনকার জেনারেশন এসব করতেছে কারণ ওদের সুযোগ আছে। এভাবে বিভিন্ন পারিপার্শ্বিক উপাদান ও বিষয়ের কারণে একেক জেনারেশনের আচরণ একেক রকম হবে স্বাভাবিক। এটাকে সহজভাবে না নিতে পারাটা আমাদেরই সমস্যা, কারও আচরণ মানতে না পারলে এভয়েড করেন।
মধ্যবিত্ত হবার সবচেয়ে বড় অসুবিধার একটা হল আপনাকে সমাজের চাপে তথাকথিত সার্টিফিকেটের জন্য ইন্টারের পর আরও ৬/৭ বছর নষ্ট করতে হবে। আর এই ৬/৭ বছর পর এসে দেখবেন ১৫/২০ হাজার টাকার একটা চাকরিও আপনি পাচ্ছেন না। অথচ উচ্চবিত্ত হলে আপনাকে সার্টিফিকেট বা চাকরির চিন্তাই করতে হতো না। আর যারা নিম্নবিত্ত বা নিম্ন-মধ্যবিত্ত তারা অনায়াসে ৫/৭ বছর নষ্ট না করে ইন্টারের পরপরই বিদেশে পাড়ি জমিয়েছে বা ছোটখাটো ব্যবসা বা অন্য কিছুর মাধ্যমে এখন অনেক ভালো অবস্থানে আছে। আর আপনি এই মাস্টার্সের সার্টিফিকেট না পারতেসেন গিলতে না পারতেসেন ফেলতে। এই অবস্থার জন্য আপনি ক্রমবর্ধমান জনসংখ্যা আর ভাগ্য ছাড়া কাউকে দোষারোপ করতে পারবেন না।
সকালে নিউজে দেখলাম কোন এক বিশ্ববিদ্যালয়ের ভিতরে গবেষণার জন্য আবাদ করা ফসলের ক্ষেতে ছবি তুলতে এসে ফসল নষ্ট করছে দর্শনার্থীরা। বেশ কয়েকদিন আগেও সরিষা ক্ষেত, পাটক্ষেতে সেলফি/ছবি তুলতে এসে কৃষকের ফসল নষ্ট করে কিছু লোক। এগুলো আসলে ছবি তোলা নয়, মূলত এটেনশন তৈরি করা। এটার সাথে মানবজীবনের এক জটিল মনস্তত্ত্ব জড়িত। বেশিরভাগ মানুষ সর্বদা বৃত্তের কেন্দ্রে থাকতে চায়, আলোচনায় থাকতে চায়। এজন্য তারা কারণে অকারণে বিভিন্ন জায়গার ছবি তুলে আপলোড করে। তাদের দৈনন্দিন কর্মকান্ড, যাবতীয় ঘোরাঘুরির বেশিরভাগ সময় জুড়েই থাকে আপলোড আর আপলোড। ফেসবুক না থাকলে বাংলাদেশে ওয়েডিং ফটোগ্রাফি নামক বিষয়টাই বিলুপ্ত হয়ে যেতো এতদিনে, এমনকি বন্ধের দিনে ঘোরাঘুরিও একদম কমে যেতো। ছবি তুলে ব্যবসা করে জীবিকা নির্বাহকারীরা জাকারবার্গকে ধন্যবাদ দিতেই পারে।
আমার জীবনের বিভিন্ন সময়ে ছাত্রছাত্রীদের পারফেক্ট বুঝাতে পারে এরকম শিক্ষক খুব কমই পাইছি, বলা চলে ৫% ও হবে না। এটার বড় কারণ হল জিপিএ এবং রিটেন পরীক্ষার ভিত্তিতে শিক্ষক নিয়োগ দেয়া। দেশের শিক্ষার্থীরা ক্লাসবিমুখী হবার মূল কারণ এটাই। একজন শিক্ষক যদি আমাদের কিছু বুঝাতেই না পারে উনার জিপিএ ধুয়ে তো আমরা পানি খাব না। শিক্ষক নিয়োগ সবসময় রিটেন আর জিপিএর পাশাপাশি ভাইভার ভিত্তিতেই হওয়া উচিত, উনি ভাইভা বোর্ডের সামনে ক্লাস বুঝাতে পারলে তবেই শিক্ষক হবেন। জিপিএ, রিটেন আর ডিগ্রির ভিত্তিতে গবেষক হতে পারেন, শিক্ষক নন। আমিও শিক্ষক হইছি, আমি যদি ছাত্রছাত্রীদের ক্লাসমুখী করতে না পারি আমি নিজেকেও কাঠগড়ায় তুলব।
এক মহিলা স্বামীকে তালাক দিয়ে আগের ঘরের তিনটা বাচ্চা নিয়ে এক লোকের সাথে আবার বিয়ে বসছে। এই লোকেরও আগের বউয়ের তিনটা বাচ্চা আছে। তিনিও বউকে তালাক এই মহিলাকে বিয়ে করসেন। বিয়ের পরে তাদের দুইজনের আরো তিনটা বাচ্চা হয়েছে । একদিন সব গুলো বাচ্চা মারামারি লাগলে মহিলা তার স্বামীকে ফোন দিছে, "তাড়াতাড়ি বাসায় আসো, তোমার গুলো আর আমার গুলো মিলে আমাদের গুলোরে মারতেছে।" যাই হোক, আমরা আমজনতা এমন হানাহানি চাই না। নাসির ভাই যোগ্য লোক জয়ের মালা তারই হোক 
মানুষেরও যে জ্বর আর সর্দি-কাশি হয় এটা আমি আগে জানতাম না, ফেসবুকের মাধ্যমে জানছি
আমিও ইন্টারনেটে গিয়ে গুড়ে আসছি, কিন্তু বিভিন্ন কিসিমের নেতারা ওয়াইফাই তারের ওপর লাইন ধরে বসে ছিলো। তাই এই অসহায় ভাইটির মত আমিও এসব নেতার লাইনের জন্য রেজিষ্ট্রেশন করতে পারিনি।  এই কারণে কোভিড ভ্যাক্সিনের টিকাও দিতে পারিনি। দিক্কার ও তিবরো নিনদা জানাই তুদের মত এমন কারাফ নেতাদের, তুদের আমি ঘিনা করি
বিদায়: বাংলাদেশ কৃষি ব্যাংকে যোগদান করি ২০১৮ এর ২৬ জুলাই। যোগদানের ৫ দিনের মাথায় প্রত্যন্ত অঞ্চলের শাখাগুলো অনলাইন কার্যক্রমের আওতায় আনার লক্ষ্যে আইসিটি অপারেশন বিভাগের কর্মকর্তা হিসেবে এরপর টানা আড়াই বছর ধরে পর্যায়ক্রমে আটটি শাখা অনলাইন ডাটা মাইগ্রেশন করে নবম শাখায় জামালপুর মলমগঞ্জ শাখায় বদলী হই, এখান থেকেই আজ কৃষি ব্যাংক থেকে বিদায় নিলাম নতুন জীবিকার তাগিদে। বেলাশেষে এটা একটা চাকরি মাত্র, তবে একইসাথে আমার আইডেন্টিটি আর জীবিকার মাধ্যমও ছিলো। আমি যেমন বেতন নিয়েছি, সর্বোচ্চ সেবা দেয়ারও চেষ্টা করেছি। এই ২.৫ বছরে বেশ কিছু মানুষের সাথে পরিচয় হয়, ভালো সম্পর্ক তৈরি হয়, এটাই হয়ত সবচেয়ে গুরুত্বপূর্ণ। বিদায় বাংলাদেশ কৃষি ব্যাংক
একলোক সাতসকালে রাইফেল কাঁধে ঘরে পায়চারি করছে। তাই দেখে গিন্নি জিজ্ঞেস করল এমন করছো কেন? কর্তা জবাব দিল রওনা দিয়েছিলাম বাঘ শিকারে। গিন্নি বলল, গেলে না কেন? কর্তা জবাব দিল পাশের বাড়ির কুত্তাটা দরজায় বসে আছে। এভাবেই বিভিন্ন রিপোর্ট, ভিডিও দেখে কমেন্ট করে স্বপ্ন দেখার পর তিন দিনের মাথায় শইল থেকে বিষ নেমে যায়, শত স্বপ্ন ডুকরে কেঁদে ওঠে জাকারবার্গের তৈরি করা রূপকথার নগরে। যাই হোক পিয়াঁজের দাম আবার বেড়ে গেছে, এটাও বিদেশী কোন লোকের ষড়যন্ত্র হতে পারে, কারণ দেশের কোন ব্যবসায়ী এমন করবে আমি স্বপ্নেও বিশ্বাস করিনা।
আল জাজিরার ডকুমেন্টারিটা বিভ্রান্তিকর এবং অসত্য এটা পররাষ্ট্র মন্ত্রণালয় এবং সরকারের বিভিন্ন মহল থেকে বলা হয়েছে। গুরুত্বপূর্ণ বিষয় হলো ডকুমেন্টারিটা যদি সত্যও হতো তাতেও আসলে কিছুই যায় আসে না। কে মাফিয়া ডন, কে পেটের ভিতর স্বর্ণের বার পাচার করে এসব নিয়ে মানুষের কোন আগ্রহই নাই। মানুষ ব্যস্ত তার নিজের বাচ্চা কাচ্চা নিয়ে, জি বাংলা, লা লিগা ম্যাচ, নাটক সিনেমা নিয়ে। মানুষের কি খাইয়া দাইয়া আর কাজ নাই যে এসব ডকুমেন্টারি দেখবে আর সরকার পতনের জন্য রাস্তায় নামবে?? আপনারা বিদেশে সেফ সাইডে বসে দুধ মধু খেয়ে ডকুমেন্টারি দেখাবেন আর জনগণ গুলি খেয়ে মরে আপনাদের রাজা মন্ত্রী বানাবে, মানুষ তো এতটা বলদ হয় নাই। কাঁঠালপাতা সবাই খায় না
সু চি কে গ্রেফতারের পর রাজনৈতিকভাবে হতাশাগ্রস্ত কিছু লোক দেশেও এরকম ঘটনার হস্তক্ষেপ কামনা করতেসে এবং মনে মনে দিবাস্বপ্নও দেখে ফেলসে দেশে অচিরেই সেনা শাসন আসবে। যেসব ইউটিউবররা প্রতি ১৫ মিনিট পর পর পারমানবিক বোমা তৈরির ভিডিও বানায় আর প্রতি সতেরো মিনিটে একবার করে ভিডিওর মাধ্যমে সরকার পতন ঘটায় তাদের দ্বারা এরকম ছাগলের পাল সমর্থক তৈরি করা খুবই সম্ভব। তবে এসব ছাগলের ইন্টারনেট ব্যবহারের মাধ্যমে ব্যয় করা টাকা খেয়ে ইউটিউবের রাখালেরা খুব সুখেই আছে।
উভয়ের জন্য শুভকামনা, এগিয়ে যাও রাজপথের লড়াকু সৈনিক আলম এবং সিফাত
ফুল ফোটে জরে জায় রেকে যায় বৃতি, মানোস আষে ছলে যায় রেকে যায় সিতি!
রসুন ভাজা --------------- জামালপুরে আজকেসহ পাঁচদিন, এই স্বল্প সময়ে যা বুঝলাম লোকজন ভালই, অন্যান্য জায়গার মত ভেজাইললা মানুষ কম, মোটামুটি হেল্পফুল। আর একটা ভালো বিষয় হলো অন্যান্য এলাকার মত নতুন লোক পেলে ঠকানো মানে সোজা বাংলায় হান্দায় দেওয়ার সিস্টেম এখানে এখনো দেখি নাই। এখানের প্রিয় খাবার হল রসুন ভাজা, তবে রসুন বিক্রেতা একটু টাউট টাইপের। রসুন ভাজা গরম থাকলে বলে এটা গরম খেতে হয়, আবার ঠান্ডা থাকলে বলে রসুন ভাজা ঠান্ডা খাওয়া ভালো। আরেকটা বিষয় ভালো, এখানে অন্যান্য প্রতিষ্ঠান বা এলাকার মত প্রাউড টু বি এ জামালপুরিয়ান এসব বলে বলে নিজ এলাকা নিয়ে গর্বে গর্ভবতী হওয়া লোকজনও কম।
কৃষি ব্যাংকের ত্রৈমাসিক পিকনিক (অনলাইন কার্যক্রম) এর অংশ হিসেবে গতকাল থেকে জামালপুরে আছি। জামালপুরের মা, মাটি ও মানুষ কেমন এ বিষয়ে পরবর্তী পোস্টে লেখা হবে। আপাতত কুমিল্লার গরীব, মূর্খ, বর্বর, অশিক্ষিত ব্যাংকার আতাউরের অনুরোধে একটা সেলফি দিলাম
ফেসবুক/মেসেঞ্জারে বিভিন্ন কিসিমের কলিগ গ্রুপ গেট টুগেদার করবে বললেই আমি প্রথমে লিভ টুগেদার দেখি। তারপর আবার ভালোভাবে তাকালে দেখি এটা গেট টুগেদার ছিলো৷ আমি কী নষ্টদের দলে চলে গেলাম নাকি মোবাইলের স্ক্রিনের সমস্যা বুঝতেসিনা। যাই হোক ইউটিউব ভিডিও থেকে কীভাবে বিনা পাসওয়ার্ডে ওয়াইফাই কানেকশন পাওয়া যায় এটার একটা ভিডিও দেখলাম (ছবিতে দেখুন)। বিনা খরচে ইন্টারনেট পাবার অতি উত্তম ব্যবস্থা।
যৌনতার বিষয়ে গত তিন দিন ধরে জাতি এখনও কোন সুনির্দিষ্ট ঐক্যে পৌঁছুতে পারে নাই। আমার মনে হয় এখানে বিদেশি গোয়েন্দা সংস্থার হাত আছে, তারাই জাতির মধ্যে এই বিভেদ তৈরি করে দিসে। আমি আপাতত ইউটিউবে ঘরে বসে পারমাণবিক বোমা তৈরি আর আপনার স্ত্রী গোপনে কার সাথে কথা বলে জানতে অ্যাপসটি ডাউনলোড করুন-- এই ভিডিওগুলো দেখে আসি, জাতি ঐক্যবদ্ধ হলে আবার ফেসবুকে আসব।
গতকাল থেকে প্রতিবার রিফ্রেশে ৬ জন যৌনবিদ্যা বিশারদ, ৬ জন বিবাহিত ভার্জিন পুরুষ আর ৬ জন বিবাহিত ভার্জিন নারীর পোস্ট চোখে পড়তেসে। তবে ওই ছেলের আইডি দেখে যেটা বুঝলাম তা হলো ফেসবুকে কোন খারাপ লোক নাই।
কুরফুর মানে কী? ------------------------ অফিসের সামনে থিকা সিএনজিতে উঠসি, ড্রাইভারের পাশে বসছি। কিছুদূর যাবার পর বলল, ভাইজানের বাড়ি কোন মুই!! বললাম, চিটাগং। ওওও, এহানে কিআরোও ( কী করো)? কইলাম, এনো চাকরি করি। কিয়ের চাগরি? বললাম, কৃষি ব্যাংকে। ওও আইচ্ছা, কিসি ব্যাঙ। জি বাই, কিসি ব্যাঙ। ভাই, বুইজজেন নি, বাত দুগা খাই বাইততুন বাইর অইসি, সিএনজিত গেস ভইরতে যাইতেআআসি। এত তাড়াতাড়ি খাইসেন? এখন তো মাত্র ৭:৩০ টা। বুজেন না কেন বাই, গেস ভইরা তাআতায়ি (তাড়াতাড়ি) বাইত যামু গা, যাইয়া আমনের ভাবীর লগে একডু কুরফুর করমু। তারপর দুইজনে তাআতায়ি ঘুমাই যামু। কুরফুর কিতারে বাই? কুরফুর মানে বুজেন না, থাক বাদ দেন, আমনের এডি বুইজনের কাম নাই!!
বাচ্চা হবে সাকিবের বউ শিশিরের অথচ প্রসব বেদনা উঠছে জনগণের
হ্যাপি নিউ ইয়ার এর শুভেচ্ছার নামে মেসেঞ্জারে একজনের আবর্জনা আরেকজনকে ফরোয়ার্ড না করার অনুরোধ রইল। তার চেয়ে এক কাজ করেন, কালকে লাখ লাখ মানুষের জন্মদিন, যারা স্কুল টিচার আর পাড়ার মুরুব্বিদের পরামর্শে জন্ম তারিখ ১ জানুয়ারি দিসিলো। ওদের জন্মদিনের শুভেচ্ছা দেন, ওরা খুশি হবে। আর সবাইকে জন্মদিনের শুভেচ্ছা দেয়ার পরও যদি আপনার হাতে অফুরন্ত সময় থাকে তাহলে ফেনী নোয়াখালী ফোর লেইন সড়কে স্কেভেটর দিয়ে মাটি তোলার কাজ দেখে সময় কাটান, তবু আজাইরা নববর্ষের শুভেচ্ছা ফরোয়ার্ড কইরেন না।
এই শীতে মশারি ভেদ করে কম্বলের ভিতর ঢুকে রাত তিনটায় কানের কাছে গুনগুন করা মশাগুলোকে আমার মশা বলে মনে হয় না। আমি সিওর এগুলা বিদেশি গোয়েন্দা সংস্থার অ্যাজেন্ট, দেশের তথ্য সংগ্রহের জন্য মানুষের বাসায় ঢুকে। কী হবে এত উন্নয়ন দিয়ে যদি রাতে এভাবে মশার কামড় খেতে হয় আর তথ্য ফাঁস হয়!! এদিকে আবার বিশ্ববিদ্যালয়ের ভর্তি পরীক্ষায় সাধারণ জ্ঞান একদম বাদ দিসে৷ পরীক্ষায় সাধারণ জ্ঞান বহাল রাখার দাবিতে কোমলমতি পোলাপান রিট করবে বলতেছে। " পদ্মা সেতুতে কয়টা কল্লা লাগসে?? " এই ধরনের দুই চারটা নৈর্ব্যক্তিক যদি ভর্তি পরীক্ষায় না আসে তাহলে পদ্মা সেতু বানিয়ে কী লাভ হলো 
কালকে প্রথম আলোর রিপোর্ট (ঢাকায় ৩৭ মিনিটে একটা ডিভোর্স) দেখে সবাই একটু অবাক হলেও এমনটাই স্বাভাবিক। মূলত সিটি করপোরেশন এলাকা গুলোতে ডিভোর্সের হার বেশি, আর গ্রামে এসব খুব কম। ডিভোর্সের পিছনে পরকীয়া, সন্দেহ ইত্যাদি বিভিন্ন কারণ থাকলেও মূল কারণ হলো গ্রামের প্রায় ৯৯% মেয়ে বেকার। শত রকম সমস্যা হলেও তাদের যাবার কেন জায়গা নাই। পারিবারিকভাবে নির্যাতনের শিকার হলেও তারা যেকোন ভাবে বিয়ে টিকিয়ে রাখে৷ আর সিটি করপোরেশন এলাকায় অনেক মেয়েই চাকরি করে। অত্যাচার নির্যাতন দূরে থাক, মতের অমিল হলেও উভয়পক্ষের সিদ্ধান্তে ডিভোর্স হয়। কর্মজীবী মেয়েদের জোর করে বিয়ে টিকিয়ে রাখার দরকার নাই কারণ তার নিজের আয় আছে। বেলাশেষে সবার জন্য অর্থনৈতিক মুক্তিই হলো বড় স্বাধীনতা।
আজকে দেশীয় মিডিয়ায় সবচেয়ে গুরুত্বপূর্ণ নিউজ দেখলাম ' কোমরে ব্যথা নিয়েও রান্নাবান্না করছেন শ্রীলেখা' নিচে কমেন্ট দিয়ে আসছি, আমরা কি এমন ভারতবর্ষ চেয়েছিলাম, আজ ভারতবর্ষে গনতন্ত্র নেই বলেই শ্রীলেখাকে কোমর ব্যথা নিয়ে রান্না করতে হচ্ছে আমাকে একজনে রিপ্লাই দিসে, কী হবে এই পদ্মাসেতু দিয়ে যদি শ্রীলেখা রান্নার জন্য একজন বুয়া খুঁজে না পায় আরেকজন পাল্টা রিপ্লাই দিসে, কুমিল্লার মুরাদনগরে তিন কাঠা জমি বিক্রয় হবে, যোগাযোগ ০১৮৪৬----- 
বাংলাদেশে এ পর্যন্ত ৩৯ টা বিসিএস পরীক্ষা অনুষ্ঠিত হয় আর আজকে ইন্ডিয়া ৩৬ রানে অলআউট। পার্শ্ববর্তী দেশের সিভিল সার্ভিসের পরীক্ষা সংখ্যা থেকেও ৩ একক পেছনে ভারতের রান, লজ্জাজনক। তবে দেশপ্রেমিক জনতা বলতেছে এটা পুরোটাই সরকারের চক্রান্ত। ভারতীয় ব্যাটসম্যানরা সরকারের টেলিফোন পেয়ে এত কম রানে অলআউট হয়ে সবার নজরে আসে। ফলে আমাদের দেশপ্রেমিক জনগণ এই নিউজ নিয়ে আগামী ২/৩ দিন ব্যস্ত থাকবে। এই সুজুকে দুশটু সরকার দেশটা বিদেশিদের কাছে বেচে দিবে! সরকারের কাজই হলো বহির্বিশ্বে ফোন দিয়ে বিভিন্ন ধরণের ইস্যু তৈরি করে এই দেশটা বিক্রি করে দেয়া!!
ফেসবুক এ আসার পর দেখলাম আমার সবগুলো দুলাভাই জিজুতে পরিণত হইসে। এদেরকে দুলাভাই ডাকলে গোসসা (রাগ) করে, উনাদের জিজু ডাকতে হয়। অভিমানী আরেক গ্রুপ আছে, এরা হলো ফেসবুকে ইতিহাস লেখক। এরা মুক্তিযুদ্ধ হতে শুরু করে দেশের সব বিষয়ে নতুন নতুন ইতিহাস লেখে আইডি এবং পেইজে। অতীতে লিখিত ইতিহাসের কোন বই পড়া যাবে না, এরা ফেসবুকে আবোলতাবোল যা লিখছে এসবকেই ইতিহাসের দলিল ধরতে হবে। এসবকে সত্য বলে না মানলে এরা শুধু গোসসাই করে না, গোসসা করে রাতে ভাতও খায় না।
পাকিস্তানের পাঠ্যবইয়ে আপনি মুক্তিযুদ্ধের সঠিক কারণ এবং ইতিহাস পাবেন না। তার পরিবর্তে পাবেন কিছু আজগুবি, বিভ্রান্তিকর বক্তব্য। আবার ভারতীয়দের অনেকেই আমাদের মুক্তিযুদ্ধকে ভারত পাকিস্তান যুদ্ধ হিসেবে চালায়ে দিতেসে, তারা এটাকে বাংলাদেশের স্বাধীনতা যুদ্ধ হিসেবে স্বীকার করতে চাচ্ছেনা। পাক ভারত উপমহাদেশ হল গরু ছাগলের এক বিরাট খামার, এই খামারে দিন দিন গরু ছাগলের সংখ্যা বাড়ছে
রাজাকার শাবক দুই প্রকার: ১. অশিক্ষিত রাজাকারশাবক- এরা সরাসরি মুক্তিযুদ্ধ আর স্বাধীনতা বিষয়ক বিভিন্ন পোস্টে হা হা রিয়াক্ট দিবে, বিচিত্র সব গাঁজাখুরি মন্তব্য করবে। ২. শিক্ষিত রাজাকার শাবক- এরা মুক্তিযুদ্ধ ও স্বাধীনতা বিষয়ক পোস্টে সরাসরি কিছু বলবে না। ঘুরিয়ে পেঁচিয়ে বলবে, //ভাই দেশের ১৮ কোটি লোক না খেয়ে আছে, ২০ কোটি লোক গৃহহীন, ২৫ কোটি লোক লোক বেকার, কোথায় আজ স্বাধীনতা, আমরা কী আসলে স্বাধীন, আমার স্বদেশ আজ বিদেশিদের ইশারায় চলে, দেশ আজ বিক্রি হয়ে গেছে, জাতির বিবেক আজ ঘুমিয়ে// এরা এই সব রূপকথার গল্পের কমেন্ট ছাড়বে!! এগুলা অন্য কোন পোস্টে কখনো বলবে না, শুধু এই সব বিশেষ দিনের পোস্টেই বলে। অন্যান্য সব বিষয়ের মতই শিক্ষিত রাজাকার শাবক অশিক্ষিত রাজাকার শাবক থেকে বহুগুণে ভয়ংকর
পদ্মা সেতুতে সর্বশেষ স্প্যান বসানোর মাধ্যমে সেতুটির মূল অবকাঠামো দৃশ্যমান হলো। এটা গুরুত্বপূর্ণ ঘটনা না, গুরুত্বপূর্ণ ঘটনা হলো নিচের তিনটা ১. এই সেতুতে কল্লা লাগবে বলে একদল উদ্ভিন্ন যৌবনা যুবক গুজব রটাইসিলো, এদের আমরা মিস করি ২. আরেকদল ছিলো অনলাইন নিউজের কমেন্ট বক্সে ঊর্বশী, রম্ভার মত স্বর্গীয় সুন্দরীদের ন্যায় ছবিযুক্ত ফেইক আইডিধারী শক্তিশালী যুবক; পদ্মা সেতুর নিউজ দেখলেই যাদের নিম্নদেশে জ্বলুনি শুরু হইতো। এরা এসব আইডি থেকে বিচিত্র সব কমেন্ট করে লাইক কামিয়ে কোটিপতি হতো। এরা আজকে রাতে আর ভাত খাবেনা ৩. ঠিক কোন কোম্পানির সিমেন্ট দিয়ে পদ্মা সেতুর কত % বা সমপূর্ণ তৈরি হলো এই বিষয়টা বার্মুডা ট্রায়াংগেলের মত এখনও অমীমাংসিত রয়ে গেল। শত শত সিমেন্ট কোম্পানি এর দাবিদার
পরশুদিন লক্ষ্মীপুর চৌধুরী বাজার থেকে সিএনজিতে করে সদরে যাচ্ছিলাম। মাঝখানে বসছি, বামপাশে এক মধ্যবয়স্ক লোক বলল, দেইখছেননি ফেসবুকে মাইয়া মাইনষে ছবি দিয়া কয় বনদু হতে চাই? কত বড় বেশরম। ডানপাশের মহিলাটা বলল, হ মাইয়া মাইনসের ফেসবুকো কাম কী! তারা পড়ালেহা এনা করব। এইটা শুইননা পাশের মধ্যবয়স্ক বিজ্ঞানী বলে উঠলেন মাইয়া মাইনসের পড়ালেখার কাম কি, বাসায় কাম করব, আর পুরুষের সেবা করব। পাশের মহিলাকবি তখন একেবারেই চুপ হয়ে গেল। এই মধ্যবয়স্ক বিজ্ঞানীরাই আজকে বেগম রোকেয়ার জন্মদিন ও মৃত্যুদিনের অনলাইন নিউজে উনাকে গালাগালি করসে। আশার কথা হল এরকম বিজ্ঞানীর সংখ্যা দিন দিন বাড়ছে। এরকম বিজ্ঞানীর সংখ্যা যত বাড়বে দেশ তত আগাবে, আমরা এমন পরমাণু বিজ্ঞানী চাই
২০১৩ সালে ধুমপান ও তামাকজাত দ্রব্য ব্যবহার (নিয়ন্ত্রণ) আইন(২০০৫) এ সংশোধনী এনে জনসমাগমস্থলে ধুমপানের শাস্তির অর্থ ৫০ থেকে বাড়িয়ে ৩০০ টাকা করা হয়। এই আইনের প্রয়োগ করলে সবার আগে আপনার বাবা, চাচা, মামা, এমনকি আপনি, আমি, আমাদের বন্ধু বান্ধব সবাই দৈনিক কয়েকহাজার বা লাখ টাকা করে জরিমানা গুণবেন। আর ওই মেয়ে প্রকাশ্যে সিগারেট খেলে যদি সমাজ নষ্ট হয়, অন্য মেয়েরা এসব শিখে তাহলেও আপনার আমার প্রকাশ্যে ধূমপান করা বাবা, মামা, চাচা, বন্ধু সবাই সম্মিলিতভাবে সমাজ নষ্টের জন্য দায়ী। আপনি যেহেতু আইন শৃংখলা রক্ষার টেন্ডার কিনে নিসেন তাহলে এদের সবার বিচার শুরু করেন না নিজ হাতে, সাথে সাথে সিগারেটখোর মেয়েদেরও বিচার করেন! সমাজ সংস্কারের দায়িত্ব যখন নিজেই নিসেন বা সমর্থন দিসেন তবে সংস্কার শুরু করুন না ভাই নিজের ঘর থেকেই! বি: দ্র: আমি ধূমপান করিনা 
ফকল্যান্ড দ্বীপপুঞ্জ নিয়ে যেমন আর্জেন্টিনা আর ইংল্যান্ড বিরোধ তেমনি ভাসান চর নিয়ে নোয়াখালী আর সন্দ্বীপের তীব্র বিরোধ। ভাসান চর নামক চরটি সমুদ্র পথে সন্দ্বীপ থেকে মাত্র ২৫/ ৩০ মিনিটের পথ আর নোয়াখালীর হাতিয়া থেকে ৩/৪ ঘন্টার পথ (ম্যাপ দেখুন)। কিন্তু প্রশাসনিকভাবে এটিকে সন্দ্বীপে যুক্ত না করে নোয়াখালীর হাতিয়ার সাথে যুক্ত করা হয়। এখন হয়তো আজকে রোহিঙ্গাদের নোয়াখালীর অধীনে ভাসান চরে পাঠানোতে সন্দ্বীপবাসীর মনে আনন্দের জোয়ার বয়ে যাচ্ছে, তবে এই আনন্দ বিষাদে পরিণত হবে কারণ রোহিঙ্গারা সবচেয়ে কাছের অঞ্চল সন্দ্বীপেই ঢুকবে সবার আগে।
ফেসবুক ইউটিউবে বেফাঁস কমেন্ট করে যদি সরকার পতন করা যেতো তবে দেশে ষড়ঋতুর মত দুই মাস পর পর সরকার পরিবর্তন হতো। ২৯ টাকায় ৩ দিন মেয়াদে এক জিবি ইন্টারনেট কিনে আন্তর্জাতিক আর জাতীয় রাজনীতির ময়দান দখল করা গেলে টিকটকার অপু ভাই হতো জাতিসংঘ মহাসচিব আর হিলো আলম হতো রাশিয়ার প্রেসিডেন্ট! আমাদের কাছে অনলাইন কমেন্ট বক্স হলো ঠাকুরমার ঝুলির মত রূপকথার গল্প
কৃষি ব্যাংকের লক্ষ্মীপুর ট্যুরে আছি, চর আলেকজান্ডার এখান থেকে ৪০ কি.মি মাত্র, তাই গেছিলাম। আসলে এখানে দেখার মত তেমন কিছু নাই, মেঘনার তীরের একটা চর। একদম কাছাকাছি না থাকলে এখানে যাওয়া পুরাই লস, ইউটিউবে চমকদার ভিডিও দেখে অনেকে বিভ্রান্ত হয়ে ভাবে কি না কী আছে এখানে। আসলে এখানে একটা বেড়িবাঁধ আছে, মেঘনার ঢেউ আছড়ে পড়ে, এছাড়া দেখার মত কিছুই নাই।
বান্দর মুক্তকরণ : দুপুরে ব্যাংকের সামনে চা খেতে গিয়ে দেখি গলায় শিকল বাঁধা এক বান্দর নিয়া সবাই মজা নিচ্ছে, কেউ এদিকে গুতায় কেউ ওদিকে গুতায়। কাহিনী জানলাম, এই বান্দর ধরা পড়সে তিনদিন আগে, ওই লোক এটা বিক্রি করবে। দাম উঠসে ৩ হাজার টাকা, আরও উঠলে তারপর ছাড়বে। তবে এটা লোকজনের ভয়ে চুপসে গেসে, কিছু খাচ্ছে না। এভাবে থাকলে হয়তো মারা যাবে, তারওপর মানুষ লাঠি দিয়ে গুতাচ্ছে এটাকে। আমিসহ শাখার ২য় কর্মকর্তা সঞ্জয় ভাই এবং ইশতিয়াক ভাই অনুরোধ করলাম ছেড়ে দিতে, এরা পাত্তাই দিলোনা। দিলাম ৯৯৯ এ ফোন, উনারা যথেষ্ঠ সহায়তা করলেন। বন্যপ্রাণী অধিদপ্তর ও বনবিভাগের নাম্বার দিলেন। নাম্বার পাবার পরও বিভিন্ন কারণে পারফেক্ট অফিসে যোগাযোগ করাটা সম্ভব হচ্ছিল না। ততক্ষণে আমাদের জেদ চেপে গেসে এই বান্দর আমরা উদ্ধার করবই, এটা বাঁচাতে হবে এদের থেকে। এসিল্যান্ড বন্ধু জামশেদ আলম রানাকে ফোন করে তার কাছ থেকে সংশ্লিষ্ঠ ইএনও মহোদয়ের নাম্বার নিলাম। এরপর গণপূর্ত ক্যাডার বন্ধু পুষনের থেকে নিলাম লক্ষ্মীপুর বিট অফিসারের নাম্বার। ইতোমধ্যে বন্ধু মিঠুনের বড় ভাই সুরজিৎ চৌধুরীকে (বন কর্মকর্তা) ফোন দিয়ে নোয়াখালী বন বিভাগের নাম্বার নিলাম। অবশেষে ১.৫ ঘন্টা যাবত বার বার ফোন দিতে দিতে উপজেলা ও ইউনিয়নের ঠিকানা নিয়ে উনারা ইউপি সদস্যের সাথে যোগাযোগ করতে সক্ষম হলেন। তারপর লোক পাঠালেন এই বানর উদ্ধারে। দীর্ঘ ৪ ঘন্টা পর ৭ টায় এই বানর তারা নিজের জিম্মায় নিয়ে গেসেন। বনবিভাগ, বন্ধু রানা, পুষনসহ সংশ্লিষ্ট সবাইকে ধন্যবাদ বানর উদ্ধারের জন্য।
আজকে আবার দেশের শক্তিমান যুবকদের ঘুম হবে না শবনম ফারিয়ার বিচ্ছেদ কেন হইল এইটা ভেবে। আজকে শিল্পকলা, চারুকলার আলাপ সব বাদ, আজ শুধু শবনমের বিচ্ছেদের রাত। এর মধ্যে দেখলাম অপু বিশ্বাসের ওজন নাকি ১৫ কেজি কমে গেছে, জি বাংলার জবা কি পারবে অপুর হারানো ওজন ফিরিয়ে আনতে আর আর তিতলি কি পারবে শবনমের সংসার জোড়া লাগিয়ে যুবকদের শান্ত করতে??
আমাদের কাছে বিশ্বের কোন ব্যক্তি জনপ্রিয় হতে হলে শুধু তার নিজের সেক্টরের কারিশমা দেখালেই হবে না, আরও বেশ কিছু কাজ তাকে করতে হবে। যেমন তাকে আমাদের নিজেদের পছন্দের দল সাপোর্ট করতে হবে, সে মেয়েদের দিকে কখনও চোখ তুলে তাকায়নি এমন হতে হবে, সে কখনও গ্রামের মুরুব্বিদের সামনে সিগারেট খায়নি এমন হতে হবে, তাকে শীত বস্ত্র বিতরণ করতে হবে, সর্বোপরি তাকে ছোটবেলার প্রাইমারি স্কুল টিচারের মত নিরীহ, নিপাট ভদ্রলোক হতে হবে। তবেই বাঙালি জাতি তাকে কিংবদন্তির স্বীকৃতি দিবে। আমাদের কাছ থেকে ক্যারেক্টার সার্টিফিকেটসহ কিংবদন্তি আর প্রিয় হওয়া দুনিয়ার সবচাইতে কঠিন কাজ। তবে আপাদমস্তক উচ্ছৃংখল, মাদকাসক্ত ফুটবলারটাই আমার প্রিয় ব্যক্তিদের একজন ছিলেন, কারণ আমার কাছে তাকে প্রিয় হবার জন্য একটা কারণই যথেষ্ট, তা হলো ফুটবল। 
আজকে সারাদিন চট্টগ্রাম বিশ্ববিদ্যালয়ের সাবেক এবং বর্তমান অনেকেই লিখলো " শুভ জন্মদিন চট্টগ্রাম বিশ্ববিদ্যালয়" সম্ভবত জন্মদিন হয় শুধুমাত্র প্রাণীর, কোন প্রতিষ্ঠানের ক্ষেত্রে এটা হয় হয় প্রতিষ্ঠাবার্ষিকী বা Founding Day তাই আমার মনে হয় আজকে চট্টগ্রাম বিশ্ববিদ্যালয়ের প্রতিষ্ঠাবার্ষিকীর দিন হবে, জন্মদিন নয়। "শুভ প্রতিষ্ঠাবার্ষিকী চট্টগ্রাম বিশ্ববিদ্যালয় " হবে হয়ত সেই যাই হোক এখান থেকে বিএসসি এবং এমএসসি ডিগ্রী নেয়াসহ আরও অনেক ভালোর মধ্যে খারাপটা ছিলো জীবন থেকে মূল্যবান দুইটা বছর হারাইসি সেশনজটে পরে, আর আফসোস হলো এখনও আমরা কোন সমাবর্তন পাইনি। ৫ম সমাবর্তনের অপেক্ষায় রইলাম।
স্যার হেড অফিস থেকে মেইল আসছে কি না দেখতে হবে, নেটে তো ঢুকা যাচ্ছে না। আমার এডাত সমিসসা আছে, ঢুকন যায় না। অপরূপা দিয়া ঢুকেন, হেইডা ঠিক আছে। স্যার, মর্জিনা ফায়ারবক্স বা গুগল ক্যারম এগুলার একটা দিয়াও ঢুকন যায় না? না শুধু অপরূপা দিয়াই ঢুকন যায়। স্যার, অপরূপা নামটা সুন্দর। জোবায়ের আবদুল বাতেন যেমন আমেরিকা গিয়ে জো বাইডেন হয়, আমাদের অপরূপা মণিও বিদেশীদের ষড়যন্ত্রে অপেরা মিনি হয়ে গেছে। ওরা মারাত্মক আগ্রাসী স্বভাবের লোক, সবার নাম পাল্টে দেয়
