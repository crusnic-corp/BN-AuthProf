গত ২২ এপ্রিল থেকে মার্কিন প্রেসিডেন্ট জো বাইডেনের উদ্যোগে এবং তার নেতৃত্বে দুদিনব্যাপী অনলাইন জলবায়ু সম্মেলন হয়ে গেল। সেখানে বিশ্বের ৪০টি দেশের সরকার প্রধানকে আমন্ত্রণ জানানো হয়। সেই সম্মেলনে আমাদের প্রধানমন্ত্রীও আমন্ত্রিত হয়েছিলেন এবং তিনি উপস্থিত ছিলেন। তিনি সেখানে চার দফা সুপারিশও পেশ করেছেন। সেই সম্মেলনে আলোচনার কেন্দ্রে ছিল বিশ্বে কিভাবে কার্বন ইমিশন ৫০ থেকে ৫২% বর্তমান থেকে কমানো যায়। আলোচনার একটি বড় ইস্যু ছিল কয়লা বিদ্যুৎ কেন্দ্রগুলো দ্রুত বন্ধ করে দেওয়া। উন্নত দেশগুলোর অনেকেই যেমন জার্মানি, জাপান অনেকদিন ধরেই তাদের বিদ্যমান কয়লা বিদ্যুৎ প্রকল্প বন্ধ করে দিচ্ছিল এবং নতুন কোন কয়লা বিদ্যুৎ কেন্দ্র স্থাপন করছিল না। চীন ভারত পর্যন্ত রাজি হয়েছে তারাও কয়লা বিদ্যুৎ কেন্দ্রগুলো ধীরে ধীরে বন্ধ করে দিবে। ইউরোপ এবং আমেরিকা চাচ্ছিল দ্রুত বন্ধ হউক। আমি ভাবছিলাম এই সম্মেলনে উপস্থিত থেকে আমাদের প্রধানমন্ত্রী কি একটুও অস্বস্তিতে ভুগেননি। সারা বিশ্ব যখন বিদ্যমান কয়লা বিদ্যুৎ কেন্দ্র বন্ধের কথা বলছে আমরা তখন কয়লা বিদ্যুৎ কেন্দ্র বানাতে যাচ্ছি এই কথা ভেবে উনার কি একবারের জন্য লজ্জাবোধ জাগেনি? তাও আবার কোথায়? পৃথিবীর সবচেয়ে বড় ম্যানগ্রোভ ফরেস্ট সুন্দরবনের পাশে। এটি বাংলাদেশের গর্ব। যখন থেকে রামপাল কয়লা বিদ্যুৎ কেন্দ্র বানানোর কথা উঠেছিল তখন থেকে দেশের সভ্য মানুষদের একটি অংশ এর বিরোধিতা করে আসছিল। আমি নিজেও এইটা নিয়ে অনেকবার লিখেছি। এই প্রকল্প বাস্তবায়নের মাধ্যমে আমরা বিশ্বের কাছে অসভ্য মানুষ হিসাবে বিবেচিত হব। আমরা জলবায়ু পরিবর্তন মোকাবেলার জন্য যে অর্থ বরাদ্দ হবে সেখান থেকে আমাদের হিস্যা আমরা কিভাবে এবং কোন মুখে চাইব? আর তারাইবা দিবে কেন? ছোট দেশ এবং ছোট অর্থনীতির হওয়ার কারণে আমরা এমনিতেই কার্বন কম নিঃসরণ করি। তারপরেও এই মুহূর্তে রামপাল প্রজেক্ট বন্ধ ঘোষণা করে বিশ্বের কাছে আমরা একটি অনন্য বার্তা পৌঁছাতে পারি। বিশ্ব আমাদেরকে বাহবা দিবে। সারা বিশ্বে এটা আলোচিত হবে এবং আমরা জলবায়ু পরিবতন তহবিল থেকে যথেষ্ট অর্থ পাওয়ার দাবি জানাতে পারব। আমি আশা করি আমাদের সরকার এই সুযোগ হেলায় হারাবে না। সভ্য জাতি হিসাবে প্রমানের একটা অনন্য সুযোগ এইটা।
আমি তো মেঘ হবো, বৃষ্টি হবো হবো গাছের পাতা মাটির সাথে মিশে যাবো মাটিই জীবন গাঁথা...
লেখা পড়া নিয়ে কিছু কথা =============== ১. কয়েকদিন আগে আমাদের দেশের লেখাপড়ার জগৎটিতে একটা বড় ওলটপালট হয়ে গেছে। আমার ধারণা, দেশের বেশিরভাগ মানুষ সেটা লক্ষ্য করেনি। বিষয়টা বলার আগে সবাইকে একটু পুরনো দিনের কথা মনে করিয়ে দিই। লেখাপড়ার সবচেয়ে গুরুত্বপূর্ণ অংশ হচ্ছে পরীক্ষা আর পরীক্ষার সবচেয়ে গুরুত্বপূর্ণ অংশ হচ্ছে পরীক্ষার ফল। মুখে আমরা যতই বিদ্যা শিক্ষা বা জ্ঞানার্জনের কথা বলি, দেশের ছেলেমেয়েরা খুব সঙ্গত কারণেই লেখাপড়া করে পরীক্ষায় ভালো ফল করার জন্য। এর মাঝে দোষের কিছু নেই। আসলে এই কারণে ছেলেমেয়েদের লেখাপড়া করানোর কাজটি খুব সহজ হয়ে যাওয়ার কথা। যেহেতু ছাত্রছাত্রীরা পরীক্ষায় ভালো ফল করার জন্য খুবই ব্যস্ত, তাই পরীক্ষা পদ্ধতিটি যদি খুব ভালো হয়, তাহলে তারা নিজে থেকেই নিজের গরজে ভালো লেখাপড়া করে ফেলে। আর পরীক্ষা পদ্ধতি যদি খারাপ হয়, তাহলে সর্বনাশ হয়ে যায়। এ জন্য যখন এ দেশে পরীক্ষার প্রশ্ন ফাঁস হতে শুরু করেছিল, তখন আমাদের মাথায় আকাশ ভেঙে পড়েছিল। পরীক্ষার সবচেয়ে গুরুত্বপূর্ণ ব্যাপার হচ্ছে পরীক্ষার ফল। তাই ফলটি কীভাবে প্রকাশ করা হয় সেটা নিয়ে সারা পৃথিবীর সব শিক্ষাবিদই অনেক মাথা ঘামিয়েছেন। আমাদের দেশে আগে পরীক্ষার ফল তিনটি ভাগে ভাগ করা হতো - প্রথম বিভাগ, দ্বিতীয় বিভাগ এবং তৃতীয় বিভাগ। শতকরা ৭৫ ভাগ থেকে বেশি মার্কস পেলে সেটাকে বলা হতো স্টার মার্ক। এক-দুই বিষয়ে ফেল করার পর শুধু সেই বিষয়ে পরে আলাদা পরীক্ষা দিয়ে পাস করার উপায় ছিল। যতদূর মনে পড়ে, সেটার নাম ছিল রেফার্ড! কাজেই বলা যেতে পারে, যারা পাস করেছে তাদের পরীক্ষার ফল পাঁচটি ভাগে ভাগ করা হতো - স্টার মার্ক, প্রথম, দ্বিতীয়, তৃতীয় এবং রেফার্ড। কেউ কোনো বিষয়ে শতকরা ৮০ মার্কস থেকে বেশি পেলে সেটাকে বলা হতো লেটার মার্কস। যারা ফাটাফাটি ধরনের ভালো ছাত্র ছিল তারা পাঁচ-ছয় বিষয়ে লেটারসহ স্টার মার্কস পেত। তাদের সংখ্যা খুব বেশি ছিল না এবং সবাই তাদেরকে সমীহ নিয়ে দেখত। সব ছাত্রছাত্রী যেহেতু তাদের সব বিষয়ের নম্বর জানত তাই সারা বোর্ডে কে সবচেয়ে বেশি নম্বর পেয়েছে, সেটা খুব হইচই করে জানানো হতো। যারা প্রথম বিশজনের মাঝে থাকত তাদেরকে বলা হতো 'স্ট্যান্ড' করেছে। কোন স্কুল থেকে কতজন স্ট্যান্ড করেছে সেটা খুবই গুরুত্বপূর্ণ বিষয় ছিল। পরীক্ষার ফল প্রকাশ হওয়ার পরদিন সব খবরের কাগজে বোর্ডে কারা প্রথম, দ্বিতীয় ও তৃতীয় হয়েছে তাদের ছবি ছাপা হতো বাবা-মায়ের সঙ্গে। তারা লাজুক মুখে দাঁড়িয়ে থাকত এবং তারা কীভাবে এই বিশাল কৃতিত্ব অর্জন করেছে, সেটা নিয়ে সাংবাদিকরা তাদের প্রশ্ন করতেন (আমার বড় ভাই হুুমায়ূন আহমেদ রাজশাহী বোর্ডে দ্বিতীয় হয়েছিল। সে কারণে রেডিওতে তার নাম বলেছিল। নিজের কানে রেডিওতে নিজেদের একজনের নাম শুনে আমাদের প্রায় হার্ট অ্যাটাকের মতো অবস্থা হয়েছিল)। যাই হোক যারা লেখাপড়া করান তারা খুব ভালো করে জানেন যে, একটা ছেলে বা মেয়ের পরীক্ষার খাতায় নম্বর হিসেবে একটা সুনির্দিষ্ট সংখ্যা দেওয়া সম্ভব নয়। সত্যি কথা বলতে কি, একজন শিক্ষককে যদি একই খাতার বান্ডিল দু'বার দেখতে হয়, তাহলে তারা দু'বার দুই রকম নম্বর দেবেন। দু'বারই অবশ্য যারা ভালো করেছে তারা ভালো নম্বর পাবে এবং যারা খারাপ করেছে, তারা খারাপ নম্বর পাবে; কিন্তু কোনোভাবেই হুবহু একই নম্বর পাবে না (শুধু বহু নির্বাচনী কিংবা গণিত বিজ্ঞানের কিছু জায়গায় সেটি সম্ভব; কিন্তু আমি সাধারণভাবে সাধারণ পরীক্ষার কথা বলছি)। শিক্ষাবিদরা যেহেতু জানেন যে, একটা পরীক্ষায় একেবারে সুনির্দিষ্ট নম্বর দেওয়া সম্ভব নয়। তাই তারা নম্বর থেকে গ্রেডে সরে এসেছেন। এখন বলা যায়, পৃথিবীর কোথাও পরীক্ষায় নম্বর দেওয়া হয় না, তার বদলে একটি গ্রেড দেওয়া হয়। যদি নম্বর দেওয়া হয় তাহলে আমাকে ধরে নিতেই হবে, যে ৮১ পেয়েছে সে যে ৮০ পেয়েছে তার থেকে নিশ্চয়ই ভালো। কিন্তু যদি গ্রেড দেওয়া হয় তাহলে তারা দু'জনেই একই গ্রেড পাবে এবং আমরা ধরে নেব দু'জনেই একই রকম ভালো এবং সেটাই অনেক যুক্তিযুক্ত। কাজেই যখন আমাদের দেশে পরীক্ষার পদ্ধতি গ্রেডিংয়ে চলে এলো, তখন আমরা খুব খুশি হয়েছিলাম। কিন্তু শুরুতেই একটা ধাক্কা খেয়েছিলাম, আমাদের বিশ্ববিদ্যালয়গুলোতে আগে থেকেই গ্রেডিং পদ্ধতি ছিল। সারাদেশের সব গ্রেডিং পদ্ধতি একই ধরনের হবে, সবাই আমরা সেটা আশা করেছিলাম; কিন্তু অবাক হয়ে আবিষ্কার করলাম, সেটা ঘটল না। পৃথিবীর বেশিরভাগ দেশের সঙ্গে মিল রেখে বিশ্ববিদ্যালয়গুলোর সর্বোচ্চ গ্রেডিং ছিল চার। আমরা দেখলাম, এসএসসি ও এইচএসসিতে সর্বোচ্চ গ্রেড হচ্ছে পাঁচ। একই দেশের শিক্ষা ব্যবস্থায় শুরুতেই গ্রেডিংটা ভিন্ন করে দেওয়া হলো। কেন এটি করা হলো সেটি আমার কাছে একটা রহস্য। শুধু যে সর্বোচ্চ গ্রেড ভিন্ন তা নয়, আমরা বিস্ময়ের সঙ্গে আবিষ্কার করলাম, প্রতি দশ মার্কসের জন্য গ্রেড পয়েন্ট কখনও এক কমেছে, কখনও কমেছে অর্ধেক অর্থাৎ ৮০ মার্কস পেলে গ্রেড পয়েন্ট হচ্ছে পাঁচ, দশ মার্কস কম ৭০ পেলে গ্রেড পয়েন্ট এক কমে চার, আরও দশ মার্কস কম পেলে গ্রেড পয়েন্ট আরও এক কমে তিন না হয়ে হঠাৎ করে সাড়ে তিন। অর্থাৎ গ্রেড পয়েন্ট আর পরীক্ষার মার্কসের সম্পর্ক সরল (linear) নয়, এটি জটিল। এর পেছনে যদি কোনো যুক্তি থাকে তাহলে খুব ভালো কিন্তু আমি কোনো যুক্তি খুঁজে পাই না। তবে যে বিষয়টা সবার জন্যই একটা সমস্যা করেছে, সেটা হচ্ছে গ্রেড পয়েন্টের বিভাজন। বিশ্ববিদ্যালয়গুলোতে ফেল গ্রেড ছাড়াও নয়টি ভিন্ন ধাপ আছে। এসএসসি এবং এইচএসসিতে ধাপ মাত্র ছয়টি (A+, A, A-, B, C এবং D)। শুধু তাই নয়, যখন ঢালাওভাবে মার্কস দেওয়ার কালচার শুরু হলো, তখন কোনো ছাত্রছাত্রীকে আর গ্রেডের ভিত্তিতে বিভাজন করা সম্ভব নয়। এ প্লাস পেয়েও অনেক ছেলেমেয়ে বিশ্ববিদ্যালয়ের ভর্তি পরীক্ষায় টিকে যাওয়া দূরে থাকুক, পাস মার্কসটিও তুলতে পারে না। বিষয়টি পুরোপুরি হয়ে গেল আমাদের সময়ের মতো অর্থাৎ গ্রেড পয়েন্ট হচ্ছে বিভাগ, জিপিএ ফাইভ হচ্ছে স্টার মার্কস, জিপিএ ফোর ফার্স্ট ডিভিশন ইত্যাদি! তখন এ দেশে একটা খুব বড় অন্যায় কাজ করা শুরু হলো। বিষয়টা এত অবিশ্বাস্য যে, আমাদের সেটা বিশ্বাস করতেই অনেক সময় লেগেছে। এ দেশে ছেলেমেয়েদের যদিও বলা হয়েছে, তাদের পরীক্ষার ফল দেওয়া হচ্ছে গ্রেড পয়েন্টে; কিন্তু নানা কাজে তাদের পরীক্ষার প্রকৃত নম্বরগুলো ব্যবহার করা শুরু হলো। ছেলেমেয়েদের কখনোই তাদের প্রকৃত নম্বর জানানো হয়নি। রাষ্ট্র তাদের কথা দিয়েছে পরীক্ষায় পাওয়া নম্বর নয়, ছয়টি গ্রেড পয়েন্ট হচ্ছে তাদের পরীক্ষার ফল কিন্তু সেই নম্বরগুলো ব্যবহার করে তাদের ভাগ্য নির্ধারণ হতে লাগল। দেখা গেল, দু'জন একই গ্রেড পয়েন্ট পেয়েছে কিন্তু একজন বৃত্তি পেয়েছে, অন্যজন পাচ্ছে না। কেন অন্যজন পাচ্ছে না সেটা সে কোনোদিন জানতেও পারবে না। কার কাছে এটা নিয়ে নালিশ করবে তারা জানে না। আমি লেখাপড়ার বিষয় নিয়ে পত্রপত্রিকার ওপর ভরসা করা সম্পূর্ণভাবে ছেড়ে দিয়েছি। এ দেশে গাইডবই সম্পূর্ণভাবে বেআইনি হওয়ার পরও পত্রপত্রিকা নিয়মিতভাবে প্রতিদিন তাদের নিজস্ব গাইডবই ছাপিয়ে যাচ্ছে। এই সংবাদপত্রের ওপর কোন আশায় আমরা ভরসা করব? ছাত্রছাত্রীদের অজানা পরীক্ষার নম্বর দিয়ে তাদের ভাষ্য নির্ধারণ করার সবচেয়ে ভয়াবহ রূপটি আমরা কিছুদিন হলো দেখেছি, যখন তাদেরকে বিভিন্ন কলেজে ভর্তি করানো শুরু হলো। আমাদের শিক্ষা সচিবের ব্যক্তিগত অ্যাডভেঞ্চারের ফলে পুরো বিষয়টি একেবারে লেজেগোবরে হয়ে গিয়েছিল, আমরা সেটা সবাই জানি। আমার সেটি নিয়ে বাড়তি কোনো অভিযোগ নেই। আমার সবচেয়ে বড় অভিযোগ, একটি ছেলে বা মেয়ে কোন কলেজে ভর্তি হতে পারবে তার সেই সৌভাগ্য (কিংবা দুর্ভাগ্য) নির্ধারণ করা হয়েছে তার পরীক্ষার নম্বরটি দিয়ে, যেটি সে জানে না। সেই নম্বর দিয়ে তার গ্রেড পয়েন্ট নির্ধারণ করা ছাড়া আর কিছু করার কথা ছিল না। একটা রাষ্ট্র তার ছেলেমেয়েদের ওপর এত বড় অবিচার করতে পারে, আমি নিজের চোখে দেখেও বিশ্বাস করতে পারি না। আমার মতো আরও একজন নিশ্চয়ই বিষয়টা বিশ্বাস করতে পারেননি এবং তিনি সেটা নিয়ে আমার মতো পত্রপত্রিকায় কাদুনি না গেয়ে হাইকোর্টে রিট করে দিয়েছেন। হাইকোর্ট রায় দিয়েছেন - যে কোনো ছাত্রছাত্রী বোর্ডের কাছে চাইলেই বোর্ড তাকে তার মার্কশিট দিতে বাধ্য থাকবে। অর্থাৎ ছাত্রছাত্রীরা তার প্রকৃত নম্বর জানতে পারবে। কেউ যখন তার প্রকৃত নম্বরটি জানতে পারে, তখন গ্রেড পয়েন্টটির আর কোনো মূল্য থাকে না। আমার ধারণা, এখন এ দেশের সব ছেলেমেয়েই বোর্ডের কাছে তার প্রকৃত নম্বর চাইতে থাকবে এবং সবাই সেটা জানতে থাকবে। সাংবাদিকরা তাদের পত্রিকার গাইডবইয়ের বিরুদ্ধে একটা কথাও লেখেন না কিন্তু বোর্ড অফিসে ঘোরাঘুরি করে নিশ্চয়ই কোন ছেলে বা মেয়েটি সবচেয়ে বেশি মার্কস পেয়েছে সেটা বের করে ফেলবেন এবং আমরা আবার গর্বিত বাবা-মায়ের পাশে লাজুক মুখে দাঁড়ানো সর্বোচ্চ মার্কস পেয়ে ফাস্ট-সেকেন্ড হওয়া ছেলেমেয়েদের দেখতে থাকব। খুবই সোজা কথায় বলা যায়, আমরা সামনের দিকে এগিয়ে না গিয়ে এক লাফে বিশ বছর পেছন দিকে চলে গেলাম। গ্রেড পয়েন্ট ছুড়ে ফেলে দিয়ে আমরা পরীক্ষার নম্বরে ফিরে গেলাম! আমি দীর্ঘশ্বাস ফেলেছি। আর কেউ কি আমার সঙ্গে দীর্ঘশ্বাস ফেলবেন? ২. কয়েকদিন আগে একটি টেলিভিশন চ্যানেলে আমি ইন্টারভিউ দিচ্ছি। হঠাৎ করে অনুষ্ঠানের সঞ্চালক আমাকে বললেন, 'আপনি বহুদিন থেকে সব বিশ্ববিদ্যালয় মিলে একটি সমন্বিত ভর্তি পরীক্ষা নেওয়ার কথা বলে আসছেন। কিন্তু সেটি সত্যিই কি ঠিকভাবে নেওয়া কখনও সম্ভব হবে?' আমি বললাম, যদি কখনও সেভাবে নেওয়ার সিদ্ধান্ত হয় অবশ্যই সেটি সম্ভব হবে। কীভাবে সেটা নেওয়া যায়, আমি সেখানে ব্যাখ্যা করার চেষ্টা করিনি। আমি বুঝতে শুরু করেছি, যে কোনো আইনি প্রক্রিয়ায় বিশ্ববিদ্যালয়গুলোকে বাধ্য করা না হলে এ দেশে কখনোই সমন্বিত ভর্তি পরীক্ষা চালু করা সম্ভব হবে না। তার কারণ হচ্ছে, বিশ্ববিদ্যালয়ের শিক্ষকদের টাকার জন্য সর্বগ্রাসী লোভ! (আমি জানি, আমার এই বাক্যটি লেখার কারণে বিশ্ববিদ্যালয়ের শিক্ষকরা আমাকে কখনও ক্ষমা করবেন না কিন্তু ভর্তি পরীক্ষার পর এক একটি বিশ্ববিদ্যালয়ের শিক্ষকরা কী পরিমাণ টাকা পান, তার একটি তালিকা প্রকাশ করলে আমার ধারণা, সবাই ব্যাপারটা বুঝে যাবেন)। কখনোই সমন্বিত পরীক্ষা নেওয়ার জন্য বিশ্ববিদ্যালয়গুলো রাজি হবে না জেনেও এটি কীভাবে নেওয়া সম্ভব আমি দুই লাইনে বলে দেওয়ার চেষ্টা করতে পারি। ধরা যাক, আমাদের বিশ্ববিদ্যালয় ঢাকা বিশ্ববিদ্যালয়কে অনুরোধ করল, আপনারা ভর্তি পরীক্ষা নেওয়ার পর শিক্ষার্থীদের ভর্তি পরীক্ষার নম্বরগুলো কি আমাদের ব্যবহার করতে দেবেন? ধরা যাক, ঢাকা বিশ্ববিদ্যালয় আমাদের ভর্তি পরীক্ষার নম্বর দিতে রাজি হলো। তখন আমরা সব ছাত্রছাত্রীকে বলব, তোমরা যারা আমাদের বিশ্ববিদ্যালয়ে ভর্তি হতে চাও তারা আমাদের সঙ্গে রেজিস্ট্রেশন করে রাখ কিন্তু ঢাকা বিশ্ববিদ্যালয়ে ভর্তি পরীক্ষা দাও, আমরা তাদের থেকে তোমাদের পরীক্ষার নম্বর নিয়ে নেব। আলাদা আলাদা বিষয়ের নম্বরগুলো আমরা আমাদের মতো সাজিয়ে নিয়ম অনুযায়ী ভর্তি পরীক্ষার ফল ঘোষণা করব। আমাদের দেখাদেখি অন্য বিশ্ববিদ্যালয়ও ঠিক একই প্রক্রিয়ায় তাদের ভর্তি পরীক্ষা সেরে নিতে পারবে। অর্থাৎ পরীক্ষা হলো একটি, কিন্তু অনেক বিশ্ববিদ্যালয় সেই পরীক্ষার ফল ব্যবহার করে ফেলল! এটাই হচ্ছে সমন্বিত ভর্তি পরীক্ষা। খুব মোটা দাগে এটি একটি উদাহরণ। সত্যি সত্যি করতে হলে এটাকে অনেক সূক্ষ্মভাবে পুরো প্রক্রিয়াটা আরও কার্যকরভাবে সাজানো সম্ভব। এ দেশের ছেলেমেয়েদের মুখের দিকে তাকিয়ে কখনোই সমন্বিত পরীক্ষার আয়োজন করা হবে বলে মনে হয় না। তবু মনে হলো কয়েকটা লাইন লিখি! ন্যাড়া বেলতলা যায় না কিন্তু দূর থেকে একটা বেলগাছ দেখতে তো কোনো দোষ নেই! ৩. শুধু মন খারাপ করা কথা বলে বলে একটা লেখা শেষ করতে মন চাইছে না। তাই একটা মন ভালো করা কথা দিয়ে লেখাটা শেষ করি। অনেক দিন থেকেই এই এলাকার স্কুলগুলো নিয়ে আমাদের বিশ্ববিদ্যালয়ে একটা অনেক বড় অনুষ্ঠান হওয়ার কথা ছিল। উদ্যোগটা প্রধানমন্ত্রীর দপ্তরের এটুআইয়ের। আমাদের সাহায্য করবে জেলা শিক্ষা অফিস আর আয়োজন করব আমরা। এ দেশে আজকাল স্কুলের ছেলেমেয়েদের নিয়ে নানা ধরনের অলিম্পিয়াড হয়, বিজ্ঞান মেলা হয়, বিজ্ঞান কংগ্রেস হয় কিন্তু এটি ছিল সেগুলো থেকে সম্পূর্ণ ভিন্ন। এই অনুষ্ঠানের লক্ষ্য হচ্ছে, স্কুলের ছেলেমেয়েদের দিয়ে গণিত আর বিজ্ঞান শিক্ষার উপকরণ তৈরি করিয়ে আনা। আজকাল তাদের পাঠ্যপুস্তকে অনেক এক্সপেরিমেন্টের কথা বলে দেওয়া থাকে। সেগুলো তারা নিজেদের মতো করে করতে পারে কিনা সেটাও আমরা দেখতে চাচ্ছিলাম। আমরা একশ'টা স্কুলের সঙ্গে যোগাযাগ করে তাদেরকে বলে দিলাম, একজন শিক্ষক আর দু'জন ছাত্র মিলে গণিত বা বিজ্ঞান শেখানোর জন্য কোনো একটা শিক্ষা উপকরণ তৈরি করে ১৯ আগস্ট ভোরবেলা যেন আমাদের বিশ্ববিদ্যালয়ে চলে আসে। ১৯ তারিখ ভোরবেলা ঘুম থেকে উঠে আমার মন খারাপ হয়ে গেল। কারণ দেখতে পেলাম সেই রাত থেকে যে বৃষ্টি শুরু হয়েছে সেটি থেমে যাওয়ার কোনো লক্ষণ নেই এবং মনে হচ্ছে, বুঝি আকাশ ফুটো করে বৃষ্টি এসে সবকিছু ভাসিয়ে নিয়ে যাবে। অনেক দূরদূরান্ত থেকে স্কুলের ছেলেমেয়েদের আসার কথা। এই বৃষ্টিতে আর কে আসবে? কেন আসবে? আমরা কোনোভাবে আমাদের আয়োজনের জায়গায় হাজির হয়ে অবাক হয়ে লক্ষ্য করলম, এই বৃষ্টিতে ভিজে ভিজে স্কুলের ছেলেমেয়েরা আসতে শুরু করেছে। যেসব স্কুলের টাকাপয়সা আছে, তারা মাইক্রোবাস কিংবা গাড়িতে আসছে। যাদের অবস্থা তত ভালো নয় তারা সিএনজি করে আসছে। আমরা মনে মনে হিসাব করে রাখলাম, অর্ধেক ছেলেমেয়ে এলেই আমরা খুশি মনে সেটা মেনে নেব। বিল্ডিংয়ের বারান্দায় দাঁড়িয়ে বাইরের প্রচণ্ড বৃষ্টির দিকে তাকিয়ে থাকতে থাকতে আমি অবাক হয়ে দেখলাম, এই বৃষ্টিতেও ছেলেমেয়েদের আসায় কোনো ভাটা পড়ছে না এবং নির্দিষ্ট সময়ের আগেই আমরা আবিষ্কার করলাম, আমরা যতজন ছাত্রছাত্রী আশা করেছিলাম তার দ্বিগুণ সংখ্যক ছেলেমেয়ে চলে এসেছে। যাদেরকে খাবার, টি-শার্ট এসব বিষয়ের দায়িত্ব দেওয়া হয়েছিল তারা কপালে আক্ষরিক অর্থে করাঘাত করতে করতে বলল, 'এখন কী হবে? এতগুলো বাচ্চাকে কী খেতে দেব?' আমি তাদের সান্ত্বনা দিয়ে বললাম, 'বেশি ছেলেমেয়ে না হয়ে যদি মাত্র অল্প কিছু ছেলেমেয়ে আসত তোমরা কি খুশি হতে?' তারা বলল, খুশি হতো না। আমি বললাম, 'যা খাবার আছে সবাই মিলে ভাগাভাগি করে খেয়ে নেব। এখন এই বাচ্চাদের কাজকর্মগুলো ঘুরে ঘুরে দেখি!' বাইরে প্রচণ্ড বৃষ্টি যখন পৃথিবীকে ভাসিয়ে নিচ্ছে, তখন আমরা সবাই মিলে ঘুরে ঘুরে একশ'টি স্কুলের ছেলেমেয়েদের নিজেদের হাতে তৈরি কয়েকশ' গণিত আর বিজ্ঞানের শিক্ষা উপকরণগুলো দেখলাম। ছাত্রছাত্রীদের নিজ হাতে তৈরি করা শিক্ষা উপকরণ দেখে যত আনন্দ পেয়েছি, তার থেকে অনেক বেশি আনন্দ পেয়েছি ছেলেমেয়েদের আগ্রহ, উৎসাহ আর উত্তেজনা দেখে। সেই আনন্দের সঙ্গে আছে সেলফি আর অটোগ্রাফের আনন্দ। অনেকদিন পর আমি এ রকম মজার সময় কাটিয়েছি। বলাই বাহুল্য, প্রচণ্ড বৃষ্টির কারণে আমাদের পুরো আয়োজন কোনোটাই ঠিক করে কাজ করেনি। সবকিছু অল্প বিস্তর ওলটপালট হয়ে গেছে; কিন্তু আমি ঘুরে ঘুরে দেখেছি তার কারণে বিন্দুমাত্র সমস্যা হয়নি। কে বলেছে সবকিছু ঠিক করে কাজ করতে হয়? কয়েকশ' বাচ্চা যখন আগ্রহ-উৎসাহ নিয়ে ছোটাছুটি করতে থাকে, তখন অন্য সবকিছু ওলটপালট হয়ে গেলেও আয়োজনের কোনো রকম ক্ষতিবৃদ্ধি হয় না। আমাদের বেশ কয়েকজন বিচারক ছিলেন। তারা সব ঘুরে ঘুরে দেখলেন। যেগুলো তাদের কাছে ভালো মনে হয়েছে, সহজে ও কম খরচে তৈরি করা সম্ভব, সেগুলোকে বেছে বেছে পুরস্কৃত করলেন (পুরস্কারটাও খুব মজার, বিশাল একটা বাক্স বোঝাই রাজ্যের খুঁটিনাটি যন্ত্রপাতি, যেন ছেলেমেয়েরা আরও নতুন নতুন উপকরণ তৈরি করতে পারে)। এই মুহূর্তে পরিকল্পনা হচ্ছে, ভালো ভালো শিক্ষার উপকরণ তৈরি করে সব স্কুলে বিতরণ করা। দেখা যাক সেটা কতটুকু করা যায়। এই বিশাল আনন্দযজ্ঞের সবচেয়ে চমকপ্রদ ঘটনাটি এখনও বলা হয়নি। সিলেটের সব সংবাদমাধ্যমকে এই অনুষ্ঠানের কথা বলা হয়েছিল। তাদের একজনও সেই অনুষ্ঠানে আসেনি। এ দেশের কোনো খবরের কাগজ বা কোনো টেলিভিশনে সেটি দেখানো হয়নি। আমাদের দেশের সংবাদমাধ্যম কোন বিষয়টিকে গুরুত্বপূর্ণ মনে করে আর কোনটাকে অর্থহীন মনে করে, সেই বিষয়টা আমি এখনও বুঝে উঠতে পারিনি। তাতে অবশ্য ভালো ক্ষতি হচ্ছে বলে মনে হয় না।
আনন্দ যখন প্রবল খুব হয়, বিস্ফোরণে নয়, চুপচাপ সেটায় অনুভবে বোধ হয় পূর্ণতা পায়
অসংখ্য ভাল মানুষ আছে এই সমাজে। অসংখ্য ভাল সরকারি কর্মকর্তা/কর্মচারি আছে এই দেশে। তুমি কোন ব্যাকগ্রাউন্ড থেকে, কোন শিক্ষা প্রতিষ্ঠান থেকে এসেছ, তা কখনোই বিবেচ্য হবে না। তুমি ভাল মানুষ কিনা, তুমি সততার সাথে দেশ ও দশের জন্য সার্ভ করছ কিনা, সেটাই বিবেচ্য। তুমি না খেয়ে, না ঘুমিয়ে বিসিএস দিয়েছ, নাকি সোনার চামুচ মুখে দিয়ে পরীক্ষা দিয়েছ, সেটাও বিবেচ্য হবে না কখনো। বিবেচ্য হবে তুমি মানুষের জন্য, দেশের জন্য কল্যাণকর কিনা। তুমি সমাজকে আলোকিত করতে পেরেছ কিনা, সেটাই মূখ্য। তোমার সব কিছুই বিলীন হয়ে যাবে, যেদিন তুমি প্রথম অসৎ কাজটি করবে। চাকুরির জন্য তোমাদের অর্জন বিশাল। সমাজে মুখ দেখাবার জন্য, পরিবারের মুখে হাসি আনার জন্য তোমাদের সফলতা পাহাড়সম। কিন্তু কল্যাণে তা বহুদূর। প্রকৃত অর্জন, সফলতা সেদিন আসবে, যেদিন তুমি বিলীন হবে মানুষের ভালবাসার মাঝে। আবারও তোমাদের জন্য দোয়া এবং ভালবাসা। কল্যাণ আর আলোর মশাল জ্বলুক তোমাদের হাতে।
পালা সকল পালা-- পাকিস্তানকে ক্ষমা করতে বলেন ডাক্তার জাফর কথা শুনে আমজনতা দিচ্ছেন পেঁদা ফাপর। একাত্তরে পাক হানাদার এবং তাদের চামচা শকুন সেজে জিকির তোলে বাংলাভূমি খামচা 'জ্বালিয়ে দে ঘরবাড়ি গ্রাম, সবকিছু কর বিরাণ নির্যাতিত মা-বোনেদের ছেঁড়া টুকরো পিরান --'. জাফরউল্লা ভুলে গেলেন? নাকি আঁতাত গোপন? কেমন করে বলেন ভুলতে, শোক রয়েছে রোপন! ধিক্ জাফর ধিক্ থুতু দিলাম, দিলাম পানপিক মাথা কি তার খারাপ হলো? বলছে আবোল-তাবোল! পাকি রোগের দাওয়াই নিতে নিত্য হট্ট-শোরগোল! যেই বেটারা পাকিপ্রেমে অন্তর করিস ফালা গাট্টিগুট্টি বেঁধে জলদি পালা সকল পালা। বাংলাভূমি পবিত্র কর আমাদের দে মুক্তি তোদের সাথে কথা এটাই অলেখা এক চুক্তি।
আমি মেঘের বুকে বেঁধেছি বসতহৃদয় দিয়ে পেতেছি সেথায় আসন।ভালো বাসার আলপনা তে  সাজিয়েছি তার  উঠোন।কল্পনাতেই ভেসে গেছিদুচোখ ভরে দেখেছি শুধু স্বপন।মেঘ আমায় বললো ডেকে।। এক দৌড়ে  দখল করো,। আমার বুকে যা কিছু  আছে, সবই তোমার এখন।সম্রাজ্ঞী সাজিয়ে নিজেকে স্বপ্ন আর ভালোবাসায় গড়েছি সিংহাসন।সবই আমার মিথ্যে ছিল  মিথ্যে আস্ফালন।বোকা  আমি,  ভাবিনি তখন সামনেই আমার ওত পেতে আছেকালবৈশাখী ঝড়ের আগমন।
ছুঁয়ে আছি এই বেদনার নারী ব্যথার চিবুক, শুধু একখানা মাংশের ঘর মাংশের বুক।
"করুণা পাথার জননী আমার, এলে মা করুণা করিতে" করুণাময়ী মা সারদার অপার করুণায় সিক্ত হোক তাঁর সকল সন্তান, এই প্রার্থনায় আর জগতবাসীর কল্যাণ কামনায় শ্রীসারদেশ্বরী মহিলা সমিতি, মৌলভীবাজার এর মায়েদের ভার্চ্যুয়াল মাতৃ অনুধ্যান ও পাঠচক্র চলছে।❤❤
হে যুবক, প্রিয় ভাই আমার! আল্লাহর ওয়াস্তে ফেসবুক যুদ্ধ বন্ধ করে দ্বীনের বুনিয়াদি কিছু বই পড়ুন । ড. আব্দুল্লাহ জাহাঙ্গীর রহ. এর বইগুলো কমপক্ষে পড়ুন। জীবন পাল্টে যাবে, ইং শা আল্লাহ।
আলমগীর কবিরের জীবনের অনেক অজানা দিক আমাদের জানাবে এই বই [চলচ্চিত্র ও জাতীয় মুক্তি]।
প্রিয় নাট্যকর্মী বন্ধুরা। ৫ জুন ২০২০, রাত ৮ টায় ফেসবকু লাইভ স্ট্রিমিংএ, এই সময়ে অতি গুরুত্বপূর্ণ সেমিনারে আপনি আমন্ত্রিত।
এই দেশের সব বুদ্ধিজীবীই সরকারের সুবিধাভোগী বুদ্ধিজীবী। যে কথা বললে বিরোধী দলের যে কাউকে কঠোর ভাবে প্রতিহত করা হয়, সেই একই কথায় বুদ্ধিজীবীদের ছাড়ের সুবিধা দেওয়া হয়। অর্থাৎ বুদ্ধিজীবীরা যাতে বিরোধী দলের ভূমিকা পালন করতে পারে সরকার তাদের জন্য সে ব্যবস্থা বা সুবিধা রেডি রাখতেছে। কারণ দেশে বিরোধী দলের দরকার আছে। সেইটা বুদ্ধিজীবীদের দ্বারা তৈরি নকল বিরোধী দল হইলেও। অন্যায়-অবিচারের বিরুদ্ধে কথা বলার দায়িত্ব কেবল বিরোধী দল বা বুদ্ধিজীবীদের নয়, সব মানুষের। সব মানুষ বা বিরোধী দল কেন ওইভাবে বলতেছে না? কারণ সরকার চায় শুধু বুদ্ধিজীবীরাই তা বলুক। মিস্টার বুদ্ধিজীবী, আপনি রেডি তো?
ভাইসকল, আজ দুপুরে সস্ত্রীক কোভিড ভ্যাক্সিন নিয়েছি। বিকাল থেকে লক্ষ্য করলাম আমার শরীরে ব্যাপক শক্তির সঞ্চার হইছে। মনে হইছে আমি দানব হইয়া গেছি। কি হয়েছে শোনেন! বিকাল বেলা ছাদে উঠেছি গাছে পানি দিতে। টাংকি থেকে এক বালতি পানি নিয়া গাছে দিচ্ছিলাম। এরপরই দেখলাম ২০ সের পানি ভর্তি বালতিরে মনে হইলো কাগজের টুকরা! আমি তো অবাকের উপর অবাক!! যে বালতি ওজন করতে আমার আইলসামি লাগে সেই বালতিটারে স্রেফ খেলনার মতো লাগলো। যাই হোক কয়েক মিনিটে ৯/১০ বালতি পানি নিয়া গাছে দিলাম। এরপর জগিং করলাম প্রায় আধা ঘন্টা। নাহ! কোন খবর হইলোনা! শুরু করলাম পুশ আপ। ১০০ বারের মতো পুশ আপ দিলাম। শরীরে কোন খবরই হইলোনা। এরপর অনেকক্ষণ কঠিন কঠিন ব্যয়াম করলাম। এতো কিছু করার পরে যেকোন মানুষ টায়ার্ড হয়ে যাওয়ার কথা। কিন্তু আমার হইছে উল্টো! আমার শরীরের ভিতর অটো এনার্জি পয়দা হইতেছে!! কোভিড ভ্যাক্সিন কি দিয়া বানাইছে! আমার তো ডেইলি ডেইলি ভ্যাক্সিন নিতে মন চায়। 
আব্দুল মুত্তালিব দাঁড়িয়ে আছেন কা'বা ঘরের সামনে। তার বুকের ভেতর নবজাত শিশুসন্তান। ছেলে আব্দুল্লাহর পুত্র। সিরিয়া থেকে বানিজ্য কাফেলা নিয়ে ফেরার পথে আব্দুল্লাহ মারা গেছেন। নাতিকে বুকের ভেতর চেপে ধরে আছেন আব্দুল মুত্তালিব। নিজের ছেলের কথা মনে পড়ছে। তাঁর চোখ ভিজে উঠেছে পানিতে। আব্দুল মুত্তালিব কাঁপছেন। থিরথির করে কাঁপছেন। কেন কাঁপছেন জানেন না। তিনি কাঁপাহাতে শিশুসন্তানকে কা'বা ঘরের দিকে তুলে ধরলেন। বুকের গভীরে বড়ো করে নিশ্বাস টেনে নিলেন। ঝিরঝির করে বাতাস বইছে। হালকা শীতল বাতাস। মরুভূমির বাতাস এখন গরম হওয়ার কথা। বাতাস বইছে ঠান্ডা। আব্দুল মুত্তালিব অবাক হয়েছেন। তিনি নাতির মুখের দিকে তাকালেন। মনে হলো সে হাসছে। আব্দুল মুত্তালিব কা'বা ঘরের দিকে তাকালেন। স্পষ্ট কণ্ঠে বললেন, "এই সন্তানের নাম রাখলাম, মুহাম্মদ। #মুহাম্মদ 
আল্লাহ্‌র এমন অনেক বান্দা আছেন যাদের ছোট-বড় দু'য়াগুলি অনেক অনেক বছর ধরে কবুল হচ্ছিলো না। কিন্তু তারা বা তাদের স্বজনরা দুয়া করেই গেছেন, নিরাশ না হয়ে। রবের কাছে হয়তো তারা অনেক কেঁদেছেন, অনেক বেশি সবর করেছেন। ওদিকে আল্লাহ্‌ও পছন্দ করেন না যে, কেউ দুয়াতে তাড়াহুড়ো করুক। তাদের কেউ হয়তো মজলুম ছিলেন! কেউ ছিলেন অসহায়! কেউ হয়তো সুবিচার পান নাই! কেউ হয়তো নির্মমভাবে মৃত্যুর আগে এক গ্লাস পানি খেতে চেয়েছিলেন, কিন্তু তাকে প্রস্রাব খাওয়ানো হয়েছে! কেউ হয়তো বলেছিলেন, ❝বাবাগো আল্লাহ্‌র দোহাই লাগে। আমাকে ছেড়ে দে।❞ কিন্তু তবুও তাকে গন-ধর্ষণ করা হয়েছে। দ্বারে দ্বারে ঘুরেও সুবিচার পাননি তারা। ৩ বছরের আয়শাকে ধর্ষণ করে যখন তাকে বহুতল ভবন থেকে ছুঁড়ে ফেলা হয় - আমরা কি একটিবারও ভাবতে পারি, সেই আয়েশার অসহায় মা কি দুয়া করে থাকতে পারে রবের কাছে? অসহায়দের উপর পুরো পৃথিবীতে কতো নির্মম নির্যাতন, নিপীড়ন। সেই অসহায়দের দুয়াগুলি আল্লাহ্‌কে কতোটা ক্রোধান্বিত করতে পারে - আমাদের কি বিন্দু মাত্র ধারণা আছে? মজলুম ছাড়াও এমন অনেক বান্দা বান্দি আছেন যাদের অনেক বছরের জমে থাকা দুয়াগুলি, চাওয়া গুলি, হয়তো কবুল হয়েছে করোনা পরিস্থিতির মাধ্যমে। তারা নিজেরাও সেটা বুঝতে পেরেছেন যে, করোনার মতো পরিস্থিতি ছাড়া তাদের দুয়াগুলি কবুল হওয়া অনেকটা অসম্ভবের মতোই ছিলো! কোনো সন্দেহ নাই যে, এই মহামারিকে পৃথিবী বাসী ভয় পেয়েছে, অসহায় হয়েছে। অনেক পরিবারের একাধিক সদস্য মাত্র ক'দিনের ব্যবধানে মারা গেলেন এই ২০২০ ও ২০২১ সালে! কতো মানুষ নানাভাবে বিপদগ্রস্ত হলো! করোনা পরিস্থিতির মাধ্যমে যাদের দুয়াগুলি কবুল হয়েছে, তাদেরকে আকুল অনুরোধ করবো, দয়া করে আপনারা পুরো পৃথিবীর সকলের জন্য দুয়া করুন। আপনাদের চোখের পানি আর হাত'দুখানা আর কাঁদো কাঁদো কণ্ঠে দুয়া করা - আল্লাহ্‌ কবুল করেছেন। প্লীজ এবার একটু সকলের জন্য আপনারা দুয়া করুন।
ওর নাম কাঠঠোকরা। কাঠঠোকরা তো কয়েক জাতের আছে। এই জাতটার নাম ফ্লেইমব্যাক উডপেকার। ও আমার সাথে রাজনৈতিক আলাপ করতে অস্বীকার করেছে।
তুরস্ক সরকার ১০০ বছর আগে ঘটিত আর্মেনীয়দের গণহত্যাকে এখনো অস্বীকারের করার একটি মনোবৃত্তি প্রকাশ করে যাচ্ছে এবং বলছে তারা আর্মেনীয়দেরকে হত্যা করেনি। এবছর এপ্রিলে যুক্তরাষ্ট্রের প্রেসিডেন্ট জো বাইডেন আর্মেনিয়ার গনহতাকে স্বীকার করতে তুরস্ককে আবার চাপ দিয়েছে। গতবছর জুনমাসে, জার্মান সংসদ অটোমান তুর্কিদের "গণহত্যা" হিসেবে আর্মেনীয়দের ১.৫ মিলিয়োন মানুষকে হত্যা স্বীকার করাতে বাধ্য করে। এর পরে তুরস্কের প্রেসিডেন্ট রেসেপ এরদোয়ানের প্রতিক্রিয়াটি সারা বিশ্ববাসী দেখেছে, তিনি হনহত্যা তো স্বীকার করেনই নি বরং জার্মানি কে দোষারোপ করেছে দ্বিতীয় বিশ্বযুদ্ধের ৬ মিলিয়োন ইহুদী হত্যার কথা বলে। তার পরবর্তিতে এরদোয়ান জার্মানি সফরে এলে জার্মান সরকার তাঁকে বার্লিনে দ্বিতীয় বিশ্বযুদ্ধের পরবর্তি জেনারেশন যে বিশাল হলোকাস্ট মিউজিয়াম তৈরি করেছে সেটা পরিদর্শন করিয়েছে, এবং চোখে সঙ্গুল দিয়ে দেখিয়েছে নতুন জার্মানি নাৎসিদেরকে কতোটা ঘৃণা করে, এবং এরদোয়ানকে বলেছে 'জার্মানি যদি দ্বিতীয় বিশ্বযুদ্ধের হনহত্যা স্বীকার নাই করবে তাহলে এতো বিশাল তথ্যভাণ্ডার সমৃদ্ধ হলোকাস্ট মিউজিয়াম তৈরি করবে কেন? আর শুধু একটি নয় বার্লিনে ৭ টি মিউজিয়াম শুধু দ্বিতীয় বিশ্বযুদ্ধের নৃশংস ইতিহাস নিয়ে তৈরি, এমনকি নতুন হলোকাস্ট মিউজিয়ামটি ঠিক জার্মান পার্লামেন্ট এর পাশেই বিশাল এক মেমোরিয়াল যেখানে শুধু বছরে একবার ফুল দেয়না লোকজন বরং প্রতিদিন হাজার হাজার স্কুল ছাত্ররা ইতিহাস জানতে আসে, বিশাল তথ্যভাণ্ডারে সম্ভব্য প্রতিটি হত্যাযজ্ঞের তথ্য রয়েছে, আর যে ইহুদী, জিপসি ও সিন্তি জাতিগোষ্ঠী কে নাৎসি শাসক হত্যা করেছিল তাদের পরিবারবর্গ ৭৫ বছর পরেও ক্ষতিপুরন পাচ্ছে। তুর্কি প্রেসিডেন্ট এরদোয়ান কিন্তু সেবার অপমানিত হয়ে তাদের রাষ্ট্রদূতকে বার্লিন থেকে ফিরিয়ে নিয়েছিলো। তুরস্ক এটা প্রায়ই করে, মনে আছে নিশ্চই একাত্তরের যুদ্ধাপরাধী দের বিচার যখন বাংলাদেশ শুরু করে তখনও তুরস্ক ঢাকা থেকে তাদের রাষ্ট্রদূতকে সরিয়ে নেয়। এবার আর্মেনিয়ান হত্যাযজ্ঞ সম্পর্কে কছু তথ্য দেওয়া দরকার। আর্মেনিয়ান গণহত্যা শুরু হহয় প্রথম বিশ্বযুদ্ধের সময় এছাড়াও তার আগে দুটি পর্যায়ে গণহত্যা সংঘটিত হয়, এবং ভয়াবহতায় রুপ নেয় ২৪ এপ্রিল ১৯১৫ সালে। কেনো হত্যা করেছিল অটোমান সম্রাজ্যের শাসক দেড় মিলিয়োন আর্মেনিয়ান দেরকে? আর্মেনিয়া দেশটি বিভিন্ন সভ্যতার ধারাবাহিকতায় একটি বাণিজ্যিক রাষ্ট্রে পরিনত হয়েছিল খৃস্ট জন্মেরও অনেক আগে। ৩০০ খ্রিষ্টব্দেই খ্রিস্ট ধর্ম জেরুজালেম হয়ে প্রথমে আর্মেনিয়ায় বিস্তারলাভ করে। সেসময় ইউরো এশিয়ার বানিজ্যপথ আর্মেনিয়া থেকেই ছড়িয়ে পরে, ট্রেডিং রুটগুলির একটি গুরুত্বপূর্ণ ভৌগোলিক অবস্থান, যেমন চীন থেকে সিল্ক রোড, রোম পর্যন্ত বিস্তার। পূর্ব ও পশ্চিমের মধ্যে এই গুরুত্বপূর্ণ সংযোগটি ছিল চিন থেকে পারসিয়ান (ইরান), গ্রিক, তুরস্ক, আরব হয়ে ইউরোপ পর্যন্ত। তুরস্ক তখন অটোমানদের সাম্রাজ্য। একদিকে আর্মেনীয়দের দীর্ঘ রাজনৈতিক শাসন, তাদের খ্রিস্টীয় বিশ্বাস, ভাষা, সংস্কৃতি ও জাতীয় পরিচয় বজায় রাখার প্রচেষ্টা অন্যদিকে, চ্যালেঞ্জিং পরিস্থিতিতে অটোমানদের রাজনৈতিক ও ধর্মীয় দমনের মুখোমুখি হওয়া আর্মেনীয়দের পক্ষে কঠিন হয়ে ওঠে রাষ্ট্র ব্যবস্থাকে ধরে রাখতে। আর্মেনিয়ার রাজধানী ইরেভান খ্রিষ্ট জন্মেরও ৮০০ বছর আগের এক ঐতিহ্যময় শহর, কিন্তু অটোমানরা শক্তিশালী হয়ে উঠে আস্তে আস্তে রোমান বাইজানটাইন সম্রাজ্যের রাজধানী কনসটানটিনোপল দখল করে এবং ১৪৫৩ সালে অটোমানরা কনসটানটিনোপল এর নাম রাখে ইস্তানবুল। পরবর্তীকালে বিলাসী জীবন যাপনে অভ্যস্ত হয়ে পড়েছিলেন অটোমান সুলতানরা। উপরোন্ত তাদের হাতে লেগেছিল রক্ত। অটোমান সাম্রাজ্যের পূর্বাঞ্চলে বাস করত আর্মেনিয়রা। অষ্টাদশ শতকের ফরাসী বিপ্লব আর্মেনিয়দের স্বাধীনতার স্বপ্ন দেখিয়েছিল। কাজেই সাম্রাজ্যের ঐক্য অটুট রাখতে আর্মেনিয়া গনহত্যার প্রথম পর্ব সম্পন্ন করেছিল স্বর্গীয় ক্ষমতাপ্রাপ্ত তথাকথিত অটোমান সুলতানরাই। এবং তার দ্বিতীয় দফা হত্যাযজ্ঞ চালায় ১৯১৫ সালে। আর্মেনিয়া জাতিসংঘের জেনারেল অ্যাসেম্বলিতে আবেদন করে এই গনহত্যাকে কেন্দ্র করে একটি আন্তর্জাতিক গনহত্যা দিবস পালন করার জন্যে, আর্মেনিয়ার আবেদনে জাতিসংঘ পৃথিবীতে সংঘটিত অন্যান্য আরো গনহত্যা যেমন রুয়ান্ডা গনহত্যা, বাংলাদেশে সংঘটিত ১৯৭১ এর ২৫ শে মার্চ এবং আরো বহু গনহত্যা কে স্মরণ করে ৯ ডিসেম্বর আন্তর্জাতিক গনহত্যা দিবস হিসেবে ঘোষণা দেয়।
এই স্ট্যাটাস দেয়ার পর থেকে উনার খোজ পাওয়া যাচ্ছিলোনা। এই স্ট্যটাসের কমেন্টেই দেখলাম তাকে র‍্যাবে ধরে নিয়ে গেছে। তিনি আমার আগের আইডিতে বন্ধু ছিলেন। বুদ্ধিদীপ্ত এক মুক্তমনা তরুণ ছিলেন। তো র‍্যাব বাবাজি উনার বিরুদ্ধে আপনাদের অভিযোগটা কী?
আপনি যখন কাউকে প্রতিশ্রুতি দিচ্ছেন, আপনি তার কোনো কাজে আসবেন তখন ভেবেচিন্তে বলছেন তো? এমন হতে পারে আপনার কাছে কেউ প্রতিশ্রুতি চায় আপনি তার কাজে লাগবেন এমন।। কিন্তু কেউ চাইলেই আপনি যদি অপারগ হন, বা অক্ষম হন, অথবা আপনার ইচ্ছে না থাকে তবে আপনাকে কেউ জোর করতে পারেনা।। আপনি এতোটা দুর্বল নন বা দুর্বল হবেন না যে কারও চাপের মুখে কারও সাথে প্রতিজ্ঞাবদ্ধ হবেন।। এটাই আপনার ব্যক্তিত্বের দৃঢ়তা, আপনি যেটি পারেন সেটিই বলেন।। অহেতুক কথা অনেকেই বলে।। আপনি সেই দল ভুক্ত হবেন কেন? হ্যাঁ কেউ কেউ আছেন নিজে থেকেও মানুষের দুর্বল চাহিদা দিকটি লক্ষ্য রেখে এক ধরনের সহমর্মিতা দেখিয়ে পাশে থাকবার কথা বলে।। রাজনীতিকরাই বেশি।। কিন্তু অন্যেরাও এমন করে বৈকি।। আসলে এই ক্ষেত্রে এক ধরনের প্রতারণার অভিসন্ধি কাজ করে।। নিজেকে ইম্পর্টেন্ট করে তোলা আর কি।। এই সবের ফাঁকে অপরপক্ষ যদি দুর্বল হয় তবে আশা করে, মনে করে একটি পথ পেয়েছে হয়তো।। মনে মনে আকাশকুসুম অনেক খানি জাল বুনে নেয়।। কিন্তু সব চেয়ে বড় কথা হচ্ছে কাউকে এই এতটুকু প্রতারিত করার অধিকার আপনার নেই।। যে কোনো কিছু আপনার সামর্থ্যের বাইরে হলে সেটি নিঃসংকোচে বলুন।। নির্দ্বিধায় বলুন আপনি অপারগ।।আপনার অক্ষমতা আপনার লজ্জা নয়, বরং স্পষ্ট কথাটি বলতে পারা আপনার বলিষ্ঠতা সততা।। আর একটি কথা, আপনার কথার মুল্য আপনি নিজে দিন।। নিজেকে নিজের কাছে খেলো করবেন না।।

আর কোথাও যাব না জীবনানন্দের হেমন্তের কুয়াশা, শহুরে ব্যাস্ত স্যান্ধ্য সিগারেটের ধোঁয়ায় , মধ্য রাতে স্ত্রীর ভাঁজ খোলা আনন্দে একান্নবর্তি পারিবারিক সকাল, দুপুর, বিকেল, সন্ধ্যারাত বা মধ্যরাতের মায়াময় মশারির নিরাপত্তায়! বলা ভালো, কোথাও যাবার জায়গা নেই। সুবেশি, সুন্দর, সুগন্ধি মানুষ ব্যাকরণবদ্ধ সঙ্গম। নদীরা বেজম্মা আজম্ম, মেঘেদের আয়ু আছে- নদী বলে কিছুই নেই। অথচ মেঘ বলেও কিছু নেই ভূমিহীন, ক্ষণ জম্মা জলের টুকরো নদী উড়ে মেঘ হয়, মেঘ পুড়ে নদী হয়। বহু আগে এক দার্শনিক ও ইতিহাসবিদ নক্ষত্র জ্বলজ্বলে, ছলছলে, কলকলে বলেছিল - আমি কোন মানুষ নই; নদী এবং মেঘে! নদী এবং মেঘ! নদী এবং মেঘে! মূলত আমি মেঘ বা নদীও নই- নদীদের উড়ে যাওয়ার - মেঘেদের পুড়ে যাওয়ার পথ মাত্র। আমারে গোর দিও পথের কুকুর, ঝগড়াটে কাক, চতুর ইদুর ও অন্যান্য. . . প্রবীন ও বিরাট কোন ডাস্টবিনের তলে দূর থেকে ছুঁড়ে দেওয়া গৃহী মানুষের ময়লার সমুদ্রে।
হিরোআলম উগান্ডান হুক্কাহুয়া বা যমুনার চরে এরাবিয়ান বা চাইনিজ সংগীত না গেয়ে রাখালিয়া বাঁশির সূরে পল্লীগীতি গাইলে কি সর্বসাধারণের কাছে গ্রহণযোগ্য হতো ? আমার ধারণা , সবাই তাকে এক্সেপ্ট করতো , শহুরে আপার ও মিডলক্লাস তাকে সযত্নে ড্রইং রুমে সাঝিয়ে রাখতো ۔ আবার খেয়াল করেন , ব্যান্ড লিজেন্ড মাকসুদ অত্যাধুনিক ব্যান্ড ইন্সট্রুমেন্টে বাউল গান ট্রাই করতে গিয়ে পুরোটাই ফেইল মারেন ۔ কেন ? হিউম্যান ব্রেইন যেটা যেখানে দেখতে অভ্যস্ত তার নড়চড় হলে ডিসকম্ফোর্ট ফীল করে , মেনে নিতে কষ্ট হয় ۔ এটাকি জড়তা নয় ? লন্ডনে গাতক মেয়ে একটা আছে সিলেটের , বাউল গানকে নিয়ে প্রচুর আধুনিক নিরীক্ষা করে , মূল সূর ভেঙে নিজের মতো করে ইম্প্রুভাইজ করে ۔ লন্ডনে সেটেল্ড অনেক ইন্টেলেকচুয়ালও এটা মেনে নিতে পারেননা ۔ কিন্তু খেয়াল করেন , আনইনফর্মড পিপল , ধরেন ইয়াং জেনারেশান , যাদের সাথে বাউল সংগীতের কোন যোগাযোগ নেই , তাদের কাছে ইম্প্রুভাইজ্ড ভার্সন কিন্তু ফ্রেশ সংগীতই , তাদের মনে কোন দ্বান্দ্বিকতা কাজ করেনা ۔ তবে এটা ঠিক , হিরো আলম বা লন্ডনী কন্যাটা হলো হালফ্যাশন , সাময়িক ۔ ফিউশন কখনোই ক্লাসিককে ম্লান করতে পারেনা ۔ সো , যেকোন নতুন কিছুকে ভয় পাবার কিছু নাই ۔ জাস্ট চিইল ۔
সাবেক আইন মন্ত্রী, সুপ্রিম কোর্ট আইনজীবী সমিতির সভাপতি আবদুল মতিন খসরু আর নেই। করোনা আক্রান্ত হয়ে সিএমএইচে মারা যান তিনি।
পহেলা বৈশাখ। শুভ নববর্ষ। দিন প্রায় শেষের দিকে, তারপরও এখনো সেই গানটা শোনা হয় নাই যেইটা না শুনলে পহেলা বৈশাখ মনে হয় না। কোন গান জানেন নিশ্চয়ই। না জানলে ছবির এই গায়ককে দেখলে মনে পরবে। তাও না বুঝলে না হয় লিখে দেবো। একটা ব্যাপার এখনো বুঝিনা, গানের কথায় আছে “বাসন্তী রং শাড়ী পরে ললনারা হেটে যায়”। পহেলা বৈশাখে লাল সাদা শাড়ী পরে। বাসন্তী শাড়ী পহেলা ফাল্গুনের জন্য।
মামুনুলের আজকের লাইভ ভিডিও বার্তার ৯ মিনিট ৫৩ সেকেন্ড পর্যন্ত দেখতে ও শুনতে পেরেছি। এরপর আর রুচিতে কুলোয়নি। তাহলে কি এরই নাম 'হেফাজতে ইসলাম'?
ভদ্দরলোক আম্লীগের পদলেহন করেই বিদেশে প্রেস মিনিষ্টারের পদ পর্যন্ত বাগিয়ে ফেললেন। আপনার প্রতি তাই উপদেশ "ভালোভাবে আম্লীগের পদলেহন করুন"। বলা যায় না আপনার ভাগ্যেও বৈদেশে এমন পদ জুটে যেতে পারে।
ফুটপাতের অচ্ছেদ্য চক্র! হাটতে বেরিয়েছিলাম ফেনী শহরে। ট্রাংক রোড, সালাউদ্দিন মোড় হয়ে সদর হাসপাতাল ও স্টেশন রোড। ফুটপাতের ৮০ ভাগই বিভিন্ন ব্যবসায়ীদের পণ্যের দখলে। বাধ্য হয়ে সাধারণ মানুষ হাটছে রাস্তা দিয়েই। আমিও রাস্তা দিয়ে হাটতে বাধ্য হলাম। মাঝখানে এক টি স্টলে কয়েকজনকে উত্তেজিত দেখা গেলো। অনিয়ম, অব্যবস্থাপনা নিয়ে উদ্বিগ্ন তারা। নিজেদের ক্ষোভ, উষ্মা প্রকাশ করছেন চায়ের কাপে চুমু দিয়ে এবং ফুটপাতের উপর রাখা বেঞ্চে বসে! ফুটপাত দখল শুধু ফেনী, ঢাকার কমন চিত্র নয়, সারা দেশেরেই একই হাল। কথা হলো কেন এগুলো থেকে মুক্তি নেই। কারন এ দখলকারীরাই রাজনৈতিক ক্ষমতাবলয়ের সাথে যুক্ত। যখন যে দল ক্ষমতায় থাকে ওরা তার সাথে যুক্ত হয়ে যায়। ওদেরকে যারা ঘাঁটাবে তাদেরকে ম্যানেজ করার মত শক্তি তাদের আছে।ওদিকে এগুলো চালু থাকলে বিশেষ বিশেষ বাহিনীর লোকদের বাড়তি রুটি রুজি, বখরা, মাসোহারা মিলে। মন্দ কি! ফল হলো সাধারণ মানুষকে রাস্তা দিয়েই হাটতে হবে, ফুটপাত দিয়ে নয়! নচিকেতার গান শুনতে শুনতে বাড়ী গেলাম...... " তাই বিশৃঙ্খলা যতই বাড়ুক/ গণতন্ত্র, রাষ্ট্রযন্ত্র নিশ্চুপ হয়ে রয়.. " ০৭-১০-২০২০ ফেনী
একের পর এক রাজশাহী বিশ্ববিদ্যালয় খবরে আসছে। সব খবরই নেতিবাচক। ফেইসবুক বন্ধুরা ট্যাগ করছেন। ঠিকই করছেন। অথচ মনের জ্বালাটা অনেক ক্ষেত্রে মনেই পুষতে হচ্ছে। কেলেঙ্কারি আর নোংরামির হোতাদের অনেককেই আমি চিনি। তাদের রাস্তায় দেখলে, চোখ নামিয়ে লজ্জায় নত হয়ে আরেক রাস্তা দিয়ে হেঁটে যাই। এ'এক অদ্ভুত সময়। কার লজ্জা, কে পায়! কী বলব? কী লিখব? গত কয়েক বছরে বিশ্ববিদ্যালয়ের বাইরের চাকচিক্য যে হারে বেড়েছে, একই হারে বেড়েছে ভেতরের নোংরামি আর ক্লেদ। এই বিশ্ববিদ্যালয়ে জীবনের সেরা সময়টা কাটিয়েছি। দেশের বাইরে বারবার সুযোগ এসেছে, থাকতে পারি নি, থাকতে চাই নি। প্রথম বিজ্ঞান ভবন, পদার্থবিজ্ঞান বিভাগ, সেই এক জোড়া কৃষ্ণচূড়া। প্রথম প্রেমের মত। মনটা এখানেই যে বাধা পড়া। এই বিশ্ববিদ্যালয় নিয়ে স্বপ্ন। এটা হবে দেশের সেরা বিশ্ববিদ্যালয়। সেই প্রতিশ্রুতি এই বিশ্ববিদ্যালয়ের ছিল। মনেপ্রানে বিশ্বাস করেছি। আর এখন? এখন মনে হয় শুধু 'চাকরি' করলেই ভালো হত। কেন ভালবাসতে গেলাম? মনটা খুব ছোট হয়ে গেছে। দেশে ফিরে এসে খুব বড় একটা ভুল বোধহয় করে ফেলেছি। এই বিশ্ববিদ্যালয়ের ভালো মন্দ থেকে নিজেকে সরিয়ে নেওয়ার চেষ্টা করছি। পারছি কই? গভীর বিষণ্ণতা ঘিরে ধরছে।
ঢাকা বিশ্ববিদ্যালয়ের তিন জন শিক্ষকের প্লেজারিজম বা চৌর্য্যবৃত্তি নিয়ে সোশ্যাল মিডিয়ায় ব্যাপক আলাপ-আলোচনা দেখে বিশ্ববিদ্যালয়ের সেই সব ‘অধ্যাপকদের’ কথা মনে হল যারা এখন স্বস্তির সঙ্গে বলছেন – ‘এই জন্যেই তো কিছু কোন দিন লিখি নাই; বিশ্বাস না হয় সিভি খুলে দেখেন, কোনও জার্নালেই কোনো দিন কিছু লিখি নাই।’ আর যারা এতদিন নিজেদের লেখা ‘জাতীয়’ এবং ‘আন্তর্জাতিক’ জার্নালে প্রকাশিত হয়েছে বলে একে ওকে দেখিয়েছেন কিন্ত জানেন তাঁরা কোথা থেকে কী নিয়ে কী করেছেন তাঁরা ভাবছেন – আশা করি আমার লেখা কারো মনে নেই। যারা পিএইচডি থিসিস লেখার ‘ঝামেলায়’ যাননি, তাঁরা তো বলতেই পারেন আর যাই হোক আমাকে ‘কুম্ভিলক’ তো বলতে পারবেনা।
প্রিয় শৈশব, তোর থেকে ধার নেয়া জীবনটা কাকে ফিরিয়ে দেব! একমাত্র তুইই যেন বুঝেছিলি আমি কে! যা কিছু সুখ, তার সবটাই পেয়েছি তোর থেকে! কেমন করে বুঝেছিলি আমি চাই লাল ঘুড়ি, তিন চাকার বিয়ারিঙের গাড়ি। তুই তো জানতি আমি চাইতাম ফড়িং ডানার স্বাধীনতা! আমার যেসব স্বপ্ন ছড়িয়ে দিয়েছিলাম কাশফুল আর মেঘে, তুই বলতে পারিস ওরা এখন কোথায় আছে! “এই আইসক্রিম” ডাকে বুকে তোলপাড় লেগে যেত, একটি লাল আইসক্রিমের জন্যে মাতালের মত খুঁজতাম দশটি পয়সা! আজ আমার জীবন আমাকে চিনে না। কি চাই বুঝে না। কিস্তির যাঁতাকলে পড়ে গেছে আমার জীবন। মাসের কিস্তিতে দেই বাড়ি ভাড়া। দিনের কিস্তিতে নেই ইনসুলিন, শরীরের সাথে বোঝা পড়া হয়ে গেছে, দিনে এক কিস্তিতেই চলবে। এই জীবনটা ফিরিয়ে দিয়ে আমি যেতে চাই শৈশবে। একটি কড়কড়ে রোদেলা দুপুর কাটাতে চাই গাঁয়ের খালে। ফিরে এসে বথুয়া শাকের আর মরিচ ডলে থালা ভরা ভাত খেতে চাই। আমাকে রেখে মা গেছে নানার বাড়িতে, এই দুঃখে আমি কেঁদে বুক ভাসাতে চাই! শৈশব তোর থেকে ধার নেয়া জীবনটা হারিয়ে গেছে। নইলে আমি ফিরে যেতাম গাঁয়ে, ধারালো ঝিনুক আর লবণ নিয়ে আমগাছে চড়ে কাঁচা আম খেতাম মনের সুখে!
ওনার লেজ কিন্তু প্রায় কার্ল মার্ক্সের ওপর। স্ট্রাকচারালিস্ট বিড়াল মনে হচ্ছে। আমার ডেস্কের ছবি। 
আল্লাহ মানুষকে ছাড় দেয় ছেড়ে দেয় না! আজ না হয় কাল এ কালে না হয় পরকালে বিচার হবেই। ইবলিশ শয়তানকে আল্লাহ ছাড় দিয়েছেন ছেড়ে দেননি। 
ফাল্গুন বা ফেব্রুয়ারী! আসুক বা দূরে থাকুক-তার সাথে সখ্য আমার বহুদিনের৷ বাংলা নামের হাজার বছরের ও পুরাতন একটি ভাষা৷সে যে সুরেরই ভাষা-ছন্দেরই ভাষা-প্রাণেরও ভাষা! আ-মরি বাংলা ভাষা! অন্যদিকে এর সাথে আমার পরিচয় মাত্রই কয়েক দিনের৷ যদিও আমার আর তার মধ্যে ব্যবধান অনেক৷ধর্ম-বয়স-রঙতো বটেই এমনকি স্বাবলম্বনের দিক থেকেও!আমি হিন্দু,ও মুসলমান৷আমার মুখের পরে অনেকগুলো বছরের অভিজ্ঞতা, ক্রমাগত কাকের পায়ের ছাপের মতন ভাঁজ ফেলে চলেছে!তার ত্রিশ বছর আসতে এখনও চার -পাঁচ বছর দেরি৷তার কালো চুলের খোঁপাটি আমার বিরল চুলের মাথাকে দেখে হাসে৷তার দুটি ছেলের একটি থাকে মায়ের কাছে,অন্যটি নিজের কাছে রেখেছে৷সে হাসলে আমার ভালোলাগে৷ প্রথম দিনের পরিচয় আস্তে আস্তে ঘন আলাপের মাত্রা পায়৷বাড়ি মুর্শিদাবাদ,স্বামীর নাম সিরাজ৷আমি বলি "তা'হলে কী তোমার নাম লুৎফা?"সে আমার রসিকতা বোঝেনা...নবাব সিরাজের সে নাম শোনেনি,লুৎফা নামেও তার কোনো 'বান্ধবী' নেই -সে জানায়৷ এখানেও আছে পার্থক্য!সে অনেক দিন আগের কথা,আমার কয়েকখানা "সার্টিফিকেট" ছিল-যা নিতান্তই অপ্রয়োজনীয় বাজে কাগজ হয়ে কোথায় পড়ে আছে খবর রাখিনা৷ঐ বিদ্যা আমার কোনো কাজে লাগলো না৷আমি আয় করিনা৷ ও নাম লিখতে পারেনা৷কোনোদিন বই পড়েনি,স্কুলে যায়নি!২১শে ফেব্রুয়ারি-না জানা আমার সদ্য হওয়া বন্ধুটি উদয়-অস্তে,নিজের পরিশ্রমে মাস গেলে আয় করে কয়েক হাজার টাকা৷দিল্লিরএক মোকামে ঘর ভাড়া নিয়ে সে থাকে৷ছেলেকে দিয়েছে স্কুলে-মানুষ করার আশায়৷তার মতন কষ্ট যেনো ছেলেদের করতে না হয়,তাই তার এই পরিশ্রম!সন্তানদের জন্যে নিজের আয়- প্রাণ ধরে ব্যায় করতে চায়না৷ নাম ওর যাই হোক,আমি লুৎফাই বলি,ওর সাড়া দিতে অসুবিধা হয়না- "বলো কাকি"! গলার স্বর আর সুর আলাদা রকমের ভালো লাগে আমার৷ বাংলা-ছাড়া আমার এই বিদেশ বিভূঁইএ -একখানা ঘরের সংসারে আমি যে ওর সাথে বাংলায় কথা বলতে পারি! কোনো কোনো সকালে ও যখন আসে,আমি ওর মুখের দিকে তাকিয়ে বুঝতে পারি-মন ভালো নেই ওর!"কি হয়েছে তোমার?"প্রশ্নের উত্তরে কেঁদে ফেলে ও৷সব কাজ আর সম্পর্ক ভুলে আমার কাছে ও জীবন মেলে ধরে৷আমার মন কেমন করে ,কী জানি ওর জন্যে -না ওর বেদনার ভারে৷ দূঃখেরও আছে ভাষা-সবার একই রকম,বুঝতে অসুবিধা হয়না৷চা করে দেই-নিজেও খাই৷এভাই একটু একটু করে সর্ব দিক থেকে অসম দুটি মানুষের মধ্যে বন্ধুত্ব গাঢ় হয়ে গড়ে ওঠে৷লুৎফা বলে যায় ওর ফেলে আসা আম্মা -আব্বার কথা৷ছোটো বেলায় ওদের ঘর দোরের আনন্দ বেদনার ইতিকথায় আমাদের বেলা বয়ে যায়...৷ও বলে চলে উঠানে ঘুরে বেড়াতো চড়ুই -টুনটুনি৷তাদের শিষে তরতরিয়ে পুঁইএর ডগা উঠে যেতো পাতায় ছাওয়া কুটিরের চালে৷ও যেনো 'মিনি'..আমি মুগ্ধ শ্রোতা!হৃদয়ের সব ভার আমাকে ভাগ দেওয়ায় ওর নীল-নীল বেদনার রঙ হালকা হয়ে আসে৷ ভাষা!বাংলা ভাষা উচ্চারিত হলে বা উচ্চারণে মনের শান্তি-আত্মার আরাম৷জলের পিপাসার মতন কথা বলতে চাওয়ার পিপাসা ,যা আজন্মের লালিত শব্দমালায় বলতে না পারলে সুখ কোথাও মেলে না৷জীবনকে মনের হয় মরুভূমির মতন রুক্ষ্ম -শুষ্ক৷ এখানে এই দিল্লিতে,একই ভাষায় দু'জন মানুষ যখন কথা বলে,তখন তৃতীয় অন্য ভাষা-বলা কেউ আসলে ইংরাজি বা হিন্দিতে কথা বলাটাই নিয়ম৷অর্থের স্বচ্ছতার জন্যে৷বুঝতে পারলেও ভিন দেশি সেই ভাষা বলাতো সহজ নয়!আমার কথা বলার মতনও তেমন কেউ নেই ছেলের এই দিল্লির "১৮নাম্বার কাশ্যপ ছাত্রাবাসে"৷ কখনও সওদা কিনতে যাই৷পেঁপের হিন্দি 'পাপিতা'ভুলে পশারিকে জিজ্ঞাসা করি"ইয়ে পাপায়া কিতনা? " ফুলকপির হিন্দি মনে করে বলি "ইয়ে গোবি কত টাকা?"ভুলভাল কথা পশারীর বুঝতে ভুল হয়না৷প্রয়োজনের যে ভাষা ,তা ইঙ্গিতেই চলে কিন্তু মনের কথা বুঝাতে তো চাই নিজের ভাষা৷লুৎফা আর আমি দু'জনে নিজেদের ভাষায় কথা বলি৷ কখন যেনো তা দেওয়া-নেওয়া হয়ে যায়!এক সময় ও আমার বাগেরহাটের বিশুদ্ধতায় জিজ্ঞাসা করে "ভাত রানবা বা না কাকি?দাদা খাইছে?" আমি হাতা খুন্তি নাড়তে নাড়তে বলি"লুৎফা!'বর্তন' ভালো করে সাফ করোনা না কেন"? আজকের দিনে স্যাটেলাইট - নেট বা বোকা বাক্স যতই আমাদের দূরের তারার মতন সরে যেতে বাধ্য করুক-আমি অপেক্ষা করি লুৎফার! যার বাড়ি মুর্শিদাবাদ৷স্বরে পূর্ব-বঙ্গীয় টান৷দিল্লিতে থাকায় বহু হিন্দি শব্দ তাতে জুড়ে গেছে-তবু সেতো বাংলা ভাষা! জীবনের-জীবিকায় আমাদের অজস্র পার্থক্য থাকার পরেও শুধু মাত্র একই ভাষায় কথা বলার জন্যে লুৎফা একটু বেশি সময় থাকে আমার কাছে৷ আমি বাংলায় কথা বলার জন্যেই একটু বেশি জোরে বলি"লুৎফা!তোমার জন্যি রুটি বানাইছি৷চা করিছি৷দেহো মিষ্টি বেশি হইছে নাকি৷খাইয়ে নেও! কাইলকে আবার আসতি ভুল হয় না জানি..!দেহিছো,এহানের লংকায় এট্টুও ঝাল নেই৷" চাএ চুমুক দেবার ফাঁকে আনমনে লুৎফা বলে "হ কাকি!আমাগো মুর্শিদাবাদে সব ঝাল ঝাল লংকা!" 
আমরা জানি সবকিছু এনার্জি থেকে এসেছে। এনার্জি থেকে লাইট, লাইট থেকে এটম, এটম থেকে অবজেক্ট। অবজেক্ট ন্যাচারের সাথে রিয়্যাক্ট করলো ফলে বস্তু কনসাশনেস প্রাপ্ত হলো আর প্রাণের সূত্রপাত হলো। প্রাণ নিজেরে বিকশিত করতে গিয়ে রিসেপ্টরি আস্পেক্ট থেকে একের পর এক স্তর অতিক্রম করতে লাগলো। উদ্ভিদ থেকে প্রাণী আর ক্রমানুসারে মানুষ। এটা আমাদের বিকাশের খুব শর্ট একটা বর্ণনা। এসব আমরা সবাই কম বেশি জানি। সায়েন্স আমাদের এসব জানিয়েছে। পন্ডিত লোকজন এসবের নাড়িনক্ষত্রও জানেন। তারা শুধু জানেন না ঐ শুরুর আলোক কণাটিকে। কি একাগ্র ইচ্ছায় সে নিজেকে  বানিয়েছে মাটি অথবা কি দুর্নিবার আকর্ষণে সে হয়ে গিয়েছিল একটা ফুল। কোন ইচ্ছে বলে সে আলোক কণা মানুষের ঘরে মানুষ হয়ে জন্মায়? কত কোটি বিবর্তন পার করে সেই আলোক কণা! কত পথ পাড়ি দিয়ে সে পরিণত হয় নক্ষত্রে! কি সেই ইচ্ছের ধরণ? কেমন সেই কনশাসনেস?  এই অতি সাধারণ কিন্তু খুব গুরুত্বপূর্ণ বিষয়গুলো যেসব নাস্তিক বিদ্যা বিশারদদের বোধগম্য হয় না, তাদের'কে আসলে কি শিক্ষিত বলা যায়? তারা কিতাব মুখস্থকারী হলেও কি অশিক্ষিত নয়?
ভিকারননিসা স্কুলে পড়তেই হবে নইলে যেন প্রেসটিজ থাকে না। সরকারি স্কুল গুলোর মান ও গুরুত্ব কমে যাচ্ছে। যে এলাকায় থাকে সেই এলাকার স্কুলে পড়াই নিয়ম হওয়া উচিত। আমার আত্মীয় স্বজনের ছেলেমেয়েরা দেখি সবাই বাচ্চাদের নামি দামি স্কুলে ভর্তি করান তারপর সন্তানদের পডাশোনায় লেগে থাকায় সার্বক্ষণিক দেখভাল করতে করতে বাবা মা যেন রাতদিন একাকার করে ফেলেন। বাচ্চারা দেখি নিজের কাজিন এর বিয়েতে অনুপস্থিত থাকে। কারণ হলো পরের দিন টিউটোরিয়াল পরীক্ষা। পড়ার চাপ ক্লাস ওয়ান থেকে শুরু হয়। আমার মেয়ে ভিকারননিসায় পড়বে এমন একটা ইচ্ছা ছিল। তখন ধানমন্ডি বাসা ছিল। আমি আত্মীয় স্বজনের বাচ্চার ক্লাস ওয়ানের সিলেবাস দেখলাম, ক্লাস ওয়ার্ক খাতা গুলো চেক করে দেখলাম। তারপর একদিন ভিকারননিসা ধানমন্ডি শাখায় যাই। দেখি স্কূল ছুটি হয়েছে। টিচাররাও বেরিয়ে এসেছেন। টিচার দের দেখে আমার নিজের স্কুলের কথা মনে হলো। চুল পরিপাটি করে টেনে হাত খোঁপা বাধা, কেউ বেনী করেছেন। সিরিয়াস চেহারা সবার। আমার নিজের ই ভয় লাগছে। আমার এত ছোট হাসিখুশি নরম মনের মেয়েটিকে ভিকারননিসা স্কুলে ভর্তি করার চিন্তা মাথা থেকে ঝেড়ে ফেলি। মেয়েটি অল্প বয়সে আনন্দ উল্লাস থেকে বঞ্চিত রইবে, এসব ভেবেও মন আর চাইলো না। খুব ছোট বয়সে বাচ্চাদের পড়ার চাপে রাখলে ওরা অনেক বিষয় থেকে বিচ্ছিন্ন হয়ে পড়বে। কোনো নিদৃস্ট স্কুলে পড়লেই জীবন উজালা হয়ে যাবে এমন চিন্তা অভিভাবকদের মাথা থেকে সরাতে হবে। জীবন অনেক বড়, সোস্যালাইজেশন অত্যন্ত গুরুত্বপূর্ণ একটি স্কিল যা কিনা শিশুদের ছোটবেলা থেকে শিখে বড় হতে হয়। ওরা নিজে থেকে বন্ধু গড়ে তুলবে, বাবা মায়ের দায়িত্ব হলো কার সাথে এবং কোন পরিবারের সাথে মিশে সেটি জেনে নেয়া। বন্ধুর বাবা মায়ের সঙ্গে পরিচিত হওয়াও জরুরি । সন্তান বড় করা সহজ কাজ নয়। বিশ্ববিদ্যালয়ের ডিগ্রি নেয়া তার চাইতে অনেক সহজ। কথাটি শুনে অনেকে বিরক্ত হতে পারেন তবে আমি বিষয়টি সত্য বলেই মনে করি।
মুশতাকের মৃত্যু নিয়া একটা স্ট্যাটাস লিখতে চাইছিলাম। এমন এক স্ট্যাটাস যেইটা দেইখা পাবলিক ভাববে, রবি তো ম্যালা সাহসী। কিন্তু সরকার রাগবে না। দেশে গেলে গুম হবো না, বিদেশে বসে মামলা খাবো না, পলিটিকাল বড় ভাইয়েরা বাঁকা চোখে তাকাবে না। অনেকটা সাপ মরবে, লাঠি ভাঙবে না টাইপের। তারপর মনে হলো, লাঠিই যদি না ভাঙে, তাইলে লেইখা লাভ কি? কাঠাঁলের বিচি আছে, তুচ্ছ যে বরই, তারও একটি ছোট বিচি আছে। আমি বাংলার লেখক+সাংবাদিক+কবি, আমার সেই বিচিও নাই।
যুক্তি ও যুক্তিহীনতার কলহে কারা এগিয়ে এদেশে? আমরা ব্জানি, আমরা প্রতিদিন বিষয়টি প্রত্যক্ষ করি। এইসব কলহপ্রবণ যুক্তিহীনতার অনিবার্য বিজয় কী বিবেচনা তৈরী করছে আমাদের কাছে? কী দৃষ্টিভঙ্গি গড়ে উঠছে আমাদের। ব্যপক মানুষের মনে রাজনৈতিক চিন্তা বিবর্জিত নিরাপদ জীবন কাম্য হয়ে উঠছে। রাজনীতি আমাদের গড়ছে কিন্তু আমরা রাজনীতি গড়তে পারছি না। আমাদের জীবন হয়ে পড়ছে গরুর জীবন, চিন্তা ভাবনাহীন জাবরকাটা জীবন। রাজনীতি হয়ে উঠছে সামাজিক অসাম্য, যুক্তিহীনতা, ধর্মান্ধতা ও অর্থ লিপ্সা নির্ভর স্বার্থপর সুযোগ সন্ধানী গোষ্ঠীর হাতিয়ার। জাবর-কাটা নাদুসনুদুস জীবন অরক্ষিত হচ্ছে। ব্যপক মানুষ এই চক্করেই ঘুরপাক খাচ্ছে। তবুও কোন হেলদোল নেই। ধর্ম ও ঐকমত্যহীন জাতীয়তাবাদী চিন্তার যুক্তিহীন প্রয়োগ রাজনীতিকে ক্রমশ সাধারণের জন্য বিপদজনক, ধর্ম ব্যবসায়ী ও ধর্মান্দোলনের জন্য উর্বর ক্ষেত্র করে তুলছে। বিজ্ঞানচর্চা, ব্যক্তিস্বাধীনতা, অর্থনৈতিক সাম্য ও অধিকারের প্রশ্নগুলো ক্রমশ উপেক্ষিত হবে; সমাজ ও রাষ্ট্রে এই আশংকা তৈরী হচ্ছে। রাষ্ট্রকে সব ধর্মের পৃষ্ঠপোষকতা থেকে বিচ্ছিন্ন করা জরুরী। স্বাধীনতার সুবর্ণজয়ন্তীর কালে স্বাধীনতার উষালগ্নের আকাঙ্ক্ষা গণতান্ত্রিক ধর্ম নিরপেক্ষ রাষ্ট্র পুনঃপ্রতিষ্ঠা করা প্রয়োজন। সকলের সমাজ, রাজনীতি ও অর্থনৈতিক সম্পর্ক বুঝতে চেষ্টা করা ছাড়া এটা করা অসম্ভব । প্রত্যেকেরই সকল বিষয়েই নিজস্ব মতামত ও অবস্থান তৈরি করতে শেখাও জরুরি। [ কেন রাজনীতিমনস্ক হওয়া প্রয়োজন? ]
উদ্বোধন / আমিনুল ইসলাম ঐ যে দ্যাখো, কালিজিরা ব্রীজ, বাল্যবিবাহের তরিকায় সেটির উদ্বোধন হয়েছিল গায়ের জোরের মোড়লের হাতে; রূপসী বাংলার কবির নাম নিয়ে বুকপকেটে, আমরা চারজন দাঁড়িয়ে দাঁড়িয়ে দেখেছি সেই মরিয়া তামাশা ; তামাশা দেখার জন্য বেতনভাতার ব্যবস্থা ছিল ; আমরা অবশ্য হাততালিও দিয়েছি, বেনামাজী হলেও হাত উঠিয়েছি উঁচুতে আর রিপোর্টারগণ ক্যামেরাম্যানসহ হয়ে উঠেছেন উপাসাগরীয় যুদ্ধকালের--- বিবিসি-সিএনএন-ফক্স নিউজের তুলনা ! আজকের শাহনাজ শিল্পী বুঝবে না-- সেদিন ঢেউয়ের দৃষ্টি বাড়িয়ে এসব দেখে হেসেছিল কি না- জোয়ারভাটার অভিজ্ঞ হেডমিস্ট্রেস কীর্তনখোলা। সেসব দিন কি চলে গেছে ফেলে রেখে নগ্ন নিতম্বের ছবি? নাকি রেখে গেছে ডিজিটাল সংস্করণের আয়োজন? দুচোখে দুটি পাওয়ার গ্লাস কিন্তু চোখদুটি আজো ছয় বাই ছয়, এখনও তারা সালিম আলীর আগফা বক্স ক্যামেরা তবে নাকের ওপর ঝুলে আছে-- হলদেগলা চড়ুই নয়, ভীষণ বড় একটা রাতরঙা যদি... কিন্তু তামাশা নয়, একটা সত্যিকারের ক্ষণ-- দাঁড়িয়ে আছে উদ্বোধিত হওয়ার অপেক্ষায় হাতে নিয়ে -- সময়ের অননুমোদিত দাওয়াত পত্র; বহুদিন বহুরাত ধরে প্রস্তুত লায়েক পতিত জমি, বৃষ্টির জল মোটেও যথেষ্ট নয়, মহানন্দাও বাড়ায়নি জলের আঁচল; ফলে তো পড়ে আছে যাকে বলে আবাদহীন অথচ এই ডিজিটাল যুগেও এমন স্বর্ণসম্ভবা জমির চাহিদা কমার কোনো কারণ নেই ! ত্রাণ মন্ত্রণালয়ের তদবিরী বরাদ্দ নয়, ভালো ছাত্রদের বালিশ প্রকল্পও নয়, আমরা আমাদের গড়পড়তা মেধা ও শ্রম, সহমর্মিতা ও ভালোবাসা- এসব বিনিয়োগ করে কেটেছি জল সরবরাহের খাল-- স্থানীয় ভাষায় লোকে বলে খাড়ি; দুইধারে মিহি কাশবন, রাখাল কিশোরদের মোহমাখা চোখ আটকে যায় সোনালি রোদের জামার বোতামে; উদ্বোধন হবে কিন্তু কোথাও কোনো প্লেট বা পাথর থাকবে না; উদ্বোধন হবে-- আষাঢ়ের হাতে যেমন হয় উন্মুখ নদী উদ্বোধন হবে-- ফাগুন হাওয়ার হাতে যেমন হয়-- কুয়াশার কামিজ পরা গোলাপের বাগান; আমন্ত্রিত অতিথিদের তালিকায় থাকবে- অক্সিজেনমাখা আলো, করোনা ভাইরাসমুক্ত হাওয়া এবং স্বর্গ থেকে আসবেন গন্দম বাগানের কতিপয় অভিভাবক বৃক্ষ। ভালোবাসার ইউনিফরম জড়িয়ে অস্তিত্বে সেই মাহেন্দ্রক্ষণের অপেক্ষায় কাজ করছি আমরা যেভাবে লোডেড রাইফেল নিয়ে একটু একটু করে বিজয় দিবসের পথে অগ্রসর হতেন একাত্তরের দেশপ্রেমিক মুক্তিযোদ্ধাগণ। রোদেলা স্টেশন থেকে ভেসে আসে আবদুল আলীমের গলা: পরের জমা পরের জমি ঘর বানাইয়া আমি রই আমি তো সেই ঘরের মালিক নই..... হে ক্ষণ, আহ্নিকগতির ট্রেনে চড়ে তুমি আর কত দূর?
স্বাধীনতার ৫০ বছর হয়েছে। অর্থনৈতিক নানা সূচকে এগিয়ে গেছে দেশ। কিন্তু এতো বছরেও প্রশাসন ও সরকারি যন্ত্রে কে বড়ো কে ছোটো, কে বেশি গুরুত্বপূর্ণ কে কম গুরুত্বপূর্ণ, কার ক্ষমতা বেশি এসব নিয়ে ঝগড়া শেষ হলো না। এই ফলাফলবিহীন এবং যুক্তিহীন ও অপ্রয়োজনীয় বাহাস ক্ষতিগ্রস্থ করে সাধারণ মানুষকে। ম্যাজিস্ট্রেট হিসেবে দায়িত্ব পালনের সময় দেখেছি, আমাদের অনেক সহকর্মী পরীক্ষায় কতজনকে এক্সপেল্ড করেছে, মোবাইল কোর্টে কতজনকে জেল-জরিমানা করেছে, তা নিয়ে বাহাদুরি করতো। আমি পারতপক্ষে এক্সপেল্ড করিনা এবং মোবাইল কোর্টের সামারি ট্রায়ালে শাস্তি দেয়ার ক্ষেত্রে তাদের ভাষায় কঠোর না জন্য আমাকে ভর্ৎসনা করতো তাদের কেউ কেউ। তারা বুঝতে চাইতো না পরীক্ষায় এক্সপেল্ড করা এবং মোবাইল কোর্টে শাস্তি দেয়ার চেয়ে সংশ্লিষ্টদের সহায়তা নিয়ে সুষ্ঠুভাবে পরীক্ষা নেয়া এবং মানুষকে আইন মানতে অনুপ্রানিত করা হলো আসল কাজ।
আজ বাংলাদেশ বেতার চট্টগ্রাম কেন্দ্রে ধারন হল "শুভ বুদ্ধ পূণিমা" উপলক্ষে বিশেষ অনুষ্ঠান। গ্রন্থনায়- অধ্যাপক সনজীব বড়ুয়া, সংগীত পরিচালনায়ঃ- অধ্যাপক সজল কান্তি বড়ুয়া সংগীত পরিবেশনায়ঃ- শাশ্বতী তালুকদার, ত্রিদিব কুসুম বড়ুয়া রানা, সাগরিকা বড়ুয়া, তাপস কুমার বড়ুয়া, তপন বড়ুয়া, দূর্জয় বড়ুয়া, জয়া বড়ুয়া, সুরঞ্জন মুৎসুদ্দি, সুপর্ণা বড়ুয়া। যন্ত্রানুসঙ্গে ঃ- কিবোর্ড- সাইদুল ইসলাম অক্টোপ্যাড- রতন মজুমদার গীটার- বাবুল দাশ বেহালা- বসন্ত দাশ তবলায়ঃ- ফারুক আহমেদ অনুষ্ঠানটির সার্বিক তত্বাবধান করেছেন বাংলাদেশ বেতারের সহকারী পরিচালক শুভাশিস বড়ুয়া। 
ভালো গান তৈরীর দায়িত্ব………………! (শেষ অংশ) নতুন শিল্পীদের অনেকের সাথেই আমার অল্প-স্বল্প গানের কাজ করার অভিজ্ঞতা হয়েছে; তাদের প্রায় সকলের কাছ থেকেই কিছু ভালো গান করার অতৃপ্ত বাসনার কথা শুনেছি। একটা ভালো বা কালজয়ী গান তৈরী করার পূর্বশর্ত হলো—গীতিকবি, সুরশ্রষ্ঠা, সঙ্গীত পরিচালক, শিল্পীসহ অন্যান্য সকল কলাকুশলীদের মেধা, গবেষণা, অনুশিলন ও প্রচেষ্টার সমন্বিত প্রয়োগ। সাধারণত সকলেই কাজ করে থাকেন জীবিকা নির্বাহের জন্যে। শুধুমাত্র একজন শিল্পী ছাড়া অন্য আর কোন কলাকুশলীর পক্ষে একটা গান তৈরীর সময়ের সম্মানী ছাড়া পরবর্তীতে ঐ গান থেকে অর্থ উপার্জন করার কোন সম্ভাবনা থাকে না। একটি গান সুন্দর, শ্রোতাপ্রিয় ও সফল হলে সেই গানের শিল্পীর পক্ষেই শুধু বিভিন্ন অনুষ্ঠানে গানটি পরিবেশন করে অর্থ উপার্জনের সম্ভাবনা থাকে। গান তৈরীর বিষয়টি যদি ব্যাবসায়িক দৃষ্টিভঙ্গীতে ব্যাক্ত করা হয়- তবে এক্ষেত্রেও বিনিয়োগ, সম্মানী ও মুনাফা/অর্থ উপার্জনের প্রশ্ন এসে যায় বৈ কি! যে কোন গান তৈরীর ক্ষেত্রে সংশ্লিষ্ট সকলেই তার জীবিকা নির্বাহের জন্যে সম্মানী আশা করে থাকেন। যে কোন সফল ও শ্রোতাপ্রিয় গানের ক্ষেত্রে পরবর্তী পর্যায়ের মুনাফা বা লাভ অর্জন শুধুমাত্র সংশ্লিষ্ট শিল্পীর পক্ষেই সম্ভব। তাহলে সেই গানটি তৈরীর জন্যে অর্থলগ্নি বা বিনিয়োগ করার দায়িত্ব কার উপর বর্তায়? আমি নিজে কোন প্রকার সম্মানী বা অর্থ প্রাপ্তির আশায় গান রচনা করিনা। আমি সব সময়ই কিছু ভালো বা সফল গানের সাথে সম্পৃক্ত হতে চেয়েছি। অনেক শিল্পীকেই নিজস্ব অর্থ বিনিয়োগ করে (শিল্পী সম্মানী প্রদান সহ) মানসম্মত গান তৈরী করেছি; সেগুলির ভালো-মন্দ যাঁচাইয়ের সুযোগই হয়নি……কারণ, কোন শিল্পীই (ব্যতিক্রমী ২/৩ জন জ্যেষ্ঠ গুনী শিল্পী ব্যতিত) সেই গানগুলি কোন অনুষ্ঠানেই পরিবেশন করেননি। জিজ্ঞসা করলে বলেছেন……”মিউজিক্যাল হ্যান্ডস’রা বাজাতে পারেনা”…… আমার প্রশ্ন—“আপনারা না গাইলে তারা বাজাতে শিখবে কেমন করে?” একটি গান বারবার গাওয়ার ফলেই তো শ্রোতাদের হৃদয়ে পৌঁছায়……সফল হয়! তবুও আমি কিছু সফল, শ্রোতাপ্রিয় ও কালোত্তীর্ণ গান তৈরীর সাথে নিজেকে সম্পৃক্ত করতে চাই। যে কোন ভালো কাজের জন্যে ত্যাগ স্বীকার করাটা যে খুব বেশী প্রয়োজন! আমি রাজি আছি.........অন্ততঃ কিছু ভালো কাজ হবে এই আশায়............
জীবন আগে না জীবিকা আগে?? মুরগি আগে না ডিম আগে!!!
(} I am কার Man/ All The কার Men পারি নাকো বুঝতে তাই করি প্রশ্ন উত্তর খুঁজতে...... ............................................ মন খারাপ, করি বিলাপ, মনে বড় শোক বুঝতে পারি না ছাই আমি কার লোক কার ছবি, কার নামে জয়ধ্বনি তুলি বৃথা যায় বুঝি মোর সোনা দিনগুলি? সবচেয়ে বেশি থাকি নিজেরই সাথে মমতার ডানহাত রাখি বামহাতে নিজেরে খাওয়াই পরাই নিজেরই আয়ে বহুদূর হেঁটে যাই নিজ দুই পায়ে- নিজের দুঃখে কাঁদে নিজ দুই চোখ বুঝে গেছি আজ আমি আমারই লোক। 
শহর হাসে পাপে-ত্রাসে! ♦ সালেম সুলেরী উন্নয়নের মহান ঢাকা, জলের তলে কেবল চাকা? ডুবছে যেন পুরোই গাড়ি, মেট্রোরেলে অহংকারী... হায়রে আমার রাজধানীটা শুনছে নানান 'রাজ-বাণী'টা, সাজছে নানান অলংকারে, বদ্ধ এখন অহং ভারে, শ্বাস নিতে আজ কষ্ট বড়ো, যার যা খুশি নষ্ট করো। গাছ কেটে সাফ-- বাঁধ মানে না, পল্লীবাসীর সাথ জানে না, নগরীকেই-- সাজের বহর, অতি সাজেই নষ্ট শহর! যায় না বাজেট মফস্বলে কাজ-কমিশন ছলে-বলে, রূপের বাহার অবয়বে, গ্রামকে বাণী-- হবে হবে! দিন কেটে যায় অভিশাপে, শহর হাসে ভরা পাপে! শতাব্দী ও একুশ সালে হায়রে ঢাকা কি বেহালে.... উন্নয়নের ফাঁপা জালে জলের সাঁতার তালে তালে! ♦ স্বরবৃত্ত # নিউইয়র্ক, জুন ২০২১
আপনি ভাউচার কিনেছেন নগদে। ভাউচার পেয়েছেন। এতগুলি দোকান একসাথে কেন বলছে তারা টাকা পায় নাই? আপনার দেয়া টাকা কোথায় গেলো? উজবুকি কথাবার্তা বন্ধ করে ভাউচারের টাকা কোথায়; সেই খবর নেন।
আর্থিক প্রতিষ্ঠানের প্রধান নির্বাহীদের বিদেশে যেতে অনুমতি লাগবে।। ডেইলি স্টার 
সময়ের কাহন-১৫ -------------- অনেক গড়িমসির পরে কর্তৃপক্ষ অবশেষে আমার কর্তার জন্যে দুমাসের ছুটি মঞ্জুর করলেন বটে কিন্তু কী এক অলিখিত নিয়মে আমার আর আমার মেয়ের জন্যে টিকিটের ব্যবস্থা করলেন না যা কোম্পানির নীতিমালায় নেই। অথচ মাত্র কিছুদিন আগে মজুমদার ভাই ভাবি চার ছেলেমেয়েদের নিয়ে যখন গেলেন তাঁদের সবার টিকিট দেয়া হয়েছে।আমাদের কেন দেয়া হলনা বুঝতে পারলাম না। যাই হোক ছুটি মঞ্জুর হতেই আমার আনন্দ দেখে কে? সেই সময়ে অবসরে গান শোনার জন্যে আমার কর্তা আমাকে একটা সনি স্টিরিও টেপ রেকর্ডার কিনে দিয়েছিলো। স্টিরিও টেপ রেকর্ডার বাজারে তখন সুলভ নয়। কর্তার বস নাদিম শেখের কাছ থেকে ওটা কেনা হয়েছিলো।তিনি লন্ডন থেকে ওটা এনেছিলেন। আমি স্পুল চালিয়ে তাতে পুরনো দিনের হিন্দি গান শুনতাম।বাংলা গান শোনার ইচ্ছে থাকলেও সম্ভব ছিলো না তাই সবার আগে ওটাই যত্ন করে প্যাক করে নিলাম। মনে মনে কত যে ভেবেছি ছুটিতে গেলে ইচ্ছে মতো বাংলা গান স্পুলে রেকর্ড করে আনবো।এবার তা সত্যি হতে চলেছে। গরম কিছুটা কমেছে।লনের বসরাই গোলাপ গাছের পাতার ফাঁকে ফাঁকে সতেজ কুঁড়িদের উদগ্রীব চোখ বাইরের দুনিয়া দেখার জন্যে চঞ্চল হয়ে উঠেছে। বাগানের দুর্বা ঘাসের দল মিলে সবুজ একটা আবহ সৃষ্টি করেছে। তবে আমার মন তখন পূর্ব বাংলায় যাবার আনন্দে ভরে আছে। অবাঙালী ভাবিদের সবার আবদার ফেরার সময়ে তাদের কারো জন্যে জামদানি শাড়ি, কারো জন্যে ঢাকার স্যাকরাদের বানানো গালা দেয়া সোনার বালা যেন নিয়ে যাই। যতদুর মনে পড়ে সোনার ভরি তখন পশ্চিম পাকিস্তানে একশ বিশ টাকা আর পূর্ব পাকিস্তানে দেড়শো টাকা। দু মাসের জন্যে ছুটিতে যাচ্ছি তাই শুধুমাত্র দরকারী জিনিসগুলিই সুটকেশে ভরে নিলাম। মেহমুদার মন খুব খারাপ।নতুন বাসায় সে প্রায়ই আমার কাছে এসে সময় কাটাতো।মেয়ের প্রিয় খরগোশটা মেহমুদার কাছে আর আমাদের কোয়ার্টারের চাবিটা ভাবির কাছে রেখে আসলাম। স্যুই ফিল্ডে বাঙালী বলতে রইলেন শুধু ডঃ মতলুব। এছাড়া ফিল্ডের বাইরের সেই মেজর। আমরা ছুটিতে যাচ্ছি বলে ভাবির সাথে দেখা করতে গিয়ে দেখি তাঁর মনটা একটু খারাপ। আমাকে বললেন সাবধানে যাবেন বৌদি। অবশেষে নির্দিষ্ট দিনে স্যুই বিমানবন্দর থেকে আমরা করাচিগামী প্লেনে উড়ে চললাম। করাচিতে এসে অফিস নির্ধারিত তাজ হোটেলেই আবার উঠলাম।সারাদিন বিশ্রামের পরে প্রিয়জনদের জন্যে কিছু কেনাকাটা করলাম। পাকিস্তানে যাওয়ার পরে এই প্রথম আমার কর্তা আমাকে আড়াই ভরি ওজনের সুন্দর একটা সোনার মফচেন কিনে উপহার দিলো। আমার ছোট জায়ের জন্যে কিনলাম একজোড়া কানের ঝুমকো। পরদিন সকালে এয়ারপোর্টে এসে শুনি ফ্লাইট ডিলে আছে। অসুস্থ অবস্থায় এক ঠাঁই বসে থাকতে থাকতে শরীর, মন দুটোই খারাপ লাগছিলো।আমাকে দেখে আমার পাশেই এসে বসলেন একজন বাঙালী মহিলা। কোলে তাঁর দুধের বাচ্চা।ভদ্রমহিলা সারাক্ষণ স্বামীর ভয়ে যেন জুজু হয়ে আছেন।বাচ্চাটা খিদায় দুধের জন্যে কাঁদতে থাকলে তিনি যাত্রীদের জন্যে পরিবেশন করা দুধটা খাওয়াতে চাইলে স্বামী তাকে ধমক দিয়ে বললেন ওগুলি কিসের দুধ তুমি জানো? কুকুর বেড়ালের দুধ খাওয়াবার দরকার নেই। আমি জিজ্ঞেস করলাম বাচ্চার দুধের কৌটো সাথে রাখেন নি? ভদ্রমহিলা বললেন ওটা লাগেজে। মনে মনে ভাবলাম মহিলা আসলে তাঁর বোকামির জন্যেই স্বামীর বকা খাচ্ছেন। ছেলেটা খিধায় সমানে কাঁদছে কিন্তু তার পিতা বিমানের পরিবেশিত দুধ ছেলেকে কিছুতেই খেতে দেবেন না বললেন বিস্কিট জলে গুলে খাইয়ে দাও। অবশেষে মহিলা তাই করলেন। সারাদিন অপেক্ষায় থাকার পরে প্লেন ছাড়লো বিকেল পাঁচটায়। প্লেন ভারতের আকাশ সীমানা অতিক্রম করার সময়ে ককপিটের লাউড স্পিকার থেকে যখন ভেসে আসছিলো সম্মানিত যাত্রীবৃন্দ আমরা ভারত সরকারের অনুমতিক্রমে ভারতের ওপর দিয়ে উড়ে যাচ্ছি তখন মনে পড়লো যাবার সময়ে আমি ক্ষুব্ধ হয়ে ভেবেছিলাম এ কেমন দেশ বিভাজন? একই দেশের এক প্রান্ত থেকে অন্য প্রান্তে যেতে হলে আরেকটা দেশের ওপর দিয়ে যেতে হয়? ছাত্রছাত্রীদের দুখানা মানচিত্র আঁকতে হয়? এবারে আর তা মনে হল না। বরং মনে হল পাক সরকার বেলুচিস্তানের মানুষের ওপরে যেভাবে নিগ্রহ চালাচ্ছে, বেলুচ মেয়েদের ওপরে যে হারে পাশবিক অত্যাচার চালাচ্ছে পূর্ব পাকিস্তানের মানুষের ওপরে এই নৃশংস অত্যাচার করতে পারছে না শুধুমাত্র দুই অংশের মধ্যে এই ব্যবধানের জন্যেই।নইলে হয়তো তাও করতো। এই বিভাজন আমাদের জন্যে শাপে বর হয়েছে বলতে হবে। আমার সেই ভাবনায় বিধাতা বুঝি অলক্ষ্যে হেসেছিলেন। প্লেন যখন তেজগাঁ বিমানবন্দরে নামার আগে চাকা খুলে দিয়েছে তখন সন্ধ্যে নামছে। জানালা দিয়ে তাকিয়ে দেখি গুঁড়ি গুঁড়ি বৃষ্টি পড়ছে। আহা! কত দিন পরে এই বৃষ্টি দেখছি। এ বৃষ্টিকে আদর করে আমরা বলি পুষ্পবৃষ্টি। আমার কর্তা আমার হাত ধরে প্লেনের সিঁড়ি দিয়ে নামতে আমাকে সাহায্য করলো। মাটিতে পা রেখেই আমি জন্মভূমির ধুলি তুলে মাথায় ছোঁয়াতেই মনটা অনির্বচনীয় এক আনন্দে ভরে উঠলো। সিলেটে যাবার জন্যে আমাদের কানেক্টিং ফ্লাইট ছিলো। কিন্তু পি,আই,এর করাচি ঢাকা ফ্লাইট ডিলে হওয়াতে বিমান কর্তৃপক্ষ আমাদের জন্যে হোটেল পূর্বানীতে থাকার ব্যবস্থা করেছিলো। সরাসরি সেখানেই চলে এলাম। বিমান বন্দরে নেমেই আবার নিজের দেশের মানুষ দেখছি,বাংলা কথা শুনছি, রাস্তা দিয়ে যেতে যেতে কতদিন পরে সাইনবোর্ডগুলি আবার বাংলায় দেখছি। দেখছি শেখ মুজিবুর রহমানের নৌকার প্রতীক।যে প্রতীক নিয়ে তিনি বাংলার মানুষকে তাদের অধিকার আদায়ের স্বপ্ন দেখিয়ে চলেছেন। কি যে ভালো লাগছিলো। হোটেলে এসেও বাংলায় কথাবার্তা শুনছি। দীর্ঘ দিন দূর প্রবাসে না থাকলে জন্মভূমির জন্যে এই আকুলতা হয়তো এমন করে অনুভব করতাম না। ডিনারের পরে আমার কর্তা বললো তোমার ওপর অনেক ধকল গেছে তাড়াতাড়ি শুয়ে পড়।কাল খুব সকালে উঠতে হবে। ফার্স্ট ফ্লাইটেই আমাদের সিলেট যেতে হবে। জেগে থাকার ইচ্ছে থাকলেও শরীর চাইছিলো বিশ্রাম। তাই শুয়েই পড়লাম। সকালে উঠে তেজগাঁ বিমানবন্দর থেকে আবার সেই ফকারেই আধ ঘন্টার মধ্যে সিলেট পৌঁছেই দেখি বিমান বন্দরের বাইরে হরিপুর গ্যাস ফিল্ডের গাড়ি আমাদের জন্যে অপেক্ষা করছে। সেই গাড়িতে বসেই দেখছি রাস্তাগুলি নৌকা চিহ্ন নিয়ে সগৌরবে নিজেকে প্রকাশ করছে। দেখতে দেখতেই মেজো ভাশুরের বাসায় এসে উঠলাম। দীর্ঘ সময় পরে আবার সবার সাথে দেখা।ভীষণ ভালো লাগছিলো। চট্টগ্রাম ভার্সিটিতে যখন পড়তাম তখন আমার এই ভাশুরের বড় মেয়ে নমিতা নাইনে পড়তো।আমি আর ও এক সাথেই থাকতাম। এখন সে সিলেট মহিলা কলেজে পড়ে। ওদের সাথে বেশ কয়েকদিন কাটাবার পরে মন অধীর হয়ে উঠলো চট্টগ্রাম যাবার জন্যে। কতদিন বাবা মা,ভাই বোন কাউকেই দেখি না। মা চিঠি লিখতেন আমার ছেলেমেয়েরা সবাই আমার কাছে আছে।মা বলে ডাকে।ডাকে না শুধু আমার একটি মেয়ে।আমি সে চিঠি বুকে জড়িয়ে নিঃশব্দে কত যে কেঁদেছি। আমার কর্তা বললো ডাঃ কিন্তু তোমাকে লম্বা জার্নি করতে নিষেধ করেছেন।তুমি পারবে আবার এই লম্বা ট্রেন জার্নি করতে? আমার কানে তার কোন যুক্তিই ঢুকছিলো না। জোর গলায় বললাম চট্টগ্রাম আমাকে যেতেই হবে। অবশেষে ফিল্ডের ডাক্তার আফিয়া খাতুনের কাছে পরামর্শ নিতে গেলে তিনি আমাকে চেক করে বললেন ঠিক আছে যাক, তবে সেখানে গিয়ে যেন আর বেশি জার্নি না করে। অনেকদিন পরে আবার চট্টগ্রামের উদ্দেশ্যে রাতের ট্রেনে উঠলাম।ট্রেন ছুটে চলেছে ঝিক ঝিক শব্দে আর আমিও যেন ছুটে চলেছি আমার ছোট্ট বেলার ফেলে আসা জায়গায়। কত স্মৃতি যে একসাথে ভিড় করে মনের ভেতরে দাপাদাপি করছে তার ঠিক নেই।তাদের নিয়ে ভাবতে ভাবতে একসময়ে ঘুমিয়ে পড়লাম। খুব ভোরে মেল ট্রেন চট্টগ্রাম রেল স্টেশনে এসে থামলে কুলিদের হাঁকডাক শুরু হয়ে গেলো। আমরা ধীরেসুস্থে নেমেই দেখি চট্টগ্রামের রাস্তার সবখানেও ছোট, বড়,নানা বর্ণের নানা আকারের নৌকার প্রতীক।নৌকাতে যেন সেজে উঠেছে পুরো দেশ। চারিদিকে এতসব নৌকার প্রতীক দেখে মনে হচ্ছিলো। এই প্রতীক বাঙালীর দীর্ঘকালের লালিত এক স্বপ্ন বাস্তবায়নের প্রতীক। সাধারণ বাঙালীর চেয়ে গড়পড়তায় দীর্ঘ,সৌম্যসৌন্দর্য ও ব্যক্তিত্বে অনন্য যে মানুষটি সকলের অন্তরে স্থান করে নিয়েছেন। নাম তাঁর শেখ মুজিবুর রহমান।অভূতপূর্ব তেজোদৃপ্ত এক ভঙ্গীতে তর্জনী তুলে পূর্ব বাংলার মানুষদের ওই নৌকা প্রতীকের মাধ্যমে স্বপ্ন দেখিয়ে বেড়াচ্ছেন। অসাধারণ তাঁর বক্তৃতা দেবার ক্ষমতা। অপূর্ব ভরাট কণ্ঠস্বর। কোন জায়গায় বক্তৃতা দিতে দাঁড়ালেই তাঁর চারপাশে ভিড় করে দাঁড়ায় হাজার হাজার মানুষ। প্রবল ব্যক্তিত্বসম্পন্ন সেই মানুষটিকে চোখে দেখিনি বলে কল্পনায় তাঁকে নিয়ে ভাবতে ভাবতে শহরের প্রান্তে কর্ণফুলী নদীর তীরে কালুরঘাটে এসে নামতেই নদী থেকে ছুটে আসা ঠান্ডা হাওয়ায় আমার প্রাণমন যেন জুড়িয়ে গেলো। এত দিন তপ্ত মরুহাওয়ায় থেকে থেকে এই হাওয়ার পরশ পেয়ে আমার মনে হচ্ছিলো এ যেন আমার মায়ের আদর। বিশাল সেতুটি নদীর দুই তীরকে সংযুক্ত করেছে সেই ব্রিটিশ আমলে। আর এজন্যেই আমাদের পূর্বপুরুষরা তখন থেকেই গ্রাম থেকে শহরে এলে দিনে এসে দিনেই ফিরে যেতে পারতেন। কিন্তু এত বড় একটি সেতু নাম তার ঘাট কেন?আর কালুই বা কে?এই প্রশ্ন যখন আমার কর্তাকে বিয়ের পরে সাম্পানে করে যেতে যেতে একবার জিজ্ঞেস করেছিলাম তখন সে বলেছিলো প্রথম বিশ্বযুদ্ধের সময়ে ব্রিটিশ সরকার বার্মা ফ্রণ্টের সৈন্য পরিচালনা করতে গিয়ে এই নদীর ওপরে একটা সেতু নির্মাণের সিদ্ধান্ত নিলে তাতে বড় বাধা হয়ে দাঁড়িয়েছিলো কালু মাঝি নামে এই ঘাটের এক মাঝি।দূরন্ত সাহসী ও শক্তি শালী সেই কালুর নেতৃত্বে কর্তৃপক্ষ বাধার সম্মুখীন হলেও ব্রিটিশ শক্তির বিরুদ্ধে লড়াই করার খেসারত হিসেবে কিছুদিন পরেই তার মৃতদেহটি সেতু নির্মাণের জায়গায় ভেসে উঠলো। ১৯৩০ সালে সেতুনির্মানের কাজ যখন শেষ হল তখন নৌকা পারাপারে কালুমাঝি নিয়ন্ত্রিত ঘাটটিতে তার প্রভাব প্রতিপত্তির জন্যে পুরো এলাকাটি কালুরঘাট নামে পরিচিতি পায় আর সেতুর নামটিও মানুষের মুখে মুখে কালুরঘাট হয়ে যায়। কালুরঘাটে তখন সাম্পান আর সাম্পান। কিছু ঘাটে বাঁধা আর কিছু কর্ণফুলির জলে ভাসছে। ঘাটে নামার রাস্তা মোটেই ভালো না । আমি জুতো খুলে পাড় থেকে ঘাট পর্যন্ত খুব সাবধানে আমার কর্তার হাত ধরে নেমে সাম্পানে উঠে বসলাম।মাঝিও বদর বদর বলে সাম্পান ছেড়ে দিতেই নদীর ওপরে তরতর করে সাম্পান এগিয়ে চললো। পূর্ব বাংলায় চট্টগ্রাম ছাড়া সাম্পান আর কোথাও দেখা যায় না। চীনা শব্দ সাং পাং থেকেই সাম্পান নামটি এসেছে গঠনও হবহু চীনা সাম্পানের মতোই। সাম্পানের মাঝি একাই দুই হাতে দুই বৈঠায় টান দিয়ে অপূর্ব এক তাল আর লয়ে সাম্পানকে এগিয়ে নিয়ে চলে। এই নদীর হাজার বছরের ঐতিহ্যের এক অন্যতম বাহন সাম্পান।সাগর আর নদীর বিশাল বিশাল ঢেউয়ের তালে তালে নৃত্যের সাথে সাথে সেই সময়ের অকুতোভয় নাবিকেরা সাম্পান নিয়েই ব্যবসা বাণিজ্য করতে যেতেন। কর্ণফুলি আর তার জলে ভেসে চলা সাম্পানওয়ালাদের নিয়ে কত যে গান রচিত হয়েছে যা এখনো শোনা যায়। যেতে যেতে ভাবছিলাম সৃষ্টিকর্তা যেন নিজের হাতে পাহাড়, নদী, সমুদ্র, অরণ্য, সমতল ভূমি ,উপত্যকা , লেক দিয়ে চট্টগ্রামকে সাজিয়ে দিয়েছেন। লুসাই পাহাড়ের বুক থেকে ঝাঁপিয়ে নামা কর্ণফুলির ছুটে চলা জলের দিকে তাকিয়ে ভাবছিলাম সেই পাহাড়ি মেয়েটার কথা যে নাকি এই নদীতে স্নান করতে নামলে কর্নফুলি তার কানের একটি কানফুল খুলে নিয়েছিলো। আর তা থেকেই তার নাম কর্নফুলি।কেমন ছিলো দেখতে সেই মেয়েটি? লুসাই পাহাড়ের কোন জায়গায় তার বাড়ি ছিলো?কানের দুলটাই বা কেমন ছিলো? কালুর ঘাট থেকে আমার শ্বশুর বাড়ির ঘাটে পৌঁছাতে অন্তত তিন ঘন্টার কম না। জোয়ার থাকলে আড়াই ঘন্টা। আমরা চলেছি ভাঁটার টানে। চার পাশে শান্ত সবুজ গ্রাম। নদীর পাড় থেকে কিছু কিছু আবার নুয়ে পড়ে জলের ঢেউয়ের সাথে লুকোচুরি খেলছে। পাহাড় থেকে বাঁশ কেটে নিয়ে বিশাল বিশাল সব বাঁশের ভারা জলে ভাসিয়ে নিয়ে যাওয়া হচ্ছে কর্নফুলি পেপার মিলের জন্যে। জেলেরা মাছ ধরছে, গ্রামের বউ ঝিরা মাটির কলসী কাঁখে কেউ বা জল তুলছে , কেউ বা জল নিয়ে ফিরে যাচ্ছে। দূরন্ত, দামাল ছেলেরা নদীর জলে সাঁতার কাটছে। এ যেন এক পটে আঁকা ছবি। দেখতে দেখতে চলেছি। কর্নফুলি ছাড়াও হালদা সাঙ্গু, মাতামুহুরীও এখানকার বড় নদী।তবে কর্ণফুলি আমার বড় প্রিয় নদী। চট্টগ্রামকে ঘিরে আছে ত্রিপুরা, আসাম, মায়ানমার, মিজোরাম আর দক্ষিনে বঙ্গোপসাগর। যুগে যুগে তাই বানিজ্যের জন্যে এখানে বিদেশিরা ভিড় করেছে। উদার চট্টগ্রামবাসীও সেই থেকে তাদের সাদরে বরণ করে নিয়েছে। এখানকার সাংস্কৃতিক ঐতিহ্য তাই এত প্রাচীন। এখানকার মানুষ একদিকে যেমন ভোজন রসিক আবার সেই সাথে খুব অতিথিপরায়ন। মেজবান তার সবচেয়ে বড় উদাহরণ। ৯৫৩ সালে চন্দ্র বংশীয় রাজা সু লা তাইং চট্টগ্রাম অভিযানে এলে কোন এক অজ্ঞাত কারণে তিনি আর না এগিয়ে একটি স্তম্ভ নির্মান করে যান যার গায়ে লেখা চেত - তে গৌং যার অর্থ যুদ্ধ করা উচিত নয়। এ থেকেই নাকি চট্টগ্রাম শব্দের উৎপত্তি। আবার বিখ্যাত পরিব্রাজক ইবনে বতুতা লিখেছেন পূর্ব বাংলার যে বিরাট শহরটিতে আমরা প্রবেশ করলাম তার নাম সোদকাওয়াং। আর তা থেকেই চট্টগ্রাম। আরাকানের শাসন একসময়ে এখানে প্রবল ছিলো । এখনো চট্টগ্রামে সেই আমলের জমির মাপ কানিকেই মানা হয়। আমি সাহিত্যের ছাত্রী। মনে পড়লো ভার্সিটিতে পড়ার সময়ে চট্টগ্রামের মহাকবি আলাওল, দৌলত কাজি, মাগন ঠাকুরের কথা যাঁরা আমাদের বাংলা সাহিত্যকে সমৃদ্ধ করেছেন। চট্টগ্রামের আবুল ফজল, সৈয়দ ওয়ালিউল্লাহ, আহমদ শরীফ সাহিত্যের ক্ষেত্রে এক একজন রত্ন। আমার কর্তা যখন দূরে পাড়ের দিকে তাকিয়ে বললো আমরা কিন্তু এসে পড়েছি।ওই দেখো খেয়াঘাট দেখা যাচ্ছে। আমি সেদিকে তাকিয়ে বললাম সত্যিই তো! আমি এতক্ষণ কোথায় হারিয়ে গিয়েছিলাম? সাম্পান যে আমার শ্বশুর বাড়ির খেয়াঘাটে এসে ঠেকেছে। এই খেয়াঘাট কোন সাধারণ খেয়াঘাট নয়।বিপ্লবী সুর্যসেনকে তরণী মাঝি নামে একজন মাঝি এই ঘাট থেকেই আনা নেয়া করতেন। মাস্টারদা সুর্য সেনের গ্রাম আমার শ্বশুরবাড়ির পাশের গ্রাম নোয়াপাড়াতে হলেও তাঁর সব কাজ কর্ম গোপনে হত আমার শ্বশুরবাড়ি কোয়েপাড়া গ্রামেই। ঘাট থেকে শ্বশুরবাড়ি মাত্র পাঁচ মিনিটের পথ, প্রায় তিন ঘন্টা সাম্পানের দোলায় দুলছিলাম এবারে গ্রামের বউটি সেজে মাথায় কাপড় তুলে পায়ে চলা রাস্তা দিয়ে হেঁঁটে চললাম শ্বশুরবাড়ির পথে। চলবে।
