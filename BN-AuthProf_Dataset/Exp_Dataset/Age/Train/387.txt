সংগঠন অনেক সময় খ্যাতি-বিনাশের চেয়ে আনন্দে কাজ করার জায়গা হয়। সম্মিলিত প্রয়াস সংগঠনের একক ব্যক্তিত্বের চেয়ে বড় হয়। সংগঠন নেতৃত্ব পরিবর্তনের মাধ্যমে সত্যিকারে গণতান্ত্রিক বিকাশের জায়গা হয়। বয়স মুখ্য নয়, যে দায়িত্বে থাকবে তাকে মান্য করা- এ সৌন্দর্যও সংগঠনের পবিত্রতার মধ্যে পড়ে। কেননা সংগঠন ও সাংগঠনিক দক্ষতা এটা রাজনীতি থেকে শুরু করে জীবনের সর্বক্ষেত্রে লাগে। সব মিলিয়ে যে সংগঠন আমাকে এসব পরখের সুযোগ দিয়েছে- সে বন্ধুসভাকে তা-র জন্মদিনে শুভেচ্ছা । স্বেচ্ছাসেবা সবার জন্য হয় না। মানুষ চেয়েও সে গুণ অর্জন করতে পারে না। বন্ধুসভা আমাকে খ্যাতি দেয়নি, কিন্তু শিক্ষা দিয়েছে সহনশীলতার, স্বেচ্ছায় কাজের, মানবিক মানুষের সর্বোপরি গণতন্ত্রের
এটাকেই বলে 'ফাইন টিউনিং'। সবকিছু একদম সঠিক জায়গায়, সঠিক সময়ে, সঠিকভাবে সম্পন্ন হওয়া।
 আমাদের দেশের মুসলিমরা ইসলামিক শাসন চায়,অথচ ইসলাম মানতে চায় না।আজকের এশার নামাজের ওয়াক্তই তা প্রমাণ করে! অথচ রাতেই বেশ কয়েকটি মৃত্যুর এলান মাইকে কানে এলো! ঈদের খুশিতে হয়তো আমরা আমাদের আবশ্য করনীয় ভুলে যাই কিন্তু মৃত্যু আমাদের ভুলবে না।আর পাপ লিখতেও অবসর নেই বাম কাঁধের ফেরেস্তার! রমজান মাস চলে গেলে সবচেয়ে খারাপ লাগে মানুষ যেই লাউ সেই কদুই হয়ে যায়। মনে হয় মানুষের উপর আল্লাহ রাসুলের আদেশগুলো আগামী রমজান পর্যন্ত রহিত হয়ে গেছে। শেষ রমজানের মাগরিবের পর থেকে এশা পর্যন্ত এসেই কত পরিবর্তন মানুষের। আবার সেহরি খাওয়ার উছিলায় অনেকেই ফজরের নামাজ পড়তো, তার একটা বড় অংশ আজকের ফরজ থেকে অনিয়মিত হয়ে যাবে; আজকে ফজরে মসজিদে গেলেই চিত্রটা দেখবেন। কিন্তু চিত্রটা উল্টো হবার কথা,সবাই ঈদে বাড়ি এসেছে মসজিদে মুসল্লি বাড়ার কথা! আবার ঈদের নামাজে সবাই থাকবে,ঠিক এর পরের জোহরের নামাজে এক কাতার মানুষ থাকে না। আল্লাহ এই রমজানের প্রশিক্ষণ স্থায়ী করে দাও পুরো বছরের জন্য,সারা জীবনের জন্য।
আপনাকে শিক্ষিত করার জন্য নয়, শিক্ষার উদ্ভব ঘটেছিলো রাজনীতিক প্রয়োজনে। শিক্ষা একটি রাজনীতিক আবিষ্কার। রাজনীতিকদের আবিষ্কারের সংখ্যা খুব বেশি না হলেও, এই একটি আবিষ্কারের মাধ্যমেই তারা নিয়ন্ত্রণ নিয়েছেন পৃথিবীর সকল আবিষ্কারের। রাজনীতিকেরা বুঝতে পেরেছিলেন, শিক্ষা মানুষকে প্রশিক্ষিত ও শৃঙ্খলিত করে। প্রশিক্ষণপ্রাপ্ত সুশৃঙ্খল মানুষকে শাসন, ও শোষণ করা সহজ হয়। রাজার যেকোনো আদেশ, নিষেধ, ও ঘোষণাকে তারা সহজে আমলে নেয়। রাজা কী কী চান, ও কী কী চান না, তা শিক্ষিত মানুষেরা, অশিক্ষিত মানুষদের চেয়ে দ্রুত অনুধাবন করতে পারেন। শিক্ষার কাজ কী? এ প্রশ্নের মুখোমুখি আমি বহুবার হয়েছি। শিক্ষার প্রথম কাজ, আমি মনে করি, কোনো রাষ্ট্রে, শিশুদেরকে তাদের পরিবার থেকে বিচ্ছিন্ন করা। বাবা-মা বা সমাজ নয়, রাষ্ট্রই শিশুটির প্রকৃত অভিভাবক, এ রটনাটিকে সত্যরূপে, শিক্ষার মাধ্যমে শিশুদের মগজে ঢুকিয়ে দেয়া হয়। দেশের তরে জীবন দিতে হবে, এ রাজনীতিক ধারণাটি একটি শিশু, শিক্ষা থেকেই প্রথম লাভ করে। রাজনীতিকেরা এটিকে ডাকেন দেশপ্রেম। 

কে কি করেছে এসব নিয়ে কখনো কোনদিনও ভাবিনি ভাবতেও চাইনা।নিজে কি করছি,কিভাবে করছি সেটাই ভাবি সব সময়।অন্যের সমালোচনা করি না,সব সময় নিজেকে নিজে শুদ্ধ করার চেষ্টা করেছি।এটুকু বুঝি নিজে ভালো তো জগৎ ভালো। আশেপাশের মানুষ গুলো সবাই স্বার্থপর।আজ অবদি একজনকেও পেলাম না স্বার্থ ছাড়া কিছু চিন্তা করতে।শুধু আমিই মনে হয় স্বার্থটা চিন্তা করতে পারিনা।ক্ষতি হোক,লোকসান হোক যাই হোক বরাবরই অন্যেরটা চিন্তা করি আগে। চারিদিকে লকডাউন,নিজের ঘরে যেটুকু আছে তা থেকেও অন্যকে দিয়েছি।স্বামীকে না জানিয়েও অনেক কিছু করে ফেলি।আমি এমনই। যখন বুঝতে পারি কেউ সুযোগ নেওয়ার চেষ্টা করছে,যখন বুঝতে পারি কেউ অহেতুক বিনা দোষে অপরাধী করছে,যখন বুঝতে পারি নিজের সম্মান বিলুপ্ত হতে চলেছে।সেখান থেকে নিরবে নিভৃতে সরে আসি,হোক লোকসান।তবে এইটুকু বুঝতে পারি ভালোভাবে,মানুষকে ভালোবাসা,শ্রদ্ধা করা,স্নেহ করাটাই হচ্ছে সবচেয়ে বড় অপরাধ।
ঘুরে আসুন হাজার বছরের হারানো নগরী থেকে পানাম নগরী - যে শহর হারিয়ে গেছে কালের আবর্তে। প্রায় হাজার বছরের এ হারানো নগরী ঢাকার কাছেই নারায়নগঞ্জের সোনারগাঁও থানার অন্যতম দর্শনীয় স্থান।এখানে রয়েছে প্রায় রাস্তার দুধারে ৫২ টি দালান। একসংগে এতো পুরনো দালান কোঠা বাংলাদেশের আর কোথাও দেখা যায়না। ওয়ার্ল্ড মনুমেন্ট ফাউন্ডেশন একে ১০০ টি স্থাপনার মধ্যে অন্যতম একটি বলে উল্লেখ করেছেন। এর অনন্য স্থাপত্যশৈলি আপনাকে মুগ্ধ করবে। ঢাকা থেকে দিনে গিয়ে দিনে ফিরে আসার জন্য অন্যতম দর্শনীয় স্থান। 
আমার বড় দাদী (মুরাদ, ফরহাদ, রকিব, সুমন কাকার মা) আল্লাহর মেহমান হয়ে গেছেন। ইন্না নিল্লাহি ওয়া ইন্না ইলাইহি রাজিউন। মরহুমার জানাজা বাদ যোহর আদিয়াবাদ দঃ পাড়া কবরস্থান সংলগ্ন ঈদগাহ মাঠে অনুষ্ঠিত হবে।
দেশ জুড়ে হেফাজতিদের সন্ত্রাস দেখে মনে পড়ছে ১৯৯৩/১৯৯৪ সালে হেফাজতিদের বাবারা কী করে সন্ত্রাস করেছিল, সেসব কথা। ফতোয়া জারি হয়েছিল আমার বিরুদ্ধে, মাথার দাম ঘোষণা করা হয়েছিল। এর আগে দেশের কোনও লেখকের মাথার দাম ঘোষণা হয়নি। খুব স্বাভাবিক ভাবে ঘটনাটি আশংকাজনক। এদিকে তো আমাকে ফাঁসি দেওয়ার দাবি জানিয়ে মিছিল চলছেই, মিছিল দিন দিন দীর্ঘ হচ্ছে। ২৫ হাজার থেকে ৫০ হাজার, ৫০ হাজার থেকে ১ লাখ, ১ লাখ থেকে ৩ লাখ লোক 'ফাঁসি চাই, দিতে হবে' বলে চেঁচিয়েই যাচ্ছে। সরকারের ওপর ভরসা করতে পারছে না, তখন আমাকে যে করেই হোক হাতের কাছে পেতে চাইছে তারা, নিজেরাই আমাকে ফাঁসিতে ঝোলাবে। হরতাল ডাকছে, বাস ট্রাক ভেঙে চুরে সর্বনাশ করছে। ভয়ংকর তাণ্ডব চালাচ্ছে। গাড়ি ঘোড়া বন্ধ, বাস ট্রেন বন্ধ, দোকান পাট বন্ধ, অফিস আদালত বন্ধ, ইস্কুল কলেজ বন্ধ। গোটা দেশ তখন তাদের নিয়ন্ত্রণে। সরকার হেফাজতিদের বাবাদের বিরুদ্ধে কিছুই করেনি, বরং আমার বিরুদ্ধে উল্টে মামলা করলো। হেফাজতিদের বাবাদের ধর্মীয় অনুভুতিতে নাকি সুড়সুড়ি লেগেছে, সুড়সুড়ি কেন লাগলো, সেই জন্য আমার বিরুদ্ধে জারি হলো গ্রেপ্তারি পরোয়ানা। আজ ২৭ বছর আমাকে নির্বাসন দণ্ড দিয়ে রেখেছে খালেদা-হাসিনা সরকার। শুধু তাই নয়, হেফাজতিদের বাবাদের জনপ্রিয়তা দেখে রাজনৈতিক দলগুলো তাদের নিজেদের দলে টানতে লাগলো। ফতোয়াবাজ মোল্লাদের কে কার দলে নেবে এ নিয়ে রীতিমত কাড়াকাড়ি পড়ে গেল। বিজ্ঞ রাজনীতিকরা সেই সন্ত্রাসীদের সংসদ সদস্য পর্যন্ত বানিয়েছিলেন। রাজনীতিকদের ক্রাইমের ফল ভোগ করবে না দেশ? এই তো ভোগ করছে। আগুন জ্বলছে দেশে। অপরাধীদের শাস্তি না দিয়ে নিরপরাধ এক লেখককে শাস্তি দিয়েছে দেশ। অপরাধীরা অপরাধী পয়দা করেছে। জঙ্গি জি*হাদিতে আজ দেশ ছেয়ে গেছে। মুশকিল হলো, রাজনীতিকরা কর্মফল ভোগ করেন না, তাঁরা আরামে আয়েশেই জীবন যাপন করেন। দেশ রসাতলে গেলে দুর্ভোগ কেবল জনগণের। ভাবছি ২৭/ ২৮ বছর আগে যখন মৌলবাদিদের উত্থান হয়েছিল, তখন যদি তাদের বোরাকের ডানাটা কেটে দেওয়া হতো, তাহলে তারা এত আসমান জুড়ে উড়তে পারতো না। মাটির পৃথিবীতে পা রেখে চললে এত কুলাঙ্গারকে জন্ম দিত না।
'আমি অমুক.. কাজ করছি তমুক নিয়ে!' এই বাক্য জানেন না এমন ফেসবুক ইউজার নাই বোধহয়। সাথে থাকবে পণ্যের ছবি। এটুকু পর্যন্ত ঠিক আছে। কিন্তু প্রত্যেক পোস্টে সাথে নিজের একটা ছবি জুড়ে দেন কেন আপুরা? জানলাম, একে বলে সেল্ফ ব্র‍্যান্ডিং। এবার আমার ব্যাঁকাত্যাড়া মন প্রশ্ন করে বসলো, সেল্ফ ব্র‍্যান্ডিং শুধু মেয়েদেরই লাগে? ভাইদের পোস্টে তাদের চাঁদবদনের তো দেখা পাই না। কিছু বিখ্যাত গ্রুপের ব্যানারে শুধু নারীদের ফটোই স্থান পায় কেন? তাহলে কি... পণ্য বিক্রেতা নারীরা নিজেকেই পণ্য বানিয়ে ফেলছেন? 🤔
আমার ফ্রেন্ডলিস্টে কি কেউ আছেন মেরিনারদের এই ব্যাপারটায় দৃষ্টিপাত করতে পারেন? মারুফ ভাই আমার রক্তের সম্পর্কের না, কিন্তু খুব আপন একজন। আমার ছোট ভাইয়ের সমবয়সী। তাই আমার চোখে উনি আপন ভাইয়ের মতোই। আমার এক কাজিনও আছে এই পেশায়। নাম রাব্বি। ওকে আর মারুফ ভাইকে আমি এক কাতারে দেখি। আমার এই দুই ভাই অনেক গুরুত্বপূর্ণ একটা পেশায় শ্রম দিয়ে যাচ্ছে এই প্যান্ডেমিক সিজনে। অন্যরা যেখানে বাসায় বসে অফিস করার সুযোগ পাচ্ছে, দিনশেষে বাসায় ফিরতে পারছে পরিবারের কাছে, তারা দিনের পর দিন পরিবার পরিজন থেকে দূরে দেশের খুব গুরুত্বপূর্ণ একটা পেশায় নিয়োজিত। অথচ তাদের কোনো আলাদা ক্যাটাগরি নাই করোনা ভ্যাকসিনের ক্ষেত্রে। এটা কোনো কথা?
এমন একটা ভাব!! সব দোষ ম্যাজিস্ট্রেটের, সব দোষ বিচার বিভাগের। আমরা সবাই স্বাধীন বিচার বিভাগ চাই। আপনিও চান আমিও চাই। যদি চাই তবে আইনমন্ত্রীর কাছে কেন গিয়েছিলাম? আবার জাতির বিবেক সেজে তা ফলাও করে প্রচারও করছি। তথ্যমন্ত্রী, পররাষ্ট্রমন্ত্রী বা জনাব ওবায়দুল কাদেরের কাছ থেকে কেন বক্তব্য আদায় করে নিলাম? সেইটা স্বাধীন বিচারবিভাগের উপর হস্তক্ষেপের চেষ্টা নয়তো!! বিচার বিভাগ যদি তার ইচ্ছামত কাজ করে, তাহলে আইনমন্ত্রী, তথ্যমন্ত্রী, পররাষ্ট্রমন্ত্রী বা যোগাযোগ মন্ত্রীর কি ক্ষমতা থাকতে পারে একজন বিচারকের উপর? আসলে নিজেদের বিষয় হলে আমরা কেউই স্বাধীন বিচার বিভাগ চাইনা, সবাই আমরা নিজেদের প্রয়োজনে বিচার বিভাগের উপর ক্ষমতা প্রয়োগের মানসিক বিকারে আক্রান্ত!! সাংবাদিক হিসাবে আপনাদের সবচেয়ে বেশী আস্থা রাখা উচিৎ ছিল শুধুই বিচারবিভাগের উপর। আমাদের অভিজ্ঞতা আছে হাইকোর্টে শুধু একটা জামিন শুনানীই পরপর তিন সপ্তাহের পরপর তিন দিন শুনানি করেছি, একেক দিন বিচারক দেখতে চেয়েছেন এই কাগজ সেই কাগজ এনেও দেখিয়েছি এই কাগজ সেই কাগজ, তারপর কোর্ট একই দরখাস্ত শুনতে চেয়েছেন ২ মাস পর তারপরে আবার দুই মাস পরে শুনতে চেয়েছেন সর্বশেষ দরখাস্ত নামঞ্জুর, অসুবিধা কি হয়েছে? রবিবার আদেশ দিলে সমস্যা কি হয়েছে? নামঞ্জুর করলেও? সমস্যা কি হয়েছে বিচারক কি পত্রিকা পড়ে, টকশো দেখে আদেশ দিবেন নিশ্চয়ই নয়, উনি উনার সামনে যা কিছু উপস্থাপন করা হবে তা দেখে নিজে সন্তুষ্ট হয়েই আদেশ দিবেন। পক্ষে গেলে জিন্দাবাদ বিপক্ষে গেলে বিচারবিভাগ মূর্দাবাদ। যারা চাইলেই আইনমন্ত্রী, তথ্যমন্ত্রী, পররাষ্ট্রমন্ত্রী, যোগাযোগমন্ত্রী বা প্রধানমন্ত্রী পর্যন্ত যেতে পারেন তাদের কাছে কি আর একজন ম্যাজিস্ট্রেটরে মানুষ মনে হয়!!
এই রকম যা খুশি তাই করা এক ভয়ংকর হার্মাদ এর সাথে আমাদের বসবাস। আজ দুপুরে, বাথরুম থেকে এসে দেখি চার হাত পায়ে ডায়াপার গলিয়ে দিয়ে, মাথায় হাফপ্যান্ট পড়ে অদ্ভুত জন্তু সেজে ঘর জুড়ে লাফাচ্ছে! আজকে হাসপাতালে ওটিতে দাঁড়াবো, ঠিক আগ মুহুর্তে ওর মার ফোন। শোনো তোমার মেয়ে আজকে কি করছে ( দুষ্টুমি করলে, সে আর আমাদের মেয়ে থাকেনা, কেবল আমার মেয়ে হয়ে যায়) এলোমেলো দাগ দিয়ে সব বই নষ্ট করেছে? ওয়ারলেস কিবোর্ডটা আবার ভেঙে ফেলেছে? আলমিরা থেকে সব কাপড় বের করেছে? গার্ডেনের কেবল হতে থাকা গাছ গুলো উপড়ে ফেলেছে? দরজা খোলা ছিলো, দৌড়ে বাইরে চলে গেছে? আরো হাজার রকমের সম্ভাবনা মাথায় ঘুরছে আমার। কি করছে? ওর মা বললো, আজ সকালবেলা ঘুম থেকে উঠে দেখি ইউসরা পাশে নাই। আমি তো ভয় পেয়ে গেছি, গেলো কোথায়! দৌড়ে নীচে নেমে দেখি, ফ্রিজের সামনে একটা চেয়ার রাখা! আর ও ডাইনিং টেবলের সামনে চেয়ারে বসে একটা ছোট বাটিতে নুডল নিয়ে বসে এঁকা এঁকা খাচ্ছে! সকাল বেলা ঘুম থেকে উঠে, নীচে গিয়ে একটা চেয়ার টেনে চেয়ারের উপর দাঁড়িয়ে সে ফ্রিজ খুলে নুডল এর বক্স বের করেছে। তারপর সেখান থেক বাটিতে নুডলস ঢেলে নিয়ে একা একা বসে চামচ দিয়ে খাচ্ছে! ওর মা রীতিমতো ভুত দেখার মতন চমকে উঠেছে মেয়ের কান্ড দেখে । তিন বছরের বাচ্চা যে এই রকম একটা কাহিনী করতে পারে, জিনিসটা সে আসলে হজমই করতে পারতেছেনা। এইরকম আনপ্রেডিক্টেবল একটা মানুষ আমাদের সাথে থাকে। ( ডাক্তার হিসেবে একটু হালকা জ্ঞান বিতরণ করিঃ ছোট মানুষকে আসলে ছোট বলে, উলু বুলু বাবু, শুধু আদর আদর পুতুল ভাবার কিছু নাই। এদের খুব সিরিয়াস পার্সোনালিটি আছে। অবজার্ভেশন আছে। একেক বাচ্চা একেক রকমের। একেক চিন্তার, একেক ফিলোসফির। একেক বাচ্চার একেক রকমের রং পছন্দ, একেক রকমের বই পছন্দ। একেক রকমের কথা বলে কাজ করে। এরা একেক জন একেক রকমের খেলা খেলে। আমাদের দেশে আমরা খুব ব্লান্ট ভাবে বাচ্চাদের সাথে কথা বলি, যোগাযোগ করি। ওদের সাথে আমাদের আসলে বড়দের মতই গুরুত্ব দিয়ে কথা বলা উচিৎ। উচিৎ আহ্লাদ না করে কথা বলা। স্বাভাবিক স্বরে কথা বলা। ও কিন্তু আপনার প্রত্যেকটা কর্মাকান্ড খুব সিরিয়াসলি অব্জার্ভ করছে। )
আজ মাওয়া ঘাটের ভিডিও দেখার পর থেকে করোনা ভাইরাস ভয়ে ১৪ দিনের কোয়ারেন্টিনে আছে
যা বুঝলাম করোনা ভাইরাসে টুডে অর টুমরো আক্রান্ত হতে হবে সবারই, মানে আর ৫টা ভাইরাসের মতোই কিন্তু প্যানিক হওয়া চলবেনা। তবে সতর্ক থাকতে হবে এবং প্রার্থনা করতে হবে এই মহামারির সময় যাতে আক্রান্ত না হন, এই মুহুর্তে মেডিক্যাল সাপোর্টটা ঠিকমতো পাওয়া যাবেনা, সেটা আপনি পৃথিবীর যে দেশেই থাকেননা কেনো!
রাষ্ট্রীয় স্বয়ংসেবক সংঘের প্রথম সরসঙ্ঘচলক, পরম পূজ্য শ্রী কেশব বলিরাম হেডগেওয়ারজির প্রয়াণ দিবসে জানাই তাঁর প্রতি বিনম্র শ্রদ্ধা। তাঁর আদর্শ সর্বদা আমাদের জন্য অনুপ্রেরণা হয়ে থাকবে।
ক্ষোভ টা শুধু তাদের উপর যারা মেসেঞ্জার গ্রুপে এড হয়েও ক্লাস করেনা এবং যাদের দিনের পর দিন নক করার পরও ক্লাস না করার কোন সদুত্তর দেয়না। বাকি যারা নিয়মিত ক্লাস করেছ তাদের এক্ষেত্রে আমি বঞ্চিত করবোনা। আমার রেগুলার কেমিস্ট্রি ব্যাচে ওদের জয়েন করিয়ে নিব। ওখানেও ফ্রিতে তোমাদের ক্লাস করার সুযোগ দিব। আমার সাথে থাকা অন্য সন্মানিত শিক্ষকমণ্ডলী কে অনুরোধ করবো যাতে ওনারা নিজ নিজ গ্রুপে উক্ত ছাত্র ছাত্রী দের ফ্রি তে ক্লাস করার সুযোগটা দেন। অবশ্য এটা একান্তই সন্মানিত শিক্ষকদের নিজস্ব সিদ্ধান্ত।। নিয়মিত শিক্ষার্থীদের তালিকা প্রদানে তৌফিক ইমতিয়াজ দিহান কে দায়িত্ব দেওয়া হলো।। সাপ ও মরল লাঠি ও ভাঙতে হলোনা। আর তাতে আমিও মানসিক ভাবে শান্তিতে থাকবো।। প্যানেলে থাকা শিক্ষকবৃন্দের মতামত চাই। ভুলত্রুটি ক্ষমাসুন্দর দৃষ্টিতে দেখবেন।।
সমবয়সী বা আমার চেয়ে কম বয়সীদের মধ্যে একটা ব্যাপার প্রকট ভাবে দেখি। রিএক্টিভনেস! অনেকেই অনেক সময় অনেক কিছু জানতে চায় বা শিখতে চায়। যিনি সত্যি সত্যি কাউকে কিছু শেখাতে চান তিনি শিক্ষার্থীকে ক্রিটিকালি ফীডব্যাক দিবেন। প্রতিটা ভুল চোখে আঙুল দিয়ে দেখাবেন। একজন মোটিভেটেড লার্নার সেই ফীডব্যাক গুলো একনলেজ করবেন। ২০১৬ সালে ব্র‍্যাকে এমপিএইচ করার সময় আমাদের কিছু কিছু গ্রুপ প্রেজেন্টেশান এর সময় টিচাররা এমন ভাবে ফীডব্যাক দিতেন কখনো কখনো মনে হতো লজ্জায় মাটিতে ঢুকে যাই। এখন বুঝি, পাবলিক হ্যালথের পড়াশোনা দু'কলম যা শিখেছি সেটা ব্র‍্যাকে কঠিন সেই এক বছরের জন্য। যে ভুলগুলো একবার করেছি সেগুলো আর রিপিট করিনি। ব্র‍্যাক তার স্টুডেন্টদের কর্মক্ষেত্রে জটিল এনভায়রনমেন্ট হ্যান্ডেলে দক্ষ করে গড়ে তোলে। এক সাথে কাজ করে বা কাজ শিখতে চায় এদেরকে যদি ভুল ত্রুটি ধরায়ে দিই বা ক্রিটিকাল ফীডব্যাক দিই এরা এমনভাবে বিহ্যাভ করে যেন ফীডব্যাক দেয়াটা মস্তবড় অপরাধ! ভুল ধরিয়ে দেয়ার মতো মহাঅন্যায় যেন আর নেই। যিনি ভুল ধরিয়ে দেন তার সাথে আচরণ পালটে যায় মূহুর্তেই। যেন তার চেয়ে বড় শত্রু আর কেউ নাই। আমার অবাক লাগে। এতো রিএক্টিভনেস নিয়ে এরা আগাবে কীভাবে? বাঙালি কি জাতিগতভাবেই সমালোচনা নিতে পারেনা?
অনেকদিন ধরেই আফগানিস্তানের পাগড়ী কালেক্ট করার চেষ্টা করছি, কোন লিংক পাইনি। আব্বা আফগানিস্তানে অনেকদিন কাজ করেছেন, তখন শখ হয়নি, তখন বললে নিয়ে আসতে পারতেন হয়তো। একটা পাকোল এনেছিলেন, যা পরতে অনেক শীত প্রয়োজন হয়। এখন পাগড়ির সেই ইচ্ছা আবার সতেজ হয়ে উঠেছে। কারো কোন লিংক থাকলে দিয়ে বাধিত করবেন।
১৭ রামাদান। ২য় হিজরীর ১৭ রামাদান। বদরের যুদ্ধ। সত্য আর মিথ্যার মাঝে পার্থক্য গড়ে দেওয়ার দিন। আল ইয়াওমাল ফুরক্বান! আল্লাহুম্মানসুরনা ‘আলাল ক্বাওমিল কাফিরীন!
- বিয়ের সম্পর্ক যৌবনের সাথে💕 - ক্যারিয়ারের সাথে নয়🥰 - টাইমলি ম্যারেজকে “হ্যা” বলি, আর বিবাহ বহির্ভূত সকল রিলেশনশিপকে “না” বলি 😍 - শায়েখ মিজানুর রহমান আজহারী ❤️'
আজ কিশোরদের মামলার ধার্য তারিখ ছিল। কিশোর হাইকোর্ট থেকে জামিনে মুক্ত হওয়ার পর প্রথম আদালতে উপস্থিতির দিন। চিকিৎসাধীন থাকাবস্থায় চিকিৎসকের অনুমতি নিয়ে তিনি আজ আদালতে হাজির হন। আমরা প্রয়াত মুশতাক আহমেদ এর স্ত্রীর পক্ষ থেকে তার কাছ থেকে জব্দ করা সকল আলামত ফেরত চেয়ে একটি দরখাস্ত দিয়ে শুনানী করেছি মহানগর হাকিম আদালতে। মালিকানা যাচাই শেষে দশদিন পরে আদেশ দেবেন জানিয়েছেন বিজ্ঞ ম্যাজিস্ট্রেট। একই মামলার অভিযুক্ত মিনহাজ মান্নান এর পক্ষে নিয়োজিত আইনজীবী স্থায়ী জামিনের আবেদন করেন যা মনজুর হয়। অপর অভিযুক্ত দিদারুল ইসলামকে মামলার তদন্তকারী কর্মকর্তা পুনরায় জিজ্ঞাসাবাদের অনুমতি চেয়ে আবেদন করলে তার নিয়োজিত আইনজীবি উক্ত দরখাস্ত শুনানীর জন্য সময় প্রার্থনা করেন। আদালত তার আবেদন নামনজুর করে দরখাস্ত ফেরত দিয়ে দেন। পরে আমি আদালতের অনুমতি নিয়ে দিদারুলের বিষয়ে আদালতে বক্তব্য উপস্থাপন করি এবং আদালত সন্তুষ্ট হয়ে পুনরায় জিজ্ঞাসাবাদের দরখাস্ত নামনজুর করে কেবল মিনহাজ মান্নানকে জিজ্ঞাসাবাদের আদেশ দেন। পরবর্তীতে অভিযুক্ত কিশোর বিজ্ঞ মহানগর দায়রা জজ আদালতে তাঁকে নিরাপত্তা বাহিনীর হেফাজতে নির্যাতনের বিষয়ে বক্তব্য প্রদান করার ইচ্ছা ব্যক্ত করায় আদালত দুপুর ১.২৫টার সময় শুনানী শুরু করেন। শুরুতে ২০১৩ সনের নির্যাতন এবং হেফাজতে মৃত্যু নিবারণ আইনের সংশ্লিষ্ট ধারা নিয়ে আলোচনা হয়, পরে অভিযুক্ত কিশোর সবিস্তারে তাঁকে নির্যাতনের বর্ণনা দেন আদালতের কাছে। আদালত শুনানী শেষে বিস্তারিত আদেশ দেয়ার জন্য অতিরিক্ত সময় লাগবে বলে অবহিত করেন কিশোরের আইনজীবিকে। ২০১৩ সনে আইনটি হওয়ার পর সম্ভবত এই প্রথম কোন নির্যাতনের শিকার হওয়া ব্যক্তি আদালতে সরাসরি অভিযোগ দায়ের করলেন। 
সুপ্রভাত। কয়েকদিন আগে আমার এক বন্ধু বিবাহ করলেন। করোনাকালের ‘জরুরি বিবাহ’, খুবই সংক্ষিপ্ত আয়োজন। বিবাহ আনন্দের ব্যাপার, কিন্তু মোনাজাত করতে গিয়ে আমার কান্না পাচ্ছিলো। ভাবছিলাম মানব অসহায়ত্বের কথা। আমার বন্ধুটি রাষ্ট্র ব্যবস্থার পক্ষে না। এবং বোধ করি ধর্ম ব্যবস্থার পক্ষেও না। কিন্তু সে এখন অসহায়। বিবাহ করতে গিয়ে রাষ্ট্র এবং ধর্ম দুটিরই শরণ নিতে হচ্ছে তাকে। বিবাহের এক অংশ ধর্মের হাতে, অন্য অংশ রাষ্ট্রের হাতে। ধর্মকে রাষ্ট্র থেকে পৃথক করার জন্য এবং রাজনীতিতে ধর্মের ব্যবহার নিষিদ্ধ করার জন্য প্রচুর লেখালেখি করেছি একসময়। এখন বুঝতে পেরেছি ধর্ম ও রাষ্ট্র পৃথক ছিল না কোনো কালেই, ভবিষ্যতেও এই দুটি পৃথক হওয়ার কোনো সম্ভাবনা দেখা যাচ্ছে না। রাষ্ট্র ও ধর্ম এক ছিল প্রাচীনকাল থেকেই। রাষ্ট্র গঠিত হয়েছে ধর্ম দ্বারা। ধর্ম বিস্তার লাভ করেছে রাষ্ট্র দ্বারা। বিষয়টি সকলের কাছেই স্পষ্ট হবে ইসলামের ইতিহাস পাঠে। পৃথিবীতে এখন পর্যন্ত যত ধর্মীয় আন্দোলন হয়েছে তার সঙ্গে রাজনীতি যুক্ত ছিল এবং যত রাজনৈতিক আন্দোলন হয়েছে, তার সঙ্গে ধর্ম যুক্ত ছিল। ইউরোপ আমেরিকায় বাহ্য দৃষ্টিতে রাষ্ট্র ও ধর্ম পৃথক দেখা যায় বটে। কিন্তু পর্দার আড়ালে ধর্ম ও রাষ্ট্র পৃথক তো নয়ই, বরং এক। প্রমাণ: ঐসব দেশে মসজিদ মন্দির গীর্জা নির্মাণ করা যায় না রাষ্ট্রের অনুমোদন ও সহযোগিতা ছাড়া এবং রাষ্ট্রপতিদেরকেও শপথ নিতে হয় ধর্মশাস্ত্রে হাত রেখে। বিচারক হলো ধর্মাবতার। মাই লর্ড- রাষ্ট্রও, ধর্মও। কর্মদাতাও মালিক। ঈশ্বরও মালিক। রাজাও প্রভু। ঈশ্বরও প্রভু। ধর্ম কেউ মানুক বা না মানুক, জীবনের সঙ্গে তা লেপ্টে থাকে। রাষ্ট্র তো বটেই। কারণ, ধর্ম ও রাষ্ট্র উভয়েরই লক্ষ্য, উদ্দেশ্য ও কর্মসূচি এক- মানুষকে শাসন, শোষণ ও নিয়ন্ত্রণ করা। তুমি কোথায় যাও, কি কর, কি চিন্তা কর, কি বল, কি লেখ ইত্যাদি সবদিকে ধর্ম ও রাষ্ট্রের সমান নজরদারি। সমগ্র মহাবিশ্বে যা কিছু আছে সবই স্বাধীন। সবাই স্বাধীন। শুধু মানুষ স্বাধীন না। পাখিরা খাদ্যের সন্ধানে এক দেশ থেকে আরেক দেশে উড়ে যায়, ভিসা লাগে না। যেমন খুশি গান গায়- সমস্যা নেই। কাকের বাসায় কোকিল ডিম পাড়ে, তাতেও সমস্যা নেই। সব সমস্যা শুধু মানুষের বেলায়। কেন? কারণ, মানুষ নিজেই চয়ন করেছে তার পরাধীনতা। মানুষ তার মাথা বেচে দিয়েছে রাষ্ট্রের কাছে। এবং অবশ্যই ধর্মের কাছে। তাই এখন বিবাহ করতে ধর্ম লাগে, তালাক দিতে আদালত পর্যন্ত দৌড়াতে হয়। রাষ্ট্র বলছে: জন্ম হলে জন্মের সনদ নাও। ১৮ হলে ভোটার আইডি নাও। মৃত্যু হলে মৃত্যুর সনদ নাও। ধর্ম বলছে: সব কাজে মোল্লা, পুরোহিত ডাকো। মোল্লা ডাকবে- মোল্লা তৈরী করবে না, তা তো হয় না! তাই অসংখ্য মোল্লা তৈরীর কাজটি দেদারসে করে দিচ্ছে রাষ্ট্র। একদিকে রাষ্ট্র ধর্ম ইসলাম। অন্যদিকে ধর্মনিরপেক্ষতা। না, সাংঘর্ষিকতা নেই কোথাও। কারণ, ধর্মের বিরুদ্ধে কিছু বলা যাবে না, রাষ্ট্রের বিরুদ্ধেও কিছু বলা যাবে না। ধর্মদ্রোহী ও রাষ্ট্রদ্রোহীর শাস্তি ভয়ঙ্কর। আমি মানুষ, কিন্তু মুক্ত চিন্তা করার অধিকার আমার নেই। খাঁচায় বন্দী পাখি মুক্তির আনন্দে গান গায় না। পাখি বুঝতে পারে এটি খাঁচা। কিন্তু মানুষের কি হলো? মানুষ তো খাঁচার ভেতরে থেকেই মুক্তির গান গাইছে। গভীর অন্ধকারে নিমজ্জিত থেকেও যদি কেউ আলোর মধ্যে থাকার দাবি করে, তবে সে কেমন অন্ধকারে আছে, কে জানে? অন্য সকল জীবের মতো মানুষের ভেতরেও রয়েছে স্বাধীনতার স্পৃহা। মানুষ হিসেবে মানুষের দায় একটিই- স্বাধীনতা লাভ করা, যে স্বাধীনতা মানুষের জন্মগত অধিকার। - ড. এমদাদুল ড. হক
গুলিস্তান পার্ক এবং এর আশপাশের এরিয়াতে গতকাল আর আজ ১৩o জনকে খাওয়াতে পেরেছি আমরা। আমাদের নিজেদের তোলা অর্থ আর চাল,ডাল, আলু। বাঁচার জন্য। ৪৫০ টাকায় এক সপ্তাহ। এর সহায়তায় এই খাবার আমরা ব্যবস্থা করেছি। কোন আহামরি খাবার নয়। একদম বেসিক ডিম ভাত এবং ডিম খিচুড়িই খাওয়ানো হচ্ছে এই পথশিশু, শ্রমজীবী এবং ভাসমান মানুষদেরকে। আরো কিছু অর্থ এর মধ্যে উঠেছে। একজন বড় ভাই, r আপুসহ অচেনা কিছু শুভাকাংখী এবং পথের ইশকুল এর রেগুলার কিছু ডোনারদের সহায়তায় আমাদের আগামী তিনদিনের এই খাদ্য কর্মসুচির সংস্থান হয়েছে। লকডাউন আছে আরো এক উইক। বাড়বে কিনা জানিনা। তবে লকডাউনের পুরোটা সময় জুড়ে আমরা এই খাদ্য কর্মসুচি চলমান রাখব সেই চেষ্টাই করছি। আমাদের রান্নাকরা খাবার পাঠাতে পারেন। আমাদের ভলান্টিয়াররা যেয়ে রান্না করা খাবার নিয়ে আসবে। আবার চাল, ডাল কিনে সহায়তা করতে পারেন এই কাজে। এছাড়াও করতে পারেন আর্থিক সহযোগিতা। প্রতি জন খাবার পিছু আমরা ধরেছি ৩o টাকা করে। আর্থিক সহযোগিতা দিতে সহায়তা করুন
অসভ্যতার নাম মৃত্যুর মিছিল পাশ কাটিয়ে আইপিএল চালানো। অসভ্যতার স্বরুপ হচ্ছে কর্মহীনে খাদ্য সহায়তা না দিয়ে অপরিকল্পিত লকডাউন দেয়া। অসভ্যতার লক্ষ্মণ হচ্ছে দেড় বছরেও স্কুল-কলেজ, পাব্লিক প্লেস, গণ পরিবহন, দোকান ও ব্যবসার জন্য স্বাস্থ্য বিধিমালা প্রণয়ন করতে না পারা। অসভ্যের চর্চা হচ্ছে স্বাস্থ্যবিধিমালার তোয়াক্কা না করে শপিংমলে ঘুরতে যাওয়া।
আমার বইটা রকমারীতে পাওয়া যাচ্ছে। যারা ভালোবেসে লিঙ্ক চেয়েছিলেন তাদের জন্য লিঙ্ক দিলাম ❤️ যারা যারা এই অধমের বই কিনবেন, হাতে পাবার পর দয়া করে বই সহ একটা ছবি ইনবক্স করবেন। 🙂
৮ই ফাল্গুন ১৩৫৯, ভাষার জন্য রক্ত ঝড়া দিন এখনও বাংলা অসহায়, বাড়ছে শুধুই ঋণ! শহীদরা যখন জিজ্ঞাসিবে কেন দিয়েছিলাম রক্ত? তখনও মুনাফেকরা বলবে, আমরাই বাংলার ভক্ত! - চাচু চাচু আজ কত তারিখ? - আজ হচ্ছে ৮ ই ফাল্গুন, ১৪২৭ বাংলা সাল। - যা! তুমি জানোই না তাহলে। আজ হচ্ছে ২১ শে ফেব্রুয়ারি। ১৯৫২ ইং সালের এই দিনে নাকি বাঙালিরা ভাষার জন্য রক্ত দিয়েছিলো ? এজন্যই নাকি প্রতি বছর এই দিনে স্থানে স্থানে ইটের পাটাতনে পুষ্প প্রদান করা হয়। - হুম ঠিকই বলেছ আমার প্রিয় ভাতিজা। ফাল্গুনের ৮ তারিখের এই দিনে ভাষার জন্য রক্ত দিয়েছিলো সাহসী যুবারা এটাও যেমন ঠিক তেমনি পরবর্তী কালের পা-চাটারা এই দিন টিকেই উৎসবের মাধ্যমে পালন করে কাজেই আজকের দিনটি বাংলা ভাষাকে দাসত্বের শিকল পড়িয়ে ইট-সুরকির খাম্বায় পুষ্প প্রদানের মাধ্যমে নিজেদের এবং যারা শহীদ হয়েছিলো তাদের আত্মমর্যাদা ভুলন্ঠিত করারও দিন। - চাচা তুমি কি সব আবোল তাবোল বকছো! তুমি এতো বলছো পারলে বলতো দেখি বাংলা কত সাথে আজকের দিনটি সংঘটিত হয়েছিলো? - ভাতিজা লজ্জার কথা হলো ভুলে গেছি। আমিতো এখন দাসদের দাসে পরিণত হয়েছি, হয়তো কিছুদিন পর ৮ই ফাল্গুনের কথাও ভুলে যাবো! আমিতো দাস হয়েছি তুই আর তোদের প্রজন্মও আমাদের মতো দাসে পরিণত হবি এটা পছন্দ করি না। শুধু বছরের একটি দিন না, শুধু কাগজে কলমেই না প্রতিটি ক্ষেত্রে বাংলাকে প্রতিষ্ঠা করতে এখনো অনেক কাজ করতে হবে যা একমাত্র সম্ভব দাসত্ব পরিত্যাগ করে বিদ্রোহ করার মাধ্যমে। আর মনে রাখিস যেখানে বিদ্রোহ সেখানেই ঝড়বে খুন! - কি যে বলো চাচা, বিদ্রোহ করতে যেয়ে আমি যদি রক্ত ঝরাই তাহলে আমার বাবা-মা এবং তোমাকে দেখবে কে?
আলহামদুলিল্লাহ।সব মহান আল্লাহ তায়ালার নিয়ামত ও রহমত।তিনিই সব ঠিক করে রেখছেন।আপনার দরবারে লাখো শুকরিয়া।
বীর মুক্তিযোদ্ধাদের মৃত্যুর পর গার্ড অব অনার দেওয়ার ক্ষেত্রে নারী উপজেলা নির্বাহী কর্মকর্তাদের (ইউএনও) বিকল্প চেয়েছে মুক্তিযুদ্ধবিষয়ক মন্ত্রণালয়–সম্পর্কিত সংসদীয় কমিটি। আমি মনে করি এটা নারী কর্মকর্তাদের অপমান। মুক্তিযুদ্ধের চেতনার সঙ্গেও এটি যায় না। কারণ, বরং ধর্ম-বর্ণ-লিঙ্গসহ সব ধরেনর বৈষম্যের বিরুদ্ধে সমতা প্রতিষ্ঠার স্বপ্ন নিয়ে আমাদের মুক্তিযুদ্ধ হয়েছিল। শুনলাম সংসদীয় কমিটি নাকি বলেছে, জানাজার সঙ্গে ধর্মীয় অনুভূতির একটা বিষয় আছে। নারীদের জানাজায় অংশ নেওয়া নিষেধ, এ রকম একটি বিষয় আছে। সে জায়গা থেকে চিন্তা করে এ সুপারিশ করা হয়েছে। শুনে খুবই অবাক হলাম। জানাজা আর গার্ড অব অনার তো এক না। আর এখানে নারী-পুরুষ যিনিই দিচ্ছেন তিনি তো আসলে রাষ্ট্রের প্রতিনিধিত্ব করছেন। তাহলে সমস্যা কোথায়? এই যে নারীদের প্রতি অসম্মান এটি কিন্তু পদে পদে। এই দেশে একজন পুরুষ কমকর্তাকে সবাই স্যার স্যার করে। অথচ একজন নারীকে স্যার বলতে আপত্তি অনেকের। এমনকি সরকারি চাকুরিতে থাকা অনেক কর্মচারী একজন পুরুষকে যেভাবে স্যার বলতে স্বাচ্ছন্দ্য বোধ করেন একজন নারী কর্মকর্তাকে নয়। কোন বেসরকারি অফিস বা ব্যাংকেও নারীরা উঁচু পদে গেলে নানা কথা শুনতে হয়। অথচ নানা প্রতিকূলতার মধ্যেও নারীরা কিন্তু যোগ্যতার সঙ্গে কাজ করে যাচ্ছেন। শুনলে আনন্দিত হওয়ার কথা, যে বর্তমানে প্রশাসনে নারীরা সংখ্যায় আগের চেয়ে অনেক বেড়েছে। মাঠ পর্যায়ের এসিল্যান্ড থেকে শুরু করে ইউএনও, ডিসি- সব জায়গায়ই নারীরা রয়েছেন। মন্ত্রণালয়ে সচিব, অতিরিক্ত সচিব, যুগ্ম সচিব থেকে শুরু করে সব পদেই নারীরা সুনামের সঙ্গে কাজ করছেন। সবমিলিয়ে সরকারি চাকরিতে মোট নারীর সংখ্যা প্রায় চার লাখ। কিন্তু এতোকিছুর পরেও নারীদের অনেক সময়ই আমরা সম্মান করতে চাই না। এখন জাতীয় সংসদের এমপি মহোদয়রাও যদি সেটা করেন বিষয়টা খুব দুঃখের। আরেকটা বিষয়। আমি মনে করি অনেক সময় নারীদের মানুষ হিসেবে সমান যোগ্য না ভেবে শুধু নারী হিসেবে দেখার কারণেও অনেক সমস্যা ঘটে। প্রশাসনে থাকা আমার এক বান্ধবীর একটা গল্প মনে পড়লো। আমাকে আফসোস করে তিনি বলেছিলেন, ডিসির চেয়ে ডিসির স্ত্রী মানে ডিসির ভাবীকে প্রটোকল দিতে দিতে সে ক্লান্ত হয়ে পড়েছিল। আমি খুব অবাক হয়ে ঘটনা জানতে চেয়েছিলাম। এরপর এমন কিছু বিষয় শুনলাম যেগুলো আমাকে বিস্মিত করেছিল। উদাহরণ দিয়ে সে বলেছিল দেশের প্রত্যেকটা বিভাগ, জেলা বা উপজেলায় লেডিস ক্লাব আছে। পদাধিকার বলে বিভাগে বিভাগীয় কমিশনার, জেলায় ডিসি, উপজেলায় ইউএনওর স্ত্রী এই কমিটির সভাপতি। কোথাও কোথাও এনডিসির স্ত্রী বা নারী কর্মকর্তারা সাধারণ সম্পাদক হন। ওই বান্ধবী বলেছিল, জেলা বা উপজেলায় নানা দপ্তরের কর্মকর্তাদের স্ত্রীরা থাকলেও মূলত প্রশাসন, পুলিশ ও বিচার বিভাগের কর্মকর্তাদের স্ত্রীরা এসব লেডসি ক্লাবে প্রাধান্য পান। এইসব লেডিস ক্লাবে নারী কর্মকর্তাদের নিয়মিত হাজিরা দিতে হয়। ডিসি ভাবীর স্ত্রী সঙ্গে মিলিয়ে শাড়ি পরতে হয়। কোন কারণে ডিসি ভাবীর প্রটোকলে সমস্যা হলে নাকি ওই নারী কর্মকর্তার কপালে নানা বকা জোটে। আমার সেই বান্ধবী বলেছিল, এখন তো ব্রিটিশ আমল নয় যে সাহেবদের বউদের তোয়াজ করতে হবে। বরং একজন নারী তাঁর যোগ্যতা দিয়ে সরকারি চাকুরি পায়। তাহলে কেন তাকে পুরুষ কর্মকর্তার স্ত্রীকে এতো তোয়াজ করে চলতে হবে? আমি আসলে সমস্যাটা কতোটা প্রকট সেটা বুঝতে পারিনি। সমস্যাটা হয়তো ব্যক্তিগত ছিল। আমার সেই মন্তব্যের জোরে আমার সেই বান্ধবী বলেছিল, প্রত্যেকটা জেলায় যে মহিলা ক্রীড়া সংস্থা আছে সেখানে সভাপতি হিসেবে আছে ডিসির স্ত্রী। তিনি চেকও নাকি সাইন করেন। কোন আইনে তিনি সেটা করেন? আর ডিসি ভাবীর পছন্দে পোশাক পরতে হবে, ডিসি ভাবী খাবার মেনু ঠিক করবেন এগুলো কেন? আর ডিসি পত্নীর কথা একজন প্রজাতেন্ত্রর কর্মকর্তাকে কেন শুনতে হবে? ডিসি হয়তো জেলার প্রধান কিন্তু স্ত্রীরা তো নয়? আর ডিসির স্ত্রীরা অন্য ক্যাডার বা অন্য কর্মকর্তাদের তুমি করে বলবেন কেন? আমি তখন তাকে প্রশ্ন করেছিলা, সমস্যার সমাধান তাহলে কী? সে বলেছিল, ডিসি বা এসপির স্ত্রীর বদলে একজন নারী সরকারি কর্মকর্তা কেন লেডিস ক্লাবের সভাপতি হবেন না? আমার সেই বন্ধুটিকে মানুষ হিসেবে সবসময় একটা আত্মসম্মানবোধ নিয়ে বাঁচতে দেখেছি। সমস্যাটা হয়তো সে কারণেই। আমাকে সে পাল্টা প্রশ্ন করেছিল, আচ্ছা ডিসির স্ত্রী যদি লেডিস ক্লাবের সভাপতি হন তাহলে কোন জেলায় নারী ডিসি হলে তার স্বামীকে তাহলে কেন ক্লাবের সভাপতি করা হবে না? এখন যদি নারী ডিসির স্বামী হিসেবে তাকে কোন পদ দেয়া হয় তিনি কী নেবেন? আর পুরুষ কর্মকর্তারা কী সেখানে গিয়ে হাজিরা দেবেন? একজন পুরুষ সেই পদ নেবেন না। পুরুষ কর্মকর্তারাও যবেন না। বরং সেটা পুরুষত্ত্বে আঘাত করা হবে। তাহলে নারীদের বেলায় এই নিয়ম কেন? আমি তাকে কী উত্তর দেব ভেবে পাইনি। তবে তাঁর কথাগুলো আমার মাথায় ছিল। বিষয়টা বোঝার জন্য আমি বছরখানেক আগে ঢাকা বিশ্ববিদ্যালয়ের এক ছোট বোনকে একটা প্রশ্ন করেছিলাম। তাকে হঠাৎ করে দেখি তিনি একটা শাড়ির ছবি দিয়ে বলেন, ডিসি ভাবী দিয়েছেন। আমি তাকে প্রশ্ন করি, তুমি তো বিসিএস ক্যাডার হিসেবে প্রশাসনে যোগ দিয়েছে। এই যে ডিসি ভাবী ডিসি ভাবী করছো, শাড়ি পেয়ে খুশি হচ্ছো এটা কি তোমার ব্যক্তিত্বে লাগছে না? আমার সেই ছোট বোন সেই প্রশ্নের কোন উত্তর দেয়নি। আমি তাতে বুঝতে পারিনি আসলে সে রাগ করেছিল নাকি ডিসি ভাবীর শাড়িতে খুশি হয়েছিল। শুধু প্রশাসন নয়, পুলিশেও নাকি অবস্থা একই। পদাধিকার বলে জেলায় এসপির স্ত্রী সভাপতি! যাই হোক নানা বিষয়ে লেখার বিপদ হলো, এক বিষয় থেকে আরেক বিষয়ে চলে যাই। আমার কাছে মনে হয়, একজন সরকারি কর্মকর্তাকে নারী হিসেবে না দেখে আমাদের মানুষ হিসেবে দেখা উচিত। তাহলে বীর মুক্তিযোদ্ধাদের সম্মান জানানোর জন্য নারী ইউএনওর বিকল্প খুঁজতে হবে না, আবার ডিসি ভাবীর কারণেও আত্মমর্যাদা সম্পন্ন কোন নারীকে সংকটে পড়তে হবে না! আসুন আমরা প্রত্যেকটা মানুষকে সম্মান করি, প্রাপ্য মর্যাদা দেই। ভালো থাকুক প্রতিটা মানুষ। ভালো থাকুক প্রিয় বাংলাদেশ।
করোনাভাইরাস: চরম বিপর্যয়ের এখনও বাকি ! --- বিশ্ব স্বাস্থ্য সংস্থা নতুন করোনাভাইরাস ইতোমধ্যে ছড়িয়েছে বিশ্বের প্রায় সব দেশে; আক্রান্ত করেছে প্রায় ২৫ লাখ মানুষকে, মৃত্যু ঘটিয়েছে এক লাখ ৬৮ হাজারের; তবে চরম বিপর্যয় আসতে এখনও বাকি বলে বিশ্ববাসীকে সতর্ক করেছে বিশ্ব স্বাস্থ্য সংস্থা। বিশ্ব সংস্থাটির মহাপরিচালক তেদ্রোস আধানম গ্যাব্রিয়েসাস সোমবার জেনিভায় সংস্থার সদর দপ্তরে সাংবাদিকদের বলেন, “বিশ্বাস করুন, সবচেয়ে খারাপ অবস্থার এখনও বাকি। আসুন একসঙ্গে সেই ট্রাজেডি ঠেকাই। এটা এমন একটা ভাইরাস, যা এখনও মানুষ বুঝতে পারছে না । বিধি-নিষেধ শিথিল করে কোনো দেশই এই মহামারী থামাতে পারবে না।,”
বৃষ্টির দিনে শরীর নরোম হয়ে থাকে। শুকাতে না শুকাতে জমিনে জল এসে জমে মহাশূন্য থেকে নেমে। এত ওপর থেকে জল নেমে এত গভীরে গিয়ে পৌঁছে যায় একেবারে রক্তস্রোতে ঢেউ ওঠে শিহরণ জাগে হাড়ে এমনকি মজ্জায় ফোঁটা ফোঁটা বৃষ্টির সাথে ঠান্ডা হাওয়া পানির ছলাৎ ছল দেহের ভেতর জাগে শুরু হয় বজ্র ও বাতাসের তীব্র কলরব। অন্যদিকে বর্ষায় তোমার মন সারারাত দুধে ভেজানো চিতই পিঠার মতন নরম হয়ে থাকে। ক্ষণে ক্ষণে ক্ষণে ক্ষণে কান্না পায় অযথাই। বর্ষায় মানুষের মন সাধারণত এরকম নাজুক হয়ে যায়।
"যদি এটার (কালুরঘাট নতুন সেতুর ) কোনও সদগতি না দেখি আই উইল গো আউট ফ্রম দ্য পার্লামেন্ট।আমি চলে যাব। এরকম অপমান মেনে নেওয়া যায় না।৫০ হাজার লোক ঐ রাস্তা দিয়ে ক্রস (যাতায়াত) করে প্রতিদিন ৫০ হাজার লোক প্রতিদিন আমার মৃত মাকে গালি দেয়।আই উইল নট লেট বেয়ার ইট।"- প্রয়াত সাংসদ মইন উদ্দিন খান বাদল এম.পি আপনার অহংকার ছিল, তাই আপনি আপনার সম্মান নিয়ে আমাদের থেকে বিদায় নিলেন।
একদমই প্র‍্যাকটিস করা হয়না। মন চাইলে মন পাবে, দেহ চাইলে দেহ। শ্রদ্ধেয় বাচ্চু ভাইকে খুব মনে পড়ছে।
ইউটিউমারের শুটিং চলছে। পরিচালক- আদনান আল রাজীব। প্রথম শট দিলাম। আদনান ভাই কাট বললেন। আমি জিজ্ঞাসা করলাম- ঠিক আছে ভাইয়া? তিনি বললেন- ঠিক আছে। কিন্তু... আরেকবার দাও তো। আরেকবার সেম জিনিস করলাম। এবারও আমার সেম প্রশ্ন- ঠিক আছে? তিনি বললেন- ঠিক আছে, কিন্তু কী যেন একটা নাই! কিছুটা চিন্তিত হয়ে বললাম- আরেকবার দেই ভাইয়া? তিনি বললেন- না, তুমি আমার সাথে আসো। পেছন পেছন তার সাথে গেলাম, একটু দূরে যেখানে মনিটর রাখা আছে। তার এডিরা লোকজনের কোলাহল সামলাতে ব্যস্ত হয়ে পড়ল, আর তিনি সব থেকে দূরে চুপচাপ আমাকে নিয়ে মনিটরের সামনে। -তোমার যে সংলাপ, পুরাটা তুমি এই কাগজে লেখ। - কিন্তু ভাইয়া, স্ক্রিপ্টে তো লেখাই আছে। আমারও মুখস্ত। - হ্যাঁ, এরপরেও নিজে লেখ। নিজের হাতে। কলম নাও। - একটু সময় লাগবে তো ভাইয়া লিখতে। আপনার শুটিং এর দেরি হবে না তো আবার? - কোন সমস্যা নাই। সময় ব্যাপার না। বাজে হ্যান্ডরাইটিং এ লেখা শুরু করলাম। লেখার মাঝপথেই তিনি বললেন- তোমার মাথায় নতুন কোন শব্দ আসলে সেটা লিখতে পারো এখানে। ইনপুট দিতে পারো। হুবুহু আগের মতই হতে হবে - এমন না। কয়েক জায়গায় নিজের পছন্দের শব্দ এনে একটা পর্যায়ে লেখা শেষ করলাম। কিছু শব্দ তিনি পছন্দ করলেন, আবার কিছু শব্দ বাদ দিয়ে দিলেন। আগের থেকে কিছুটা পরিবর্তিত আমার সংলাপ। এরপর বললেন- এবার এটা মুখস্থ করে ফেল। করে ফেললাম। তিনি জিজ্ঞাসা করলেন- পড়া হইসে? - জি ভাইয়া। - পড়া ধরি আমি? দেখি কেমন পড়া হইসে? - আমি আমার স্টুডেন্টদের পড়া ধরি আর আজকে আপনি আমার পড়া ধরবেন? - নিজের ট্রেডমার্ক হাসি দিয়ে তিনি বললেন- হ্যাঁ! দেখি আজকে স্যার কেমন পড়া পারে! একবার না, দুইবার না- ছয়বার আমার পড়া নিলেন তিনি। আমি ঠোঁটস্থ বলে গেলাম। তিনি বললেন- গুড, এবার আমরা শুটে যাব। এবার শট দিলাম। আদনান ভাই হাসিমুখে কাট বলে বললেন- এইবার হইসে। এইটাই চাচ্ছিলাম সাকিব। কৌতূহলবশত জিজ্ঞাসা করলাম- আগে লিখে রাখা স্ক্রিপ্ট আমাকে দিয়ে আবার লেখালেন, পড়া নিলেন। এটা কেন ভাইয়া? - কারণ প্রথম দুইবারে মনে হচ্ছিল- তোমার সব মুখস্থ আছে কিন্তু ঐ জিনিসটা পাচ্ছিলাম না। ঐ যে একটা শব্দ আছে না বাংলায়, মুখস্তের মতই। - আত্মস্থ? - হ্যাঁ!! ঐটাই চাচ্ছিলাম। প্রিন্ট করা স্ক্রিপ্ট যখন তুমি নিজ হাতে লিখস, তখন ক্যারেক্টর বুঝে ফেলস সাবকন্সাস মাইন্ডে। আমার ঐটাই দরকার ছিল আর আমি সেটা পেয়ে গেসি। এই হলেন ডিরেক্টর আদনান আল রাজিব। যাকে আমি প্রচন্ড পছন্দ করি। যার নিকেতনের অফিসে আমি সাভার থেকে এসে সবচেয়ে বেশিবার অডিশন দিয়েছি। সবচেয়ে বেশিবার বাদ পড়েছি। এবং আমি এখন পর্যন্ত সবচেয়ে বেশিবার এই মানুষটার সাথেই কাজ করেছি (তিনবার) এত বেশিবার তার অফিসে অডিশন দিতে গেসি, যে একটা সময় তিনি আমাকে দেখলেই বলতেন- তুমি আবার আসছ?! আদনান ভাইকে নরমালি যে কেউ দেখলে ভাববে- এ তো সারাক্ষণ হাসি তামাশা করতেসে! এ কি আসলেই ডিরেক্টর? এই মানুষটা যখন কাজে ডুবে যান, তখন তিনি প্রচন্ড সিরিয়াস। ডিরেক্টর মানেই বেশিরভাগ সময় মুখ গোমড়া করে ভারি আলাপ করা লাগবে সেটা দেখি নাই তার মাঝে। সবচেয়ে যেটা ভাল্লাগে- তিনি জানেন তিনি আর্টিস্টের কাছ থেকে কি চাচ্ছেন। আদনান ভাই আর তার রানআউট প্রোডাকশনের আরেকটা চমৎকার ব্যাপার হচ্ছে- আর্টিস্টদের টাকা পয়সার ব্যাপারে তারা অত্যন্ত স্বচ্ছ। অনেক প্রোডাকশন হাউজ যেখানে কয়েক হাজার টাকার জন্য কয়েকমাস ঘুরায়, সেখানে রানআউট প্রোডাকশন স্পটে পেমেন্ট দেয় বা তাদের বলা নির্দিষ্ট টাইমের মাঝে পেমেন্ট দিয়ে দেয়। True professionalism! 
তালিম নেওয়ার সময় 💞 "বাবা" মৈথিলী জানুয়ারি, ২০২১
অনলাইনে ক্লাস হয়ে অফলাইনে এক্সাম হলে ভবিষ্যৎ আন্ধার দেখি। ক্লাস অফলাইনে নেয়া হোক।
কোভিড ঈদ যাত্রা! ছবিটা জনগণের সাইকোলজি রিড করতে না পারা, অমানবিকতা এবং অসহায়ত্বের প্রতীক হিসাবে থেকে যাবে ...
গতকাল থেকে শুরু হয়ে গেছে স্বাভাবিক (!) জীবনযাত্রা। সীমিত আকারে! সাধারণ মানুষ কর্মক্ষেত্রে যাবেন, স্বাস্থ্যবিধি মেনে (!!) গণপরিবহনে উঠবেন, কলকারখানার চাকা চালু হবে- ঘুরবে অর্থনীতির চাকাও! মিডিয়া পাড়ায় চঞ্চলতা! সাবধানতা অবলম্বন করে (!) শুরু হতে যাচ্ছে কাজ! আসলেই তো! কাজ না করলে কি চলবে আমাদের? কিন্তু গতকালই যে করোনায় ৪০ জনের মৃত্যু হয়ে নতুন রেকর্ড তৈরী করেছে!! মৃতের সংখ্যা সব মিলিয়ে ৬৫০!!! ধুররর... ইতালিতে তো একদিনেই এমন পাঁচ-ছয়শো মানুষ মারা গেছে করোনায়! আমরা তার চেয়ে অনেক ভালো অবস্থায় আছি! কত্তো কি বোঝাই মন কে! মন কিছুই বুঝতে চায় না! ফিসফিস করে আমার কানে কানে বলে- “সাবধান!!! সাবধান!!!” আমি ঘর থেকে বের হতে পারি না! বের হবোও না আরো অন্তত এক মাস! খেলা শুরু হয়ে গেছে... ‘Survival of the Fittest!’ আমি ফিট না। নিজের জন্য ভয় পাই না। ভয় শুধু বাবাহীণ বাচ্চাদু’টোর জন্য। ভয় আমার ৭৪ এ পা দেয়া বাবার জন্য। ভয় আমার অসুস্থ মা’র জন্য। আস্তে আস্তে ছোট হয়ে আসছে বৃত্ত...
 বাংলাদেশে বর্তমানে যতগুলো প্রকাশনা কাজ করছে তার মধ্যে মাকতাবাতুল হাসান এক দিয়ে ব্যতিক্রম - তারা ইতিহাসকে যেভাবে ফোকাস করেছে - এটা অসাধারণ। আরো অসাধারণ হচ্ছে বইয়ের মার্কেটিং করার এই ধরণের ভিডিও প্রোমো। বাংলাদেশের প্রচুর মানুষ ফেসবুক ব্যবহার করে না - শুধু ইউটিউব দেখে। এদের বই পড়ার আগ্রহ সৃষ্টির জন্য - এটা খুব ভালো মার্কেটিং স্ট্র্যাটেজি হবে ইনশা আল্লাহ।
আপাতত ক্ষমা করা হলো (এই পোস্ট ডিলিট করা যাবে না, পোস্ট অনলি ফ্রেন্ড করা যাবে না, আইডি লক বা ডিঅ্যাক্টিভেট করা যাবে না; এই শর্তে)। অন্য লেখাচোরেরা, সুযোগের অপেক্ষায় সাধু হয়ে থাকা পোটেনশিয়াল চোরেরা এবং চোরদের উটকো উকিলরা সাবধান হোক।
আজকের এজেন্ডা - স্কেচাপ শিখব, আজকেই শিখে ফেলব। আরেকটা জিনিস রাস্ট্র করি, আমি সেই মূর্খ আর্কিটেক্ট যে Auto Cad এর দুই তিনটা কমান্ড ছাড়া কিছু পারে না। কিন্তু এই নিয়েও গত ২৭ বছর ধরে আর্কিটেকচার করে খাচ্চিলাম। এখন এই লকডাউনে আটকি গেছি
মুক্তিযোদ্ধাদের সমাধিস্থ করার সময় রাষ্ট্রীয় সম্মাননাকে সাধুবাদ। তার চেয়ে মুক্তিযুদ্ধ ও মুক্তিযুদ্ধের লক্ষ্যকে রাষ্ট্রীয় মর্যাদা ও রাষ্ট্রের সর্বস্তরে বাস্তবায়ন অধিক গুরুত্বপূর্ণ।
এই ৭ বছরের বাচ্চা মেয়েটি তার বাবার লাশ পাহাড়া দিচ্ছে। ৭ দিন আগে শুরু হয় জ্বর ও কাশি, গতকাল থেকে বুকে ব্যাথা,, আজকে হাসপাতালে ভর্তির আগেই শেষ নিঃশ্বাস ত্যাগ করেন এই নওগাঁ সাপাহারের বাসিন্দা। করোনার ভয়াবহতা ছড়িয়ে পড়েছে শহর, নগর ও গ্রামে। দয়া করে মাস্ক পড়ুন, সচেতন হোন।। 🤲🤲 ভিডিও- জসিম উদ্দিন।।
তুমি তো হৃদয়ে জাল হয়ে ছড়িয়ে থাকো, রৌদ্রে থাকো আলোর ঝলকানি হয়ে। অযথা মনে ভুলে যাবো কাকে? যার জন্য সারাক্ষণ এ মন দোলে? লিখেছে সানজানা, তবে ভাব আমার 😜
ব্যাটারিচালিত রিকশা তুলে দেয়ার তুঘলকি স্বেচ্ছাচার নিয়ে লেখাটা 'সংবাদ'-এ। এইসব লেখা খুব একটা কার্যকর হবে না যতক্ষণ না রাস্তায় এই অন্যায়ের বিরুদ্ধে আন্দোলন বেগবান না হবে।
জনস্বার্থে দেয়া সরকারের লকডাউনকে ভণ্ডুল করছে যারা, আগামী দিনের যে কোন খারাপ পরিস্থিতির দায় তাদের। ভারতকে দেখেও তারা সতর্ক হলো না!!
এই বাসায় পোচুররররর হুমায়ুন সাহিত্যচর্চার ব্যবস্থা আছে😍😍 বাড়ির আনাচে-কানাচে হুমায়ুন ভক্তের ছড়াছড়ি। আপাতত, হিমু হইয়া নিজেরে খুঁজে বেড়াই। বাই বাই🥱🥱
প্রায় দুইদশক ধরে সুউচ্চ দালান বানাতে বানাতে, মাঝে মাঝে মন ও শরীরে খুব ক্লান্তি ভর করে-মানুষের ক্ষুদ্রতা দেখে দেখে ! ইস, যতটা উঁচু দালান ততটা উঁচু যদি মনন হতো ! সম্পত্তির চেয়ে সম্পর্ক বড়ো, অথচ এই সম্পত্তির জন্য নিজের চোখের সামনে কত সম্পর্ক হুড়মুড় করে ভেঁঙ্গে পড়তে দেখছি ! আচ্ছা, নশ্বর এই দুনিয়ায় মানুষের কতটা সম্পত্তি লাগে ? সম্পত্তি তো সম্পদ নয়, কিন্ত সম্পর্ক গুলো তো সম্পদ ! অথচ ভীষণ ভঙ্গুর এবং ক্ষণস্থায়ী এই সম্পত্তির জন্য অমূল্য সম্পদ আমরা নষ্ট করে দিচ্ছি ! আলেকজান্ডার দ্য গ্রেট এর কথা নিশ্চয়ই অনেকে শুনেছেন । মাত্র ২০ বছর বয়সে পিতা দ্বিতীয় ফিলিপের স্থলাভিষিক্ত হন তিনি । মাথায় সব সময় সিংহের চামড়া জড়িয়ে রাখতেন। সিংহের মতোই বিক্রমে একদিন অ্যাড্রিয়াটিক সাগর থেকে সিন্দু নদ পর্যন্ত এক বিশাল সাম্রাজ্যের সম্রাট হয়ে ওঠেন আলেকজান্ডার ! অথচ প্রবল পরাক্রান্ত এই বীর বিশ্ব কাঁপিয়ে মাত্র ৩৩ এ অনেকটা হঠাৎ করেই অজানা রোগে আক্রান্ত হয়ে না ফেরার দেশে পাড়ী জমান । অধরা রয়ে যায় তার গোটা বিশ্বের সম্রাট হবার স্বপ্ন ! মৃত্যুশয্যায় যখন তিনি কাতরাচ্ছিলেন তখন তিনি তার বীর সেনাপতিদের ডাকলেন, এবং তাদেরকে তার শেষ তিনটি ইচ্ছের কথা জানালেন । তাদের ধারণা ছিল পুরো বিশ্ব জয় করার কোনো ইচ্ছের কথা তাদের কাছে ব্যক্ত করবেন মহাবীর । কিন্তু না, সবাইকে অবাক করে দিয়ে তিনি তার তিনিটি অদ্ভুত ইচ্ছের কথা জানালেন । প্রথম ইচ্ছা-শুধু চিকিৎসকরা আমার কফিন বহন করবে। দ্বিতীয় ইচ্ছা-যে পথ দিয়ে আমার কফিন কবরস্থানে নিয়ে যাওয়া হবে সেই পথে কোষাগারে সংরক্ষিত সোনা-রুপা, মণিমুক্তা ও অন্যান্য মূল্যবান দ্রব্যাদি ছড়িয়ে দিতে হবে। শেষ ইচ্ছা-কফিন বহনের সময় আমার দুহাত কফিনের বাইরে ঝুলিয়ে রাখতে হবে। তখন আলেকজান্ডারের একজন প্রিয় সেনাপতি তার হাতটা তুলে ধরে চুমু খেয়ে বললেন, হে মহাবীর, আপনার ইচ্ছা পূর্ণ করা হবে। কিন্তু আপনি এই বিচিত্র ইচ্ছা কেন করলেন? একটা দীর্ঘশ্বাস ফেলে আলেকজান্ডার বললেন, আমি পৃথিবীর সামনে তিনটি শিক্ষা রেখে যেতে চাই। সেনাপতি ফের জিজ্ঞেস করেন, শিক্ষা ? কী শিক্ষা মহামান্য ? আলেকজান্ডার বলেন, আমার চিকিৎসকদের কফিন বহন করতে বলেছি এ কারণে যাতে লোকেরা বুঝতে পারে যে, চিকিৎসকরা আসলে মানুষকে অবধারিত মৃ্ত্যু থেকে কখনো বাঁচাতে পারেনা । কবরের পথে সোনাদানা, মণিমুক্তা ছড়িয়ে রাখতে বলেছি মানুষকে এটা বুঝাতে যে, এগুলোর একটা কণাও আমার সঙ্গে যাবে না। আমি এগুলো অর্জনের জন্য সারাটা জীবন ব্যয় করেছি কিন্তু নিজের সঙ্গে কিছুই নিয়ে যেতে পারছি না। মানুষ এটা উপলব্ধি করুক যে ধনসম্পদ অর্জনের জন্য শক্তি ব্যয় করা সময়ের অপচয় মাত্র। কফিনের বাইরে হাত ঝুলিয়ে রাখতে বলেছি দুনিয়ার মানুষকে এটা জানাতে যে, খালি ও শূন্য হাতে আমি এ পৃথিবীতে এসেছিলাম, আবার শূন্য হাতেই পৃথিবী থেকে চলে যাচ্ছি ! শূন্য হাতেই তো সবাইকে যেতে হবে । তবু কেন এতো লোভ ? তবু কেন সম্পদ ভেঙ্গে সম্পত্তি টিকিয়ে রাখার লোভাতুর চেষ্টা ? সম্পর্কের চেয়ে বড় সম্পদ তো আর কিছু নেই !!
১৯২০ সাল, জেরুজালেমের ওয়েস্টারন ওয়ালে প্রার্থনারত একদল ইহুদি। পোশাক আর বেশভূষায় আজকের মুসলিমদের সাথে মিল পাওয়া যায়?
যখন পরিবর্তন আসে, তখন একদল মানুষ পোশাক পরিবর্তন করে আর অন্যদল পরিবর্তন করে চেহারা।
যে জাতির সেরা স্কুলের প্রধান শিক্ষক এমন সে জাতির সেরা বিশ্ববিদ্যালয় বুয়েটে জারিফরাই পড়বে সেটাই তো স্বাভাবিক। শুধু শুধু কোমলমতি বাচ্চাটারে আপনারা কাল গালিগালাজ করলেন... 
১. ক্রিমিনাল কিংবা ভিক্টিমের লৈঙ্গিক পরিচয় বড় করে দেখার কিছু নেই। সাংবাদিক রোজিনা ইসলামও একজন নারী; আবার যে আমলার বিরুদ্ধে শারীরিক নির্যাতনের অভিযোগ উঠছে, যার বিরুদ্ধে কানাডায় ৩ টি বাড়ি, ইস্ট লন্ডনে ১টি বাড়ি, ঢাকায় ৪টি বাড়ি, গাজীপুরে ২১ বিঘা জমি ও নামে-বেনামে ৮০ কোটি টাকার ফিক্সড ডিপোজিট অর্জনের অভিযোগ উঠছে, তিনিও একজন নারী! ২. সাংবাদিক রোজিনা ইসলাম কোন মিডিয়ায় কাজ করেন সেটা ধর্তব্য নয়। তিনি হলুদ সাংবাদিকতা করছেন নাকি সত্যকে সামনে আনার চেষ্টা করছেন, সেটাই ধর্তব্য। মুক্তিযুদ্ধের বিদেশি মিত্রদের দেওয়া মেডেলে দুর্নীতি ছিলো কি ছিলো না, সেটা বিবেচ্য বিষয়। ধারাবাহিকভাবে প্রকাশিত স্বাস্থ্য মন্ত্রণালয়ের দুর্নীতি বিষয়ক প্রতিবেদনগুলোর সত্যতা কতোটুকু, সেটা বিবেচ্য বিষয়। দুর্নীতির প্রতিবেদনগুলো প্রকাশিত হওয়ার পর কোন তদন্ত হয়েছে কিনা, সে তদন্ত রিপোর্ট জাতির সামনে উপস্থাপিত হয়েছে কিনা, কাউকে তিরস্কার কিংবা পুরস্কারের আওতায় আনা হয়েছে কিনা, সেগুলো বিবেচ্য বিষয়। এগুলো রাষ্ট্রের নিরাপত্তা সংশ্লিষ্ট গোপন কোন বিষয় নয়; এগুলো জাতিকে জানাতে হবে। ৩. সাংবাদিক রোজিনা ইসলাম কোন সাধারণ মানের সাংবাদিক নন। কানাডা, জার্মানি, ইউনিসেফ, পিআইবি থেকে পদকপ্রাপ্ত সাংবাদিক; দেশে-বিদেশে রয়েছে ব্যাপক পরিচিতি। হলুদ সাংবাদিকতার ভিড়ে দুঃসাহসী এক অনুসন্ধানী সাংবাদিক। অনুসন্ধানী সাংবাদিকতায় আমাদের আকাল রয়েছে। সেখানে রোজিনারা আমাদের আশার আলো। ৪. রোজিনা ইসলামের এ পরিণতিতে সৎ সাংবাদিকদের ভয়ের কিছু নেই, এটাই স্বাভাবিক। অফিশিয়াল সিক্রেটস এক্ট'১৯২৩ থাকবে, তারপরেও রোজিনারা নথি চুরি করবে; এর নামই সাংবাদিকতা। সরকারের, মন্ত্রনালয়ের প্রেস রিলিজ ছাপানোর নাম সাংবাদিকতা নয়। সাংবাদিকরা রিপোর্ট করবে, মামলা খাবে, জেলে যাবে; আবার একই কাজ করবে। উন্নতবিশ্বেও এটা হয়। রোজিনা ইসলাম তো এক হিসাবে ভাগ্যবান মানুষ। আমলাদের মার খেয়েছে, জেলে গেছে, রিমান্ডে গেছে; কিন্তু সাগর-রুনি তো আর হন নি! দুর্ভাগা কাজলের জন্য তার ছেলেকেই একা প্ল্যাকার্ড নিয়ে রাস্তায় দাঁড়াতে হয়েছে; কিন্তু রোজিনার জন্য অনেকেই সরব হচ্ছেন। এ আওয়াজ জারি রাখতে হবে সব রোজিনাদের জন্য। ৫. রোজিনা ইসলাম আইনগতভাবে অপরাধী কিনা তা নিয়ে এদেশের জনগণের এক সেকেন্ড ভাবারও টাইম নাই। জনগণের সমস্ত ভাবনা জুড়েই আছে স্বাস্থ্য মন্ত্রণালয়ের কথিত দুর্নীতি। বল এখন আপনাদের কোর্টে! পারলে জাতির সামনে প্রমাণ করে দেখান, আপনারা দুর্নীতিবাজ না! আর হ্যাঁ, রোজিনা ইসলাম কোন মিডিয়ায় কাজ করে, কার এজেন্ডা বাস্তবায়ন করতে এসেছে; এসব গবেষণায় একটা অচল পয়সার লাভও নেই। দুর্নীতিমুক্ত রাষ্ট্র চাই! রোজিনা ইসলামের নিঃশর্ত মুক্তি চাই!
২৫ মার্চের এই কাল রাত্রিতে গভীর শ্রদ্ধায় স্মরন করছি ১৯৭১ এ রাজারবাগের প্রথম প্রতিরোধ যোদ্ধা আমার পূর্বসুরী বীর পুলিশ সদস্যদের, যারা থ্রি নট থ্রি দিয়ে লড়েছিলেন পাক হানাদার বাহিনীর ৩৭ টি ট্যাংকের বিরুদ্ধে। স্বাধীনতার সূবর্ণ জয়ন্তীর দ্বার প্রান্তে এসে আমি আবেগে আপ্লুত যে অল্প কয়েকদিনের চেষ্টায় তৎকালীন পাবনার পুলিশ সুপার যিনি নিজে পুলিশ লাইনের অস্ত্রাগার খুলে দিয়ে পাবনায় পাকিস্তানী বাহিনীর বিরুদ্ধে প্রতিরোধ গড়ে তুলেছিলেন সেই চৌধুরী আবদুল গাফ্ফার স্যার এর ঠিকানা ও তাঁর, পরিবারকে খুজে পেয়েছি যদিও স্যার এ আমাদের ছেড়ে চলে গেছেন ১৯৯৪ তে। পাবনায় আসার পর মার্চের কয়েকটি অনুষ্ঠানে স্থানীয় প্রবীন সাংবাদিক ও মুক্তিযোদ্ধাদের মুখে জনাবা গাফফার আর বীরত্বের কাহিনী শুনে আমি আগ্রহী হয়ে উঠি তাকে খুজে পেতে, দুঃখজনকভীব্ জেলা পুলিশা বা অন্য কোথায়ও তার ঠিকানা খুজে না পেয়ে ফেসবুকে একটু পোস্ট দেই, পোস্টটি দেখে এই কাজে সহায়তা করার জন্য Amirul Islam Ranga ভাই এর প্রতি কৃতজ্ঞতা, তার মাধ্যমে গাফফার স্যারের কণ্যা ঢাকা বিশ্ববিদ্যালয় চারুকলার অধ্যাপক রোকেয়া আপার মোবাইল নম্বর পেয়েই যোগাযোগ করলাম, তাদের কিছু চাপা কষ্টের কথাও টের পেলাম, এতগুলো বছরে সেভাবে কেউ খোজ না করায়। আমার কষ্ট হচ্ছে আর কয়েকটা দিন আগে খুজে পেলে যেভাবে পরিকল্পনা করেছিলাম ২৬ মার্চেই আবদুল গাফফার স্যারের পরিবারকে সংবর্ধনা প্রদান করতে পারতাম, ইনশাআল্লাহ অচিরেই সে স্বপ্ন পূরনের চেষ্ট করবো, পাশাপাশি তাঁর স্মৃতিকে ধরে রাখার জন্যও কিছু করতে চাই।
হা হা! পালাগানের তুলনাটা ভাল ছিল! "জাতীয় পার্টির এমপি কাজী ফিরোজ রশীদ বলেন, 'আজকে দেশে কোনো রাজনীতি নেই। আওয়ামী লীগ নেতা তোফায়েল আহমেদ যথার্থ বলেছেন। আওয়ামী লীগের বৃহস্পতি এখন তুঙ্গে, কারণ কোনো রাজনীতি নেই। রাজনীতির নামে এখন পালাগানের অনুষ্ঠান হয়। সন্ধ্যার সময় বায়দুল কাদের সাহেবের একদিকে পালা গান, একটু পরেই টেলিভিশনে বিএনপির মির্জা ফখরুল ইসলাম আলমগীর সাহেব আরেকটা পালা গান।' তিনি বলেন, 'রাজনীতিবিদরা ঘরে বসে টেলিভিশনে পালাগানের রাজনীতি দেখি। এই পালাগান চলতেছে দশ বছর। দেশ রাজনীতিশূন্য। কোথাও রাজনীতি নেই। প্রত্যেকটা জেলার দায়িত্ব দেওয়া হয়েছে সচিবদের। প্রধানমন্ত্রী ডিসিদের সঙ্গে কথা বলেন। আর এমপিরা পাশাপাশি বসে থাকেন, দূরে। তারপর বলে ডিসি সাব, আমি একটু কথা বলব প্রধানমন্ত্রীর সাথে। এই হচ্ছে রাজনীতিবিদদের অবস্থা।'"
ক এবং খ আত্মীয়। দুইজনের বাসার দুরত্ব ১০ কিলোমিটার৷ ঈদে দুইজনেই কুরবানী দিয়েছেন এবং সামাজিকতা রক্ষায় উভয়েই উভয়ের বাসায় মাংস পৌছায় দিসেন। মাংসের পরিমাণও হরেদরে সমান। ফলে মাংসের পরিমাণ ও সামাজিক সম্মানবৃদ্ধি এই দুইয়ে প্রায় কাটাকাটি। উভয়পক্ষের নিট গেইন সমান হইলেও নিট লস হইলো পরস্পরের বাসায় যাইতে পরিশ্রম,সময় এবং যাতায়াত খরচ। প্যান্ডেমিকের ঝুকি তো আছেই। যদিও পূজিবাদী অর্থনীতির আওতায় একটা বড় অংশ কার্যকলাপ এই জিরো সাম গেম তবে এরেই প্রবৃদ্ধি দেখায়ে গুনগান গাওয়া হয়। সেই আলাপ আপাতত বাদ। খুব বেসিক সেন্সে কুরবানীর মাংসের তিনভাগের একভাগ যে আত্মীয় স্বজনকে দেয়ার বিধান সেইটা যুগোপযোগী করা দরকার। যেই আত্মীয় কুরবানী দেয় তারে হুদাহুদি মাংস না দিয়ে ফোনে বলা উচিত ভাই, আপনি আমারে যে মাংসটা দিতেন সেইটা বুইঝা পাইসি, আপনিও আমার ভাগেরটা রাইখা দেন। আত্মীয়ের ভাগের মাংস কেবলই কুরবানী দিতে অপারগ আত্মীয়কে দেয়া উচিত। সম্ভব হইলে একটু বেশী করে। তবে, কুরবানী দেয়ার কারণ 'ভাব দেখানো' হইলে আলাপ ভিন্ন।
মারকানা স্টেডিয়াম ব্রাজিলের কানা স্থানে তাই মারকানা নাম। ভারতের গোয়াতে এই স্টেডিয়াম হইলে...
লকডাউনে ঘরে বসে বই পড়ুন, আপনার সন্তানকে বই পড়তে উৎসাহিত করুন। শিশু কিশোরদের উপযোগী কিছু বই। প্রতিটি নতুন বইয়ের মূল্য ৯০ টাকা। বইগুলো নিতে চাইলে ইনবক্স করুন। মূল্য ফিক্সড। 
মন্তু মিয়া প্রতি শুক্রবার সবার আগে মসজিদে গিয়ে বসে থাকে। হুজুরের বয়ান একেবারে সামনের সারিতে বসে শুনে সে। শুধুমাত্র শুক্রবারেই তার গায়ে ধোয়া কাপড় চোপড় দেখা যায়, বাকিদিন গায়ে ছেড়া ময়লা একটা গেঞ্জী থাকে অথবা কিছুই থাকে না। নির্দিষ্ট কোনো পেশা নেই তার, কিছুদিন দেখি রজব আলীর দেয়ালে ইট গাঁথছে, মাঝে মাঝে দেখি রিকশা চালায়, মাঝে কিছুদিন বাসা থেকে ময়লাও নিয়ে যেতো। মন্তু মিয়াকে দেখলেই আমার খুব করুনা হয় বড় কষ্টের জীবন তার। কিন্তু শুক্রবারে তার প্রতি আমার করুনা শ্রদ্ধায় বদলে যায়, মসজিদে সেইই সবার আগে আসে। মন্তু মিয়া আজও সামনের সারিতে বসেছিল। কিন্তু ওসি সাহেব আজ অনেকদিন পর মসজিদে এসেছেন, তিনি আবার সামনের সারি ছাড়া বসেন না, হুজুর বয়ান দিতে দিতেই চোখের ইশারায় মন্তুকে পেছনে গিয়ে বসতে বলল। মন্তু চোখের ইশারা বুঝল না, তার মনোযোগ বয়ানের দিকে। ওসি সাহেব বিরক্তি নিয়ে দাঁড়িয়ে আছেন। ইমাম সাহেব এবার আঙ্গুল কাজে লাগালেন, মন্তুকে আঙ্গুলের ইশারায় পেছনে যেতে বললেন। মন্তু ঘাড় ঘুরিয়ে দেখল ওসি সাহেব দাঁড়িয়ে আছে, সে মাথা নিচু করে পেছনে আমার পাশে এসে বসল। ইমাম সাহেব বয়ানে মায়ের মমতার আবেগী বর্ননা দিচ্ছেন। মন্তু ছল ছল চোখে শুনছে, তার মা মরেছে মাস তিনেক আগে। খুব কেঁদেছিল জানাজার সময়। মায়ের প্রতি তার ভালোবাসার কমতি ছিলো না কিন্তু মায়ের চিকিৎসার জন্য অর্থের কমতি ছিলো। নিজে যা পেরেছে করেছে, শয্যাশায়ী মায়ের ময়লা কাপড় চোপড় নিজেই ধুয়ে দিত, দিনে রাতে ক্ষনে ক্ষনে হাত পায়ে তেল মালিশ করত। সোলেমান সাহেবের ড্রেন পরিষ্কার করে টাকা জমিয়ে মোড়ের সুজন ডাক্তারকে এনেছিলো একবার, সুজন ডাক্তার বলেছিল হাসপাতালে ভর্তি করতে। মন্তু মিয়া দিশেহারা হয়ে গিয়েছিলো, কিভাবে হাসপাতালে নিবে, কোনো টাকাপয়সাই নেই তার। হাসপাতালে আর নিতে হয়নি, সেদিন রাতেই মন্তুর মা তাকে নিষ্কৃতি দিয়েছিল। মন্তু নিজের অক্ষমতাকেই অভিসম্পাত করে, কয়েকদিন আগে হাসপাতালে নিলে হয়তো তার মা এখন বেঁচে থাকত। লুঙ্গির খুট দিয়ে একবার চোখ মুছে, মন্তু আবার মনোযোগ দিল ইমাম সাহেবের বয়ানে। বয়ান সংক্ষিপ্ত করে ইমাম সাহেব এবার মসজিদের উন্নয়নের কথা পাড়লেন। ছয়তলায় এখনো টাইলস লাগানো হয়নি, তিনটি এসি লাগানো বাকি বলে দুঃখ প্রকাশ করলেন। মুসল্লিরা এখন আগের চেয়ে চুপচাপ। ইমাম সাহেব চোখ বোলালেন সবার দিকে, কে আছে যে এই সওয়াবের কাজে এগিয়ে আসতে চায়। লক্ষন ভালো না কারো মধ্যে নড়চড় নেই। ইমাম সাহেব এবার গলার জোর বাড়িয়ে বললেন, কার কার মা মারা গেছে, হাত তুলেন দেখি। অনেকেই হাত তুলল, আমার পাশে বসে মন্তু মিয়াও হাত তুলল। ইমাম সাহেব অনেক হাত দেখে খুশি হলেন, এবার বললেন, এবার দেখি হাত তুলেন তো, কে কে নিজের মাকে জান্নাতবাসী দেখতে চান। কোনো হাত নামল না। ইমাম সাহেব এবার গলার জোর আরো খানিকটা বাড়িয়ে বললেন, তাহলে মসজিদের উন্নয়নের জন্য, মুসল্লিদের সেবায় নিজের মায়ের নামে দান করেন, দেখি কে তার মাকে কতো ভালোবাসে। মসজিদে ফিসফাস শব্দের ভেতর একজন দাঁড়িয়ে বলল, আমি এক হাজার দিব। ‘মাশাল্লাহ’ বলে ইমাম সাহেব আবার চোখ বোলালেন সবার দিকে, আরো প্রয়োজন। ডানপাশ থেকে আরেকজন উঠে বলল, পাঁচ হাজার ইমাম সাহেব ‘মারহাবা’ বলে রব উঠালেন। কি একটা সূরা পড়ে তাৎক্ষনিক দোয়াও করলেন। সবার দিকে চোখ বোলানো অব্যাহত রেখে বললেন, আর কেউ নাই? মার জন্য কার মমতা আছে দেখি? মন্তু মিয়ার চোখেমুখে হাহাকার। মা বেঁচে থাকতে মায়ের জন্য কিছু করতে পারেনি, এখন সুযোগ আছে কিন্তু তবুও মায়ের জন্য কিছু করতে পারছে না। পকেটে তার পাঁচটি টাকাও নেই যে মায়ের জন্য দান করবে। ইমাম সাহেব আবারো আহবান জানালেন, নিজের মায়ের প্রতি যথেষ্ট পরিমান মমতা দেখাতে, যাতে মসজিদের টাইলস আর এসির খরচ হয়ে যায়। এবার ওসি সাহেব নড়েচড়ে বসলেন, ইমাম সাহেব এই প্রতীক্ষাতেই ছিলেন। ওসি সাহেব জায়গায় বসেই বললেন, এসি, টাইলস যা লাগে আমি দিব। ইমাম সাহেব ‘মারহাবা, মারহাবা’ বলে রীতিমত চিৎকার করে উঠলেন। আরবি বাংলা উর্দু মিশিয়ে ওসি সাহেবের জন্য টানা পাঁচ মিনিট প্রশংসা বাণী ছুটলো তার মুখ থেকে। ওসি সাহেব কয় মাসের বেতন জমালে তিনটি এসি আর টাইলসের খরচ দিতে পারবেন, সেই হিসাবে কেউ গেল না। ওসি সাহেব যেহেতু বলেছেন, কয়েকদিনের মধ্যেই এই সামগ্রী পাওয়া যাবে। মন্তু মিয়া মোনাজাতের জন্য অপেক্ষা করছিল, ইমাম সাহেবকে মসজিদে এসেই তার মায়ের জন্য মোনাজতে বিশেষভাবে দোয়া করার অনুরোধ করেছিলো। নামাজ শেষ হলো, মোনাজাত ধরা হলো। মোনাজাতের অধিকাংশ অংশই ওসি সাহেব এবং তার মা বাবা আত্মীয় স্বজন দখল করে নিল। বাকিটুকু যারা মসজিদে দান করেছে তাদের জন্য। ইমাম সাহেবের মোনাজাতে দরিদ্র মন্তু মিয়া এবং তার দরিদ্র মায়ের কোনো জায়গা হলো না। লুঙ্গির খুট দিয়ে আরেকবার চোখ মুছল মন্তু মিয়া। আমি জানিনা সবখানেই এমন হয় কিনা, আমি আজ যে মসজিদে গেলাম সেখানে হরহামেশাই এমন হয়। ধনী গরীবের ভেদ এখন মসজিদ পর্যন্ত গিয়ে পৌঁছেছে। ক্ষমতাশালীরা, বিত্তশালীরা অর্থের মাধ্যমে মসজিদের প্রথম সারি দখল করে নিচ্ছে। মসজিদ যেন তাদের কাছে কালো টাকা সাদা করার সুযোগ। পাপের টাকার একটা অংশ মসজিদে দান করে সব পাপ যেন হালাল করে নিচ্ছে তারা। সৃষ্টিকর্তা নিশ্চয়ই সব দেখছেন, তাঁর কাছে লক্ষ টাকার বিনিময়ে ইমাম সাহেবের দোয়ার চেয়ে লুঙ্গির খুটে শুকিয়ে যাওয়া মন্তু মিয়ার চোখের পানির মূল্যই বেশি। 
আমাদের অসুখী হওয়ার একটা বড় কারণ হলো, আপনি কিসে সুখী, সেটা ঠিক করে দেবে আপনার স্বামী/স্ত্রী, সন্তান, প্রেমিক/প্রেমিকা, মা-বাবা, প্রতিবেশী, আত্মীয়স্বজন, সমাজ, রাস্ট্র বা মনোবিজ্ঞানী; আপনার মতামত এরা কেউ নিবে না। যেন আপনার সুখের প্রতি আপনার ইচ্ছা বা পছন্দের কোনো দাম নাই।
আমি যে সিঙ্গেল এইটা একটা বাসের হেলপার পর্যন্ত জানে। নামায়ে দেয়ার আগে বলে, 'ওস্তাদ হাল্কা সোলো করেন, সিঙ্গেল নামার আছে'।
বিনোদন সংবাদ বা রিপোর্টিং সম্পর্কে দেশে কখনো কোনো প্রশিক্ষণ হয়েছে কিনা আমার জানা নেই৷ গণমাধ্যম বা বিভিন্ন সংস্থা নির্বাচন, অনুসন্ধানী বা হরেক রকম বিষয়ে সাংবাদিকদের প্রশিক্ষণ, সেমিনার প্রভৃতির আয়োজন করলেও, বিনোদন সাংবাদিকদের নিয়ে তেমন কোনো আয়োজন চোখে পড়েনি কখনো। বিশ্ববিদ্যালয় অঙ্গনেও এ বিটটি উপেক্ষিত। এ নিয়ে স্বতন্ত্র কোনো কোর্স নেই। ক্লাসে আলোচনা হয় না বললেই চলে। অথচ পাঠক বা দর্শকদের আগ্রহের শীর্ষ তালিকায় বিনোদন সংবাদ অন্যতম। একটি গণমাধ্যমকে জনপ্রিয় করে তুলতে ও পত্রিকার সার্কুলেশন বাড়ানোতে বিনোদন সংবাদ শক্তিশালী পন্থা। এই যে আমরা হাল আমলের বেশকিছু বিনোদন সংবাদ নিয়ে হাসাহাসি করি, তার দায় গণমাধ্যম পরিচালনাকারী ব্যক্তিবর্গ এবং শিক্ষালয়কে নিতে হবে। বিনোদন জগতের সব কিছুই সংবাদ নয়। বিনোদন সংবাদের নামে এমন কোনো তথ্য নয়, যেন তা পুরো সংবাদটিকেই 'বিনোদন' বানিয়ে না দেয়। তবে, বিনোদন সাংবাদিকতায় সবচেয়ে বেশি দরকার কমনসেন্স। নিউজ লিখে বা শিরোনাম লিখে কয়েকবার পড়ে দেখা উচিত 'কমনসেন্স'-তা নেয় কি না। একশটা ফুচকা খেতে পারেন সাকিব... আটটা আম খেয়েছেন ফারিয়া... এক্স হাজব্যান্ডের কারেন্ট গার্লফ্রেন্ডের জন্মদিন... কয়েকবার পড়ুন। কমনসেন্স কী বলে? সুতরাং, মনে রাখতে হবে প্রধান দুটি সূত্র। এক. বিনোদন জগতের সবকিছুই সংবাদ নয়। দুই. কমনসেন্সের ব্যবহার... আলোচনা চলতে থাকুক৷ বিনোদন সাংবাদিকতাকে 'সিরিয়াস সাংবাদিকতা' হিসেবে আমলে নিয়ে এ নিয়ে ভাবনা-চিন্তা ও কাজ করা দরকার... অতীব জরুরি...
কী ভয়াবহ অবস্থা! পানিতে আটকে থাকা লক্ষ পরিবার। একের পর এক দুর্যোগ এই দক্ষিণের বাসিন্দাদের! আমাদেরকেই এগিয়ে আসতে হবে। জনপদের বিপদ মানে আমাদের সবারই বিপদ, এটা আমাদেরকে মেনে নিতে হবে! প্লিজ পাশে দাঁড়ান... মানুষের পাশে, জীবনের তরে মানুষ মানুষের জন্য ফাউন্ডেশন
অসম্ভব লেভেলের ক্লাসিক একটা সিনেমা দেখতেসি  চ্যানেল আই তে। বিখ্যাত ঝন্টু সাহেবের বানানো, নায়িকা শিশুশিল্পী (😜) দীঘি। নায়কের মাথা ভিলেন রড দিয়া বাড়ি মাইরা ফাটাইয়া দিসে৷ নায়ক রক্তাক্ত হইয়া অজ্ঞান। তার কিছুক্ষণ পর তার অটো জ্ঞান ফিরে আসে এবং সে উঠে স্মৃতিভ্রষ্ট অবস্থায় হাঁটা দেয়৷ কিন্তু যে মানুষের মাথা ফাইটা এত্তগুলা ব্লাডলস হইসে, সে কোন চিকিৎসা ছাড়া অটো সুস্থ হয়ে গেল কিভাবে,রক্ত বন্ধ হল কিভাবে? ফিলিং পাগল পাগল 😂😂😂
মা তার অশ্রুনালিতে অপারেশন করিয়েছেন! সবসময় চোখ দিয়ে পানি পড়তো, আশাকরি এই অপারেশনের পর সমস্যার সমাধান হবে… ছবিটি অপারেশনের ঠিক আগমুহূর্তে তুলেছি| বাই দ্যা ওয়ে ভয় বলতে কোন জিনিস কিন্তু আমার মায়ের জীবনে নেই 🤟🏻
স্কুলে থাকার সময় বিকালে যখন মাঠে খেলতাম, তখন খেলায় মগ্ন থাকতাম। বন্ধুদের নিয়ে হৈ হুল্লোড়। এর মাঝেই হঠাৎ হয়তো মনে হলো কাল স্কুলে কোন একটা রাগী টিচারের পড়া আছে, অথবা আজ একটা খাতা দেখাইছে যেটাতে কম পাইছি কিন্তু বাসায় বলি নাই, বা একটু পর হয়তো স্যার আসবে। সাথে সাথেই মন খারাপ হয়ে যেতো। খেলার মজাটাই তখন নষ্ট হয়ে যেতো। পেটে কেমন গুড়্গুড় করে উঠতো। এখন এই অফিসে যাচ্ছি, কাজে ব্যস্ত, কোন বন্ধুর সাথে কথা বলছি বা একাকী হেটে হেটে কোথা থেকে আসছি। এই সবের ফাঁকেই হঠাৎ করেই আব্বার কথা মনে পড়ে। সাথে সাথেই মন খারাপ হয়ে যায়। প্রচন্ড খারাপ লাগে। এই তো কালকেই জিইসি থেকে একটা কাজ সেরে একা একা আসতেছিলাম। মাগরিবের সময় হয়ে গেল। আযান দিবে। হালকা হালকা শীত পড়ছে। আকাশটা একদম লাল। অনেকগুলো পাখি উড়ে বাসায় চলে যাচ্ছে। QPS এর সামনে আসতেই হু হু করে উঠসে বুকের ভেতরটা। কত ওষুধ কিনছি এখান থেকে আব্বার জন্যে। এই সব ভেবে সব যেন দুমড়ে মুচড়ে যাচ্ছিল। এই অনুভূতি কখনোই ছিল না। একেবারেই নতুন।
গাছ কাটা কর্মসূচি শামীম আহমেদ সোহরাওয়ার্দি উদ্যানে গাছ কাটার উদ্যোগ দেখে হতাশ লাগল। ঢাকা শহরে কয়টা জায়গা আছে যেখানে একটু ছায়ার মধ্যে হাঁটা যায়? এই ঐতিহাসিক জায়গায় কেন গাছ কেটে পার্কিং করতে হবে? কেন রেস্টুরেন্ট করতে হবে? পার্কে মানুষ হাঁটবে, ব্যায়াম করবে, বিশ্রাম নিবে – কারণ শারীরিক ও মানসিক স্বাস্থ্যের উন্নয়ন। ঢাকায় থাকতে দেখেছি ১ কিলোমিটার দূর থেকে গাড়ি নিয়ে কর্তা ব্যক্তিরা পার্কে হাঁটতে আসেন। তারপর হাঁটা শেষে ফুচকা, চটপটি, বাদাম ভাজা, চিকেন ফ্রাই, জুস-টুস খেয়ে আবার গাড়িতে বাড়ি ফেরেন। হাঁটার যে মূল উদ্দেশ্য ঘাম ঝরিয়ে অতিরিক্ত চর্বি গলানো, তার কতটা এইভাবে পার্কবাজি করে সম্পন্ন হয় সন্দেহ আছে। গুলশান পার্কে সকালে যারা হাঁটতে আসতেন তাদের হাঁটা শেষে খাওয়া-দাওয়ার বহর দেখে মনে হতো, না হাঁটতে এসে বরঞ্চ তারা যদি বাড়িতে ঘুমিয়ে থাকতেন, তাহলে তাদের শরীরে ক্যালোরি কম ঢুকত। একটা পার্কের ভেতর রেস্টুরেন্ট লাগবে কেন? এমনিতেও হাঁটা-চলার জায়গা না থাকাতে আমাদের দেশের মানুষের মূল বিনোদন রেস্টুরেন্টে খাওয়া। শারীরিক নানা জটিলতার শুরু এইসব রেস্টুরেন্টের খাবার থেকে। সোহরাওয়ার্দি উদ্যানে আরেকটা রেস্টুরেন্ট দিয়ে মানুষের শারীরিক ভালনারাবিলিটি বাড়ানোর এই আইডিয়া কার? বিদেশের পার্কগুলো ঝকঝকে তকতকে দেখি মূলত পার্কে খাবার কেনার কোন ব্যবস্থা নেই বলে। কোন ঝালমুড়িওয়ালা, বাদামওয়ালা পার্কের ভেতর খাবার বিক্রি করে না, কেউ এসব খায়ও না। বিশাল পার্কে যারা খায় তারা চাদর বিছিয়ে নিজেদের খাবার খেয়ে আবার ময়লা গুছিয়ে নিয়ে চলে যায়। সোহরাওয়ার্দি উদ্যানে এই রেস্টুরেন্ট ও পার্কিং এর ডিজাইন কারা এপ্রুভ করেছে সেটা খুঁজে বের করা দরকার। তাদের ওজন কত এবং কী কী কো-মরবিডিটিজ আছে তা সামাজিক যোগাযোগ মাধ্যমে প্রকাশ করা দরকার। তারা কে কত ঘুষ খেয়েছে এই ডিজাইন এপ্রুভ করতে সেটাও জানা দরকার। ছাত্রলীগের উচিৎ হবে বঙ্গবন্ধুর স্মৃতিবিজড়িত এই সোহরাওয়ার্দি উদ্যানে যাতে আর একটা গাছও না কাটা হয়, সেই ব্যাপারে উদ্যোগ নেয়া। বিএনপি-জামাত-হেফাজতের উচিৎ পরিবেশ রক্ষার্থে একটা আন্দোলন গড়ে তোলা যেখানে মানুষের সমর্থন থাকবে। যেহেতু ক্ষমতায় যাওয়ার কোন সুযোগ নাই অদূর ভবিষ্যতে, তাই জনসম্পৃক্ততার এই অনন্য সুযোগ তাদের নেয়া উচিৎ। #শামীমআহমেদ ৬ মে ২০২১
সারাদিন মিনিমাম ৫০০ ফোন কল এটেন্ড করার জন্য একজন লোক খুঁজছি। যিনি আমার আত্মীয়-স্বজনকে ধৈর্যসহকারে এই প্রশ্নগুলোর উত্তর ক্রমাগত দিয়ে যাবেন (উত্তর এক্সেল শিটে লিখে দেওয়া হবে): ১. উনার এখন কী অবস্থা? ২. কোন হাসপাতালে আছেন? ৩. কবে ভর্তি হইলো? ৪. সাথে কে কে আছে? ৫. এখন কী করে? ৬. ডাক্তার কী বলেছে? ৭. কেবিনে আছেন নাকি ওয়ার্ডে? ৮. কেবিনে ডাক্তার আসে তো? ৯. ডাবল বেড নাকি সিঙ্গেল বেড কেবিন? ১০. কেবিনে কী কী সুবিধা আছে? ১১. আপনি তাইলে কই ঘুমান? ১২. কী কী অষুধ দিয়েছে ডাক্তার? ১৩. খাইতে পারতেছে? ১৪. কী কী খায়? ১৫. আজকে দুপুরে কী খাইছে? রাতে? ১৬. কেমনে হইলো? ১৭. কবে ছাড়া পাবে? ১৮. কোন ডাক্তার দেখতেছে? ১৯. এখন কোনো সমস্যা আছে? সমস্যা হইলে ডাক্তার কী বলছে? ২০. সিটি স্ক্যানে, এক্সরে করাইছে? ডাক্তার কী বলছে? ২১. অক্সিজেন স্যাচুরেশন কত? ২২. আমার পরিচিত অমুকেরও এইটা হইছিলো, পরশুদিন মারা গেছে। তবে চিন্তা করার কিছু নাই, উনার কিছু হবে না, আল্লাহ ভরসা! (এটায় কোনো জবাব দিতে হবে না, চুপচাপ থেকে মাঝেমাঝে ইনশাল্লাহ দোয়া করবেন বা এই জাতীয় কিছু বলতে হবে।) এই সিলেবাসের বাইরে কোনো প্রশ্ন আসলে প্রার্থীকে ঠান্ডা মাথায় তাৎক্ষনিক বুদ্ধি প্রয়োগ করে উত্তর দেওয়ার অ্যাবিলিটি থাকতে হবে।
হেলেনা আপার গ্রেপ্তারের প্রতিবাদে কোনো বড় সম্পাদক পদত্যাগ করে কি না, জানায়েন তো ভাই।
হলিউডের ফেভারিট অভিনেতা কে জিজ্ঞেস করলে একটা নাম বলা খুবই ডিফিকাল্ট আমার জন্য। বেশ কয়েকটা নাম আসে। এর মধ্যে এডওয়ার্ড নরটন আছেন, হাভিয়ের বারদেম আছেন, আছেন ক্রিস্টিয়ান বেল, ডি ক্যাপও আছেন, ডেপও আছেন, আছেন পিট, আছেন মরগান ফ্রিম্যান, ম্যাট ডেমনও, ডেনজেল আছেন, কলিন ফেরেল, কেভিন স্পেসি আছেন। তবে সবার উপরে রাখি আল পাচিনোকে। ইদানিং ডেনজেল ওয়াশিংটন বারে বার পাচিনোকে টপকে যাচ্ছেন। তার চোখই তার হয়ে কথা বলে। অতি অভিনয়ের বালাই নাই, মনে হয় কোন ভাবলেশ নাই। তারপর পুরো চেহারা জুড়ে প্রচুর শেড আর কালারের ছড়াছড়ি। বার্জারের কালার ব্যাংকের চেয়েও বেশি শেড ডেনজেলের মুখ জুড়ে খেলে। সেই কালারে আমরা হাসি-কাঁদি, উদ্বেলিত হই। উফ! ডেনজেল
শুভকামনা বন্ধু সৈয়দ রাকিব আলম ইভান অামি বিশ্বাস করি তুই তোর মেধা ও যোগ্যতার সবটুকু উজাড় করে দিয়ে একসাথে কাজ করবি।
#কতটুক সত্যি কিংবা কতটুক#মিথ্যা সেটা ঠিক জানি না.... #উল্লেখিত উক্তিগুলো পচন্দ হলো তাই শেয়ার করলাম,
স্মৃতির পাতা থেকে আমার করা মঞ্চে আমার পরিবেশনা জেলা শিল্পকলা একাডেমি চট্টগ্রামে প্রমা বর্ষা বরণ ২০১৭ । তবলায় প্রিয়জন শিল্পী রানা বড়ুয়া। ছবি মাহফুজ ভাই।
চট্টগ্রাম শিক্ষা বোর্ডের সম্মানিত চেয়ারম্যান বিশিষ্ট শিক্ষা-প্রশাসক প্রফেসর প্রদীপ চক্রবর্ত্তী, সম্মানিত সচিব প্রখ্যাত ছড়া-সাহিত্যিক জনাব প্রফেসর আব্দুল আলীম (আলেক্স আলীম) এবং উপ-সচিব ও ইতিহাস গবেষক মোহাম্মদ বেলাল হোসেন-এর হাতে আমার সম্পাদিত বই 'অনুপম সেন : অনন্য আলোকরেখা'।
কুষ্টিয়া থেকে রওনা দিয়ে প্রমত্ত পদ্মার নান্দনিক স্থাপনা ভেড়ামারা লালন শাহ হার্ডিঞ্জ জোড়া বৃজ পেরিয়ে উত্তর বঙ্গের প্রবেশ দ্বার পাকশি, রুপপুর ছাড়িয়ে জয়নগর গিয়ে গাছ থেকে পেড়ে কিনে নিয়ে আসা হলো লিচু। উঁচু নিচু আর লিচু।
অমর একুশে বইমেলা ২০২১, বাংলা একাডেমি। সোহরাওয়ার্দী উদ্যান চত্বরে পার্ল পাবলিকেশন্স। প্যাভিলিয়ন ৪
না প্রাগৈতিহাসিক, না প্রত্নতাত্ত্বিক, না পরিত্যক্ত এখনো।এই ঘরে কেউ থাকেনা যদিও।এই ঘর কোন গৃহস্থালী কাজেও হয় না ব্যবহার। তিনটে বিশাল খাট চিরস্থায়ী বন্দোবস্তের মতো অমলিন যতদিন ছিলো মানুষের বসবাস।বাবা-মায়ের পাঁচ সন্তান এইখানেই শৃংখলার সাথে শৈশবের বেড়ে ওঠা আপন ভুবন। গলা সমান উঁচু রগ(রোয়াক) থেকে রগের কানেক্টিভিটি অন্য দালানে ছিল বড় ভায়ের আবাস। বিশাল ঘরের সাথে তত বিশাল দরদালান।তারই অর্ধকে ঘিরে ছোট রুম।গেস্ট রুম। অদূরে দহলিজ।বৈঠখানাও বলা হতো একই সাথে। যৌথ বিশাল দহলিজের ভেতর বাইরে বিশাল বারান্দা।বাইরের সেই বারান্দাতে মাদুর কাঁথা বিছিয়ে কখনো রংপুরের,কখনো দক্ষিণের( সাতক্ষিরা), কখনো ফরিদপুরের,কখনো ঝিনাইদহের মৌসুমী জনেরা পাট,ধান,ইটের ভাটার কাজে এসে একসাথে কাটিয়ে যেতো বারো থেকে পঁচিশের দল এক থেকে দুইমাসেরও অধিক।তাদেরই দুই, তিনজন স্থায়ী হয়ে যেতো কখনো কখনো।এদের মাঝে সেনাবাহিনী থেকে পালিয়ে আসা স্মার্ট যুবক,বৌয়ের সাথে রাগ করে সংসার ছেড়ে চলে আসা গৃহস্থ মধ্যবিত্ত পুরুষ। আর ভেতরে আপ্যায়িত হতো দুই বাড়ির হাউজ টিউটরেরা।কখনো জেড পি জি'র অফিস হয়ে যেতো কয়েক বছরের জন্যে। কখনো খাজনা আদায়ে আসা নায়েবদের তিন থেকে পাঁচদিনের অস্থায়ী ক্যাম্প হয়ে উঠতো দহলিজ ঘর। এই বাড়ির রোয়াকের উপর মাদুর বিছিয়ে হারিকেনের আলোয় দুলে দুলে পড়া আর বিচিত্র পোকাদের সাথে পরিচয়।ভরা জোৎস্নায় চিত হয়ে শুয়ে নির্মল আকাশে মেঘেদের ওড়াওড়ি, নক্ষত্রদের চলাচল। ভাইবোনেদের একে অন্যের পিঠ গুনে গুনে চুলকিয়ে,সুড়সুড়িতে শোধবোধ খেলা,খেলতে খেলতে ঘুমিয়েও পড়া।যেদিন বাইরেই কাটিয়ে দিতাম।আনন্দ তুমুল ছিলো। অদুরে বিশ গজ দূরে রান্নাঘরের আয়োজন হলে শেষ মা ডেকে উঠিয়ে খাইয়ে তাড়া দিয়ে ঘরে পাঠাতেন। অদ্ভুত ব্যাপার ছিলো এই,ঘরের ভেতর ছিলো রাজ্যের ভয় আমাদের।কেউ কখনো একা একা ঘরে থাকতে পারতাম না। অথচ বাইরে সে ভয় ছিলো সামান্যই।কারন মাকে রান্নাঘরের দরজা দিয়ে সরাসরি দেখা যেতো। কী দারুণ অভয়ের আধার এক একজন মা হয় সকলের। মা, নেই।সেই পাঁচ ভাইবোনেরা পাঁচ এলাকায় পাঁচটি বিচ্ছিন্ন বাড়িতে যার যার সংসারে। কিন্তু শৈশব, অতীত সবই মুছে যাবে একে একে যখন সেই শৈশবের কেউ আর থাকবো না পৃথিবীতে। আমি তাই কখনোই একে পরিত্যক্ত বলতে পারবোনা। মনের মুকুরে সমুজ্জ্বল এমন মুভি আর কোথায় মেলে? 
আজ রূপার জন্মদিন! বাগানের সব ফুল তার দু'হাতে উজাড় করে দিলেও ভরবে কি আমার মন!? তার সাথে যে আমার জন্মান্তরের বাঁধন। শুভ জন্মদিন রূপা! অনিঃশেষ ভালোবাসা নিও!
লকডাউনের পক্ষে আমি, কিন্তু আমার বর… রোমেন রায়হান লকডাউনের ও বাপ-মা! ম্যাডাম না হয় স্যার! আমার কথা একটু শোনেন, শোনাটা দরকার। লকডাউনে যদি খোঁজে কেউ মুভমেন্ট পাস গাল রাঙিয়ে চড় মারবেন এক কুড়ি, ঠাস ঠাস। সর্বাত্মক লকডাউনে বাহিরে যাঁর সুখ সে নির্ঘাত দেশদ্রোহী, উজবুক, উল্লুক! লকডাউনের পক্ষে আমি, কিন্তু আমার বর বাসায় থেকে জ্বালায়, করে জীবনটা জর্জর। অফিসে কী খায় জানি না, খাওয়ায় কেমন যশ! বাসায় সাহেব মস্ত পেটুক, প্রকান্ড রাক্ষস। (স্বামী বলে বলতেছি না, সে আসলে বদ) সারাক্ষণই নাস্তা বানাও, নিত্য নতুন পদ! সমুচা দাও, সিঙারা দাও, কাটো দুপিস আম! তেল-পেঁয়াজে মাখাও মুড়ি, ঝাঁকাও কালোজাম! শূন্য হলেই চা বানিয়ে রিফিল কর কাপ লকডাউনে কোন কারণে মানবো এমন চাপ? ব্রকলিটা সেদ্ধ কর, সেদ্ধ কর ডিম ফ্রিজটা খুলে দেখ দেখি! আছে আইসক্রিম? ঘরে আমার হাজারটা কাজ, নেই তো বাবুর তাল! তার উপরে লবণ বেশি, এহ হে! এটায় ঝাল! আমি যত বাসা গোছাই, আমার বাসার স্যার মাথায় নিয়ে বসে আছে এলোমেলোর ভার। এলোমেলো বেড-বিছানা, নোংরা ঘরের ফ্লোর সবাই উঠে বসে থাকি, হয় না স্যারের ভোর। ঘুম ভাঙলেই অফিস শুরু, চেয়ার-টেবিল বাদ সোফায়, বেডে, টুলে মেটায় অফিস করার সাধ। বিছানাতে কেউ গড়াবে? কেউ দেবে ভাত-ঘুম! স্যার চিল্লায়, ‘ক্যামেরা অন, চলছে আমার জুম!’ ছেলেটাকে পড়তে বসাই? সেটার উপায় নাই মাথায় উঠে বসে আছে বাপের পেয়ে লাই। মনের ভেতর দুঃখ এবং গভীর অনুতাপ ছেলেটাকে উচ্ছন্নে নিচ্ছে ছেলের বাপ। লকডাউনের ও বাপ-মা! ম্যাডাম না হয় স্যার হাত-পা ধরি, আমায় বাঁচান, আমায় করেন পার। আমার ঘরের কর্তা, যিনি মতান্তরে স্যার লকডাউনে তাঁর সঙ্গে টিকবে না সংসার। দয়ার শরীর আপনাদেরই আছে বিবেক, বোধ সর্বাত্মক লকডাউনে একটা অনুরোধ যদি না চান আমার জীবন হোক হাবিয়া হেল বরকে আমার লক-আপে নেন, লাগলে দেবেন জেল। আরেকখানা কথা আছে। না বললেই না আমার বাসায় কাজ করে যে! আরে, ফুলির মা! তাঁকে দেবেন মুভমেন্ট পাস, প্রিয় ম্যাডাম! স্যার স্বামীকে না, বুয়া নিয়ে করব কোভিড পার। ৩০/০৬/২০২১ *(আমি) সহমত আফা 😍 
আচ্ছা হৃদয় কি অঙ্গ? যদি হয় তাহলে ঠিক আছে। আর না যদি হয় তাহলে অর্ধাঙ্গীর কি মানে! শরীরের অর্ধেক? আর মন? যাইহোক কি এক অকারণে ছায়ার মত পুরোনো প্রেমিক বুদ হয়ে যায় একাকীত্বে। মুখের দিকেই তাকায় না দীর্ঘ্যদিন। শরীরের নোনা সুবাস শুকায় মাতাল বাতাসে। হঠাৎ একদিন বেগানা কেউ দুইকথার পরই বলে ফেলে.. চোখের নিচে এমন কালি আপনাকে মানায়? বুকটা ধ্বক্ করে উঠে। ধুলোপরা বদ্ধ জানালাটা ঝটকা মেরে খুলে দেয় দমকা বাতাসের মত। আর ঝুরঝুর করে পড়তে থাকে পুরোনো সম্পর্কের মলিন কাঁচ। পর্দাগুলো নিমেষেই কচি কলাপাতা হয়ে যায়। থরথর করে কাঁপে। তারপর শরৎ শেষ হয়ে বর্ষা এলে বোঝা যায় আবারও, কোমল বৃষ্টির ফোটা কোমল শরীরটাই যেনো ছুঁয়ে গেলো শুধু। মন তো ভিজলো না। আপন-পরকীয়া পাখির চোখেও বিশ্বাস এই, অঙ্গ ভাগ করে নিয়ে যায় যার যার মত শুধু এই মনটারই কোনো দোসর নেই।
দু-কানে ভীষণ পোড়া ক্ষত ল'য়ে কতিপয় এক রোগী চেম্বারে আসি বলিল, 'বাঁচান! আমি যে ভুক্তভোগী।' সবিস্ময়ে ডাক্তার কন, 'কেমনে পুড়িল কান? সবিস্তারে সেই কথা আগে বিশদ বলিয়া যান।' রোগী নিরুপায় কহিল, 'জনাব, কাহিনিটি বিদারক বলিতেছি তবে কেমন করিয়া দগ্ধ হইল ত্বক। বাড়িতে বসিয়া করিতেছিলাম কাপড়সমূহ ইস্ত্রি হঠাৎ তখন ফোন করিয়াছে ইলেকট্রিকের মিস্ত্রি। ইস্ত্রি গরম মনের ভুলেতে ঠেকায়েছি ডান কানে কী যে ব্যথা! আহা! যার পুড়িয়াছে, জানে সেই শুধু জানে!' ডাক্তার কন, 'বুঝিলাম ইহা ঘটিয়াছে ডান কানে কিন্তু কীভাবে বাম কানটিও পুড়িল বা কোনখানে?' জবাব আসিল কাতরকণ্ঠে, 'ব্যাটা তো খানিক ক্ষণ পরেই কিন্তু আরেকটিবার করিয়াছিল যে ফোন।'
সিআরবি ধ্বংসের বিরুদ্ধে রুখে দাঁড়াবো আমি আপনি আমরা... হাসপাতাল অন্য জায়গায় করুন। এমন সুন্দর একটি জায়গায় শকূনের চোখ পড়েছে। দৃষ্টি ফেরান নয়তো মাইর একটাও মাটিতে পড়বে না।

