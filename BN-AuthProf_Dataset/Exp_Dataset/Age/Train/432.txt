 ‘বাংলাদেশ অসাম্প্রদায়িক দেশ স্বীকার করতে লজ্জা হয়। আমরা যে আওয়ামী লীগকে এখন ক্ষমতায় দেখছি এটা বঙ্গবন্ধুর আদর্শের দল নয়। এটা সাম্প্রদায়িকতার কাছে, ধর্মান্ধতার কাছে, আত্মসমর্পণকারী দল।’ - আব্দুল গাফ্ফার চৌধুরী। ঠিক এই কথাগুলিই আমি দুইদিন আগে বলেছি। আমি অনেক ছাত্রলীগ, যুবলীগ এবং নীল দল করা শিক্ষকদের চিনি বা দেখি যাদের মধ্যে অসাম্প্রদায়িক চেতনা সম্পূর্ণ অনুপস্থিত। আব্দুল গাফ্ফার চৌধুরীর লেখা একুশের গান একটি অমর সৃষ্টি। মাঝে অনেক কথাই প্রবাসে থেকে লিখেছেন যা আমার পছন্দ হতো না। তবে আজকের কথাটি অনেকটা সত্যের কাছাকাছি। বর্তমান আওয়ামীলীগের এই অবস্থায় আসার পেছনে উনার একনিষ্ট সাপোর্টও কম দায়ী না। আওয়ামীলীগের এই আদর্শচ্যুতিতো একদিনে ঘটেনি। আন-কন্ডিশনাল সাপোর্ট না দিয়ে যদি আওয়ামীলীগকে সঠিক পথে রাখার জন্য লিখতেন তাহলে হয়ত তাকে আজকে এই পরিণতি দেখতে হতো না। একটি দলের আদর্শ সাপোর্টার তারাই যারা শুদ্ধ সমালোচনা করে। আব্দুল গাফ্ফার চৌধুরী আরো বলেন "‘শাল্লায় আর নাসিরনগরে বা রামুতে সংখ্যালঘুদের ওপর যে নিপীড়ন হচ্ছে এটা শুধু ধর্মের জন্য না, সম্পত্তির জন্য নারীর দেহের জন্য। কারণ সংখ্যালঘু সম্প্রদায়ের সম্পত্তি এবং নারীরা হচ্ছে সবচাইতে সহজলভ্য জিনিস এখন আমাদের সমাজে। এটা যতক্ষণ পর্যন্ত দূর করা না যাবে, এদেরকে মালাউন বলার প্রবণতা দূর করা না যাবে, এদেরকে সমান নাগরিক ইক্যুয়াল রাইটস না দেওয়া যাবে ততদিন পর্যন্ত বাংলাদেশ স্বাধীন হয়েছে বা বাংলাদেশ একটি অসাম্প্রদায়িক দেশ একথা স্বীকার করতে আমার লজ্জা হবে।’ 
আমি তো আমার মতই "হ্যা" বললেও আমার মত "না" বললেও আমার মত ! দেহটা যদিবা বাঁধবে, কিন্তু মন মন বাঁধবে কেমনে ! আমি যে আমারই মত...
(গত সপ্তাহের লেখা) নস্টালজিয়া ======== পুরো বাংলাদেশ গত কয়েক সপ্তাহ থেকে এক ধরনের বিষণ্নতায় ভুগছে। খবরের কাগজ খুললেই প্রথম পৃষ্ঠায় রোহিঙ্গাদের কোনো একটি মন খারাপ করা ছবি দেখতে হয়। খবরের কাগজের একটা বড় অংশজুড়ে রোহিঙ্গাদের ওপর অমানুষিক নির্যাতনের কোনো না কোনো খবর থাকে। যারা টেলিভিশন দেখেন তারা স্বচক্ষে রোহিঙ্গাদের কষ্টটুকু আরও তীব্রভাবে দেখতে পান। ইন্টারনেটের সামাজিক নেটওয়ার্কে যেহেতু অনেক কিছু সরাসরি দেখানো সম্ভব হয়, অনুমান করছি সেখানে রোহিঙ্গাদের ওপর অমানুষিক নির্যাতনের ছবি কিংবা ভিডিও আরও অনেক বেশি নির্মম। এ অমানুষিক নির্যাতনের শিকার মানুষগুলোকে যখন বাংলাদেশের কোনো একটি ক্যাম্পে দেখি তখন একটি মাত্র সান্ত্বনা যে, এখন তাদের আর কেউ মেরে ফেলবে না, কষ্ট হোক, যন্ত্রণা হোক মানুষগুলো প্রাণে বেঁচে গেছে। এই ভয়ঙ্কর পরিস্থিতিতেও ছোট শিশুদের মুখের হাসিটুকু দেখে মনে হয় পৃথিবীটা এখনো শেষ হয়ে যায়নি। আমি প্রতি দুই সপ্তাহে একবার করে এই দেশের অনেক পত্রপত্রিকায় লিখি, কেন লিখি নিজেও জানি না। আমি কোনো বিষয়েরই বিশেষজ্ঞ নই, তাই দেশ, সমাজ কিংবা পৃথিবীর কোনো গুরুত্বপূর্ণ বিষয়কে বিশ্লেষণ করার ক্ষমতা আমার নেই। তাই নিজের দুঃখ-কষ্ট বা আনন্দটুকু পাঠকদের সঙ্গে ভাগাভাগি করে নিই। রোহিঙ্গাদের এই কষ্টটুকু শুরু হওয়ার পর মনে হচ্ছিল এখন থেকে বুঝি শুধু তাদের নিয়েই লিখতে হবে, অন্য কিছু লেখার মতো মানসিক অবস্থা হয়তো কখনো আসবে না। কিন্তু আজ (গতকাল) সকালে খবরের কাগজে পদার্থবিজ্ঞানে নোবেল পুরস্কারের খবরটি পড়ে মনে হলো, একবার হলেও সম্পূর্ণ ভিন্ন একটা বিষয় নিয়ে একটুখানি লিখি। ২০১৫ সালে যখন প্রথমবার গ্র্যাভিটি ওয়েভ বা মহাকর্ষ তরঙ্গ বিজ্ঞানীরা তাদের ল্যাবরেটরিতে দেখতে পেয়েছিলেন সেটি বিজ্ঞানের জগতে অনেক বড় একটি খবর ছিল। সাধারণ মানুষেরা হয়তো খবরটি পড়েছেন কিন্তু খবরটার গুরুত্বটুকু নিশ্চয়ই ধরতে পারেননি। এই মহাবিশ্বে কোটি কোটি গ্যালাক্সির একটি গ্যালাক্সি আমাদের ছায়াপথ, সেই ছায়াপথের কোটি কোটি নক্ষত্রের একটি নক্ষত্র সূর্য, সেই সূর্যের আটটি গ্রহের একটি গ্রহ পৃথিবী এবং সেই পৃথিবীর অসংখ্য প্রাণীর একটি প্রাণী হচ্ছে মানুষ! অতি ক্ষুদ্র মানুষ এই পৃথিবী নামক নীল গ্রহটিতে থেকে আকাশের দিকে তাকিয়ে এই মহাবিশ্বের সৃষ্টির গোপন রহস্য বের করতে পেরেছেন সেটি আমার কাছে অবিশ্বাস্য একটি ব্যাপার মনে হয়। সেটি করার জন্য বিজ্ঞানীরা গ্রহ-নক্ষত্র গ্যালাক্সির দিকে তাকিয়েছেন। সেখান থেকে যে আলো এসেছে সেটি দেখেছেন। টেলিস্কোপে শুধু আলো দেখে সন্তুষ্ট থাকেননি, রেডিও তরঙ্গ দেখেছেন, এক্স-রে দেখেছেন গামা-রে দেখেছেন। শুধু তাই নয়, নিউট্রিনো নামে রহস্যময় কণাকে খুঁটিয়ে খুঁটিয়ে পরীক্ষা করেছেন। একটি পরমাণুর ভিতরে কী আছে বা নিউক্লিয়াসের ভিতরে কী আছে সেটি দেখার জন্য বিজ্ঞানীরা পৃথিবীতে বড় বড় এক্সেলেটর তৈরি করেছেন এবং সেগুলো ব্যবহার করে তার ভিতরের রহস্য ভেদ করেছেন। কিন্তু এই মহাবিশ্বের গ্যালাক্সি কীভাবে তৈরি হয় কিংবা নক্ষত্রের জন্ম-মৃত্যু কীভাবে হয়; কিংবা ব্ল্যাকহোল কীভাবে স্থান-কালকে পাল্টে দেয়, সেগুলো বোঝার জন্য তারা ল্যাবরেটরিতে সেগুলো নিয়ে আসতে পারেন না। সেটি করার জন্য তাদের মহাকাশের দিকে তাকিয়ে পর্যবেক্ষণ করতে হয়। পর্যবেক্ষণ করেন আলো কিংবা বিদ্যুৎ চৌম্বকীয় তরঙ্গ, কখনো কখনো নিউট্রিনো। বিজ্ঞানীরা পর্যবেক্ষণ করার জন্য নতুন একটি পদ্ধতি বের করেছেন, প্রায় অর্ধ শতাব্দী চেষ্টা করে তারা গ্র্যাভিটি ওয়েভ বা মহাকর্ষ তরঙ্গ নামে সম্পূর্ণ নতুন এই তরঙ্গ দেখতে সক্ষম হয়েছেন, যেটি পদার্থ বিজ্ঞানের জগতের জন্য একেবারে নতুন একটি দিগন্ত উন্মোচন করেছে। ২০১৫ সালে প্রথমবার যখন তারা মহাকর্ষ তরঙ্গ দেখেছেন সেটি ছিল দুটো ব্ল্যাকহোলের সংঘর্ষ। দুটো ব্ল্যাকহোল কয়েক বিলিয়ন আলোকবর্ষ দূরে একটি আরেকটিকে ঘিরে ঘুরপাক খাচ্ছিল। তাদের ঘুরপাকের কারণে মহাকর্ষ তরঙ্গ তৈরি হয়েছে এবং সেই তরঙ্গ তাদের শক্তি সরিয়ে নিচ্ছিল বলে একে অন্যের কাছাকাছি চলে এসে এক সময় দুটো মিলিত হয়ে নতুন একটা বড় ব্ল্যাকহোল তৈরি করেছে। ১৯১৫ সালে আইনস্টাইন তার জেনারেল থিওরি অব রিলেটিভিটি প্রকাশ করেন এবং যেটি বিশ্লেষণ করে প্রথম মহাকর্ষ তরঙ্গের ভবিষ্যদ্বাণী করা হয়েছিল। তখন তিনি নিজেও হয়তো বিশ্বাস করেননি যে, ঠিক ১০০ বছর পর পৃথিবীর বিজ্ঞানীরা এটি নিজের চোখে দেখতে পাবেন। বিষয়টি কত কঠিন ছিল সেটি অনুমান করাও কঠিন। কারণ এটি দেখতে হলে বিশাল পৃথিবীর আকার যদি একটি পরমাণুর আকারে সঙ্কুচিত হয় সেটি দেখার ক্ষমতা থাকতে হবে। একটি পরমাণু কত ছোট সেটি যারা না জানে তাদের অনুভব করানো প্রায় দুঃসাধ্য! বিজ্ঞানীরা সেই অসাধ্য সাধন করেছেন এবং এখন পর্যন্ত চারবার তারা সুনিশ্চিতভাবে মহাকর্ষ তরঙ্গ দেখতে পেয়েছেন এবং চারবারই কয়েক বিলিয়ন আলোকবর্ষ দূরে দুটি ব্ল্যাকহোল একটি আরেকটির সঙ্গে পাক খেতে খেতে এক সময় একত্রিত হয়ে একটি বড় ব্ল্যাকহোলে রূপান্তরিত হয়েছে। আমি ভেবেছিলাম ২০১৬ সালেই তাদের নোবেল পরস্কার দেওয়া হবে, কিন্তু নিশ্চয়ই নোবেল পুরস্কার দেওয়ার আগে একটুখানি যাচাই-বাছাই করে দেওয়া হয়, তাই ২০১৬ সালে না দিয়ে এই বছর দেওয়া হলো। নোবেল পুরস্কার পেয়েছেন তিনজন। একজন এমআইটির প্রফেসর অন্য দুজন ক্যালটেকের। নোবেল পুরস্কারের ঘোষণাটি দেখে আমি ভিন্ন এক ধরনের আনন্দ পেয়েছি। কারণ ক্যালটেকে আমি পোস্টডক হিসেবে কাজ করেছি এবং যে দুজন প্রফেসর নোবেল পুরস্কার পেয়েছেন তাদের আমি চিনি! সত্যি কথা বলতে কী, এ দুজন অধ্যাপকের একজন, কিপথর্নের অফিসটি ছিল আমার অফিসের খুব কাছে। প্রায় প্রতিদিন তার সঙ্গে আমার দেখা হতো। তার অফিসটি অন্য যে কোনো প্রফেসরের অফিস থেকে ভিন্ন। তিনি বাজি ধরতে খুব পছন্দ করতেন এবং পৃথিবীর অন্যান্য বিজ্ঞানীর সঙ্গে তিনি নানা বিষয়ে বাজি ধরতেন। সেই বাজির বিষয়বস্তু ছিল খুবই চমকপ্রদ। স্টিফেন হকিংসের সঙ্গে তিনি বাজি ধরেছিলেন যে, সিগনাস এক্স ওয়ান নামের একটি নক্ষত্র আসলে একটি ব্ল্যাকহোল। দুজনের স্বাক্ষরসহ ১৯৭৫ সালের বাজির কাগজটি ছোট একটা ফ্রেমে কিপথর্নের অফিসের সামনে টানানো ছিল। সেখানে লেখা ছিল, বাজিতে যে হেরে যাবে তাকে অন্যজনকে এক বছরের জন্য পেন্টহাউস নামে ম্যাগাজিনটি কিনে দিতে হবে। (যারা জানে না তাদের বলে দেওয়া যায় পেন্টহাউস, প্লেবয় এগুলো হচ্ছে নগ্ন নারীদের ছবি পরিপূর্ণ প্রাপ্তবয়স্কদের ম্যাগাজিন)। ১৯৯০ সালে স্টিফেন হকিংস এই বাজিতে হেরে গিয়েছিলেন— তিনি সত্যি সত্যি কিপথর্নকে এক বছরের জন্য পেন্টহাউস কিনে দিয়েছিলেন কী না কিংবা কিনে দিয়ে থাকলে তার স্ত্রী ব্যাপারটা কীভাবে নিয়েছিলেন সেটা আমি জানি না। কিপথর্ন তাত্ত্বিক পদার্থবিজ্ঞানী, মহাকর্ষ তরঙ্গ দেখা এবং মাপার বিষয়টি যতটুকু না তাত্ত্বিক সমস্যা, তার থেকে অনেক বেশি এক্সপেরিমেন্টাল সমস্যা। কাজেই নোবেল পুরস্কার যে তিনজনকে দেওয়া হয়েছে তার ভিতর দুজন হচ্ছেন এক্সপেরিমেন্টাল পদার্থবিজ্ঞানী। এর ভিতর একজন এমআইটির প্রফেসর অন্যজন ক্যালটেকের। ক্যালটেকের প্রফেসর ব্যারি ব্যারিসের নামটি দেখে আমার এক ধরনের দুঃখবোধ হয়েছে। কারণ এখানে ব্যারি ব্যারিসের নামের পাশে আরও একটি নাম থাকার কথা ছিল, সেই নামটি হচ্ছে রোনাল্ড ড্রেভার। মহাকর্ষ তরঙ্গের নোবেল পুরস্কারটি যদি এ বছর ঘোষণা না করে গত বছর ঘোষণা করা হতো তাহলেই হয়তো আমরা তার নামটিও দেখতে পেতাম। কারণ এ বছর পুরস্কার ঘোষণা করার মাত্র কয়েক মাস আগে তিনি মারা গেছেন। নোবেল কমিটির নিয়ম অনুযায়ী কেউ মারা গেলে তাকে আর পুরস্কারটি দেওয়া যায় না। নিয়মটি ভালো না, পদার্থ বিজ্ঞানের ইতিহাসে একজন মানুষের নাম থাকতে পারল না, কারণ ঘটনাক্রমে তিনি মারা গেছেন, এটি মেনে নেওয়া যায় না। (আমাদের বাংলা একাডেমির পুরস্কারেও মনে হয় এই ঝামেলাটি আছে, অনেক হেজিপেজি চেষ্টাচরিত্র করে বাংলা একাডেমি পুরস্কার পেয়েছে কিন্তু আহমদ ছফাকে কখনো বাংলা একাডেমি পুরস্কার দেওয়া হয়নি, এটা মেনে নেওয়া কঠিন)। রোহিঙ্গা নির্যাতনের বিষয়টি দেখে মনে হচ্ছে, তাদের নিয়মের ভিতর পুরস্কার কেড়ে নেওয়ার নিয়মটিও থাকা উচিত ছিল। তাহলে এখন মিয়ানমারের ফটোজেনিক নেত্রী অং সান সু চির অন্যান্য পুরস্কার এবং সম্মাননা কেড়ে নেওয়ার সঙ্গে সঙ্গে নোবেল পুরস্কারটিও কেড়ে নেওয়া যেত। আমি যখন ক্যালটেকে ছিলাম তখন আমি সদ্য পিএইচডি শেষ করা তরুণ, একজন পোস্টডক। ক্যালটেকে পৃথিবীর সেরা সেরা বিজ্ঞানী রয়েছেন, কাফেটেরিয়াতে লাঞ্চ করার সময় পাশের টেবিলে ফাইনম্যানের মতো বড় বিজ্ঞানীদের দেখি এবং মোটামুটি হতবুদ্ধি হয়ে যাই। প্রায় নিয়মিতভাবে বড় বড় বিজ্ঞানীরা সেমিনার দেন, আমরা খুব আগ্রহ নিয়ে সেগুলো শুনি। আমি পৃথিবীর অনেক বড় বড় বিজ্ঞানীর বক্তৃতা শুনেছি, কিন্তু আমার স্মৃতিতে যে বক্তৃতাটি সবচেয়ে দাগ কেটে আছে সেটি হচ্ছে মৃত্যুর কারণে নোবেল পুরস্কার থেকে বঞ্চিত হওয়া রোনাল্ড ড্রেভারের বক্তৃতা। আজ থেকে প্রায় পঁয়ত্রিশ বছর আগের কথা, মহাকর্ষ তরঙ্গ দেখার জন্য বিশাল যজ্ঞ শুরু হয়েছে এবং তার নেতৃত্বে রয়েছেন এ রোনাল্ড ড্রেভার। উচ্চতা খুব বেশি নয়, ঢিলে-ঢালা শরীরের গঠন, মুখে সবসময় এক ধরনের হাসি, দেখলেই মনে হতো তিনি বুঝি এই মাত্র খুব মজার কিছু শুনেছেন। যেদিন তার বক্তৃতা আমরা সবাই এই বিখ্যাত এক্সপেরিমেন্টটি কীভাবে দাঁড় করানো হচ্ছে সেটি শুনতে গেছি। আজকাল সব বক্তৃতাই দেওয়া হয় ভিডিও প্রজেক্টর দিয়ে, তখন দেওয়া হতো ওভারহেড প্রজেক্টর দিয়ে। স্বচ্ছ ট্রান্সপারেন্সির ওপর কলম দিয়ে লিখতে হতো এবং সেগুলো ওভারহেড প্রজেক্টরে রাখা হলে পেছনের স্ক্রিনে দেখা যেত। প্রফেসর ড্রেভার আমাদের তার এক্সপেরিমেন্টের কথা শোনাতে শোনাতে স্বচ্ছ ট্রান্সপারেন্সিগুলো ওভারহেড প্রজেক্টরে রাখছেন। কথা বলতে বলতে এক সময় উত্তেজিত হয়ে উঠলেন এবং কিছুক্ষণের মধ্যে তার ট্রান্সপারেন্সিগুলো ওলট-পালট হয়ে গেল এবং দেখলাম সারা টেবিলে তার ট্রান্সপারেন্সিগুলো ছড়ানো-ছিটানো এবং তিনি যেটা দেখাতে চাইছেন সেটা খুঁজে পাচ্ছেন না! প্রায় পাগলের মতো বিশাল টেবিলের এক প্রান্ত থেকে অন্য প্রান্তে ছুটে যাচ্ছেন, তার মুখে বিব্রত হাসি, অপ্রস্তুত ভঙ্গি। গল্প-উপন্যাসে বিজ্ঞানীদের যে বর্ণনা থাকে হুবহু সেই দৃশ্য! এক সময় হাল ছেড়ে দিয়ে তিনি এমনিতেই তার বক্তৃতা দিলেন! যখন বলার অনেক কিছু থাকে তখন স্লাইড কিংবা ট্রান্সপারেন্সি খুঁজে না পেলেও চমৎকার বক্তৃতা দেওয়া যায়। পদার্থবিজ্ঞানে নোবেল পুরস্কারের ঘোষণাটি দেখে আমি একটুখানি নস্টালজিক হয়ে পড়েছিলাম। আমাদের দেশের বিশ্ববিদ্যালয়গুলোতে এখনো শুধু ছাত্র পড়ানো হয়। পড়ানোর পাশাপাশি যখন সত্যিকার গবেষণাও করা শুরু হবে, শুধু তখনই সত্যিকার অর্থে বিশ্ববিদ্যালয়গুলো প্রকৃত বিশ্ববিদ্যালয় হতে পারবে। সারা পৃথিবী জ্ঞান সৃষ্টি করবে, আমরা শুধু সেই জ্ঞান ব্যবহার করব, নিজেরা কিছু সৃষ্টি করব না—সেটা তো হতে পারে না।
হঠাৎই একটা দিন আসে যেদিন সব কিছু ঠিকঠাক চলে । একটার পর একটা ভালো ঘটনা ঘটে যায় । একটাও খারাপ ঘটনা নয়, কেউ অভিযোগের আঙুল তোলে না, এমনকি জমে থাকা দুঃখগুলোও ফুরফুরে খুশির তলায় চাপা পড়ে যায়”
এক চাইনিজ থেকে মেহমান খাবার নিয়ে এসেছে। প্যাকেট/বক্স খুলতে গিয়ে ডান হাতের তর্জনি আঙ্গুলে খচ্ করে কি যেন ঢুকে গেল। ব্যাথায় লাফ দিয়ে উঠলাম। আঙ্গুল গড়িয়ে রক্ত পড়ছে। প্যাকেট ভাল করে খেয়াল করে দেখলাম একটি স্ট্যাপ্লার পিন এর মাথা খাড়া হয়ে আছে। বক্সের উপরের এবং নিচের মোড়ক এর কোণাগুলো স্ট্যাপল করে পিন দিয়ে আটাকানো হয়েছে, গাম বা গ্লু'র পরিবর্তে। সেই পিনের দুই মাথা সোজা বা খাড়া হয়ে আছে। যে কোন সময় খাবারের সাথে মিশে যেতে পারে এবং পেটে গিয়ে ঘটাতে পারে মারাত্মক দুর্ঘটনা। এটাকে বলে ফিজিক্যাল হ্যাজার্ড। নিরাপদ খাদ্য আইনে যার শাস্তি ১ থেকে ৩ বছর জেল এবং ন্যুনতম ৩ লাখ টাকা জরিমানা। অতি দ্রুত এই প্যাকেটগুলো সরিয়ে নেয়ার জন্য বলা হয়েছে সেই প্রতিষ্ঠানকে। সবাইকে স্বরণ করিয়ে দেয়া হচ্ছে। স্ট্যাপলার পিনের জন্য ৩ লাখ টাকা জরিমানা। গত পরশু আর গতকাল দুই দিন ছিল কুমিল্লা হাইওয়ে রেস্টুরেন্টগুলোর বিরুদ্ধে মোবাইল কোর্ট অভিযান। দুই টিম ঢাকায় গত রাতেই ফিরে এসেছে। আজ হুমকি পেলাম, ম্যাজিস্ট্রেট সাহেবরা আজ মোবাইল কোর্টে গেলে কুমিল্লায় বড় রকমের বাধা দেয়া হবে। আফসোস, এটা কাল পেলে ভাল হত। আজ ম্যাজিস্ট্রেট আমাদের অফিসে। হুমকিটা পরের বারের জন্য রেখে দিন আপনারা। না নেতা, না পাতি নেতা, না মাস্তান, না ক্যাডার। আমাদের কাছে সব জিরো। বাংলাদেশ নিরাপদ খাদ্য কর্তৃপক্ষের সাথে অন্য কাউকে গুলিয়ে বা মিলিয়ে ফেললে ভুল করবেন সবাই। আমরা প্রতিজ্ঞাবদ্ধ আমাদের সন্তানদের কাছে, এই মাটির কাছে। চাকুরির মায়া করি না। না আর পদোন্নতির আশা বা মায়া। যা এই দেশ দিয়েছে আমাকে, তা কড়ায় গন্ডায় উশুল করে দিতে চাই।
এলমিরায় অবস্থিত বিখ্যাত লেখক মার্ক টোয়েনের লেখার ঘর। এই ঘরে বসে তিনি জনপ্রিয় উপন্যাস 'হাকলবেরি ফিন' ও 'টমস্যয়ার' লিখেছেন। টম সয়্যার মার্ক টোয়েইন রচিত কিশোর উপন্যাসের বিখ্যাত চরিত্র। দি অ্যাডভেঞ্চার্স অফ টম সয়্যার  ১৮৭৬ সালে প্রকাশিত হয়েছিল। এটি একটি অভিযানভিত্তিক বই যা কিশোর সাহিত্যে বিশেষ স্থান দখল করে আছে। এই বইয়ের অন্যতম চরিত্র হাক্‌লবেরি ফিন্-ও মার্ক টোয়েন এর অনবদ্য সৃষ্টি। মার্ক টোয়েনের এই ঘরটি ছিল এলমিরার অন্য এক এলাকায়। মার্ক টোয়েনের শ্বশুরবাড়িতে। যেখানে বসে তিনি লিখতেন। পরবর্তীতে এলমিরা কলেজ কর্তৃপক্ষ ঘরটি তাঁদের কলেজ ক্যাম্পাসে এনে রেখেছেন। ঘরটির রক্ষণাবেক্ষণের দায়িত্বে রয়েছেন এমেলিয়া।
আগে মাঝে মাঝে কবিতা শুনতাম।কবিতা শুনতে আমার ভালো লাগে।মাঝখানে কবিতা শুনতে ভুলে গিয়েছিলাম। দুদিন হলো আবার ফিরে এসেছি কবিতার কাছে।
একা থাকার এই ভালো লাগায় হারিয়ে গিয়েছি, নিঃসঙ্গতা আমাকে আর পাবে না
অনলাইন পাঠশালা, মৌলভীবাজার সদর উপজেলার গণিত ক্লাস রেকর্ডিং দেখার জন্য আসেন উপজেলা শিক্ষা অফিসার মোতাহার বিল্লাহ স্যার, এইউইও আরতি ব্যানার্জি ম্যাডাম এবং এইউইও রাজীব স্যার। স্যাররা আমাদের সাথে পাঠদানের মানোন্নয়ন সম্পর্কে বিভিন্ন আলোচনা করেন।গণিত বিষয়ে কৃষ্ণপদ স্যারের ক্লাস রেকর্ড করা দেখেন এবং উৎসাহ দেন। স্যারদের অনেক ধন্যবাদ।
একজন হিজাবী নারী বিচার চেয়ে দ্বারে দ্বারে ঘুরছেন, কিন্তু কোন পদক্ষেপ/প্রতিকার নেই। অন্যদিকে একজন অর্ধবিবস্র নারী শ্লীলতাহানির অভিযোগ এনেছেন, আর সাথে সাথেই বিশাল প্রতিকার । কি আজব ব্যবস্থাপনা !! উভয়েরই প্রতিকার চাওয়ার ও পাওয়ার অধিকার রয়েছে। আমরা উভয়ের ব্যাপারেই যথাযথ ও ন্যায়ানুগ প্রতিকার চাই। . যে বোন তার স্বামীর গুম হওয়ার অভিযোগ এনেছেন তাকেও সমান সম্মান ও গুরুত্ব দিন। তার স্বামীকে তার ও তার নিস্পাপ শিশু সন্তানের হাতে ফিরিয়ে দিন। মনে রাখবেন, মাজলুমের দু'আ ও আল্লাহর মাঝে কোন আড়াল থাকে না।
মহাত্মা আহমদ ছফার জন্মদিন উপলক্ষে গত ৩০ জুন আয়োজিত হয়েছিল "বাঙালি মুসলমান নিয়ে কি লিখেছেন আহমদ ছফা" শীর্ষক আলোচনা অনুষ্ঠান। তাঁর মৃত্যুবার্ষিকীেত সমগ্র অনুষ্ঠানটি পুনরায় দেখুন সলিমুল্লাহ খানের নিজস্ব ইউটিউব চ্যানেলে। আজ রাত ১০টায় অনুষ্ঠিতব্য আহমদ ছফা স্মৃতিবক্তৃতার বিষয় "বাংলার ইতিহাস প্রসঙ্গে আহমদ ছফা"। সরাসরি সম্প্রচারিত হবে এই পেজ থেকে। মূল বক্তা আজিজুল রাসেল। মূল আলোচক সলিমুল্লাহ খান। আরো আলোচনা করবেন জহিরুল ইসলাম কচি। সঞ্চালনা করবেন বিধান রিবেরু।
গত দুই মাস ধরে বাসায় একরকম আটকা পড়ে আছে বাচ্চা গুলো। কবিতা আর গান গেয়েই এতোদিন চলছিল। আজ একটা গান গেতে বললাম, তারপর সে এই গান শুরু করলো।
সবাই যারা কবি মুহম্মদ নূরুল হুদাকে বাংলা একাডেমির ডিজি হওয়ায় অভিনন্দন জানাইতেছে এদের প্রত্যেকের একটা কইরা বই বাইর করতে হইলে বাংলা একাডেমি পাগল হইয়া যাবে। আমার ধারণা নূরুল হুদা সাহেব বাংলা একাডেমিতে একটা বড় চেঞ্জ নিয়া আসবেন। জিনিসটা বই প্রকাশের দিক থিকাই। আরো জনসম্পৃক্ত করবেন তিনি বাংলা একাডেমিকে। কারণ গবেষণা বিষয়ে তার আগ্রহ আগের ডিজিদের চাইতে কম হওয়ার কথা।
ভক্তি খুবই ভালো একটা গুণ। কিন্তু অতি ভক্তি খুবই খারাপ। অতি ভক্তিকারীকে আমরা চোর বলি আর কি! একটা কথা জ্ঞানী লোকেরা বলেন। অতি ভক্তি চোরের লক্ষণ। কিছু কিছু লোককে দেখি অতি ভক্তি প্রদর্শন করতে। এদের চেহারা তখন চুরিতে ধরা পড়ার পর লোকের মতো লাগে মানে চোরের মতো লাগে। আমাদের রাজনীতিক অঙ্গনে অতি ভক্তিকারীদের বেশ সমাদর দেখি। অতি ভক্তিকারী চোরদের এখন জয়জয়কার। তবে একটা জিনিস কি জানেন! উকিল সাহেবরা যখন কাউকে অতি ভক্তি দেখান তখন একদম ভালো লাগেনা। প্রেসটিজে লাগে। আমিও উকিল কিনা তাই আর কি! আইনজীবী নিজে একটা প্রতিষ্ঠান। আদালতের মতো তার নিজস্ব সেরেস্তা থাকে, সীলমোহর থাকে, নিজের দেশ তো আছেই সারা বিশ্বের যেকোন ব্যক্তি বা প্রতিষ্ঠান তার মক্কেল হতে পারে। এমনকি সরকারও মক্কেল হয়। এমন একজন ক্ষমতাবান মর্যাদাসম্পন্ন পেশাজীবী যদি কোন মন্ত্রী, এমপি, সরকারী বড় অফিসার, বড় ব্যবসায়ীকে স্যার বলতে বলতে এক হাতের তালু অন্য হাতে ডলতে ডলতে মাজা বাঁকা করে দাঁড়িয়ে থাকে নিজেকে বেশ অসম্মানিত বোধ করি। নিজেকে চোরের স্তরে নামাচ্ছেন আপনার ধান্দা আছে বলে কিন্তু এই প্রফেশানটা ছেড়ে নামান ভাই। প্লিজ ভাই। আমাদের পেশাটা অনেক মর্যাদার পেশা ভাই। হাত কচলাবেন সম্মানিত সিনিয়রদের সামনে, কোমর বাঁকা করবেন শ্রদ্ধেয় সিনিয়রদের সামনে। এতে আপনার বিনয় প্রকাশ হবে। মন্ত্রী কিংবা আমলার সামনে নয়। তাদের আমরা অবশ্যই সম্মান করি এবং করবো তবে নিজের মর্যাদা সম্মান বিকিয়ে দিয়ে নয়। ইদানিং কিছু ভাইদের দেখি নিজের পিতার সমতুল্য সিনিয়রকে সম্মান করেননা। অথচ আথালি পাথালি আউরা জাউরার সামনে যেয়ে পারলে পায়ে ধরেন। ভাইরে, নিজের প্রফেশানটা যে কত মর্যাদার একটু বুঝুন। এরওর সামনে যেয়ে হাত ডলাডলি, অতিভক্তি দেখাবেননা। দেখতে খুব ইয়ে লাগে!!!!
নীলকুঠির সাহেব থমকে দাঁড়ালেন। একরের পর একর ফসলি জমি। সেখানে ধান হয়। নীলকুঠির সাহেব হুকুম দিলেন, "এখন থেকে এই জমিতে নীলচাষ হবে।" গোরা পুলিশ এসেছিল সাথে। সে পেয়াদা নিয়ে এসে নীলের বিছন দিয়ে গেল। জমির মালিক ছিলেন আমাদের পূর্বপুরুষ। আহসানউল্লাহ। তিনি রাতে নীলের বিছন ভেজে ফেললেন। পরদিন সকালে নীলকুঠির পেয়াদার সামনে নীলের সেই বিছন বপন করা হলো। দিন যায়, মাস যায়। সকলের মাঠে নীলের গাছে ফুল এলো। আহসানউল্লাহর জমিতে নীলগাছ গজালো না। ঘটনা গোপন থাকল না। ফাঁস করে দিলো কেউ। গোরা পুলিশ এলো আহসানউল্লাহকে ধরতে। তিনি দুই শিশুপুত্র কেরামতউল্লাহ আর রহমতউল্লাহ এবং তরুণী বউকে সঙ্গে নিয়ে মাথাভাঙা নদী পার হয়ে এলেন। বসত গড়লেন নগরবোয়ালিয়াতে। নীলকুঠির সাহেবদের বিরুদ্ধে মানুষকে সংগঠিত করতে লাগলেন। সঙ্গে ছিলেন পুত্র কেরামতউল্লাহ আর রহমতউল্লাহ। তাঁরা তখন তুখোড় তরুণ। পরে রহমতউল্লাহ নীলবিদ্রোহে ব্রিটিশ পুলিশের গুলিতে শহিদ হন। কেরামতউল্লাহর পুত্র বিশারতউল্লাহ ব্রিটিশ বিরোধী আন্দোলনে সোচ্চার হলেন, জেল খাটলেন। বিশারতল্লাহ পুত্র ইজ্জতউল্লাহ জমিদারি কিনে নিয়ে ব্রিটিশদের খাজনা দেওয়া বন্ধ করে দিলেন। ইজ্জতউল্লাহর পুত্র আমার দাদা ডাক্তার রিয়াজউদ্দিন আহমেদ চুয়ান্নতে নির্বাচন করে যুক্তফ্রন্টের পক্ষে বিপুল ভোটে জয়লাভ করলেন। এমএলএ হলেন। তার আগে গেলেন দ্বিতীয় বিশ্বযুদ্ধে। গ্রামে ফিরে কালাজ্বর থেকে মানুষকে বাঁচাতে ডাক্তারি পড়লেন, গ্রামে হাসপাতাল বানালেন। শিক্ষার জন্য ইশকুল, কলেজ বানালেন। মেয়েদের শিক্ষায় উদ্বুদ্ধ করতে নিজ কন্যাকে ইশকুলে পড়তে পাঠালেন। তার আগে ভাষা আন্দোলন, পরে মুক্তিযুদ্ধে যোগ দিলেন। সোয়া ২০০ বছরের আগে নিয়ামতউল্লাহ মাথাভাঙা নদী পার হয়ে এসে নীলের গাছ লাগিয়েছিলেন নতুন বসতবাড়ির উঠোনে নীলকুঠির সাহেবদের পরিহাস করে। সেই নীলগাছের বীজ থেকে বংশ পরম্পরায় আমাদের বাড়ির উঠোনে লাগানো হয় নীলগাছ। আমাদের গ্রাম চুয়াডাঙ্গার হাটবোয়ালিয়ার বাড়িতে আছে বিশাল এক নীলগাছ। সেখান থেকে বীজ আনা হয়েছে ঢাকায়। সেই বীজ থেকে নীলগাছ হয়েছে। বিস্মিত এক নীলগাছ এখন মাথা তুলে দাঁড়িয়ে আছে রূপার ছাদবাগানে। সেও বুঝি নীলকুঠির সাহেবদের পরিহাস করে সবসময় হাসে!
আগে ভাবতাম, কোনো নারী ক্ষমতায় এলে তবেই প্রতিটি ধর্ষণের দ্রুত ন্যায় বিচার হবে, তাছাড়া নয়। কিন্তু বাস্তবতা ভিন্ন কিছু! এখন মনে হচ্ছে, যতদিন না ক'জনা ধর্ষিতা বোন দেশের বড় বড় পদে আসবেন, এবং তাদের মাঝে একজন প্রধানমন্ত্রী নির্বাচিত হবেন, ততদিন ধর্ষকদের তেমন একটা বিচার হবে না। ততদিন ধর্ষকদের অঙ্গ কর্তন হবে না। কারণ যিনি যে বিষয়ে কষ্ট পেয়েছেন, তিনি সেটার বিচার প্রায়োরিটি দিয়ে করবেন, সেটা প্রমাণিত। আরেকটা প্রতিবেদনে দেখলাম, ৭ বছরের শিশুকে ধর্ষণ করেছে, জামিনে বেরও হয়েছে এবং ঐ পরিবারের সকলকে হত্যা করেছে! আমার কষ্টই লাগে যে, প্রশাসনে এমন কেউ কি কখনই ছিলো না যিনি বা যারা এগুলিকে গুরুত্ব দিতে পারত। তবে এ বিষয়ে ইতোমধ্যে চেতনা বিক্রি শুরু হয়ে গেছে। ❝স্বাধীনতাবিরোধী ছাড়া অন্য যে কোনো নারী...❞ নাকি বিচার পাবে। এই হলো কথা! চেতনা বিক্রি করা সরকারের অবস্থা এমন যে, চাইলেই ধর্ষণের বিচার না করেও একটা সহজ সমাধান দিতেই পারে। রাষ্ট্রীয় মর্যাদায় কিছু একটা উপাধিতে ভূষিত করলেই চেতনার ফিডারে লালিত-পালিতরা মহা খুশি! কালো কোটেরা বলবে, ❝ধর্ষিতাদের কে দিয়েছে এই মহা-সম্মান?❞ এখন মনে হচ্ছে, যতদিন না ক'জনা ভিকটিম বোন দেশের বড় বড় পদে আসবেন, এবং তাদের মাঝে একজন প্রধানমন্ত্রী নির্বাচিত হবেন, ততদিন ধর্ষকদের তেমন একটা বিচার হবে না। ততদিন ধর্ষকদের অঙ্গ কর্তন হবে না।
মনটা কেমন হয়ে গেছে বুঝতে পারছি না। ছট পূজার গান শুনতে গেছি ইউটিউবে। বিহারে ঝাড়খণ্ডে বড় চমৎকার সব গান হয় ছট পুজোয়। আমি নিজেও এই ছট পূজার ব্যাপারটা পুরো জানিনা কিন্তু এই পূজার রিচুয়ালগুলি বড় ভাল লাগে। কোন মূর্তির পূজা হয় না ছটে- ছট মাই বা ছট মাইয়া বা ছট মা বলে একজন মায়ের উল্লেখ পাবেন ছটের গানে, কিন্তু এই মা কে সেটা কখনো জানিনি। মুল অনুষ্ঠানটা হচ্ছে গঙ্গায় নেমে হাঁটু পানির চেয়ে একটু গভীর জলে নেমে দাঁড়িয়ে থাকা অনেকক্ষণ ধরে আর বাঁশের ধামা ভর্তি ফলমূলের অর্ঘ্য নিবেদন করা। মেয়েরা নিরম্বু উপবাস করে। পুরুষরা ঐসব ফলমূল ভর্তি বাঁশের চাঙ্গাড়ি বহন করে নিয়ে যায়। নারী পুরুষ সকলেই দাঁড়িয়ে থাকে গঙ্গায়। নারীদের অনেককে দেখা যায় মেতে রঙের সিঁদুরের মতো কি একটা দিয়ে একদম নাকের ডগা থেকে সিঁথি পর্যন্ত একটা লম্বা রেখা এঁকে রাখে। এটা কি কেবল বিবাহিতা রমণীরা করে? জানিনা। আর বিহার, ঝাড়খণ্ড ও ইউপির ভোজপুরী এলাকাটায় অনেক ছট পূজার গান হয়। খুবই সুরেলা কান্নার মতো করে একটু মনোটোনাস ধরনের একটা সুর- একধরনের ঘোর লাগা সুর। গানের কথা বুঝার দরকার হয় না, এমনিই শুনতে পারবেন ঘণ্টার পর ঘণ্টা। আমার কাছে পুরো ছট পূজা ব্যাপারটা লাগে প্রকৃতি পূজার মতো একটা ব্যাপার। ছট পূজার গীত শুনতে গেছি, একটা গান থেকে আরকটা এই করতে করতে ভোজপুরী এক সিনেমায় গিয়ে ঠেকেছি। সিনেমার নায়ক হচ্ছে দিনেশ লাল যাদব নিরহুয়া আর নায়িকা আম্রপলি দুবে। আম্রপলি আর নিরহুয়া এই দুজনের একসাথে বেশ কয়েকটা সিনেমা দেখেছি। ভোজপুরি সিনেমার নায়ক নায়িকাগুলি বড় ইন্টারেস্টিং। বাংলা থেকেও যায় নায়িকারা ভোজপুরী সিনেমায় অভিনয় করতে। কাজল নামে একজন নায়িকা আছে গুজরাটি। ওদের কমন বৈশিষ্ট্য হচ্ছে প্রায় সকলেই একটু স্থুলকায়া আর ওদের নাচ ইত্যাদির মধ্যে একটু ভালগারিটি ঠেকা। নায়কগুলি আবার অনেকেই নিজেরাই নায়ক নিজেরাই গায়ক। আম্রপালি নামের এই নায়িকাটিকে আমার বেশ লাগে। না, শুধু নামের জন্যে নয়- আম্রপালি নাম শুনলে তো একটু ভক্তি জাগে, সেটা তো আছেই। নাম ছাড়াও। এই নায়িকা অন্যদের চেয়ে অপেক্ষাকৃত ক্ষীণকায় ছিলেন একসময়। আজ যে সিনেমাটা দেখেছি, নিরহুলা চলল লন্ডন, এই সিনেমাতে দেখি আম্রপলিও বেশ স্ফিতকায়া হয়ে গেছেন। না, ফ্যাট শেমিং করছি না। আমি জানি স্থুলকায়া হওয়াটা এমনকি পশ্চিমে বাজার নিয়ন্ত্রিত সৌন্দর্যের মানদণ্ডেও এখন আর নেতিবাচক কিছু না। কিন্তু এই নায়িকার ক্ষীণকায় দর্শনটা বেশ ছিল। এখনও তাঁর রূপ ও প্রতিভা একটুও কমেনি, বেশ ভরা ভর্তি লাগে। কিন্তু আগের রূপটাই যেন বেশ ছিল। আম্রপালিকে ঐরকম স্থুলকায়া দেখে মনের মধ্যে কেমন একটু ইয়ে লাগছিল। এই পোস্টটা লিখে সেটা কেটে গেছে। নাহ, ছট পূজার ব্যাপারটা একটু জানতে হবে। পৃথিবীর কত কিছু যে আছে জানার, কৌতূহল জাগানিয়া- আহা, একটা মাত্র জীবন, কতো কিছু যে জানার বাকি রেখে একদিন পটাশ করে পটল তুলে ফেলব! আমাদের এখানেও আগে অনেক রকম পূজা হতো। এখন কি হয়? ইতু পূজা বলে একটা পূজা ছিল আমাদের এখানে। এখন কেউ ইতু পূজা করে?
উফ ৩৬ ডিগ্রী সেলসিয়াস তাপমাত্র আজ বার্লিনে, একদম গ্রিলড হয়ে গেলাম। ক্যালেন্ডার অনুসারে আজ থেকে গ্রীষ্মের শুরু
আপনি কমিউনিস্ট বা ইসলামি যেই রাজনীতিই করেন আপনাদের কেউ যদি গুম হয় তাহলে কীভাবে কোন কায়দায় আপনি দাবীটা তুলবেন সেটা জানাটা খুবই জরুরী। একজন মানুষ কিছু অবিচ্ছেদ্য ও অলংঘনীয় অধিকার নিয়ে জন্মায় যাকে আমরা সহজ বাংলায় "মানবাধিকার" বলি। গুম একটা মানবতাবিরোধী অপরাধ। আর এই অপরাধ করেছে সরকার। ত্ব-হা মুহাম্মাদ আদনানের গুমের বিষয়ে মানবাধিকার সংগঠনগুলো সোচ্চার হচ্ছে, আরো হবে। আমরা কাজ করছি। এমনকি আমরা এটাকে জাতিসংঘে নিয়ে যাবো। ত্ব-হা মুহাম্মদ যদি আমাদের দোয়ায় বেচে থাকেন তবে তাকে ফিরিয়ে দিতে বাধ্য হবে যারাই গুম করুক তাঁকে। কিন্তু এইযে গুম বা ডিসএপিয়ার হলে অধিকারের প্রশ্নটা সামনে এনে নিয়ে আপনাকে দাড়াতে হবে সেই লার্নিংটা খুব গুরুত্বপুর্ণ। কেন গুরুত্বপুর্ণ? কারণ একটা রাষ্ট্রের নাগরিকেরা নানান ভিন্ন ভিন্ন রাজনীতি করতে চাইবে এই ভিন্নতাটাই স্বাভাবিক। কিন্তু আমরা হয়ত খেয়াল করি নাই এই বিশাল ভিন্নতার মধ্যেই ততোধিক বিশাল একটা ঐক্যের দিকও আছে। আমরা একসাথে রাষ্ট্র বানিয়ে থাকলে আমরা সব নাগরিকের (তাতে আমরা কমিউনিস্ট, ইসলামি বা অন্যকিছু যে যে রাজনীতিই করি না কেন আমাদের সকলেরই) অবিচ্ছেদ্য ও অলংঘনীয় সেই মানবাধিকার রক্ষার ওয়াদা আমরা পরস্পর পরস্পরের সাথে করবো। আর এতে রাষ্ট্র তৈরি হবে সব নাগরিকের সম অধিকারের ভিত্তিতে। আমাদের রাজনীতিতে ভিন্নতা থাকলেও অধিকারের উপর হামলার প্রশ্ন এলে আমরা সকলে যদি পরস্পরের পক্ষে হাত মিলিয়ে উঠে দাড়াই তবে এটাই হলে পারে মানুষের অবিচ্ছেদ্য ও অলংঘনীয় অধিকারকে সুরক্ষিত করার সবচেয়ে ভাল উপায়। নইলে এই গুম রাণী জাহেলিয়াতের যুগ শেষ হলে আরেক গুম রাজের জাহেলিয়াত শুরু হতে পারে আর এভাবেই যেন চলতেই থাকবে। আমরা আজীবন এই এক ইস্যুতে লড়ে কিছুই করতেও পারবে না। আমাদের মুক্তি হবেনা। ত্ব-হা মুহাম্মাদ রাজনীতি করতেন না শুনেছি। কিন্তু তিনি যদি রাজনীতি করতেনও তারপরেও তিনি অবাধে তার রাজনৈতিক মত প্রচার করতে পারবেন যতক্ষণ পর্যন্ত তা আর সব ধরণের নাগরিকের অধিকারের পক্ষে থাকবে । এটাই আধুনিক রিপাবলিকের কাজ। এইবার আসেন পরীমনি প্রশ্নে। বোট ক্লাব হচ্ছে “নৌকা” ক্লাব। নৌকা মার্কা আওয়ামী নব্য ধনীদের ফুর্তি করার আউটলেট। নামটা সেইজ্যই মনে হয় বোট। নৌকা ক্লাব দিলে খ্যাত খ্যাত লাগে জন্যই বোট ক্লাব নাম দিয়েছে আমি শিওর। যাই হোক, পরিমনীকে নিয়ে আমাদের সমাজের একটা অংশে অস্বস্তি আছে। সমাজে একটা প্রচলিত বিশ্বাস আছে, পরিমনী আমাদের সমাজের ভ্যালুজে যেটাকে নৈতিক জীবন যাপন বলে সেটা করেনা। সত্য মিথ্যা জানিনা। কিন্তু সেটা যাই হোক পরিমনির সাথে যা করা হয়েছে সেটাও তার অধিকার ক্ষুণ্ণের কাজ হয়েছে। পরিমনি একজন "বাজারের বেশ্যা" যদি হয়ও (আমি বুঝানোর জন্য বেশ্যা শব্দটা ব্যবহার করেছি) তবুও কী তাঁর নাগরিক অধিকার থাকতে নাই? বেশ্যারও অসম্মতিতে তাঁর সাথে যৌনতা করা যায়না। এইটাও স্রেফ অধিকারের প্রশ্ন। পরিমনির জীবন যাপন আমাদের কারো পছন্দ না হতে পারে; সেই কথা নিশ্চয়ই বলা যাবে। কিন্তু এই মরাল বা নৈতিক ইস্যু তুলে তার নাগরিক অধিকার খর্ব করাকে কোনভাবেই জাস্টিফাই করা বা সাফাই দেয়া যাবেনা। কারণ সেটাও আরেক ক্রিমিনাল অপরাধ হয়ে দাঁড়াবে। পরিমনির অধিকারের পক্ষে না দাড়ালে, আপনি যখন ত্ব-হা র গুম নিয়ে কথা বলেন তখন আপনার আর্গুমেন্ট আর দাড়ায় না। আপনি তো সিলেক্টিভ মানবাধিকার কর্মী হতে পারেন না। মানবাধিকারকে সার্বজনীন হতেই হবে। আপনাকে একই কমিন্টমেন্ট নিয়ে একজন বুজুর্গের অধিকারের পক্ষে বলতে হবে আবার একজন বেশ্যার অধিকারের পক্ষেও বলতে হবে। আপনার মতের পক্ষের লোকের অধিকারের পক্ষে বলতে হবে এবং একই সাথে আপনার ভিন্নমতের লোকের অধিকারের পক্ষেও কথা বলতে হবে। এটা একটা কমন আন্ডারস্টান্ডিং। এই কমন আন্ডারস্ট্যান্ডিং এ বাংলাদেশের অধিকাংশ মানুষ যদি একমত হয় তবে হাসিনার ফ্যাসিবাদ এক ফুঁ য়ে উড়ে যাবে। এখন আপনি হাসিনার ফ্যাসিবাদরে উড়াইতে চান কিনা সেইটা দেখেন। আপনাদের বিবেচনার জন্য বিষয়টা তুলে ধরলাম। আমি অনুরোধ করব, নিজেই ভেবে দেখেন পরিমনির ইস্যুতে আপনার দেয়া "হা হা" রিয়াক্ট আপনার অবস্থানকেই দুর্বল করেছে কিনা?
আমি একজন নিরীহ ভালো মানুষ, কেন ভাই আমার আইডিতে কমপ্লেন করেন খামোখাই? ওয়ার্নিং আর ওয়ার্নিং পাইতেয়াছি

একজন ধর্মীয়গুরুর চেহারায় থাকবে আধ্যাত্মিকতা, নুরানী ভাব। অথচ মামুনুল, বাবুনগরীদের চেহারা দেখলেই মনে হয় জুতা চোর, কন্ট্রাক্ট কিলার। চেহারা ভর্তি ছ্যাচড়ামি আর নৃশংসতা। নৃশংসতার কারণ পরিস্কার। কিন্তু জুতা চোর, ছ্যাচড়ার ছাপ কেন চেহারায়? পরে বুঝলাম লিল্লাহ, ছদকা ভিক্ষা করতে করতে চেহারা এমন হইছে। হতে পারে মসজিদের জুতাগুলো এরাই চুরি করায় ছাত্রদের দিয়ে।
বাঁআল এক প্রফেসরের কান্ড দেখলাম নোয়াম চমস্কির সাথে, চমস্কির সাথে মস্কারি ! ঠিক সময়ে অনলাইনে না এসে স্বভাবসুলভ দেরিতে আসা , চমস্কি বারবার রিশিডিউল করতে বললেও তা না করে জোর করে নানাধরণের প্রশ্ন করা ۔۔۔۔ ভাল ۔ বিজাত আসলে দুইপাতা পড়ালেখা করলেই জাতে উঠে যায়۔
শ্রমিকদের তিন মাসের বেতন- বোনাসের জন্য সরকারের কাছে নামমাত্র সুদে ৬ হাজার কোটি টাকা ঋণ চেয়েছে বিজিএমইএ
সাতাশ বছর সংসার করে গোটা তিনেক বাচ্চা রেখে মেলিন্ডা আর বিল গেটস আলাদা হবার সিদ্ধান্ত নিয়েছেন। দুঃখের ব্যাপার, এই দম্পতি হয়তো অনেকের জন্যই পিকচার পারফেক্ট আদর্শ কাপল ছিলো। কেনো ডিভোর্স নিলো, এটা বাংলাদেশে জিজ্ঞাস করেন, বিশেষ করে কলতলার মহিলাদের। তারা প্রমান করে ছাড়বেন সব পুরুষতান্ত্রিকতার সমস্যা। একটা দাম্পত্যজীবন অনেক কারনেই বিচ্ছেদে যায়, কোন কারন অবশ্যই থাকে। এটা সম্মান করেই সাধারনত মানুষজন বলে না। তবে অনেকে রং মাখিয়ে বলবেন, আর আমরা জাতে বাঙালি কাজে কাঙ্গালি সেই কথা শোনার জন্য মরিয়া হয়ে থাকি। শুনে কি করবো, কোন সাহায্য বা উপদেশ? নাহ, এর উপর নিজের পছন্দের প্রলেপ বসিয়ে গল্প দেয়া, “দেখো আমি, মানে আমি, মানে শুধুমাত্র আমিই আসল কারন জানি”। যে যেভাবে থাকে থাকতে দেন। অনেকে ডিভোর্সের পর ভালো সম্পর্ক নিয়ে থাকে, অনেকে খুবই তিক্ততা নিয়ে। কারো ব্যাক্তিগত কারন জানার ইচ্ছা নাই। তাদের মহান ফাউন্ডেশন চলবে, এটাই বড় কথা। অনেকে অনেক কারন বলবেন, সেটা অন্যরাও বলেছেন, ব্রাড পিট নাকি বউ পেটাতেন, টম ক্রুজ সাইন্টোলজি নিয়ে ব্যস্ত ছিলেন, এমন সব। বলে শান্তি পেলে খারাপ না। তবে কোর্ট ছাড়া না বলাই ভালো। কিছু ব্যাপারে কাদা ছোড়াছুড়ি ভালো দেখায় না। তবে মেলিন্ডাকে মনে হয়নাই জেফ বেজোসের সাবেক স্ত্রীর মতো। তিনি সবচেয়ে বড় মহিলা বিলিওনিয়র, পেশা, ডিভোর্স সেটেলমেন্ট। তার নাম কি, সেটাও আপনারা অনেকেই গুগুল না করে বলতে পারবেন না। আমারও হিসাব আছে কেন বিল মেলিন্ডা ডিভোর্স নিয়েছেন। কারন এই নিউজ দিয়ে মুনিয়ার ঘটনা চাপা দেবার জন্য আনভীর টাকা দিয়ে ডিভোর্স করিয়েছেন। বুঝেছেন, বাঙ্গালির কাজ না থাকলে কি চিন্তা মাথায় ঘোরে?
'পাশবিক নির্যাতনের শিকার ওই শিশুটি জানায়, ইয়াকুব আলী তাকে রাত ২টার দিকে পরপর দুদিন ঘুম থেকে ডেকে তুলে বলৎকার করে। বলাৎকারের পর পবিত্র কোরআন ছুঁইয়ে তাকে শপথ করানো হয়, যাতে সে এ ঘটনা কাউকে না বলে'
ব্যাটারি চালিত রিকশা নিয়ে এ পর্যন্ত মোটাদাগে দুইটা অভিযোগ শুনলাম- ১) ব্যাটারি-চালিত রিকশা নিরাপদ না ২) ব্যাটারি চার্জ করতে অবৈধ সংযোগ ব্যবহার করা হয়। এতে সরকারের রাজস্ব হারায়( সংখ্যাটা হাজারো কোটির ঘরে নাকি) প্রথমটাতে আসি। ব্যাটারি-চালিত রিকশা ধরে নিলাম অনিরাপদ কিন্তু আমাদের হাতে কি কোন ডাটা পরিসংখ্যান আছে! কেউ কি পরিসংখ্যান দেখিয়ে বলতে পারবেন ব্যাটারি-চালিত রিকশা প্যাডেল-চালিত রিকশার চেয়ে ৫/১০/১০০ গুন অনিরাপদ। আমি এপর্যন্ত অমু-তমুকের কাছে খালি শুনেই গেলাম ব্যাটারি-চালিত রিকশা অনিরাপদ কিন্তু সুনির্দিষ্ট পরিসংখ্যান পেলাম না। কেউ কেউ ব্যাটারি-চালিত রিকশায় চড়ে দূর্ঘটনায় পড়েছেন-সত্য। কিন্তু এটা দিয়ে আপনি ব্লাংকেটলি বলতে পারেন না এটা প্যাডেল চালিত রিকশার চেয়ে অনেক বেশি অনিরাপদ। কারন প্যাডেল-চালিত রিকশায় চড়ে দূর্ঘটনার পড়েছেন, এরকম মানুষও নিশ্চয় আছে। আমার দুইটা বাইসাইকেল আছে; প্যাডেল-চালিত ও ইলেক্ট্রিক। প্যাডেল চালিত বাইসাইকেল নিয়ে ২০২০-২০২১ সালে দুই-তিনবার দূর্ঘটনায় পড়েছি, বিদ্যুৎচালিত সাইকেলে একবার। এই অতি স্বল্প ডাটা স্যাম্পল থেকে আমি কোনভাবেই বলতে পারি না বিদ্যুতচালিত অধিক নিরাপদ। পুরো বিষয়টা পরিহাসেরও বটে। যানবাহন অনুপাতের সড়ক দূর্ঘটনার সংখ্যায় বাংলাদেশ পৃথিবীর শীর্ষে। এর একটা বড় কারন রাস্তায় চলাচলকারি মেয়াদউত্তীর্ন ও ত্রুটিপূর্ণ মোটরযান। সে বিষয়ে কার্যকর কোন পদক্ষেপ নিতে না পারলেও, সরকার ও মধ্যবিত্ত ব্যাটারি-চালিত বুলডোজার দিয়ে ভাংগতে বরং আনন্দিত। এই আচরণকে কি বলা যায়?! দ্বিতীয় অভিযোগের হাস্যকর উপাদানটা আপাতত সরিয়ে রাখি। আপনারা নিশ্চয় জেনেছেন পায়রা বিদ্যুৎকেন্দ্রের জন্য সরকারকে দৈনিক কয়েক কোটি টাকা দিতে হচ্ছে কোন বিদ্যুৎ না কিনেই। যাক, সে কথা। রিকশাওয়ালা ব্যাটারি চার্জ করতে অবৈধ সংযোগ ব্যবহার করে কেনো? খুবই সহজ উত্তর বৈধভাবে চার্জ করার উপায় নাই। সরকার বৈধ করে একটা আইন প্রনয়ন করলেই তো ঝামেলা মিটে যায়। কিছু উদ্যেক্তাকে লাইসেন্সও দেওয়া যেতে পারে যাতে তাদের স্থাপিত চার্জিং স্টেশন থেকেই পয়সার বিনিময়ে চার্জ করবে। এরপরেও অনেকে অবৈধ উপায়ে চার্জ করবে। সেক্ষেত্রে আপনার রিকওয়ালাদের দিকে আংগুল তোলার অধিকার আছে, তার আগে নয়। বত্ব: ব্যাটারি চার্জ করতে যে পরিমান বিদ্যুৎ প্রয়োজন হয়, সেটার খুব স্বল্পমূল্যের। নরওয়ের সরকার ব্যাটারি-চালিত গাড়ীকে উৎসাহিত করতে মহল্লায় মহল্লায় ফ্রি চার্জিং স্টেশনে বসিয়েছিলো। হাইড্রোজেন চালিত গাড়ীর চেয়ে বৈদ্যুতিক গাড়ী এগিয়ে আছে, সেটার কারন বৈদ্যুতিক গাড়ীর চার্জিং বাসায় করলেও বৈদ্যুতিক বিল সামান্যই বৃদ্ধি পায়। ধরে নিচ্ছি, বাংলাদেশ সততার পরকাষ্ঠা; কোথাও বিদ্যুতের অপচয়, অপব্যবহার নেই; শতভাগ এফিশিয়েন্ট সিস্টেম। সমস্যা শুধু বিদ্যুৎচালিত রিকশা। সিভিলাইজেনের প্রগেস ফলোউ করলে দেখা যাবে, যখনই যন্ত্রের বা প্রযুক্তির সহায়তা মানুষের দৈহিক শ্রমকে কমিয়ে দিয়েছে, কষ্ট লাঘব করেছে, প্রোডাকটিভটি বাড়িয়েছে, তখনই সেটা মানুষ গ্রহন করেছে। কায়িক শ্রম'দেয়া রিকশাচালকদের দেহ কয়েক বছরেই ভেংগে পড়ে, নানান ধরনের শারীরিক সমস্যা পড়ে। পা দিয়ে চালানো রিকশার চেয়ে ব্যাটারি চালিত রিকশার আয় রোজগারও বেশি। যন্ত্র ব্যবহারের সাথে মানুষের সম্মানের ধারনাও জড়িত। এই যখন অবস্থা সরকার কোনভাবেই এটাকে বন্ধ করতে পারবে না, এটা লিটারালি অসম্ভব। যা হবে, এটাকে অবৈধ হিসেবে রাখার কারনে পুলিশ ও কর্তাদের বাড়তি আয়-রোজগার হবে, মাঝেমধ্যে র্যান্ডমলি দুয়েকটা রিকশা ভাংগা হবে। আর আইনসিদ্ধ না হওয়ায় রিকশাচালক বা এই শিল্পের সাথে জড়িত মানুষরা তাঁদের প্রাপ্য আয়-অধিকার-সম্মান থেকে বন্চিত হবে। ব্যাটারি-চালিত রিকশার ডিজাইনে কিছু সংশোধনী এনে স্পিডোমিটার বসালেই অনেক সমস্যার সমাধান সম্ভব। মটরগুলো এমনভাবে ডিজাইন করা সম্ভব যে শুধু মোটরব্যবহার সর্বোচ্চ ২৫ কিমি বেশি গতি তোলা সম্ভব নয়। অনেক ইলেকট্রিক সাইকেলে এই ফিচার আছে; শুধু মটর দিয়ে আপনি ২৫ কিমি/ঘন্টার বেশি গতি তুলতে পারবেন না। আর স্পীডোমিটারের ডায়ালে হলুদ/লাল রং বসিয়ে রিকশাচালককে বিপদজনক গতির সম্পর্কে ওয়ার্নিং দেওয়া যেতে পারে। আমাদের গ্রামের দিকে ব্যাটারি চালিত ভ্যানই বলতে গেলে জনপরিবহন। একজন ভ্যানচালক ৮/১০ জন মানুষকে টেনে ক্লান্ত-হয়রান হচ্ছে, এটা ৫ বছর আগেই স্বাভাবিক চিত্র ছিলো, ভাড়া ছিলো ২ টাকা; সময়ও লাগতো বেশি। এখন ব্যাটারি'চালিত রিকশায় অনায়াসে ১০/১২ জন উঠতে পারে, ভাড়া ৫ টাকা; সময়ও লাগে কম। চালক ও যাত্রী উভয়ের জন্য সুবিধা। মানুষ এই সুবিধা ছাড়বে কেন? শুধু সরকার চায় না বলেই।
কৃতজ্ঞতা! সারা দিন বন্ধু, শুভাকাঙ্খী,ছাত্র-ছাত্রী , কলিগসহ অনেকেই আমাকে ফেবুতে/ কল করে শুভেচ্ছা জানিয়েছেন। তবে সবচেয়ে বড় চমক নিয়ে রাতে আমার বাসায় হাজির আমার কিয়ংহি বিশ্ববিদ্যালয়ের সহকর্মী সুহৃদগণ! আমি সবার প্রতি কৃতজ্ঞ! এত ভালোবাসার যোগ্য আমি নই। কোরিয়াতে সম্ভবত আমার শেষ জন্মদিন এবং তা স্মরণীয় হয়ে থাকলো। সারাদিনে যারা স্মরণ করেছেন সবাইকে অন্তরের অন্তঃস্থল হইতে অভিবাদন! শুভরাত্রি! ২০২০-০৭-০১ সিউল
কেমব্রিজ থেকে দেশে ফিরে এসে প্রথম দু'জন মাস্টার্স থিসিস ছাত্র সুপারভাইজ করি। তাদের কাজ ছিল সুপারকন্ডাক্টরে ক্রিটিক্যাল কারেন্ট ডেনসিটি নিয়ে। একেবারেই নতুন প্রজেক্ট। হাতের কাছে অবশ্য কিছু বইপত্র আর কেমব্রিজ থেকে নিয়ে আসা বিপুল সংখ্যক পেপার ছিল। একেবারে শুরুতেই দুই ছাত্রকে বলে দিয়েছিলাম, যা লিখবে নিজের ভাষায় লিখবে। এই কড়া নির্দেশনা তারা যথাসাধ্য পালন করার চেষ্টা করেছিল। এই চেষ্টা করতে গিয়ে তাদের যে ভোগান্তি তা দেখে মাঝে মাঝে খুব মায়া হত। নিজে থেকে কিছু লেখা আমাদের ছাত্রছাত্রীদের শতকরা ৯০ ভাগ জানে না। এই হার বিশ্ববিদ্যালয় শিক্ষকদের ভেতর ৫০ পারসেন্টের কম হবে না। স্কুল, কলেজ ও বিশ্ববিদ্যালয়ে মুখস্থনির্ভর লেখাপড়া সব ধরণের সৃজনশীলতা বহু আগেই নষ্ট করে দেয়। সেই থেকে এখন পর্যন্ত থিসিস ছাত্রছাত্রী যখনই সুপারভাইজ করেছি, তাদের প্রথমেই বলে নিয়েছি কোন ধরণের প্লেইজারিজম চলবে না। এই নির্দেশনা যে সব সময় কাজ করেছে শতভাগ নিশ্চয়তা দিয়ে বলতে পারি না। কিন্তু প্রত্যেকটি ছাত্রছাত্রীকে যে গবেষণার এথিক্যাল ষ্ট্যাণ্ডার্ড সম্পর্কে একটি ধারণা প্রথমেই দিয়েছি, তা বলতে পারি। সব সময় কাজ করে নি। অনেক সময় করেছে। সংখ্যা, ডাটা, চার্ট ইত্যাদি খুব আকর্ষণ করে। প্রতি বছরের বার্ষিক প্রতিবেদন পড়ে দেখি। শুধু রাজশাহী বিশ্ববিদ্যালয় নয়, অন্যান্য বিশ্ববিদ্যালয়েরও। প্রকাশিত প্রবন্ধের তালিকা দেখলে মনে হয় অন্তত অর্ধেক প্রবন্ধের ক্ষেত্রে পিয়ার রিভিউ প্রশ্নবিদ্ধ। প্রিডেটরি জার্নালে প্রকাশিত এই সমস্ত প্রবন্ধ প্লেইজারাঈজড প্রবন্ধের মতই গর্হিত। একই রকম পাপ। একই রকম ধোঁকাবাজি। প্লেইজারিজম, আমাদের দেশে যে গবেষণা ‌হয় তার এক অপরিহার্য অংশ। নীতিনৈতিকতাহীন শিক্ষক, গবেষক, পৃথিবীর ভেতর সম্ভবত জঘন্যতম রিক্রুটমেন্ট প্রসেস, অযোগ্য দলদাস প্রশাসন, উদ্ভট নিয়োগ ও পদোন্নতি নীতিমালা, লেখাপড়া বাদ দিয়ে চেতনাচর্চা ও সরকারের নির্লজ্জ দালালি, ইত্যাদি প্লেইজারিজম এবং প্রিডেটরি জার্নালে প্রকাশের পেছনে প্রধান কারণ। অসুখটা এখানে। প্লেইজারিজম হচ্ছে লক্ষণ। সম্প্রতি ঢাকা বিশ্ববিদ্যালয়ের তিন শিক্ষকের প্লেইজারিজম নিয়ে যে মাতামাতি তা আমার কাছে কিছুটা কৌতুককর। কিছুটা বোধহয় ভন্ডামিও। এটা যুগ যুগ ধরে চলছে। একেবারে আমাদের আশেপাশেই। বিশ্বাস না হলে, বিশ্ববিদ্যালয়গুলোর যে কোন একটি বিভাগের সেমিনার লাইব্রেরীতে ঢুকে একটু থিসিসগুলো হাতে নিয়ে দেখুন। 
যুক্ত্ররাষ্ট্রে দেশের অন্যতম প্রধান নেটওয়ার্ক টেলিভিশন এনবিসি বয়কটের জন্যে প্রচারনা শুরু হয়েছে। সামাজিক মাধ্যমে এখন এটাই ট্রেনডিং। হ্যাঁ, আপনি ঠিক দেখেছেন – আমি বলছি যে এনবিসি’কে বয়কটের জন্যে বলা হচ্ছে। এই প্রচার ডেমোক্রেট এবং উদারনীতির সমর্থকদের; এর সঙ্গে একমত হয়েছেন সাংবাদিকরাও। বৃহস্পতিবার রাতে এনবিসি প্রেসিডেন্ট ট্রাম্পের একটি টাউন হল অনুষ্ঠান প্রচার করবে এই ঘোষণা দেবার পর এই বয়কটের ডাক দেয়া হয়েছে। এটুকু পড়ে আপনি ডেমোক্রেট এবং লিবারেলদের ওপরে ক্ষুব্ধ হতে পারেন। কিন্ত এই ডাক এই কারনে নয় যে, এনবিসি ট্রাম্পের অনুষ্ঠান প্রচার করবে। ক্ষোভের কারণ হচ্ছে এনবিসি এই অনুষ্ঠানের আয়োজন করেছে ডেমোক্রেটিক প্রার্থী জো বাইডেনের একটি টাউন হল মিটিংয়ের সময়। এবিসি টেলিভিশন গত ৮ অক্টোবর ঘোষণা করে যে, তাঁদের উদ্যোগে আয়োজিত একটি টাউন হল মিটিংযে জো বাইডেন অংশ নেবেন ১৫ অক্টোবর পূর্বাঞ্চলীয় সময় রাত ৯টায়। ট্রাম্প বাইডেনের সঙ্গে পূর্বনির্ধারিত দ্বিতীয় বিতর্ক – যা ১৫ অক্টোবর হবার কথা ছিল – তাতে অংশ নিতে অস্বীকার করার পর এবিসি বাইডেনের টাউন হলের আয়োজন করে । একথা জানা স্বত্বেও এনবিসি বুধবার – ১৪ তারিখ সকালে ঘোষনা করে এই অনুষ্ঠানের। এর পরেই এনবিসি’র বিরুদ্ধে শুরু হয়েছে ক্ষোভের প্রকাশ। এমনকি এনবিসি’র সাংবাদিক এবং কর্মচারীরা পর্যন্ত এই সিদ্ধান্তের প্রতিবাদে টুইট করছেন। এনবিসি’র এই সিদ্ধান্তকে অনেকেই মনে করছেন সাংবাদিকতার শিষ্টাচার বিরোধী। বৃহস্পতিবার সন্ধ্যায় কার অনুষ্ঠানে বেশি দর্শক হবে সেটা দিয়ে নির্বাচনের ফল বা জনপ্রিয়তা বোঝা যাবে মনে করার কারণ নেই। কিন্ত ইতিমধ্যেই যা বোঝা যাচ্ছে তা হচ্ছে এনবিসি’র এই সিদ্ধান্ত কেবল যে ভবিষ্যতে তাঁদের দর্শক সংখ্যার ওপরে প্রভাব ফেলবে তা নয় তাঁদের ওপরে আস্থাও হ্রাস করবে। 
চারদিকে কত দেনা কত ঋণ কত হাহাকার ক্ষমার বাইরে আমার কি আছে চাইবার! 
২০১৯ সালের কোরবানীর সময়ের ছবি। গরুর জন্য খড় কিনতে গিয়ে এই ছাগলটা পছন্দ হয়ে যায়। স্হান: আমার গাড়ীর পেছনে।
আমি গতকাল একটা বাচ্চার দুধ চেয়ে সাহায্য চেয়েছিলাম। খুবই ভয়ে ভয়ে ছিলাম। সবাই যদি ভাবে সেলিনা আজমী ব্যবসা শুরু করেছে! এমনি এক সমস্যা সাহায্য না চেয়েও উপায় নাই। তাই মনে মনে আল্লাহর নাম নিয়ে দিলাম পোস্ট। ইনশাআল্লাহ আধা ঘন্টার মধ্যে আমাদের এলাকার ছোট ভাই নক করে বলল ভাবী আমার ও ছয় মাসের একটা বাচ্চা আছে। তার জন্য যদি দুধ কিনতে পারি এই বাচ্চার জন্য ও পারবো। আপনি এই বাচ্চার মাকে জানিয়ে দিন দুধ শেষ হলেই জাতে আমাকে জানায়। ও জতদিন দুধ খাবে ততদিন ওর দুধের দায়িত্ব আমার। আমি অফিস থেকে ফেরার পথে দুধ নিয়ে আসতেছি। যেই কথা সেই কাজ এই ছেলেটা নাম প্রকাশ করতে চায়না। এরা কত ছোট ছিল কবে বড় হলো কবে বাবা হলো কিছুই জানিনা। এই ছোট বয়সে দুইটা বাচ্চার দায়িত্ব সে একা পালন করতে চায়। ওদের বাবা মা খুবই ভাল ছিল তাদের সন্তানেরা ও তেমনি হয়েছে। ভাইয়া তোমার জন্য অনেক অনেক দোয়া ভালবাসা। আর একজন ২০০০টাকা পাঠিয়েছে। অনুগ্রহ করে আর সাহায্য দিবেন না। আমাদের চাহিদা সীমিত। ৬মাসের বাচ্চার জন্য একটু আহার! আমি তা পেয়ে গেছি। শুকুর আলহামদুলিল্লাহ আল্লাহ তোমার দরবারে লাখ লাখ শুকুর.......
কবে একদিন একরত্তির মেয়েটিকে কোলে নিয়েছিলাম!শান্ত,কান্না নেই৷ঘুমিয়ে থাকত আঙুল ধরে-একা থাকতে পারতনা৷গান শুনলে অবাক হয়ে মুখের দিকে তাকিয়ে থাকত৷সবাই পাশে থাকলে খুব খুশি! আজও দেখছি,তার প্রোফাইলে একার ছবি নেই বললেই চলে৷এমন ভাবে সবার সাথে মিলেমিশে থাকা মেয়েটির আজ জন্মদিন৷যদিও পথের দূরত্বে অনেক সময় যোগাযোগ থাকেনা,কিন্তু মনের খুব কাছে আছে সে৷ জীবন হোক অনেক সুন্দর আর সহজ-সরল৷ শুভ জন্মদিন মা৷
মোল্লাদের একটা ভিডিও ভাইরাল হইসে দেখলাম।  জিকির করতে করতে মোল্লাগুলা সাইকেডেলিক মোডে চলে যাইতেসে এবং এক পর্যায়ে বসা অবস্থা থেকে লাফায়া উঠতেসে! ব্যাঙের মত লাফায়া লাফায়া একজন আরেকজনের উপ্রে গিয়ে পড়তেসে! এটা নিয়া হাসাহাসি করার তো কিছু নাই। বিটলস ব্যান্ডের আধ্যাত্মিক গুরু মহেশ যোগীও একই শিক্ষা দিতো। জর্জ হ্যারিসন আর লেনন নিজেও মনে হয় এমন ব্যাঙের মতো লাফানো প্র্যাকটিস করতো। আজকে ওরা শুধু বাঙ্গু মোল্লা দেইখা বেইল পাইল না।
বাংগালি নিঃসঙ্গতাকে আঁকতে পারেনি। নিঃসঙ্গ বোধের উপর কোনো উপন্যাস বা সিনেমা আমার চোখে পড়েনি।
কুমিল্লার দৌলতপুরে এক পল্লী বালিকার সাথে কবি কাজী নজরুলের প্রেম ও পরিণয় হয়েছিলো। কেউ কেউ বলেন, তাদের বিয়েও হয়েছিলো। সেই পল্লী বালিকা নার্গিস নামে পরিচিত। কেউ কি বলতে পারেন, নার্গিসের আসল নাম কী? ‘ সত্যিকারে’ সঠিক উত্তর যে দিতে পারবে- তাকে “আমারে দেব না ভুলিতে “ বইটা উপহার দেয়া হবে। সাথে আমার সাথে বসে সে হাজির বিরিয়ানি খাবে। আর সঠিক উত্তরদাতা যদি নারী হোন, তাহলে গ্লোরিয়া জিন্সে কফি। ( এবং ফোন নম্বর আদানপ্রদান) #কুইজ - ২ #আমারে দেব না ভুলিতে
আমি চাই লোকে আমাকে ভালোবাসুক। আমি ভালো থাকি। আমি জানি সকলেই ভালো থাকতে চায়, চায় লোকে তাদের ভালোবাসুক। সকলের ভালো থাকতে ইচ্ছে করে। ভালো থাকার ইচ্ছে না থাকাটাই কিন্তু অন্যরকম অর্থ তৈরী করে, লোকে অসুস্থ ভাবতে শুরু করে। যেকোন সুস্থ লোক ভালো থাকতে চায়, মানসিকভাবে বিপর্যস্ত লোক ছাড়া এমন কাউকে পাওয়া যাবে কী যে ভালো থাকতে চায় না? মানসিক বিপর্যয় দেখা গেলেই মানুষ ভালো থাকতে চায় না, এমনকি পৃথিবীতেও থাকতে চায় না।মানুষ ছাড়া আর কারো থাকা বা না থাকার সিদ্ধান্তটা নিজে থেকে নেয়ার উপায় নেই! প্রাণ থাকা সত্ত্বেও গাছ চলৎশক্তিহীন। তার এদিক সেদিক যাবার উপায় নেই। সে এক জায়গায় স্থির থেকে তার বংশধর রেখে যেতে চায় পৃথিবীতে, সে নিজেকেই রি-প্রোডিওস করে,নানান রকমে। এটাই গাছের টিকে থাকার তরিকা। বেচারা গাছদের দুর্ভাগ্য মানুষের মতো তেমন জমিয়ে কোর্টশিপ করার সুযোগ নেই! গাছেরা তাদের বাচ্চাদের প্যারাম্বুলেটরে চড়িয়ে হাওয়া খাওয়াতে যেতে পারে না, তাদের বাচ্চারা বিনা যত্নে অবহেলায় গজিয়ে কোন কোনটা মাথা উঁচু করে দাঁড়ায়। এত উঁচু যে তার সামনে জগৎের বুদ্ধিমান প্রাণী মানুষকেও মাথা নীচু করে ফিরে আসতে হয়। অথচ এই বুদ্ধিমান মানুষদের কেউ কেউ কারণে অকারনেই গাছদের সর্বনাশ করে। প্রানীদের মধ্যে মানুষের বেশি বুদ্ধি। মানুষের বুদ্ধি আছে বলেই পৃথিবী হয়তো এখনো টিকে আছে। কখনো কখনো পৃথিবীর জন্য মানুষের বুদ্ধি থাকাটাই চরম ক্ষতিকর। এসব আবল -তাবল ভাবার একটা কারণ আছে- কিছুদিন আগে দেখলাম কেউ একজন একটা স্লো লরিসের গলায় দড়ি বেধে ঝুলিয়ে রেখেছে! দেখে ভীষণই মন খারাপ হলো। কিছুদিন আগে একাধারে অনেকগুলো হাতি মেরে ফেলা হল। আমি দুটো হাতিকে খুব কাছে থেকে মরে যেতে দেখেছি। স্থলভাগের সবচেয়ে বৃহৎ প্রাণিটা বেঘোরে মারা যাবার সময় তার আকুতিভরা চোখের দিকে তাকাবার সাহস কারুরই থাকেনা। মানুষ হিসাবে কুঁকড়ে যেতে হয়। খুব হীনমন্যতা গ্রাস করে। আমি ভালো থাকতে চাই, চাই যে পৃথিবীটা ভালো থাকুক। বনে বন্যপ্রাণি ভালো থকুক, হাতিরা ভালো থাকুক। জঙ্গলে বাঘ নিরাপদে থাকুক , এইসব চাই। মানুষ হিসাবে নিজের দায়িত্ব পালন করেই সম্ভবত সম্মান ও মর্যাদার সাথে পৃথিবীতে বাঁচার অধিকার থাকে। অবিবেচণাপ্রসুত কাজ ও পরিকল্পনা করে অন্য প্রজাতিগুলোকে আমরা ধ্বংস করছি। আমাদের আত্ব-গ্লানি নিয়েই মরা উচিত।এইসব কথা আমি নিজের খেয়ে বনের মোষ তাড়াতে বলছি না, বনের মোষ তাড়ানোটাই আমার পেশা। লোকের ভালো লাগলেও আমাকে এগুলো বলতে হবে, না লাগলেও। আসুন আমরা এমন কাজ করি যেন বন্যপ্রাণিরা বনে ভালো থাকে। বনের সবুজ গাছগুলো বনের সীমানা ছাড়িয়ে আমাদের বাড়ির আঙিনা পর্যন্ত ছড়িয়ে যায়।গাছগুলো যদি না থাকে তাহলে বন্যপ্রাণীগুলো কিভাবে থাকবে? আমার মনে আছে কক্সবাজারে, এখন যেখানে কুতুপালং রোহিঙ্গা ক্যাম্প, সেখানে দারুন গভীর গর্জন বন ছিল একসময়। শুধু কি গর্জন গাছ? দিনের বেলায় গা ছমছমে অন্ধকার ছিলো। আর ছিলো নাম না জানা হরেক রকম সব গাছপালা। বনের জমিতে ছিলো ঝড়াপাতার ভারী স্তুপ, পা ডুবে যেত হাঁটু পর্যন্ত! আর ছিলো জোঁক! কিলবিল করতো। তখন হাতি আর বন্যপ্রানীরা সেই জঙ্গলে রাজত্ব করতো। এখন ওইসব বনে মানুষ রাজত্ব করে, মাথা উঁচু করে বাঁচা ওইসব গাছ নেই, বেঁচে থাকা অবশিষ্ট হাতির চোখে আকুতি। ওইসব চোখে তাকানোর মত সাহস আমাদের কখনোই হবেনা, গ্লানি নিয়ে চোখ নামিয়ে বেঁচে থাকতে হবে। আমরা যারা নিজেদের মানুষ হিসাবে দাবী করছি তাদের চোখের সামনে বন নেই হয়ে যাচ্ছে, হাতিরা ক্রমাগত মারা যাচ্ছে। আমাদের তাতে কিছুই যায় আসছে না। আমরা বেঁচে থাকছি বহাল তবিয়তে। কিছুদিন আগে পত্রিকায় পড়েছিলাম একজন উপজেলা চেয়ারম্যান দাবী করেছেন হাতিগুলো যেন চট্টগ্রাম থেকে অন্য কোথাও নিয়ে যায় বন বিভাগ। কেননা হাতি নাকি লোকালয়ে এসে পড়ছে! এখনো পর্যন্ত আমি কোন পত্রিকায় কখনো দেখলাম না লোকালয় হাতির কাছে গেছে এটা নিয়ে বিস্তৃত রিপোর্ট করতে। শুধু লোকালয় যায়নি হাতির আবাসস্থলে, অসংখ্য প্রতিষ্ঠান ও স্থাপনাকে হাতির সীমানায় নিয়ে যাওয়া হয়েছে। যারা বন্যপ্রাণী নিয়ে কাজ করেন, যাদের পাণ্ডিত্যপূর্ণ প্রবন্ধ ছাপা হয় পৃথিবীর বহু দেশের খুবই নামিদামি জার্ণালে, তাদের অনেকেই কুলুপ এটে থাকেন হাতির আবাসস্থল ধ্বংসের আয়োজনে। আমাদের বন দপ্তরের কর্মীরা এখন বিস্তর কাজ করছেন, জন সচেতনতামূলক প্রচারণায়, হাতি যেন রক্ষাহয়। শেষরক্ষা হবে কী? বছর চারেক আগে, আমি আক্ষেপ করে বলেছিলাম আমাদের দেশের হাতিগুলো বড়জোর ২০ বছর টিকবে। গত চার বছরে এত অসংখ্য হাতি মারা গেছে বাংলাদেশে যে হাতি বাংলাদেশে কতদিন টিকবে বলা মুশকিল।যে হাতিগুলো আমাদের দেশে মারা পড়ছে, তাদের খুব অল্পই অসুখ-বিসুখে মরেছে। বেশিরভাগ ক্ষেত্রেই আবাসস্থলের সংকোচন অন্যতম প্রধান কারণ। হাতির আবাসস্থল নষ্ট হয়ে খণ্ড-বিখণ্ড হয়ে গেছে। স্থানগুলোতে কী করেছি আমরা? প্রশ্নটা ঘুড়িয়ে করলে বলা যায় কী করিনি? আমরা সেখানে রাস্তা করেছি, রেলপথ নির্মাণ করছি, বিদ্যুত লাইন, বাড়ী-ঘর,সাফারী পার্ক , গুরুত্বপুর্ণ অনেক স্থাপনা করে ফেলেছি। আমাদের চাওয়ার শেষ নেই। আমরা সব চাই। বান্দরবান লামার বন বাদাড়ে আমাদের রাস্তা-ঘাট দরকার। কেওকারাডাং -তাজিংডং আমরা গাড়িতে চড়েই বিজয় করতে চাই। দরকারে হোক, বুঝে হোক, না বুঝে হোক আমরা আমাদের প্রাকৃতিক বনের অনেক বেশী সর্বনাশ করে ফেলেছি। আমাদের এখন পিছন ফিরে দেখা দরকার। অবশিষ্ট প্রাকৃতিক বন সংরক্ষনের জন্য জান লাগিয়ে কাজ করা দরকার। আমাদের গাছ লাগাতে হবে। আসুন গাছ লাগাই- এটা আমরা সব সময় বলি । আমাদের রাজনীতিবিদরা, আমাদের আমলারা বলেন, যারা সাধারণ আমজনতা তারাও বলেন। কিন্তু কি হচ্ছে বন কি বাড়ছে? সবুজ কী আসছে আমাদের বাড়ীর আশে পাশে? শহরগুলোতে নিশ্বাস নেবার জন্য সবুজ হাতে গুনেও পাওয়া যাবে বলে মনে হচ্ছে না ভবিষ্যতে। গাছ লাগাও পরিবেশ বাঁচাও এই শ্লোগানের আড়ালে হারিয়ে যায় সবুজায়ন ও বন সংরক্ষনের তাবৎ গুরুত্বপুর্ণ কাজ। যেন গাছ লাগানো ছাড়া সবুজ বাঁচানোর আর কোন উপায় নেই। আমার ব্যক্তিগত উপলব্ধি এরকম যে রাষ্ট্রে ও সমাজে বন সংরক্ষনের তাগিদটা জোড়লো না। বা যারা ভাবেন সংরক্ষণ নিয়ে তারা উচ্চকন্ঠে দাড়াতে পারছেন না। প্রায়শই বন অধি দপ্তর এবং পরিবেশ, বন ও জলবায়ূ পরিবর্তণ মন্ত্রনালয়কে ব্যক্তি ও প্রতিষ্ঠানের আগ্রাসী থাবা থেকে বনভূমি বাঁচাতে কাঠ-খড় পুড়াতে হয়। দীর্ঘ আইনী লড়াই চালাতে হয়। তাই বলছি বন সংরক্ষণের রাষ্ট্রীয় ও সামাজিক তাগিদ সবার কাছে স্পষ্ট হতে হবে। বন কতখানি চাই? কীভাবে চাই? সংরক্ষণ কিভাবে করবো? অনেক নতুন প্রতিষ্ঠান বা কখনো পুরানো প্রতিষ্ঠানের যখনই নতুন করে জায়গা দরকার হয় বনের জমির দিকে হাত বাড়ান। কেউ কেউ তো বনের পরিবর্তে সমান সংখ্যক গাছ লাগিয়ে দেবার মতো হাস্যকর কথাবার্তা বলে থাকেন। যারা ইকোলজি নিয়ে কাজ করেন তার বুঝবেন গাছ লাগিয়ে অন্তত আর যাই করা যাক প্রাকৃতিক বন তৈরী করা যায় না । আমরা যারা বন নিয়ে কাজ করি তারা বন চাষকে সিলভিকালচার বলে থাকি। আপনারা যারা প্লান্টেশন দেখে অভ্যস্ত তারা বুঝবেন প্লান্টেশন এর সঙ্গে প্রাকৃতিক বনের অনেক পার্থক্য রয়েছে। এতে সবচেয়ে বেশী যা অনুপস্থিত তা জীব-বৈচিত্র। তাই কোন কারনেই প্রাকৃতিক বন ধ্বংস করে অন্য কোন স্থাপনা না করাই উত্তম। আমাদের প্রাকৃতিক বন ও তার জীববৈচিত্র সংরক্ষণে আমাদের আরো মনোযোগী হবার দরকার। সাম্প্রতিক বছরগুলোতে ইকোপার্ক ও সাফারী পার্ক স্থাপনের অনেকগুলো উদ্দোগ লক্ষ্যনীয়, এই সব স্থাপনার কোন কোনটিতে সবুজ পরিবেশে অনেক বেশী নির্মাণ-পুর্ত কাজ করা হয়েছে। যা ইকো-ট্যুরিজমের ধারণাকেই নস্যাৎ করে। বন এমন দারুণ এক প্রাকৃতিক সম্পদ যার অস্তিত্ব লুকিয়ে রাখা যায় না। বন না থাকলেও আছে বলার অবকাশ নেই। প্রকৃতিতে বন যখন তার নানা স্তরে বিন্যস্ত গাছগুলো নিয়ে দাড়ায় তখন অনেক দূর থেকেই তার উপস্থিতি ও সৌন্দর্য চোখে পড়ে। বনের গাছগুলো যখন মাথা উঁচু করে দাড়ায় সেই গাছগুলোর কাছে গেলে সমীহ করে আপনা থেকেই আমাদের মাথা নীচু করতে ইচ্ছে করে। সেই সব উঁচু গাছের অবশিষ্ট বন রক্ষা ও নতুন বন সৃষ্টি করতে না পারলে পরবর্তী প্রজন্মের নাগরিকদের কাছে মুখ তুলে চাইবার অধিকার থাকবেনা। কথা বলতে পারে না যে গাছেরা তাদের কাছে আমাদের দায়বদ্ধতা রয়ে গেছে, সেও বেঁচে থাকতে চায়। হাতি এবং অন্য যে বন্যপ্রানী মৃত্যুর প্রহর গুনছে তাদের আকুতিভরা চোখের কাছে আমাদের বন বাঁচানোর দায় রয়ে গেছে। আমাদের বন বাঁচানোর দায় রয়ে গেছে/ 

করোনা সংক্রমণ ঠেকাতে ২১ এপ্রিল পর্যন্ত বিধি-নিষেধ জারি করা হয়েছে (এটা ঠিক লকডাউন না)। কী কী বিধি-নিষেধ জারি করা হয়েছে তা আমাদের জানা। এসব মানা জীবনের জন্য অত্যন্ত জরুরি। তবে লকডাউনে কয়েকটি প্রশ্ন: ১. সবাইকে ঘরে থাকতে হবে। তবে জরুরি প্রয়োজন মেটাতে দোকান, কাঁচাবাজার, ব্যাংক একটি নির্দিষ্ট সময়ে খোলা থাকবে। বন্দরে, কারখানায় কাজ-কর্ম চলবে। এসব জায়গার সেবা নিতে হলে মানুষকে তো ঘর থেকে বের হতেই হবে; ২. হোটেল রেঁস্তোরাও একটা সময় পর্যন্ত খোলা। তবে সেখান থেকে খাবার কিনে নিয়ে যাওয়া যাবে। খাবার কিনতেও তো ঘরের বাইরে যেতে হবে; ৩. হোটেল, রেঁস্তোরা, দোকান, কাঁচাবাজার, ঔষধের দোকান, ব্যাংক, বন্দরের কর্মীদেরকেও তো ঘরের বাইরে যেতে হবে। তাদের যাতায়াতের জন্য কিছু যানবাহনও তো চলাচল করবে। এসব যানবাহনের চালক-কর্মীদেরকেও বাইরে বেরুতে হবে। ৪. সরকারি প্রতিষ্ঠান, গণমাধ্যম প্রভৃতিতে কাজ করা ব্যক্তিদের পেশাগত আইডি আছে। তা দেখিয়ে তারা দায়িত্ব পালনের জন্য ঘরের বাইরে যেতে পারবেন। কিন্তু কারখানার শ্রমিক, সাধারণ মানুষ, চিকিৎসা সেবা নিতে যাওয়া সাধারণ নাগরিক, যানবাহনের কর্মী- তারা জরুরি প্রয়েজনে ঘরের বাইরে যাবেন কোন ডকুমেন্ট নিয়ে? ৫. ব্যবস্থা একটা আছে। জরুরি প্রয়োজনে ঘরের বাইরে যেতে হলে পুলিশ এর অ্যাপসে ঢুকে পাস সংগ্রহ করতে হবে। বাংলাদেশের কতজন মানুষ এই অ্যাপসে ঢুকে পাস সংগ্রহ করতে সক্ষম? যারা অ্যাপস থেকে পাস সংগ্রহ করবেন, তাদেরকে এই পাসের প্রিন্ট কর্তব্যরত পুলিশকে দেখাতে হচ্ছে। বাংলাদেশে, এই ঢাকা শহরেই কতজন মানুষের বাসায় প্রিন্ট করার সুবিধা আছে? নিয়ম-কানুন, বিধি-বিধান তৈরির সময় আমজনতার কথা ভাবা দরকার।
"তুমি আমার মনের মাঝি" মূল শিল্পীঃ শ্রদ্ধেয় এন্ড্রু কিশোর ও সাবিনা ইয়াসমিন বিটিভি চট্টগ্রাম কেন্দ্রে ঈদের বিশেষ সংগীতানুষ্ঠান "যুগলবন্দী" । শিল্পীঃ তাপস কুমার বড়ুয়া ও রিফাত চৌধুরী লিজা যন্ত্রাণুসঙ্গেঃ কিবোর্ড- নিখিলেশ বড়ুয়া বেহালা- শ্যামল দাশ তবলায়- প্রিতম আচার্য্য বাঁশি- প্রানেশ বেজ গীটারঃ শাহজাহান অক্টোপ্যাড- রুবায়াত প্রযোজনা- ইয়াদ আহামেদ।
আমার লেখা একটি সিনেমা, বিদ্রোহী কবি কাজী নজরুল ইসলামের কাহিনী অবলম্বনে নির্মিত "প্রিয়া তুমি সুখী হও" এর গান। বিনোদ রায়ের সুর ও সঙ্গীতে এবং প্রখ্যাত কণ্ঠশিল্পী রিজিয়া পারভীন এর গাওয়া ২০১৪ সালের এই মিষ্টি রোমান্টিক গানটি আমি নিজেই খুঁজে পাচ্ছিলাম না! আজ হঠাৎই সোশাল মিডিয়ায় চ্যানেল আই মিউজিক ইউটিউবে চোখে পড়লো। আশা করি গানটি ভালো লাগবে সকলের।
১০ নভেম্বর নুর হোসেন দিবস। আজ থেকে ৩৩ বছর পূর্বে গণতন্ত্রের জন্য জীবন দিয়েছিল নুর হোসেন। এই ৩৩ বছর ধরে এই দিনটি আমার কাছে আরও স্মরণীয়, কারন এই দিনটি আমার পূনঃ জীবন দিবস।ঐ দিন আমরা রাজশাহী বিশ্ববিদ্যালয় হতে রাজশাহী শহরে মিছিল নিয়ে যাওয়ার সময় স্বৈরাচার ও সাম্প্রদায়িক শক্তি পুলিশের সহযোগিতায় আমাদের মিছিলে হামলা করে। হামলার এক পর্যায়ে আমার উপর আঘাত আনে এবং আঘাতের মাধ্যমে আমার মৃত্যু নিশ্চিত জেনে তারা চলে যায়। কিন্তু আমি প্রাণে বেঁচে যাই। তাই ৩৩ বছর ধরে প্রতি বছর এই দিনটি আমাকে নতুন জীবনের কথা স্মরণ করিয়ে দেয়।
বুঝেছি, ব্যর্থ পৃথিবীর পাড় বোনা; স্বপ্নের ভাঁড় সামনেই ওলটানো। তামাসা তো শেষ; পারের কড়িও গোনা। কঙ্কালখানা কালের স্কন্ধে টানো। পদাতিক, সুভাষ মুখোপাধ্যায়।
সমুদ্রাঘাত ‘ইয়াস’ ও তার পিয়াস ♦ সালেম সুলেরী জলের পাগলামোয় ভাসলো কলকাতা টিভির মাইক্রো, সমুদ্রবন্দর দীঘা থেকে হাজার হাজার বিঘা শুকোন ভূমিতে আজ জলভরা নদী, ঘূর্ণিঝড়ের তান্ডবে, জলোচ্ছ্বাসে, দেড়শ'টি কাঁধ ভেঙে গেছে সমূহ বাঁধের। মৃত্যুকে দু’হাতে মুঠোবন্দি করে সমানে কাঁদছে মিডিয়া'র প্রিয়মুখ-- সুচন্দ্রিমা। আশ্চর্যজনকভাবে বেঁচে থাকবার বিষ্ময়বার্তাটি লাইভে প্রধান সংবাদ...। তেরো হাজার মাইল দূরের নিউইয়র্কে আমিও কাঁদছি। রাত চলে গেলো পূর্ণিমাতলে নিদ্রাবিহীন, দীঘা’র অতিথি কক্ষটিকে বাঁচানো গেলো কি? ইলিশ উৎসবে গিয়ে উদ্বোধন শেষে ঊনত্রিশ মাস আগে কি যে আড্ডাবাস, অবকাশ, পূর্ব মেদেনীপুরের থেকে ছুটে আসা, সর্বকবি ও রাজনীতিক অমৃত মাইতি, মণিশংকর, শিলিগুড়ি থেকে সংখ্যালঘু নেতা রফিকুল ইসলাম, বঙ্গোপসাগর, টেকনাফ থেকে চৌধুরী বাবুল বড়ুয়ারা, সাকিল আহমেদে’র আয়োজনে শতাধিক কবি-- পরিযায়ী ইলিশের জন্যে সে কি আকুলতা... মাছেরা কেমন থাকে নির্মম সমুদ্রাঘাতে? 'দু’হাজার বারো' মনে পড়ে-- দীঘা আর উড়িশ্যায় কবি আসাদ চৌধুরীসহ আমাদের সদল সফর, এখন মাতাচ্ছে সব মাতাল জলেরা-- ইয়াস, আম্ফান, জান বাঁচানোর সপ্রাণ সুচেষ্টা সমুদ্রঘেঁষা পশ্চিমবঙ্গে। আহা, চল্লিশ লাখের বেশি মানুষ স্থানান্তরিত। নামখানা, কাকদ্বীপ, বকখালি-- সেই যে সুন্দরবন-- আরেকবাংলা থেকে দেখতে গিয়েছিলাম, সঙ্গে কবিতা উৎসব-- সৌমিত-সৌগত... শরৎ-সুমন কাব্যসৎ সতীর্থ বন্ধুরা আজ শব্দশ্বাস ছেড়ে জলাবাসে বেপরোয়া কাৎরাচ্ছে। আবহাওয়া দপ্তরে, নবান্নে'ও মাননীয় গভর্নর, দিনরাত মাননীয় মুখ্যমন্ত্রী ‘খেলা হবে’ বলে সমুদ্রাঘাতের প্রতিকূলে খেলছেন। একবার ভোট ভোট খেলা, করোনা মোকাবেলা'য় অস্থির বেলা-অবেলা, হে মহান প্রভুবর-- কারাগারে কাঁদছে ক্ষমতাধর, কেনো এতো ক্রন্দন-উৎসব-- সাধারণে কেনো এতো কষ্টপাত, নিয়তি কঠোর! ব্যথার জঠর। সমুদ্রে মঙ্গল জানি, কে তারে করেছে গর্ভবতী, জলবায়ু উষ্ণতায় কী উন্মত্ততায় উগ্রতায় ঢেউ-স্রোত উচ্চতায় শান্তিকামী মানুষের দরজায় দরজায় সমুদ্রাঘাত এসেই ঘন ঘন গর্জায়, গর্জায়... আহারে মানুষ-প্রাণ বসতি-সন্তান কেনো তার ঘন ঘন ঘর যায়, ধড় যায়, বেকুব পর্যায়! ♦অক্ষরবৃত্ত, নিউইয়র্ক মে ২০২১
এখানে সব চুরি হয়। বিদ‍্যার আমাজন খুলেছে প্রাচ‍্যের অক্সফোর্ড।
পেগাসাস থেকে শিক্ষা নিন, মন্ত্রীদের মোবাইল নির্ভরতা কমাতে বার্তা পশ্চিমবঙ্গের   মুখ্যমন্ত্রী মমতার।
"অন্ধকারের উৎস হতে উৎসারিত আলো সেইতো তোমার আলো ওগো সেই তো তোমার আলো। " শুভ সকাল Good morning.
