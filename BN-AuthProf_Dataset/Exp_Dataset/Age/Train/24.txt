আমি বসে আছি জুরাইন মোড়ে। একটা আধমরা সাইকেল কিনে সেটার চিকিৎসা করাচ্ছি। সর্বাত্মক কঠোর লকডাউনেও আমাদের অফিস খোলা থাকবে বলেই এ যন্ত্রনা। আল্লাহ চাইলে ঢাকার ব্যস্ত সড়কে সাইকেল চালাতে হবে পরশু থেকে! হিরো আলম এখন হয়তো লকডাউন নিয়ে কোনো গান বানানোর পরিকল্পনা করছে। সে জাত শিল্পী। কোনো কিছুই তার নজর এড়ায়না, গান বানিয়ে ফেলে! আপনারা কে কি প্রস্তুতি নিচ্ছেন কঠোর লকডাউন উপলক্ষে?
প্রথম আয়োজন করে বিশ্বকাপের ম্যাচ দেখতে গিয়েছিলাম বাবার সাথে, ২০০৬ সালে। সেদিন ছিলো ক্রোয়েশিয়ার খেলা। চায়ের দোকানে বসে বাবা আর আমি মনোযোগ দিয়ে পুরো খেলা দেখলাম। খেলা শেষে বাড়ি ফেরার পথে আব্বু আস্তে করে বললো,,আমাগো দল কিন্তু এইডা না! আমাগো দল হলো আর্জেন্টিনা! দিন গড়াচ্ছে, বয়স বাড়ছে। বাবার আর কিছুতে খুব একটা আগ্রহ না থাকলেও ফুটবল খেলা দেখার ব্যাপারে প্রচুর আগ্রহ ছিলো। প্রতিবার বিশ্বকাপের আগে আগে লম্বা বাঁশ যোগাড় করার ব্যস্ত হয়ে পড়তেন। বাঁশের ডগায় আর্জেন্টিনার পতাকা টাঙ্গানোর জন্য। খেলার শুরুতে আমাদের আগে তিনিই বসতেন টিভির সামনে। আমি আজকে বাবার পাশে নেই, উনিও বসতে পারেন না টিভির সামনে। হৃদরোগে আক্রান্ত হয়ে গত ১০ দিন তিনি হাসপাতালের বেডে শুয়ে আছেন। অসুস্থ হওয়ার দুদিন আগেও ফোন দিছিলাম। উল্লাস নিয়ে চিৎকার দিয়ে বললেন, আমি খেলা দেখতেছি স্টেডিয়ামে, তুই তোর আম্মুর ফোনে কল কর। আমি আম্মুর মোবাইলে ফোন দিলাম! খেলা দেখতে বসলেই আব্বুর কথা মনে পড়ে।ভীষনরকম মনে পড়ে!!
"সাদা শাড়ি, নীলাচল" তোমাকে একেঁছি অসহ্য রোদে ভিজিয়ে দিয়েছি জলে, তোমাকে রেখেছি শ্যামা কোকিলের বিমুগ্ধ কোলাহলে! তোমাকে বলেছি নজরুল হবো বিদ্রোহী হবো আজ, তোমাকে দিয়েছি এক সকালের শিশিরের কারুকাজ! তোমাকে দেখেছি ভোরের আলোয় একি প্রিয়া, তুমি মোর! তোমাকে দিয়েছি কতো অপবাদ তুমিই নিদ্রা চোর। তোমাকে একেঁছি চাঁদের আলোয় ছড়িয়ে দিয়ে জল, তোমাকে একেঁছি অশ্রু দিয়ে সাদা শাড়ি, নীলাচল! তোমাকে ভেবেছি, আবার ভেবেছি এইবার আখি খোলো, দেখো দেখো আমি জোনাক পুষেছি সহস্র কথা বলো। তোমাকে রেখেছি অগ্নি পাহারায় কে কে তোরা ছুবি আয়, অগ্নিতাপে ভস্ম না হলে আমি আছি পাহারায়! তোমাকে ছুঁয়েছি চাঁদের আলোয় ডুবিয়ে রেখেছি হাত, তোমাকে বলেছি, তুমিই আমার মায়া মায়া সুপ্রভাত! তোমাকে একেঁছি এক দুপুরের ক্লান্তি অলস ঘুমে, তোমাকে একেঁছি ঘুমের ঘোরেই আদর মাখা চুমে! তোমাকে একেঁছি দিঘীর জলে বৃষ্টির ঝুমঝুম, বলেছি তোমাকে, এই নাও চাবি রুপোর কাঠির রুম! তোমাকে ভেবেছি এক বিকেলে সাদা মেঘে দিলে ডুব! তোমাকে দেখেছি শিউলি তলায় হেসেছিলে তুমি খুব। তোমাকে বলেছি, কবি হবো আমি লিখবো কবিতা দল, ফের বলেছি, হাত পাতো প্রিয়া দেবো নোনা আঁখিজল! তোমাকে বলেছি, তোমার জন্যি রাস্তায় অবরোধ, বলেছি সেদিন, আখি জোড়া খোলো দেবো হাসি, দেবো রোদ! তোমাকে ভেবেছি এক ফাগুনে কোকিলের পরিহাস, তোমাকে বলেছি, কান পেতো শোনো রজনীর ফিসফাস! তোমাকে বলেছি ভালোবাসি প্রিয়া ছড়িয়ে দিয়েছি জল, তোমাকে একেঁছি অশ্রু দিয়ে সাদা শাড়ি, নীলাচল!
অফিস শেষে বাসায় ফেরার সময় বাসে ঘুমিয়ে পড়লাম! বাস আমাকে নিয়ে চলে আসলো লক্ষ্মীপুরের কাছাকাছি! চাইলে এখন আম্মুর সাথে দেখা করে ফেলা যায়। আমি চাইলাম না! পুনরায় বাসার পথে রওনা হলাম। টিপটিপ করে বৃষ্টি পড়ছে। বৃষ্টির কারনে রিকসা ভাড়াও বেড়েছে কয়েক গুন! একটা রিকসা দাঁড় করালাম,, - মামা যাবা? - কই? - অমুক জায়গায়। - যামু - কত? - দুই বিঘা জমি! - কিহ?! - আপনার বাপ দাদার দুইবিঘা জমি লিখে দিতে হবে ভাড়া বাবদ! আমি কথা না বাড়ি এক কাপ চা কিনে আল্লাহ রসুলের নাম নিয়ে হাটা ধরলাম! রাস্তা এখনো অনেক বাকি। আমার হাতে ধরা কাপের চা খেয়ে কমাতে পারছিনা অদ্ভুত কারনে। চুমুকে চুমুকে চায়ের পরিমান বাড়ছে, কমছে ঘনত্ব! বাড়ি এখনো বেজায় দূর!!!!!
কথা ছিলো, মেঘ হবে ঝুপ ঝুপ বৃষ্টি কথা ছিলো, প্রেম হবে সুখ সুখ দৃষ্টি। কথা ছিলো, সুখ হবে হাসি হাসি মুখটা কথা ছিলো, ভাগ হবে দুজনের দুখটা। কথা ছিলো, চাঁদ হবে টুক টুক জোছনা কথা ছিলো, রাত হবে জোনাকির দেশটা। কথা ছিলো, জল হবে দুচোখের কান্না কথা ছিলো, জল মুছে বলে দেবে আর না। কথা ছিলো, ছায়া হবে কার যেনো পাশটা কথা ছিলো, দেখে যাবে দুজনের শেষটা। কথা ছিলো, খালি পায়ে মাড়াবে এ পথটা কথা ছিলো, দুজনেই টেনে নেবো রথটা। কথা ছিলো, দুজনের হোক যতো কষ্ট কথা ছিলো, ফিরবোনা হবোনাতো ভ্রষ্ট। কথা ছিলো, হাত দুটি হাতে রাখি অদ্য কথা ছিলো, ঘন চুলে গুঁজে দেবো পদ্ম। #সুমন আহসান নিপু ভাই, কোনো একদিন বলেছিলাম আপনার খাতিরে কিছু লিখবো। এই অখাদ্যটা আপনার খাতিরে,,,
"রাগের কাব্য" কাব্যের আর লাইন মিলেনা মন বলছে, ধুরো! সারা ভুবন রাগ করেছে কিশোর, যুবা, বুড়ো! রাগ করেছে দোয়েল পাখি রাগ করেছে নদী, রাগ করেছে ইরান দেশের মহারাজের গদি! গদির রাগে বিষম খেয়ে রাগ করেছেন রাজা, রাজার রাগে হাসলো কেন মন্ত্রী পাবে সাজা! মন্ত্রী কেন সাজা পাবে রাগ করলো রানী, রাজারানীর রাগের খবর হচ্ছে জানাজানি! জানলো খবর আসন্ন শীত বউ কে ডেকে বলে, জানো গো বউ রাজ্য এবার যাচ্ছে রসাতলে! শীতের কাঁপন লাগবেনা আর রাগেই সবাই কাবু, শীতের এমন কথা শুনে রাগ করলো হাবু! হাবু কে সে, তাও চেনোনা? ইয়ে মানে আরে, বাদ দাও ওসব রাগ করেছে হাই ভোল্টেজ তারে! তারের রাগে ঝটকা খেলো তারে বসা শালিক, ঝটকা খেয়ে বললো কেঁপে রক্ষে করো মালিক! রক্ষা হলো, শিক্ষা হলো আর বসবি তারে?! এটুক লিখে ভাবছি আমি রাগ দেয়া যায় কারে?! রাগ কি দেবো ফল পাখিকে নাকি দেবো ফুলে, আচ্ছা নাহয় রাগটা দিলাম প্রিয়ার কানের দুলে! প্রিয়ার কানের দুল দুটি আজ দুলছে রাগে ভীষন, এই কবিতা কাব্য তো না রাগ কমাবার মিশন!! এই কবিতায় কমবে কি রাগ? বাড়বে সুখের রুচি? রাগ করেছে একফালি মেঘ রাগ করেছে বুচি!! রাগ করেছে আমের মুকুল রাগ করেছে পলাশ, রাগ করেছে রঙধনু মেঘ পাচ্ছিনা তার তালাশ! গোঁধূলী মেঘ রাগ করেছে রাগ করেছে বারি, রাগ করেছে ইলিশ মাছ আর ডিম পেয়াজের কারি! রাগ করেছে টিএসসি মোড় রাগ করেছে চুমি, ভালোবাসা রাগ করেছে রাত্রে শুধুই ঘুমি! রাগ করেছে ওরাংওটাং রাগ করেছে বাদর, এসব দেখে রাগ করেছে শীত কমানোর চাঁদর! রাগলো চাঁদর, পাচ্ছেনা উম বুক, চিবুক আর হাতে, বলছে শরীর ধৈর্য ধরো রাগ করবো রাতে! রাতের বেলায় রাগবে শরীর প্রস্তুতিতেই সারা, চেয়ে দেখে চাঁদের সাথে রাগ করেছে তারা! চাঁদ তারাদের মিলন দেখো চাঁদের কেমন রুচি! হুট করে ফের পড়লো মনে রাগ করেছে বুচি! রাগ করেছে নাক বোচাটা গাল দুটো আজ ফোলা, রাগ করেছে লঞ্চখানা আজ যাবেনা সে ভোলা! লঞ্চ যাবেনা বরিশালে লঞ্চের আজ ছুটি, ঘুরতে যাবে কেমন করে নতুন প্রেমিক জুটি! প্রেমিকাটা রাগ করেছে ঘুরতে যাওয়া বাতিল, প্রেমিক ব্যাটা ঘরে বসে ধুচ্ছে হাড়ি পাতিল! হাড়ি পাতিল ধোয়া শেষে চুলায় দিলো ধুয়া, রাগ করেছে গ্যাসের চুলা আসেনি তাই বুয়া! আচ্ছা এসব বলছি কেন? রাগ করেনি কেউ, আরে ছাতা এইমাত্রই রাগলো নদীর ঢেউও! রাগলো নদী, রাগলো সাগর রাগলো বালুকনা, এসব দেখে রাগলো এবার সাগর পাড়ের মনা! রাগলো সময়, বেঁকায়দা ভয় রাগ করেছে পাখি, দুদিন ধরে রেগেই আছে ভাইয়ের হাতের রাখি! রাখির রাগে, একটু আগে মন ভেঙ্গেছে বোনের, পুতুল বিয়ে হবেনা আজ রাগ হয়েছে কনের!! রাগ হয়েছে পুতুল কনের রাগ করেনি বরে, এই শালা ক্যান রাগ করেনি দে দুটো ঘা ধরে! দু ঘা খেয়ে, নড়েচড়ে রাগ করলো বর, বরের রাগে লাগলো আগুন রাগ যে ভয়ংকর! রাগের চোটে লাগলো আগুন রাগখানা তার খাসা, একটু আগেই রাগ করেছে আমেরিকার নাসা! রাগ করেছে নাসা, ওরে রকেট গেলো থেমে, ভেতর থেকে নভোচারী যাচ্ছে শুধু ঘেমে!! ঘেমে ঘেমে রাগলো ব্যাটা দিলো জোরে ধমক! ধমক শুনে এলিয়েন এক ভীষন খেলো চমক! চমক খেয়ে, রেগেমেগে কামড় দিলো হাতে, রক্তের দামে রক্ত নিবো যুদ্ধ হবে প্রাতে!! এলিয়েনের সাথে লেগে পার পাবে কি ধরা?! প্রস্তুতি নাও তোমরা সবে প্রস্তুতি নাও কড়া! কাল থেকে সব যুদ্ধে যাবে রাগ আনো এই মনে, আমি কিসব লিখছি ছাতা ভাবছি ক্ষণে ক্ষণে! এলিয়েনের রাগের চোটে যুদ্ধ লেগে যাবে, এমন আমি ভাবিনি কো ভাবিনি এইভাবে! আচ্ছা এসব থাক! রাগ করেছে গভীর রাতের জোনাকি একঝাক! জোনাকিদের আলো দিলাম দিলাম প্রিয়ো তোমায়! আচ্ছা আমার কাব্য কি আর রাগটা তোমার কমায়?
দিনকতেক আগে টিকটক এপ নামালাম। এই কদিন ধরে শুধু ভাবতেছি এরা কেমনে পারে? মাঝরাস্তায়, ডোবার কিনারে, সাগর পাড়ে, পাহাড়ের উপ্রে, বেডরুমে, বাথরুমে, কিচেনে, গোয়ালঘরে, পানির উপ্রে, পানির নিচে মানে যেখানে সুযোগ পাচ্ছে সেখানেই কিভাবে এমন নাচন কুদন করে? একা করলে তাও মানা যেতো। কেউ করে বউকে নিয়ে, কেউ প্রেমিকাকে নিয়ে কেউ আবার মা বাপকেও ছাড়েনা। যেখানে যাকে নিয়ে পারতেছে সেখানেই নাচতেছে। পানির ভিত্রে গড়াগড়ি খাচ্ছে, প্যাকে পিছলা খাচ্ছে, মাথার উপ্রে শাওয়ারের পানি ছেড়ে দিয়ে আলজিহবা দেখিয়ে চিৎকার দিয়ে কানতেছে। কেন এমন? এদের সমস্যা কি? এরা চায় কি? দুচারটা ভিডিও হিট খেলে এরা সবাই মাথার উপ্রের সাইডের চুলগুলা সাদা করে ফেলে। চুল সাদা হওয়ার পরের করা সবগুলা ভিডিওতে এরা চুল ঝাড়া দেয়। কোনো কারন ছাড়াই চুল ঝাড়ে। স্যাড গানের ভিত্রে ঝাড়ে, রোমান্টিক গানের ভিত্রে ঝাড়ে, রবীন্দ্রসংগীতের মাঝখানেও ঝাড়ে। মানে গান ফ্যাক্ট না, ভিডিওটা করা হচ্ছে চুলে খাতিরে আর গান এখানে গৌণ। চুল সাদা করা ভিডিও হিট খাওয়ার পর এরা করে হাটার ভিডিও! মাঝরাস্তায় একা দাঁড়িয়ে থাকে, মাথায় হাত দিয়ে দুইপা হাটতেই কিভাবে যেনো দুপাশ থেকে দুইটা দুইটা চাইরটা মেয়ে এসে একসাথে হাটা দেয়। ব্যাকগ্রাউন্ডে বাজে "নক নক তেরা বাপ আয়া" যদিও অই ভিডিওতে বাপের চাইতে মায়েদের আধিক্যই বেশি থাকে সব সময়! অত্যাচারী পুরুষ সমাজ এখানেও কতৃত্ব ধরে রেখেছে! কিছু ভিডিও থাকে শিক্ষনীয়। গার্লফ্রেন্ড বয়ফ্রেন্ড একসাথে হাটে, সাথে থাকে আরেকটা ছেলে। কদ্দুর হাটার পর বয়ফ্রেন্ড পিছন মুড়ে দেখে যে তার গার্লফ্রেন্ড তার পাছার পেছন দিয়ে লুকিয়ে লুকিয়ে অন্য ছেলেটার হাত ধরে আছে। বয়ফ্রেন্ড তাৎক্ষনিক বিলম্ব না করে গার্লফ্রেন্ডের ঠাটায়, আর স্লো মোশনে সামনে হেটে আসে। ব্যাকগ্রাউন্ডে একটা কড়া মিউজিক বেজে উঠে তখন। কিছু ভিডিও হুদাই, মানে হুদাই। টিকটকারটা আস্তে আস্তে হেটে যাচ্ছে, যাচ্ছে, যাচ্ছে যেতে যেতে কড়া মিউজিকের গান বাজতেছে ব্যাকগ্রাউন্ডে। এই কড়া মিউজিক হেটে হেটে সে আলগোছে বাথরুমে ঢুকে পড়ে। মানে কেউ একজন স্লোমোশনে হেটে হেটে বাথরুমে ঢুকছে এটাই হলো কনসেপ্ট! আরো বহুবিধ আজগুবি কনসেপ্ট আছে। যেমন পানিতে হুদাই পা দোলানো, দুচোখের পাতা ঝাপটানো, হুদাই চুল নাড়া, বিনাকারনে হাসা, আচমকা কেঁদে ওঠা এবং জেন্ডার পালটিয়ে ফেলা! জেন্ডার পালটিয়ে ফেলাটা খুবই ইউনিক অবশ্য। খোঁচা খোঁচা মোচওয়ালা এক দামড়া ছেলে গালে হাত দেয়, চুলে হাত দেয়, বুক হাতড়াতে হাতড়াতে আচমকা ঘাড় ঘুরিয়ে মেয়ে হয়ে যায়! এ কি ভানুমতীর খেল!! মেয়ে হয়ে ফিক করে হাসি দিয়ে মাজা নাড়ায়। মেয়ে হওয়ার পর তার খুশির মাত্রা দেখে মনে হয় পুরুষ হিসেবে এ ছেলে সন্তুষ্ট না। সময় সুযোগ আর টাকার জোগাড় হলে ইনি অতি অবশ্যই তার দুখানা বিচি বিসর্জন দিবে নির্দ্বিধায়! কেউ কেউ অন্যের গাওয়া গানে মুখ নাড়ায়। ব্যাক গ্রাউন্ডে গান বাজে, আর টিকটকে নড়ে ঠোট। এটাই সবচাইতে পপুলার এবং টিকটকের মেইন কনসেপ্ট। এই ঠোট নাড়ানোর সময় তারা আবার নানারুপ মুজরা করে। যেমন, তড়াক করে ৩৬০ ডিগ্রীতে ঘোরা, হাত দিয়ে ঢেউ খেলানো, চোখের সাম্নের চুলকে আলগোছে সরানো এবং অতি অবশ্যই মাথার উপ্রের খড়ের গাদাটা বার বার নাড়া। গত কদিন ধরে এসব দেখছি আর ভাবছি টিকটকের জগতটা সম্পূর্ণ আলাদা একটা জগত। বিশেষ করে যারা প্রফেশনালী টিকটক করে তাদের সাথে বাস্তব দুনিয়ার মানুষের তেমন কোনো মিল নেই। তাদের মা বাবাদের সাথে অন্যদের মা বাবাদের মিল নেই খুব একটা (এটা আমি তাদের ছোট কিংবা অসম্মান করে বলিনি) আমরা সেলুনে গিয়ে সামনের দিকের চুল একটু বড় রাখলে মা আবার সেলুনে পাঠাতেন। না যেতে চাইলে ধরে ন্যাড়া করে দিতেন। বায়ুদোষে দু একটা চুল পাকলে চিন্তায় পড়ে যেতে। বয়স বেড়ে যাচ্ছে বুঝি, চুল পাকছে কেন? আর এরা দিব্যি চুল সাদা করে বেড়ায়। মা বাপ কিছু কয়না এদের? জেনারেশন থেকে জেনারেশনে বড্ড বেশি ফারাক চলে এসেছে। পূর্ণ স্বাধীনতাকে আমার কখনো ভালো কিছু মনে হয়না। স্বাধীনতার ভেতরে কিছু বাধাধরা নিয়ম থাকলে ভালো হতো! আগের মতো। তুমি অমন করতে পারবানা, ওটা করতে পারবানা ওটা বেয়াদপি, এ জাতীয় কথা বলতে পারবানা, পারবানা কাউকে অসম্মান করতে। বই পড়বা, খেলাধুলা করবা স্কুল কলেজে পড়বা বড় হবা! রাস্তার মাঝখানে নাচানাচির মতো বাজে স্বাধীনতা বন্ধ!!! 
কার্ডে টাকা আছে ১৫০! ডাচ বাংলার বুথে ঢুকে কার্ড মেশিনে ঢুকাই, ব্যালেন্স চেক করি, এরপর হতাশ হই। কিছুক্ষন জিরাই, আবার কার্ড ইন করি মেশিনে৷ সময় অতিবাহিত হয়! ম্যানেজারে কয়, ভাই কি ঠান্ডা হতে এসেছেন? বসেন এইখানে, কার্ড আর ঢুকায়েন না হুদাই!! মাথা নীচু করে তড়িঘড়ি করে বের হয়ে গেলাম! এই বেইজ্জতি কই রাখি!!
ঈদ মুবারক!! ঈদ এলেই আমাদের অনেকেরই একটা রোগ ধরা খায়। কিছুই করবোনা রোগ! আমরা খুব তৃপ্তি নিয়ে বলি যে,,ঈদের দিনে কিছুই করবোনা, পুরো দিন ঘুমায়ে কাটাবো। ঈদের ফিলিংস আর কাজ করেনা, বড় হয়ে গেছি। ঈদ এখন বোরিং!!! সেই আমরাই আবার দেখা যায় পহেলা ফাগুন, পহেলা বৈশাখে নাচাকুদা করি প্রচুর। সেইসব অনুষ্ঠান আমাদের ভীষনভাবে আনন্দিত করে! মুসলমানদের সবচাইতে বড় উৎসব দুইটা। অই দুই ঈদের মধ্যে বেশি তাৎপর্যপূর্ণ হলো ঈদুল ফিতর। একমাস সিয়াম সাধনার পরের এই একটা দিন আল্লাহ তায়ালা নির্দিষ্ট করে দিয়েছেন আনন্দ করার জন্য, উপভোগ করার জন্য, পরিবারের সাথে হেসেখেলে ভালোমন্দ খেয়ে আল্লাহর শোকর গুজার করার জন্য। এই দিনগুলোতে যদি আমরা ম্যান্দা মেরে পড়ে থাকি, নিজেকে কুল প্রমান করার জন্য আনন্দ উদযাপন না করি, সারাদিন বিছানায় শুইয়ে কাটাই তাহলে নিশ্চয়ই এটা খুব একটা যৌক্তিক কাজ হবেনা। কারন সেই আমরাই তো অন্যান্য অনুষ্ঠান গুলোতে নেচেকুদে একাকার করি! তাই আল্লাহ তায়ালা কালকের দিনটি সবাইকে আনন্দ করার তৌফিক দান করুক। আর আমরাও ইনশাআল্লাহ কালকের দিনটিকে বছরের সবচাইতে সুন্দর দিন হিসেবে কাটানোর চেষ্টা করবো! আবারো ঈদ মুবারক সবাইকে!!
আমার বোনের শ্বশুরবাড়ি চাঁদপুর। তাদের গ্রামের পাশের গ্রামের পাশের গ্রামে আজ ঈদ হইছে। হয়তো এর পাশের অন্য কোনো গ্রামে কাল ঈদ হবে আর আমাদের এখানে ঈদ হবে পরশু! বোনের মাথায় একটু বুদ্ধি থাকলে অতি সহজে তিনটা রোজার ঈদ পালন করতে পারতো তিন দিনে! আফসোস! এই ক্যালকুলেশান তার মাথায় ধরেনি! 
থ্রিলার জনারার একটি ঈদ হয়েছিলো এ দেশে! রাত বারোটা পর্যন্ত টানটান সাসপেন্স ধরে রাখা হয়েছিলো সেদিন। অধিকাংশ লোকই শেষের টুইস্টটা আন্দাজ করতে পারেনি, তারা তারাবীহ পড়ে নিয়েছিলো। হুট করে দরপতন হয়েছিলো জামাকাপড়ের দাম। যাক বাচলাম! কাল কিনুম! এই বলা মানুষগুলো রাত দুটায় ছুটেছে জামাকাপড় কিনতে। যা আছে তাই দেন ভাই! প্লাজো নাই? লুঙ্গি দেন কালো চেকের, মাঝখান দিয়ে সেলাই কইরে নিবো!! টানটান উত্তেজনায় কেটেছে সেই রাত। ঈদ আসে ঈদ যায় কিন্তু সেদিনের কথা ভুলবার নয়।
আপু আজকে বিরিয়ানি বানালো কিন্তু দূর্ভাগ্যবশত তা অল্পবিস্তর স্বাদ হওয়ার দরুন সেই কম স্বাদ বিরিয়ানির সাথে কিছু দুষ্টু মিষ্টি লাল ঝাল উপকরন মিশিয়ে বানায়ে ফেললাম "বিরিয়ানি আল্ট্রা প্রো ম্যাক্স" এখানে উল্লেখ্য যে,,,আপুর বিরিয়ানিটা ছিলো "বিরিয়ানি লাইট ভার্সন" উপকরন সমূহঃ একটি আস্তা মুরগী (মতান্তরে ডিম) দুটি লাল টুকটুকা বেনারসি শাড়ি পরা টমেটো একটি পাঁচ টাকা দামের ম্যাগী মসলা তিনটে ঝাল ঝাল সবুজ কালারের তেজী মরিচ একটি ভি আই পি থেকে অল্প কদিন আগে জেনারেল লাইনে প্রবেশ করা দুঃখ ভারাক্রান্ত মনওয়ালা পেঁয়াজ এবং আমার দক্ষ হাতের হাল্কা নাড়াচাড়া!! প্রস্তুত প্রনালী! প্রথমেই উপকরন গুলা কড়াইয়ের তেলে ঢালো এরপর দাও নাড়া! নাড়া চাড়া! নাড়া চাড়া!! নাড়া চাড়া!!!
লকডাউন, গাড়ি নেই, পায়ে হেটে প্রায় ১০ কি.মি. রাস্তা অতিক্রম করতে হয় রোজ! এই গানটা ছেড়ে দিয়ে আস্তে আস্তে হাটি। মনে হয় আমার চাইতে দুখী আর কেউ নেই, কিচ্ছু নেই, সব ফাঁকা ফাঁকা!
আমি গত তিনদিন যাবত একটা কাজ করতেছি! রাস্তায় চলার সময় যারই মাস্ক নামানো দেখি তাকেই বলতেছি,,ভাই, মাস্ক উঠান, নাকটা ঢাকেন! অদ্ভুত আর মজার ব্যাপার হচ্ছে কেউই ক্ষেপে যায়নি, অনুতপ্ত'র মতো হয়ে তড়িঘড়ি করে মাস্ক দিয়ে নাক ঢেকেছে! আমার কাজটা করতে ভালো লাগতেছে খুব! 
লকডাউন লকডাউন লাইট লকডাউন প্রো লকডাউন প্রো ম্যাক্স লকডাউন আল্ট্রা প্রো ম্যাক্স লকডাউন আল্ট্রা প্রো ম্যাক্স (স্ন্যাপড্রাগন ভার্সন) লকডাউন আল্ট্রা প্রো ম্যাক্স (স্পেশাল এডিশান) জ্যাক স্নাইডার লকডাউন আল্ট্রা প্রো ম্যাক্স জ্যাক স্নাইডার লকডাউন আল্ট্রা প্রো ম্যাক্স (ডাইরেক্টরস কাট)
একটি মানবিক আবেদন!! গত মাসের রোজার আগে আমি চাকরি ছেড়ে দেই। চাকরি ছাড়ার সময় কোম্পানী থেকে আমি দু মাসের বেতন পাওনা হই। আমার বসকে আমি টাকার কথা জানালে তিনি খুব মোলায়েম স্বরে বলেন,,,রিজাইন লেটার জমাদানের ১৫ দিনের মধ্যেই আমি সম্পূর্ণ টাকা পাবো সাথে এও বললেন আমি যাতে চিন্তা না করি কারন কষ্টের টাকার কোনো মাইর নেই! পরিশেষে তিনি নবী (সাঃ) এর একটা হাদিস বললেন। যে হাদিসে শ্রমিকের টাকা পরিশোধ করতে বলা হয়েছে তার ঘাম শুকানোর আগেই! এরপর আমার শরীরে বহুবার ঘাম জমেছে তা আবার শুকিয়েও গেছে কিন্তু আমি বেতন টা আর পাইনি। আমার স্যারকে আমি বহুবার টাকার কথা জানালেও তিনি আমি যে টাকা পাই তা অস্বীকার করেন। আমার কাছে কোনো ডকুমেন্ট না থাকার দরুন আমি টাকার আশা এক প্রকার ছেড়েই দিয়েছি! গতকাল থেকে আমার সেই আশার আবার পুনর্জাগরণ হয়েছে। আমি আশা করছি আমার আর আমার স্যারের সেই কথোপকথনটা একাত্তর অফিসে রেকর্ড করা আছে এবং থাকা উচিত! তাই একাত্তর টিভির "গোকরেক" (গোপন কথা রেকর্ড কমিটির) স্যারদের কাছে আমার বিনীত নিবেদন গত রোজার তিন দিন আগের বেলা বারোটার দিকের রেকর্ডটা যদি একটু খুজে দেখতেন তাহলে এই অধমের উপকার হতো! পাওনা টাকা উদ্ধার হলে তার ৩০% আপনাদের হাদিয়া দেবো বলে কথা দিলাম! #ছবিটি দৃষ্টি আকর্ষনের নিমিত্তে
লোকাল বাসে দাঁড়িয়ে বাসায় যাচ্ছি। পাশের সিটের লোকটা দুটো সিট দখল করে বসে আছে। একটা সিটে তার পাছা অন্যটায় এক হালির মতো সাগর কলা! ভদ্র সুরে বললাম,,,ভাই কলাটা হাতে নিলে আমি বসতে পারি! তিনি রাগ হলেন। রাগ হয়ে বললেন,,,আমি ডাবল সিট নিছি! আমি নিজেকে সংবরন করতে না পেরে বললাম,,কলার জন্য? ভদ্রলোক চিৎকার দিয়ে বল্লো,,, হ্যা! কন্ট্রাক্টরকে ডাক দিয়ে অভিযোগ জানালাম। কন্ট্রাক্টর বল্লো,,,উনি দুই সিটের ভাড়া দিছেন। আমি আবারো বললাম,,,কলার জন্য? ভদ্রলোক এবার তেড়েই এলেন এক প্রকার!! কলার জন্য সিট নেওয়ার এমন বিরল ঘটনা আমি আর কখনো দেখিনি, দেখবো বলেও মনে হচ্ছেনা! ভাগ্যবান কলা! 
হাজার হাজার লাখ লাখ হুজুরের মধ্যে গুটিকয়েক জন যখন অন্যায় করে তখন একদল লোক ক্ষেপে যায়। ক্ষেপা অবশ্য স্বাভাবিক। একটা ছাত্রকে বেদড়ক পেটাচ্ছে, অই ছাত্রের শারিরীক কষ্টটা তারা উপলব্ধি করতে পারে বলেই ক্ষেপে যায়। সমস্ত হুজুরদের জাত গোষ্টী উদ্ধার করে তখন।বিনা কারনে কিংবা ক্ষুদ্র কারনে কেন এতো মারা হবে কাউকে? মানবতার ছিঁটেফোঁটাও নাই হুজুরদের মধ্যে! ছোট বেলার যে ছাত্রটাকে হুজুর পিটিয়েছে বলে এতো ঘৃনা আপনাদের সেই রকম ৫ জন ছাত্রই কাল মারা গেছে! আহত হয়েছে আরো অনেক! এখন আর কোনো কষ্টবোধ নেই কারন এবারের ভিলেন হুজুর না, এবার হুজুর মারেনি, মরেছে। হুজুরদের ক্ষুদ্র ক্ষুদ্র ব্যাপারে ম্যাৎকার দিয়ে ওটা এক ভাই আজকে দেখলাম প্রেম নিয়ে একটি রোমান্টিক ধাচের গল্প লিখেছে। গল্পের নায়িকা নায়কের সাথে দুষ্টু মিষ্টি খেলা করে, খোঁচা খোঁচা দাঁড়িতে হাত বুলায়! আহ কতো রোমান্টিক! সে ভাই এক মাদ্রাসা ছাত্রের দাঁড়ি ধরে টান দেয়ার ছবিটি দেখেও কিছু বলেনি কারন টানটা কোনো হুজুরে দেয়নি!! কাল থেকে এসব দেখছি আর ভাবছি হুজুর আসলে কেমন হয়, কিভাবে হয়! ছোট ভাইটাকে হাফেজ বানানোর জন্য আমার মায়ের স্যাক্রিফাইস গুলো ভাসছে এখনো চোখের সামনে। ত্রিশ পারা কোরান মুখস্ত করার জন্য আমার ভায়ের পরিশ্রম ভাসছে চোখের সামনে। আল্লাহ তায়ালা পৃথিবীর সব মুসলিম মায়ের ঘরে অন্তত একজন করে হাফেজ দিক। একজন আল্লাহর কোরান বুকে ধারন করা হুজুর দিক। তারা মরুক, মার খাক, শহীদ হোক, তবুও দিক! কারন বিচার এ জগতে না হলেও অন্য জগতে হবে, বিচার থেকে ছাড় পাওয়া যাবেনা! আল্লাহ তায়ালা সর্বশ্রেষ্ঠ বিচারক!!  
হাজার হাজার লাখ লাখ হুজুরের মধ্যে গুটিকয়েক জন যখন অন্যায় করে তখন একদল লোক ক্ষেপে যায়। ক্ষেপা অবশ্য স্বাভাবিক। একটা ছাত্রকে বেদড়ক পেটাচ্ছে, অই ছাত্রের শারিরীক কষ্টটা তারা উপলব্ধি করতে পারে বলেই ক্ষেপে যায়। সমস্ত হুজুরদের জাত গোষ্টী উদ্ধার করে তখন।বিনা কারনে কিংবা ক্ষুদ্র কারনে কেন এতো মারা হবে কাউকে? মানবতার ছিঁটেফোঁটাও নাই হুজুরদের মধ্যে! ছোট বেলার যে ছাত্রটাকে হুজুর পিটিয়েছে বলে এতো ঘৃনা আপনাদের সেই রকম ৫ জন ছাত্রই কাল মারা গেছে! আহত হয়েছে আরো অনেক! এখন আর কোনো কষ্টবোধ নেই কারন এবারের ভিলেন হুজুর না, এবার হুজুর মারেনি, মরেছে। হুজুরদের ক্ষুদ্র ক্ষুদ্র ব্যাপারে ম্যাৎকার দিয়ে ওটা এক ভাই আজকে দেখলাম প্রেম নিয়ে একটি রোমান্টিক ধাচের গল্প লিখেছে। গল্পের নায়িকা নায়কের সাথে দুষ্টু মিষ্টি খেলা করে, খোঁচা খোঁচা দাঁড়িতে হাত বুলায়! আহ কতো রোমান্টিক! সে ভাই এক মাদ্রাসা ছাত্রের দাঁড়ি ধরে টান দেয়ার ছবিটি দেখেও কিছু বলেনি কারন টানটা কোনো হুজুরে দেয়নি!! কাল থেকে এসব দেখছি আর ভাবছি হুজুর আসলে কেমন হয়, কিভাবে হয়! ছোট ভাইটাকে হাফেজ বানানোর জন্য আমার মায়ের স্যাক্রিফাইস গুলো ভাসছে এখনো চোখের সামনে। ত্রিশ পারা কোরান মুখস্ত করার জন্য আমার ভায়ের পরিশ্রম ভাসছে চোখের সামনে। আল্লাহ তায়ালা পৃথিবীর সব মুসলিম মায়ের ঘরে অন্তত একজন করে হাফেজ দিক। একজন আল্লাহর কোরান বুকে ধারন করা হুজুর দিক। তারা মরুক, মার খাক, শহীদ হোক, তবুও দিক! কারন বিচার এ জগতে না হলেও অন্য জগতে হবে, বিচার থেকে ছাড় পাওয়া যাবেনা! আল্লাহ তায়ালা সর্বশ্রেষ্ঠ বিচারক!!
লোকাল বাসে করে বাসায় ফিরতেছি। পাশের সিটের মাঝবয়সী লোকটা নিঃশব্দে কেঁদে যাচ্ছে দেখলাম। মাথা এদিক ঘুরাচ্ছে ওদিক ঘুরাচ্ছে, কান্না আড়াল করার চেষ্টা! পাশে গিয়ে বললাম,,ভাই কিছু হইছে আপনার? টাকা পয়সা হারাইছে? মিনমিন করে বললো,,,কিছুই হয়নি! আমি আর কথা বাড়াইনি। লোকটার কিছুনা কিছু তো অবশ্যই হইছে। কিন্তু যা হইছে তা আমাকে বলা যাবেনা। যাকে বলা যাবে সে হয়তো শুনতে চাচ্ছেনা কিংবা ব্যস্ত! একটা মানুষ আরেকটা মানুষের জন্য চোখের জল ফেলবে অথচ সেই মানুষটা ব্যস্ত থাকবে! এর চাইতে কষ্টের আর কি আছে?! কাছের মানুষদের সময় দেয়া উচিত, তাদের বোঝা উচিত, তাদের সাথে হাসা উচিত। বাবা অফিস থেকে ফিরলে ফোন রেখে তার সাথে কথা বলা উচিত। মায়ের সাথে গল্প করা উচিত, দুপুরে ফোন দিয়ে বাবাকে জিজ্ঞেস করা উচিত খাওয়া দাওয়া হইছে কিনা, কাজে কি কষ্ট হচ্ছে, আজ প্রচন্ড রোদ বারবার স্যালাইন খাইয়ো কিন্তু! বরকে বোঝা উচিত, বউকে কাঁদতে দেয়া যাবেনা। সবার একক কষ্ট গুলো যতোদিন একক থাকবে ততোদিন মানুষ ঝুলে পড়বে, বিষ খাবে, ছাদ থেকে ধীরেসুস্থে লাফ দেয়ার আগে বলবে,,,বিদায়!! আর বিদায় বলার পর কান্নাকাটি করে কোনো লাভই নেই। স্রষ্টা মানুষ ফিরিয়ে দেয়না!!
আজ আমার জন্মদিন! আজ থেকে অনেক বছর আগের আজকের দিনটাতেই আমি প্রথম কান্না করেছিলাম। ভীষন ফর্সা সুন্দর এবং স্বাস্থ্যবান ছিলাম বলেই হয়তো আমাকে দেখে আমার দাদী বলেছিলেন,,,এই ছেলে সৌভাগ্য নিয়ে এসেছে! দাদীর কথার মুখে চুনকালি লেপে দিয়ে আমি চরম দূর্ভাগ্য নিয়ে পৃথিবীতে এসেছি! আমার জন্মের পরেই নাকি আব্বুর কাজটা চলে যায়। যাইহোক! সেসব পুরোনো কথা। আজ যেহেতু আমার জন্মদিন সুতরাং নিজেকে নিয়েই বলি! আমি কখনো দেখিনি আমার জন্মদিন পালন করা হচ্ছে। ছোটবেলায় না বড় বেলায় ও না। জন্মদিনটা আজীবনই আমার কাছে একটা দিন, অন্য দশটা দিনের মতোই একটা দিন। অন্য সব দিনে আমাকে যা করতে হয়, এ দিনেও তা করতে হয়। বাড়তি কোনো কার্য্যক্রম নেই, থাকেনা। এসব নিয়ে আমার কোনো প্রকার আক্ষেপ নেই অবশ্য তবে এবারের ব্যাপারটা ভিন্ন। আজ কেন জানি মনে হচ্ছে আমার পরিবারের মানুষের উচিত আমাকে উইশ করা, অন্তত কোনো না কোনো ভাবে দিনটাকে বিশেষ ভাবে দেখা। আমি ইন্ট্রোভার্ট মানুষ না, তবুও ভার্চুয়ালের ফ্রেন্ড গুলো ব্যতীত আমার আশেপাশের কেউই আমাকে আজ ফোন দেয়নি, রাস্তায় দেখা হওয়ার পর বলেনি,,আরেহ আজ জন্মদিন না তোমার? ট্রিট দাও। কিংবা কেউ সারপ্রাইজ পার্টিও সাজিয়ে রাখেনি। এগুলো ছেলেমানুষি চাহিদা! আমি বাচ্চা ছেলে না তবুও মনে হচ্ছে এতো বড় হলাম একটা সারপ্রাইজ তো প্রাপ্য ছিলো সবার কাছে। পরিবার,আত্মীয়স্বজন কিংবা বন্ধুবান্ধব যে কারো কাছ থেকে। একটা সস্তার ঘড়ি, দুটো বই, কিংবা এরকম কিছু কথা,,দোস্ত হাতে টাকা নেই বলে কিছু দিতে পারলাম না তোকে, প্লিজ! কিছু মনে করিস না। আমি হয়তো তখন আনন্দেই মরে যেতাম। কলেজ ভার্সিটিতে দেখি ফ্রেন্ডের জন্মদিন নানারকম আয়োজন হয়। আমি যখন কলেজে পড়তাম তখন আমার ফ্রেন্ডেরা কেউই কলেজে আসতোনা! ২১ শে ফেব্রুয়ারি বন্ধের দিন! কাল রাত থেকে অনেকেই আমাকে শুভেচ্ছা জানিয়েছেন। দোয়া করেছেন আমি যাতে হাজার বছর বাচি। আপনাদের সবাইকে অসংখ্য ধন্যবাদ। ভার্চুয়ালের মানুষগুলা আমাকে পছন্দ করে, কেন করে জানিনা। হয়তো কাছ থেকে ভালোবাসার প্রয়োজন পড়েনা বলেই করে, কিংবা সত্যিই ভালোবাসে। দোয়া করবেন আমার জন্য, সর্বদা, সবসময়। শুভ জন্মদিন আমার!!
এই হাড়কাপানো শীতের ভিতর গতকাল গোসল করলাম। ভাবলাম মোটামুটি এক সপ্তাহের জন্য নিশ্চিন্ত! আজ ফজরের নামাজ পড়ে আসার পরপরই আম্মু কয় গোসল কর! একিরে! কালই তো করলাম! এক সপ্তাহ তো টাইম দ্যান! নাহ, এখনি গোসল করতে হবে। অবস্থা বেগতিক বুঝে জামাকাপড় নিয়ে বাথরুমে ঢুকে হাত পা মাথায় পানি ঘষে খানিকটা সময় কাটিয়ে হুহু করতে করতে বেরিয়ে এলাম। কাউকে বুঝতে দেইনি গোসল করিনি! হাত পা মাথা ছাড়া জামাকাপড়ের ভিত্রের শরীর পুরাটাই শুকনা!! (যারা যারা এই নিঞ্জা টেকনিক অবলম্বন করতে চান করতে পারেন, আমার কাছ থেকে অনুমতি নিতে হবেনা!) #শীতের_অভিনব_গোসল 
এনার বিরুদ্ধে কোনো আইনানুগ ব্যবস্থা নেয়া যায়না? মানে সিরিয়াসলি বলতেছি! এতো ভুলভাল, এতো মিথ্যাচার করেও কিভাবে উনি এখনো কোনো প্রশ্নের সম্মুখীন হচ্ছেনা! করোনার প্রাক্কালে ওনার স্বপ্নে পাওয়া ভ্যাকসিন নিয়ে কেউ প্রশ্ন করতে পারেনা এনারে? ভ্যাকসিন কই? ফর্মূলার ব্যাখ্যা কি? নাকি উনি এখনো জানেন কিন্তু কাউকে কবেন না! এখন আবার নতুন ফতোয়া দিচ্ছেন, রক্তের গ্রুপ দেখে দুনিয়াওয়ালা আখিরাতওয়ালা যাছাই! শরীরে থাকা এ গ্রুপের রক্তগুলা আচমকা শিহরিত হলো এই ভিডিও দেখে!😑
লেখক, প্রকাশক সার্জিল ভাই। আল্লাহতায়ালা ওনাকে আজ কঠিন অবস্থায় ফেলেছেন। আপনাদের যাদের সামর্থ্য আছে সার্জিল ভাইয়ের এই কষ্টের দিনে ওনার পাশে দাঁড়িয়ে সাহায্যের হাত বাড়িয়ে দিন। আল্লাহ আপনাদের সহায় হবেন সর্বাবস্থায়!! 
সাকরাইন উৎসব চলছে! আগে জানতাম সাকরাইন ঘুড়ি ওড়ানোর উৎসব কিন্তু আজ দেখলাম সাকরাইন ডিজে গান আর ফটকা ফুটানোর উৎসব, ফটকা সংক্রান্তি!! ফানুস ওড়ে, ফটকা ফুটে আর একপ্রকার ডিজে লাইটের আলো এদিক থেকে ওদিক যায়। আজ দুপুরে ভাত খেতে বসে হোটেলের ছেলেটার সাথে খানিকটা দর কষাকষি হলো। এক প্লেট ভাতের দাম দশ টাকা হওয়ার কথা সে চাচ্ছে ১৫! অনেক তর্কাতর্কি করেও দুপ্লেট ভাতে দশ টাকা কমাতে না পারার দুঃখ কাটাতে পারতেছিলাম না। সাকরাইনের প্রতিটা ফটকার টাকাতে ক প্লেট ভাত কেনা যাবে এ চিন্তা করতে করতে বাড়ি ফিরছি আর ভাবছি প্রতিবার ঠুস ঠুস করে ক প্লেট ভাত বাতাসে মিলায়ে যাচ্ছে, হুদাই!! 😑
কন্যা সন্তানকে জান্নাতের সাথে তুলনা করা হয়েছে! আসলেই তারা জান্নাতের টুকরা!! আম্মু অসুস্থ বিধায় তিন দিনের ছুটি নিয়ে বাড়ি এসেছিলাম। আজ ছুটি শেষ! বাসা থেকে বেরুবার সময় আমার দুই বছর বয়সী ভাতিজি গলা জড়িয়ে ধরে বল্লো,,,চাচ্চু, তুমি থাকো! চাচ্চু, তুমি আমার সাথে থাকো!! আমি আচমকা কান্না করে দিলাম। আমার মনে হল এতো সুন্দর কথা, এতো সুন্দর আবদার আমার সারাজীবনেও আমি শুনিনি। কিন্তু আমি থাকতে পারছিনা, আমি চাইলেও থাকতে পারছিনা। কি অদ্ভুত নির্মমতা! আল্লাহ তায়ালা দুনিয়ার সকল কন্যাসন্তানকে তার ভালোবাসায় আচ্ছাদিত করে রাখুক। আর সবাইকে এতো বেশি ভালো রাখুক যাতে কাউকে তার প্রিয় মানুষ ছেড়ে দূরে থাকতে না হয়!
এক লোক মুরগী কাটতেছে আর মুরগীর উচ্ছিষ্ট অংশগুলা পাশে বসা কুকুরকে খাওয়াচ্ছে। পাশে রাখা মুরগীর বড় বড় রান, পাজরের মাংস, গিলা কলিজার দিকে কুকুরটা ভুলেও তাকাচ্ছেনা! দেখে ভালো লাগলো! আহা, কুকুরের চাইতে বিশ্বস্ত আর কে আছে? ভাবলাম ছবি তুলে "কুত্তাওয়ালা" গ্রুপে পোস্ট দিমু। ছবি তোলার জন্য মোবাইলটা বের করতে না করতেই বদমাইশটা দুই তিনটা মাংসের টুকরা নিয়া দিলো দৌড়! মুরগীর মালিক আর আমি দুজনেই হতভম্ব! করলি কি এইটা?
জনৈক এক লেখককে দেখলাম তার বইয়ের প্রচ্ছদ চার কালারে পাবলিশ করেছে! বুকশপ গুলা বিজ্ঞাপনে বলছে,,,পছন্দের কালারটি বেছে নিন। আমি প্রথমে খানিকটা দ্বিধায় পড়লাম। বুকশপে শাড়ি বেচবে কেন এই চিন্তায়! পরে দেখি কালারগুলো প্রচ্ছদের!! পাঠিকারা এখন শাড়ির সাথে ম্যাচিং করে বই কিনতে পারবে। ব্যাপারটা যথেষ্ট সুখকর!! 
আমাদের বাপ চাচাদের কেউই সিগ্রেট খায়না৷ বাপে খায়না বলেই বাপের পকেট থেকে সিগ্রেট চুরি করতে পারিনি আমরা দুই ভাই। সিগ্রেট ধরার বয়সটুকু মায়ের কড়া শাসনে পার করতে হয়েছে। সিগ্রেট নিয়ে এতো এতো নিষেধ শুনে শুনে "সিগ্রেট একটা অতি নিষিদ্ধ জিনিস" এমন ভাবনা নিয়েই বড় হয়েছি! ভেবেছি যারা সিগ্রেট খায় তারা অগত্যা খায়। মানে ভুলবশত ধরে ফেলেছে, অভ্যাস হয়ে গেছে বলেই খায়। তাদের আফসোস ও হয়। সত্য বলতে সিগ্রেট খাইনা বলে নিজেকে নিয়ে খানিকটা গর্ববোধ ও হতো!😑 তবে এখন ভুল ভেঙ্গেছে! গত কদিনে সিগ্রেট নিয়ে এতো এতো লেখা পড়ে বুঝেছি সিগ্রেট একখান রাজকীয় জিনিস। দু আঙ্গুলের ফাঁকে সিগ্রেট ধরে ফুকার মধ্যে একটা রাজকীয় ভাব কাজ করে। আনমনা হয়ে সিগারেটের ধোঁয়া ছাড়াটা একটি অতিরিক্ত ধরনের ক্লাসি ব্যাপার। সিগ্রেট মুখে নিয়ে গীটারে টুংটাং করলে ক্লাসি টোন চারদিকে ছড়িয়ে পড়ে। প্রেমিকার কাছ থেকে লাইটার গিফট পাওয়াও অতিরিক্ত রোমান্টিক ব্যাপার যা অধূমপায়ীরা পায়না। তাছাড়া সত্যজিৎ রায় এর মুভির কিউট নায়িকা অপর্ণা ও সৌমিত্র সাহেবকে কয়েছেন,,,"খাওয়ার পর একটি করে" কতো রোমান্টিকই না ছিলো সে দৃশ্য! বয়সকালে সিগ্রেট ধরতে না পারার কারনে বড্ড আফসোস হচ্ছে। এখন তো আর পারতেছিনা, গন্ধেই বমি পায়😑 
"পুরুষ দিবস" মামার মৃত্যুর পর আমার আপুদের মৃত্যুর খবর জানানো হয়নি। মেয়ে মানুষ নরম হৃদয়, মৃত্যুর খবর নিতে পারবেনা। তাদের বলা হলো মামা অসুস্থ, পারলে বাড়ি আয়। মৃত্যুর খবর সরাসরি দেয়া হলো আমাকে, ভাইয়াকে মানে পুরুষদের! এদের কলিজা ভয়াবহ রকমের শক্ত! সব ঘটনা এরা হজম করতে পারে খুব সহজে। পুরুষ বলে কথা!! মৃত্যুতে যখন সবাই কান্না করতেছিলো তখন কিছু পুরুষ ও গলা ছেড়ে কাঁদছিলো। কারো মামা মারা গেছে, কারো ভাই মারা গেছে কারোবা চাচা। কাঁদবেনা এরা? উহু! সবাই এসে বলছে,পুরুষ মানুষ ভেংগে পড়লে চলে? শক্ত হতে হয়। পুরুষ মানুষের কাঁদতে নেই, শক্ত হও, ধৈর্য ধরো। নারীদের সাপোর্ট দাও, ওরা সবাই ভেংগে পড়েছে। কেন ভাই? পুরুষের কষ্ট নেই? ভালোবাসা নেই? মায়া নেই? প্রিয় মানুষের সাথে গল্প করার স্মৃতি নেই তাদের? তারা কান্না করলেই ছি: ছি: করবে কেন সবাই! কষ্ট তাদের ও হয়!! পুরুষ দিবস আজ। আমি জানতাম না, সকালে একজন শুভেচ্ছা জানালো। বুঝলাম আজ পুরুষ দিবস। বাবা দিবস,ভাই দিবস, বন্ধু দিবস, ফাকবয় দিবস, ইভটিজার দিবস এবং ধর্ষক দিবস অলসো। বাসে একটা নারী লাঞ্চিত হলো। একজনে পুরুষ ইচ্ছাকৃত কিংবা অনিচ্ছাকৃত তার শরীর ছুয়ে দিলো। ব্যস! হল্লা শুরু হলো। জুতা মারো লাথি মারো অপমান করো পারলে মেরে ফেলো। এইসব প্রতিবাদ শুধু লাঞ্চিত মেয়েটা করে? নাকি তার আশেপাশের সবগুলা পুরুষ মিলে করে? তাহলে বাসায় এসে ফেসবুকে পোস্টানোর সময় কেন বলা হয়না এক পুরুষ আমাকে লাঞ্চিত করার চেষ্টা করছে তা সত্য কিন্ত আরো বিশজন পুরুষ আমাকে সাপোর্ট দিছে! একজন মেয়েকে দেখে সিট ছেড়ে না দেয়া ছেলেটার গল্প রসিয়ে রসিয়ে বলা হয়। অথচ কতো ছেলে সম্মান দেখিয়ে সিট ছেড়ে দেয় মেয়েদের জন্য তা জানাতে বড্ড লজ্জা সবার। একজন শরীর ছুলে তো লংকাকান্ড বাধে। কখনো খেয়াল করে দেখবেন বাসে আপনার সাথে দাঁড়িয়ে থাকা ছেলেটা নিজেকে কতোটা বাঁকিয়ে রাখে যাতে ব্রেক কষলে কোনোরকমে গায়ে ধাক্কাটা না লেগে যায়। ছেলে বেকার? দাও প্রেশার! পরিবার দিচ্ছে, প্রেমিকা দিচ্ছে, বউ দিচ্ছে, পাওনাদার দিচ্ছে। প্রেসার দেয়ার এতো লোক কিন্তু সাপোর্ট কেউ দিচ্ছেনা! কেউ কচ্ছেনা,, হবে ভাবিস না, জব হবে। সব ঠিক হবে, এতো ভেবে মরে যাবি তো! না না, এসব কেন কবে? কবে তো,,, ছি: ছি: এখনো জব হয়নি। বিয়ের বয়স পেরিয়ে যাচ্ছে, নিয়ে করবিনা? উত্তর শুনে বলে,,,বিয়ে যে করবি বউকে খাওয়াবি কি? মুরোদ আছে? দাও প্রেশার! দাও আরো দাও! মানসিক শারিরীক সব প্রেশার দাও। সাপোর্ট কেন দিতে হবে? ছেলে মানুষ, লোহার মতো শক্ত কলিজা।সাপোর্ট লাগেনা এদের! দাও, প্রেশার দাও, মেরে ফেলো! আরে ছ্যা ছ্যা মেরে ফেলবে কেন? পুরুষ মরে নাকি?! দেশে জব হচ্ছেনা, হলেওনা এই জবে ফ্যামিলি চলেনা। দাও বিদেশ পাঠিয়ে! বছর বছর বিদেশ করো। বিয়ে করে দুদিন বউয়ের সাথে থেকেই বিদেশ চলে যাও! বউ তখন স্বামীর ভালোবাসা বুঝবেনা,দুদিন থেকে কারো প্রতি মায়া জন্মায় না। বউ তখন বুঝবে টাকা আর বর বুঝবে দুনিয়া। বিয়ে করেই বিদেশ চলে যাওয়া বরদের ক'টা সংসার টিকে আছে তা সবারই জানা। কারো সংসার ভাংগে আর কেউ তো বিদেশেই আত্মহত্যা করে ফেলে! গত পাঁচ বছরে রেকর্ডসংখ্যক প্রবাসী আত্মহত্যা করেছে। এসবের কোনো পরিসংখ্যান নেই। কেউ ভাবছেনা এসব নিয়ে! সাপোর্ট সবার দরকার। নারীপুরুষ সবার। নারীর হৃদয় আর পুরুষের হৃদয় আলাদা না। আমাদের তা টাইটেনিয়াম দিয়ে বানানো হয়নি। একই জিনিস, তবুও আমাদের বেলায় সবাই ভাবে এ নিজেকে সামলে নেবে! ছ্যাহ!!
দুপুরের খাওয়া শেষ করে মসজিদে এসে ব্যাগটা মাথার নিচে দিয়ে একটু শুইলাম। প্রচন্ড ঘুমে ধরেছে, কিন্তু ঘুমালে আর ঠিক সময়ে উঠতে পারবোনা বিধায় কষ্ট করে জেগে আছি! একটু আগে এক ভাই এলো, কোরান শরিফ নিয়ে খুব সুন্দর করে পাশে বসে তেলাওয়াত করছে আর আমাকে ডেকে ডেকে অর্থ শোনাচ্ছে। ভীষন সুন্দর লাগছে সবকিছু, স্নিগ্ধতায় পরিপূর্ণ! ❤️ 
আমার কাছে সর্বদা মনে হতো আমার সমস্যা আমার সব প্রিয় মানুষের। আমার সব প্রিয় মানুষের সমস্যা আমার। কিন্তু বয়স বাড়লে দায়িত্ব ভাগ হয়ে যায়, দায়িত্বের সাথে ভাগ হয় সমস্যা। ভাই তোমার ব্যক্তিগত সমস্যা তুমি সমাধান করো। কিভাবে করবা সেটা তোমার ব্যাপার তবে আমরা এতে নেই! তুমি মানসিক সমস্যায় ভুগতেছো? নিজের কাছেই রাখো, আমাদের বলতে যেওনা। আমরা শুনেই বা করবো কি? আমরা শুধু দেখবো তুমি তোমার দায়িত্ব ঠিকঠাক পালন করতে পারছো কিনা। দায়িত্ব পালনে ঘাপলা দেখলেই আমরা তোমার ঘাড় মটকাবো, প্রেশার দিবো, মানসিক চাপে ফেলবো! আমাদের দেয়া মানসিক প্রেশারগুলো হ্যান্ডেল করাও তোমার একারই দায়িত্ব! আমাদের আবার বলতে যেওনা যেনো!! 
রুপার পরনে আজ সাদা শাড়ি নীলপাড় হিমুটা আগের মতো, অগোছানো অবতার, মৃণ্ময়ী সেজেগুজে মীরার বাড়ির গেটে চিত্রা দিচ্ছে বেধে নায়লার চুল! তিথিকে হয়নি বলা, হয়ে গেলো ভুল! মিলি বিলি একসাথে, শুভ্রও যাবে নাকি আনিসটা হেসে বলে, আর কেউ আছে বাকি? বারাসাত ঐন্দ্রিলা, আসমানী আর? জহিরের হাতে বুঝি ওটা উপহার! মিসির আলী চা খেয়ে তুলতেছে হাই, অরু বলে,,যাবেননা? আমরা তো যাই! হিমুর মেসের গেটে, তিথিটা অপেক্ষায় বাদলের বাবা আজ ফের নাকি রাগ হিমুটা বললো তাকে, পাইপ চড়ে ভাগ! শুভ্র চেঁচিয়ে বলে, চশমাটা কই? শফিক বলছে জোরে, আমি আসবোই! হাসানের গায়ে জ্বর তবু এলো এই, মনসুর চলে গেছে সবার আগেই! নবনীর হাতে ধরা কদমের ফুল ডাক্তার গেলো কই? এতো কেন ভুল! লীলাবতী আসতেছে হীরুটার সাথে এ্যানার হয়েছে রাগ গতকাল রাতে! রুপা আর মৃণ্ময়ী পাশাপাশি চুপ দুজন নিচ্ছে মেপে, দুজনার রুপ! হুট করে রুপা বলে, মেকাপের টান? মৃণ্ময়ী বলে,, উহু তার অবদান! বাকের ভায়ের হাতে ঘুরতেছে চেইন মুনার হচ্ছে দেরী, দিচ্ছে সে পেইন! সাজগোজ আর কতো! পেইনফুল নারী বদি বলে নীচুস্বরে , গানখানা ছাড়ি? তাহেরের সাথে ওটা লিলিয়ান বুঝি? রুপা ফোনে বলে,,হিমু, আসো সোজাসুজি এইবেলা ধরবেনা আর কোনো ছুতো হিমু বলে,পাঞ্জাবি আছে তবে পায়ে নেই জুতো! একে একে সবে এলো, ইরা মিরা তিথী আনিস, তাহের, আর মিলু বিলু বিথী, নায়কেরা এলো সাথে নায়িকারা সব শুভ হোক আজ দিন, এই কলরব। মানুষটা নেই শুধু, আছে কতো স্মৃতি বিচ্ছেদ, ভালোবাসা আবেগের রীতি, হিমু রুপা কাঁদে সাথে সবে করে শোক যেখানে আছেন তিনি, তার ভালো হোক!! #শুভ জন্মদিন গল্পের জাদুকর💜💜
একটা সময় ছিলো যখন "আমি একজন লেখক হবো" টাইপ চিন্তাভাবনা মাথায় ঘুরপাক খেতো! প্রায় রোজ রাতে ভাবতাম প্রথম উপন্যাসটার প্লট কি হবে? উপন্যাসের নায়িকা নদীর পাড়ে থাকবে নাকি শহরের অট্টালিকায়? নায়ক কি বেকার হবে নাকি স্কুল মাস্টার? শেষটা মিলনাত্মক হবে নাকি বেদনাদায়ক? নায়ক কি নায়িকা কে পাবে? নাকি পাবেনা? নাকি একটা ঘরের কাহিনী লিখবো! মা বাবা ভাই বোন এখানে মূল চরিত্র, নায়িকা গুরুত্বহীন!! রোজ এসব ভেবে ঘুমাতাম। একদিন আয়োজন করে নতুন ডায়েরি কিনলাম, গল্প সাজালাম, লিখতে শুরুও করলাম। কিন্তু লেখা আর এগুলোনা, বাস্তবিক অভাব ঘাড়ের ওপর গরম নিঃশ্বাস ফেলতে শুরু করলো। লেখায় মন দিতে পারলাম না, কিছু লিখতে গেলেই মনে হতো আমার চাকরি নেই। আমার পরিবার না খেয়ে থাকছে, আমি তিনবেলা নিয়মিত ভাত খেতে পারছিনা, একটা নতুন গেঞ্জি কিনতে পারছিনা, জুতোও ছিঁড়ে গেছে! আমি লেখালেখি ছেড়ে দিয়ে হাত ধুয়ে চাকরি খুজতে লাগলাম!! এখন মাঝেমধ্যে মনে হয় আমি কি আসলেই লেখার যোগ্যতা রাখি? আমি কি চাইলেই একটা বই লিখতে পারি? পাঠক আমার লেখা পড়ে কি একটু হলেও সন্তুষ্ট হবে? তারা কি,,,,,,,,,,,,,,, এর বেশি ভাবার আগেই স্যারে ফোন দেয়। কালকের কাজের প্ল্যান বুঝিয়ে দেয়। কাজের চাপ বাড়ছে, উপর মহলের স্যারের বলছে কাজের গতি আরো বাড়াতে হবে। নাহলে বেতন আসবেনা,,,,,,,,, 🙂
আমার ফ্রেন্ডলিস্টে সৃষ্টিকর্তায় বিশ্বাস করেনা এমন মানুষের সংখ্যা অনেক! আমি এদের পোস্ট দেখি, পড়ি, বুঝি, কমেন্টবক্স ঘাটি কিন্তু কমেন্ট করিনা। কমেন্টবক্স ঘাটলে দেখা যায় আরো অনেকেই সৃষ্টিকর্তায় বিশ্বাস করেন না। এটা তাদের ব্যক্তিস্বাধীনতা!! স্রষ্ট বলতে কেউ নেই এমন ভাবা লোকগুলা আসলে কেন এমন ভাবছে এটার অনেকগুলো কারন আছে। অনেকগুলো কারনের মধ্যে বড় একটা কারন হলো,,,তারা ইসলামকে গুটিকয়েক মুসলমানদের কর্মকান্ড দ্বারা জাস্টিফাই করতেছে। যেমন ধরুন, একজন নাস্তিক তার ব্যক্তিগত অভিমত প্রকাশ করলো তখন কিছু মানুষ তাকে হত্যা করলো! কেন হত্যা করলো কারন সে ইসলামের বিরুদ্ধে বলেছে! বাংলাদেশে এমন ঘটেছে বহুবার। ব্লগার হত্যা করার ঘটনা। এখন যদি এটা আমরা সত্যিকার ইসলাম দিয়ে জাস্টিফাই করি তাহলে নবীজির জীবনাদর্শ কে দেখতে হবে। মক্কায় যখন তিনি ইসলাম প্রচার করেছেন তখন ওনাকে শত কষ্ট সহ্য করতে হয়েছে। পাথরের আঘাতে শরীরের রক্ত জুতায় জমে পা আটকে গিয়েছে জুতার সাথে। আরো কতো হাজার রকমের কষ্ট! কিন্তু মক্কা বিজয়ের পর তিনি বিনাশর্তে সমস্ত মক্কাবাসীকে ক্ষমা করে দিলেন, বললেন আজ থেকে তোমরা সবাই মুক্ত! এখন আপনি ইসলামকে কাদের জীবনাদর্শ দ্বারা জাস্টিফাই করবেন? নবীজির নাকি র‍্যান্ডম কিছু পাবলিকের যারা নাস্তেক শুনলেই তেড়ে যায়!! সত্যিকার মুসলিম নাস্তেককে আল্লার পথে আনার জন্য মিষ্টি হেসে ইসলামের দাওয়াত দিবে, চেষ্টা করবে, বারবার চেষ্টা করবে তারপর ও ব্যর্থ হলে যে যার রাস্তায়! খুন করা তো দূরে থাক চোখ রাঙ্গানোর কথাও ভাববেনা! আবার দেখা যায় ফেসবুকে কেউ ইসলামকে নিয়ে বিদ্বেষমূলক কিছু বললে কিংবা নাস্তিকতাকে প্রমোট করলে কিছু পাবলিক খুব ক্ষেপে যায়। গালি দেয়, হুমকি দেয়, ধড় থেকে মাথা আলাদা করার ভয় দেখায়! অনেকে হয়তো এসব মুসলিমদের দিয়েও ইসলামকে জাস্টিফাই করার চেষ্টা করেন। আসলে ইসলাম গালি দেয়া, হুমকি দেয়া কিংবা কারো ক্ষতিসাধন করাকে সাপোর্ট করেনা। যারা ভাবে নাস্তিককে গালি দিলে বেহেস্তে যাওয়া যাবে তারা মূলত ভুল ভাবে। আপনি কাউকে বুঝাইতে চাইলে হাসিমুখে বোঝাইতে হবে। সত্য তো এটা যে কারো দিকে রাগীভাবে তাকিয়ে তার মনে কষ্ট দেয়ার অনুমতিও ইসলাম দেয়না। তাই গালিদাতাদের দিয়ে যদি আপনি ইসলামকে জাস্টিফাই করেন তবে আপনি ইসলামকে একটা ছোট গন্ডি ভাবছেন, যে গন্ডিতে শুধু কিছু র‍্যান্ডম ফেসবুক ইউজার রয়েছে!! আবার কেউ ভাবেন ইসলাম হয়তো নারী হিসেবে আমাকে পূর্ণ সম্মান দিচ্ছেনা। আইয়ামে জাহেলিয়াতের কথা তো সবাই জানে। যখন মেয়েদের পণ্য ভাবা হতো, মাটিতে পুতে ফেলা হতো ইত্যাদি ইত্যাদি! তখনকার যুগে নবীজি আসার পর নারীদের কতোটা মর্যাদা দেয়া হয়েছে তাও জানেন সবাই। নবীজির ব্যক্তিগত জীবন সম্পর্কে যদি পড়ালেখা করা যায় তাহলে বোঝা যাবে যে ইসলামে স্ত্রীদের মর্যাদা কতোটুকু! নারীদের মর্যাদা কতোটুকু। অমুক তমুক লোকের বউয়ের ওপর করা কতৃত্ব দেখে যদি আমরা ইসলামে নারীর অধিকারকে জাস্টিফাই করি তাহলে তো ঝামেলা! সত্যিকার মুসলিমদের ফলো করতে হবে, খুঁজে বের করতে হবে সত্যিকার কে, আমরা অধিকাংশরাই তো নামধারী মুসলিম! আমি ইসলাম নিয়ে খুব বেশি জানিনা, আমার পড়াশোনাও কম। তবে আমি ব্যক্তিস্বাধীনতায় বিশ্বাস করি। কেউ নাস্তেক হলে তাকে হাসিমুখে যুক্তি দিয়ে ইসলাম সম্পর্কে জানানোর ব্যাপারটা ভালোবাসি ধমকাধামকি কে ঘেন্না করি। তবে আমার মনে হয় কেউ যদি সত্যিই ইসলামকে সত্যিকারভাবে জাস্টিফাই করতে চায় তবে তার উচিত একজন সত্যিকার মুসলিমের জীবন আদর্শ ফলো করা। তার আগে উচিত সত্যিকার মুসলিম কাকে বলে তা জেনে নেয়া!!
চুল শরীরের একটা অপ্রয়োজনীয় অংশ! মাথাভর্তি চুল থাকে বলেই নারীতে নারীতে চুলোচুলি হয়! ঝগড়ার সময় এক নারী অন্য নারীর চুল ধরে হ্যাচকা টান মেরে ধরাশায়ী করে, অপেক্ষাকৃত দূর্বল নারীটি রাস্তায় পড়ে গিয়ে বেকাঁয়দা ব্যথা পায়! তাই ন্যাড়া হন, চুল নেই তো চুলাচুলিও নেই! চুলে শ্যাম্পু মাখতে হয়, মাখতে হয় কন্ডিশনার। তেল মাখতে হয়, জেল মাখতে হয়। এতে করে অর্থের অপচয় আর অপচয়কারী শয়তানের ভাই (মেয়ে হলে বোন) দিনে যদি তিনবার ও চুল আচড়ান তবে প্রতিবার দশ মিনিট করে হলেও আধাঘন্টা অপচয় আর অপচয়কারী শয়তানের ভাই (মেয়ে হলে বোন) তাই নেড়ু হন, অপচয়ের মতো পাপকাজ থেকে নিজেকে বিরত রাখুন! স্বামীর ভাতের পাতে বউয়ের চুল পড়লে পারিবারিক কলহ বাধে। জামাই যদি বিসিএস ক্যাডার গোত্রীয় কেউ হয় তখন বাধে লঙ্কাকান্ড! চুল কেন পড়লো এই প্রশ্নের চুলচেরা উত্তর দিতে না পেরে বউ বেচারী খায় ধমক শুরু হয় দাম্পত্য কলহ! তাই পরিবার সুখী রাখতে নেড়ু হন। আপনার মাথায় চুল না থাকলে ভাতে চুল পড়বেনা, জামাই ও থাকবে খুশি। জামাই এর দিলখোশ রাখতে নেড়ু হন! বেতন কম? দ্রব্যমূল্যের লাগামহীন উর্ধ্বগতির সাথে কুলাতে পারছেন না? এখনই সময়, নেড়ু হন। মাসে একবার চুল কাটাতে সত্তর, দুবার শেভে একশ! তার ওপর গা মেসেজের মুদ্রাদোষ থাকলে আরো গচ্চা। তাই নেড়ু হন, চুল কাটানোর টাকায় আলু কিনুন! মাথা গরম হয়ে যায়? মাসে দুইটা প্রেম আর তিনটা ব্রেকাপ হয়? প্রেমিক প্রেমিকার সাথে প্রত্যহ ক্যাচাল বাধে? দোহাই লাগে নেড়ু হন। নেড়ু মাথায় ঠান্ডা হাওয়া লাগান, দেখবেন সব সমস্যা আসান। আহা! কি আরামদায়ক শীতলতা!! আপনি কি ভ্রমনপিয়াসী? পকেটে চা খাওয়ার টাকা নাই অথচ মনে মনে সাজেক, সেন্টমার্টিন, বিছানাকান্দি ঘুরেন? সারা বাংলাদেশ ঘুরতে মন কুলুকুলু করে? কোনোভাবেই মনকে শান্ত করতে পারছেন না? আজই নেড়ু হন। দেখবেন নিজের রুম ছেড়ে আর কোথাও যাওয়ার ইচ্ছে হবেনা!!
বাড়িতে ভিডিও কল দিলাম, আমার টাক মাথা দেখার সিরিয়াল লাগলো! 🙂 ছোট ভাগ্নী বল্লো, আমি দেখবো, আমি দেখবো! বড়জন তারে ধমকায়ে কলো,,,চুপ! আমার সিরিয়াল আগে। আপু উঁকি মাইরা দেখে, মা কয় ঘুর ঘুর পেছন দিক দেখি!! আমি ক্যামেরা অফ করে দিয়ে কলাম,,,পার হেড দশ টাকা করে বিকাশ করুন। এরপর টাক প্রদর্শন করা হবে।
অতিরিক্ত গরমে কাজ করার ফলে মাথায় হরেক রকমের ফুসকুড়ির মতো উঠছে। ডাক্তার কলো লেড়ু হন, আজ লেড়ু হলাম! লেড়ু হয়ে ক্যাপ ছাড়া রাস্তায় বের হলাম। লোকে আমার দিকে চোখ বড় করে তাকাচ্ছে। আমার সাথে চোখাচোখি হওয়ার পর ও চোখ নামাচ্ছেনা, উলটা আরো বড় করে তাকাচ্ছে। শনি আখড়ার মানুষজন এর আগে লেড়ুবেল দেখেনি হয়তো। মেয়েদের আগ্রহ দেখা যায় আরো খানিকটা বেশি। তারা তাকিয়েই চোখ নামিয়ে ফিক করে হেসে দিচ্ছে, যেনো আমার লেড়ুবেলে দুনিয়ার সমস্ত মজা ঘাপটি মেরে বসে আছে!! নাহ! যাই ক্যাপ নিয়ে আসি!!
দুপুরবেলা হোটেলে খেয়ে খেয়ে শরীরের বারোটা বাজিয়েছি। আম্মু ভিডিওকলে আমাকে দেখে আৎকে উঠলো! ফটফট করে আমার পাজরের সবগুলা হাড় গুনে ফেলে ধমকের সুরে বললো কাল থেকে ভাত নিয়ে যাবি বাসা থেকে। গত কয়েকদিন ধরে আমি খাবার নিয়ে আসতেছি বাসা থেকে। খাবার নিয়ে রেস্টুরেন্টে বসে খাওয়ার সময় আমি একটা চমৎকার জিনিস এর সাথে পরিচিত হলাম। রেস্টুরেন্ট বড় হোক ছোট হোক যেখানেই বসি যারা খাবার সার্ভের কাজ করে তারা খুব আন্তরিকতা দেখায়। গতকাল আমি খাওয়ার সময় একটা ছোট প্লেটে করে মাংসের ঝোল এনে দিলো। আমি ভাবলাম দিছে যখন খাই, দাম কতোইবা নেবে! খাওয়া শেষ করে দাম দেয়ার সময় বললো,,,লাগবেনা ভাই! ওটা আমার তরফ থেকে! আমি মোটামুটি ভালোই অবাক হলাম। চিনিনা জানিনা এমন একটা মানুষকে এতোটা ভালোবাসা আমিও কখনো দেখাইনি৷ প্রায় প্রতিদিনই দেখা যায় নানাভাবে এরা ভালোবাসা দেখায়। কেউ সালাদ এনে দেয়, কেউ ডাল এনে দেয় একবাটি আর কখনোই খাওয়ার পর তাদের থেকে নেয়া প্লেটটা আমাকে ধুইতে দেয়নি! একদিন তো আমি হাত ধুতে গেলাম এই ফাঁকে আমার প্লেটগুলাও ধুয়ে দিছে! এমন কেন হয় কে জানে। সাধারনত ১৫-২০ বছর বয়সী এই ছেলেগুলো মনের দিক দিয়ে এতোটা পরিষ্কার এমন আমি আগে কল্পনাও করিনি!!
দশ টাকার দ্রব্য হুট করে সিন্ডিকেট এর মাধ্যমে দাম বাড়িয়ে করে ফেলে ৬০ টাকা, মাস দুয়েক পরে তা আবার কমে এসে ত্রিশ টাকা হয়। তখন সংবাদপত্রে ফলাও করে ছাপা হয়,,,মাত্র ত্রিশ টাকা পাওয়া যাচ্ছে অমুক দ্রব্য (হোক সেটা আলু পটল পেয়াজ) আমরা খুশি হই! জিনিসটার দাম যে কমছে তাতে আমাদের তৃপ্তি লাগে। আমাদের মাথায় এটা আসে না যে এই জিনিসটার অরিজিনাল মূল্য হচ্ছে দশ টাকা, অথচ আমরা এখন বিশ টাকা দাম বেশি দিয়ে কিনে ভাবছি জিনিসটার দাম ত্রিশ টাকা কমলো!! জিনিস টা সস্তা হলো!! এভাবেই জনগনের পাছার ছাল দিয়ে ডুগডুগি বানিয়ে সেই ডুগডুগি বাজিয়ে জনগনকেই মোহাবিষ্ট করে রাখে। এভাবেই দেশ উন্নয়নের রুপরেখা তৈরী করে! পাছার দিকে দুইটা চোখ নাই বলেই জনগন বুঝতে পারেনা ছাল কতোটুক খসলো!!
আপনারা যারা বিল্ডিং এর ভেতর আছেন, রাস্তায় খুব একটা বের হন না তাদের কে জানাচ্ছি, এই যে পত্রিকায় এতো এতো উন্নয়নের কথা শুনছেন এ সবকিছু মিথ্যা মিথ্যা মিথ্যা! বিগত অনেক বছরে এতো অভাবে মানুষ পড়েনি এখন যতো অভাবে পড়েছে! এই যে আমি পোস্ট টা লিখতেছি দোকানের টুলে বসে, আমার ঠিক সামনে একজন বাবা বসে আছেন যে কিনা একটু আগে জানালেন তিনি পালিয়ে যাওয়ার সিদ্ধান্ত নিয়েছেন! তিন ছেলেমেয়ে আর বউ কে চালাতে পারছেন না তিনি, তাদের কষ্ট ও সহ্য হচ্ছেনা! অথচ আপনারা চ্যানেল বয়কট করার জন্য লুঙ্গির কাছা মেরে ঝাপিয়ে পড়েছেন! 🙂 
কেউ একাত্তর টিভিকে বয়কট করতেছে, কেউ নুরু কে বয়কট করতেছে। কেউ বয়কট করতে আওয়ামীলীগকে, আওয়ামী লীগ বয়কট করতেছে নিক্সন চৌধুরীকে! ছাত্রলীগ বয়কট করতেছে ধর্ষককে, জনগন বয়কট করতেছে ছাত্রলীগকে। জনগন বয়কট করতেছে ভারতকে, সরকার বয়কট করতেছে জনগনকে! এতোসব বয়কটের ফাঁকতালে দ্রব্যমূল্য বয়কট করতেছে ভোক্তাকে! গত সাত দিনে অন্তত ১০ টা পরিবারকে দেখেছি খাবার নিয়ে অশান্তিতে ভুগতে। ঘরে বাজার নেই দেখে বউ জামাইকে বিশ্রী ভাষায় গালি দিচ্ছে, জামাই তেড়ে যাচ্ছে পিটাতে! আহা দেশ! আহা স্বাধীনতা!! 
শমী কায়সার আমার পছন্দের একজন অভিনেত্রী। কিন্তু কথাটা কষ্টদায়ক হলেও সত্য যে, তিনি তিন নাম্বার বিয়ে করার আগে আমার কাছ থেকে অনুমতি নেননি। শুনে আরো অবাক হবেন যে, আগের দুটো বিয়েও আমাকে না জানিয়েই সেরেছে! তার উচিত ছিলো আমি সহ সারা দেশবাসীর নিকট থেকে অনুমতি নিয়ে বিয়ের পিঁড়িতে বসা। সে যেহেতু এ কাজটি করেনি সেহেতু সবার কাছে অনুরোধ তার বিরুদ্ধে মানহানীর মামলা ঠুকে দিন।
ক্লাস সেভেনে থাকতে স্যার কয়েছিলো,,,চুল সব সময় স্কয়ার কাটবা, পিছনে একদম গুড়িগুড়ি আর সামনে আধা ইঞ্চি সম পরিমান। এটাই ভদ্রদের কাটিং!! সেভেন পেরিয়েছি যুগ পেরুলো আজও সেই ভদ্র কাটিংটাকে ওভারটেক করতে পারিনি!!
বিএনপি বলতে দেশে এখন শুধু মির্জা ফখরুল ইসলামই আছে। আর কেউ নেই। সত্য বলতে খালেদা জিয়াকেও এখন আর বিএনপি মনে হয়না, মনে হয় এক অতি বৃদ্ধ মহিলা মৃত্যুর অপেক্ষা করছেন। পত্রিকায় ছাত্রদলের নাম আমি কবে দেখেছি তা ভুলে গেছি। ভালো কাজেও নেই, মন্দ কাজেও নেই। যুবদলের নাম আসে হেলেদুলে দু একবার। আসার ইচ্ছে নেই তবুও আসে। প্রধান বিরোধীদল এর পদবী বিএনপি হারিয়েছে বহু আগেই। এ দলের নেতাকর্মীরা এখন আর হাকডাক দিতে পারেনা। মন চাইলে দু তিনজন নেতা নিয়ে মির্জা ফখরুল আর রিজভী সাহেব দু একটা হাকডাক দেন। সেই হাকডাকে তার আশেপাশের নিজ দলীয় নেতাদেরই হাই উঠে, তারা ঘুমাতে চায়। মির্জা ফখরুল সাহেব নিজেও বোঝেন এসব হাকডাকের কোনো বাজার মূল্য নেই। প্রতিটা হাকডাকই পুলিশের হোলস্টারের দিকে তাকিয়ে আলগোছে মুতে দেয়!! খালেদা জিয়া তার নেতাদের সাথে রাজনৈতিক আলাপ হয়তো এখন আর করেন না। বয়স হয়েছে, রাজনীতি আর কতো। তিনি এখন হয়তো রান্না করেন। আলু পটল ভাজি করেন, যেদিন নিতান্তই কিছু রান্না করতে ইচ্ছে করেনা সেদিন একটা ডিম ভাজি করে ডাল দিয়ে ক নলা ভাত খান। দেশে কি হচ্ছে, আওয়ামীলীগ কি করছে এসব নিয়ে হয়তো আর ভাবেন না। ভেবেও কোনো পয়দা নেই, হাড্ডির জোর কমে গেছে। এই শরীরে এখন আর আন্দোলন মানায়না। এখন বেচে থাকাটাই একটা আন্দোলন। রোজ বাথরুমে গিয়ে হাড়গোড় না ভেঙ্গে সুস্থভাবে ফিরতে পারাটাই একটা যুদ্ধ জয়, প্রেশার কন্ট্রোলে রাখতে পারাটা একটা সফল হরতালের পরবর্তী তৃপ্তির চাইতে কোনো অংশে কম নয়! বিএনপি নিয়ে এতো কথা বলার কারন হচ্ছে,,প্রতিটা সফল অপরাধের পর বিএনপির উপর যে দোষ চাপানো হয় তা এখন আর কারো কাছেই যৌক্তিক লাগেনা। ধর্ষনে ছাত্রলীগ ফেঁসে গেলে মন্ত্রী বলে বিএনপির আশ্রয়ে এ ধর্ষন হয়েছে! এসব এখন সস্তা কৌতুকের মতো লাগে। তাই দেশমাতৃকার নেতাদের উচিত একটা নতুন সক্রিয় বিরোধীদল বানানো। সমস্ত দোষ গুলো যাতে সে দলের ওপর আলগোছে ছাপানো যায়, এবং তা যৌক্তিক লাগে! বিএনপি নিজেরাই রাজনীতির মাঠ থেকে পালিয়ে বেড়াচ্ছে, তাদের আর টেনে টুনে বিরোধীদল হিসেবে ধরে রাখার প্রয়োজন নেই। এদের মুক্তি দিন, এরা বিলুপ্ত হোক! © আরিফ হোসাইন রুদ্র 
 বিএনপি বলতে দেশে এখন শুধু মির্জা ফখরুল ইসলামই আছে। আর কেউ নেই। সত্য বলতে খালেদা জিয়াকেও এখন আর বিএনপি মনে হয়না, মনে হয় এক অতি বৃদ্ধ মহিলা মৃত্যুর অপেক্ষা করছেন। পত্রিকায় ছাত্রদলের নাম আমি কবে দেখেছি তা ভুলে গেছি। ভালো কাজেও নেই, মন্দ কাজেও নেই। যুবদলের নাম আসে হেলেদুলে দু একবার। আসার ইচ্ছে নেই তবুও আসে। প্রধান বিরোধীদল এর পদবী বিএনপি হারিয়েছে বহু আগেই। এ দলের নেতাকর্মীরা এখন আর হাকডাক দিতে পারেনা। মন চাইলে দু তিনজন নেতা নিয়ে মির্জা ফখরুল আর রিজভী সাহেব দু একটা হাকডাক দেন। সেই হাকডাকে তার আশেপাশের নিজ দলীয় নেতাদেরই হাই উঠে, তারা ঘুমাতে চায়। মির্জা ফখরুল সাহেব নিজেও বোঝেন এসব হাকডাকের কোনো বাজার মূল্য নেই। প্রতিটা হাকডাকই পুলিশের হোলস্টারের দিকে তাকিয়ে আলগোছে মুতে দেয়!! খালেদা জিয়া তার নেতাদের সাথে রাজনৈতিক আলাপ হয়তো এখন আর করেন না। বয়স হয়েছে, রাজনীতি আর কতো। তিনি এখন হয়তো রান্না করেন। আলু পটল ভাজি করেন, যেদিন নিতান্তই কিছু রান্না করতে ইচ্ছে করেনা সেদিন একটা ডিম ভাজি করে ডাল দিয়ে ক নলা ভাত খান। দেশে কি হচ্ছে, আওয়ামীলীগ কি করছে এসব নিয়ে হয়তো আর ভাবেন না। ভেবেও কোনো পয়দা নেই, হাড্ডির জোর কমে গেছে। এই শরীরে এখন আর আন্দোলন মানায়না। এখন বেচে থাকাটাই একটা আন্দোলন। রোজ বাথরুমে গিয়ে হাড়গোড় না ভেঙ্গে সুস্থভাবে ফিরতে পারাটাই একটা যুদ্ধ জয়, প্রেশার কন্ট্রোলে রাখতে পারাটা একটা সফল হরতালের পরবর্তী তৃপ্তির চাইতে কোনো অংশে কম নয়! বিএনপি নিয়ে এতো কথা বলার কারন হচ্ছে,,প্রতিটা সফল অপরাধের পর বিএনপির উপর যে দোষ চাপানো হয় তা এখন আর কারো কাছেই যৌক্তিক লাগেনা। ধর্ষনে ছাত্রলীগ ফেঁসে গেলে মন্ত্রী বলে বিএনপির আশ্রয়ে এ ধর্ষন হয়েছে! এসব এখন সস্তা কৌতুকের মতো লাগে। তাই দেশমাতৃকার নেতাদের উচিত একটা নতুন সক্রিয় বিরোধীদল বানানো। সমস্ত দোষ গুলো যাতে সে দলের ওপর আলগোছে ছাপানো যায়, এবং তা যৌক্তিক লাগে! বিএনপি নিজেরাই রাজনীতির মাঠ থেকে পালিয়ে বেড়াচ্ছে, তাদের আর টেনে টুনে বিরোধীদল হিসেবে ধরে রাখার প্রয়োজন নেই। এদের মুক্তি দিন, এরা বিলুপ্ত হোক!
বিএনপি বলতে দেশে এখন শুধু মির্জা ফখরুল ইসলামই আছে। আর কেউ নেই। সত্য বলতে খালেদা জিয়াকেও এখন আর বিএনপি মনে হয়না, মনে হয় এক অতি বৃদ্ধ মহিলা মৃত্যুর অপেক্ষা করছেন। পত্রিকায় ছাত্রদলের নাম আমি কবে দেখেছি তা ভুলে গেছি। ভালো কাজেও নেই, মন্দ কাজেও নেই। যুবদলের নাম আসে হেলেদুলে দু একবার। আসার ইচ্ছে নেই তবুও আসে। প্রধান বিরোধীদল এর পদবী বিএনপি হারিয়েছে বহু আগেই। এ দলের নেতাকর্মীরা এখন আর হাকডাক দিতে পারেনা। মন চাইলে দু তিনজন নেতা নিয়ে মির্জা ফখরুল আর রিজভী সাহেব দু একটা হাকডাক দেন। সেই হাকডাকে তার আশেপাশের নিজ দলীয় নেতাদেরই হাই উঠে, তারা ঘুমাতে চায়। মির্জা ফখরুল সাহেব নিজেও বোঝেন এসব হাকডাকের কোনো বাজার মূল্য নেই। প্রতিটা হাকডাকই পুলিশের হোলস্টারের দিকে তাকিয়ে আলগোছে মুতে দেয়!! খালেদা জিয়া তার নেতাদের সাথে রাজনৈতিক আলাপ হয়তো এখন আর করেন না। বয়স হয়েছে, রাজনীতি আর কতো। তিনি এখন হয়তো রান্না করেন। আলু পটল ভাজি করেন, যেদিন নিতান্তই কিছু রান্না করতে ইচ্ছে করেনা সেদিন একটা ডিম ভাজি করে ডাল দিয়ে ক নলা ভাত খান। দেশে কি হচ্ছে, আওয়ামীলীগ কি করছে এসব নিয়ে হয়তো আর ভাবেন না। ভেবেও কোনো পয়দা নেই, হাড্ডির জোর কমে গেছে। এই শরীরে এখন আর আন্দোলন মানায়না। এখন বেচে থাকাটাই একটা আন্দোলন। রোজ বাথরুমে গিয়ে হাড়গোড় না ভেঙ্গে সুস্থভাবে ফিরতে পারাটাই একটা যুদ্ধ জয়, প্রেশার কন্ট্রোলে রাখতে পারাটা একটা সফল হরতালের পরবর্তী তৃপ্তির চাইতে কোনো অংশে কম নয়! বিএনপি নিয়ে এতো কথা বলার কারন হচ্ছে,,প্রতিটা সফল অপরাধের পর বিএনপির উপর যে দোষ চাপানো হয় তা এখন আর কারো কাছেই যৌক্তিক লাগেনা। ধর্ষনে ছাত্রলীগ ফেঁসে গেলে মন্ত্রী বলে বিএনপির আশ্রয়ে এ ধর্ষন হয়েছে! এসব এখন সস্তা কৌতুকের মতো লাগে। তাই দেশমাতৃকার নেতাদের উচিত একটা নতুন সক্রিয় বিরোধীদল বানানো। সমস্ত দোষ গুলো যাতে সে দলের ওপর আলগোছে ছাপানো যায়, এবং তা যৌক্তিক লাগে! বিএনপি নিজেরাই রাজনীতির মাঠ থেকে পালিয়ে বেড়াচ্ছে, তাদের আর টেনে টুনে বিরোধীদল হিসেবে ধরে রাখার প্রয়োজন নেই। এদের মুক্তি দিন, এরা বিলুপ্ত হোক! ___ রুদ্রদা 
একটা বেসরকারি কোম্পানীতে ট্রেইনিং করছি। একমাস ট্রেইনিং এর পর তাদের ইচ্ছে হলে জয়েন দেবে, আমি আজ ১৯ দিন ধরে আছি! মাঠপর্যায়ের কাজ বলেই সারাদিন থাকতে হয় রোদে রোদে। কাঠফাটা রোদ মাথা দিয়ে ঢুকে যায়, অস্বস্তি লাগে! ইচ্ছে হয় কোথাও গিয়ে বসি। আমাদের বাড়ির দিঘীর ঘাটলার মতো কোনো জায়গায়। হাটু অবধি পা ডুবিয়ে বসে থাকি সারাক্ষন। জিন্সের প্যান্ট হাটু পর্যন্ত গুটানোর আগেই স্যারে তাড়া দেয়। অনেক কাজ বাকি এখনো। ঠিক দুটায় খেতে বসি। একটা ডিম, পাতলা ডাল আর শক্ত ভাত খেতে হয় রোজ। মাছের পেটির দিকে তাকালে তার উচ্চস্বরের হাসি শোনা যায়,,,,পেটি খাবা? ৭০ টাকা পিস! এর চেয়ে ডিম ভালো। ২০ টাকায় লাল লাল ঝোল দেয়া ডিম। একবার ঝোল শেষ হলে আরেকবার পাওয়া যায়। পরেরবার শেষ হয়ে গেলে আর পাওয়া যায়না, নিয়ম নেই। তবে পাতলা ডাল পাওয়া যায় আনলিমিটেড। ডিমের ঝোল আর পাতলা ডাল খেয়ে আমার পেট ছুটেছে দিন কয়েক আগে। এখন আমি চাইলেও আর তা খেতে পারিনা। দুপুরে একটা কলা আর এক পিস কেক খাই। এটাও ভালো তবে এর ফলে কি না কি ছুটবে তা এখনো বলতে পারছিনা। দুপুরের খাবারের পর এক থেকে দেড় ঘন্টা সময় হাতে থাকে। পাশের মসজিদে গিয়ে শুয়ে থাকি এ কিছুক্ষন। আমার মতো আরো অনেকেই শোয়। ফ্যান ছেড়ে আরাম করে ঘুমায় খোদার ঘরে। আমি ঘুমাইনা, শুয়ে থাকি। অপেক্ষা করি, একটা ফোন কলের অপেক্ষা। এই সময়টা আমার বড্ড কথা বলতে ইচ্ছে করে। যে কারো সাথে, মা হোক বাবা ভাই বোন প্রিয় অপ্রিয় যেকোনো মানুষ হলেই চলবে। ফোন দিয়ে জিজ্ঞেস করবে আমি আছি কেমন? আজকের রোদে আমার কষ্ট হচ্ছে কিনা? দুপুরে কি খেলাম, কেমন খেলাম? আমি ভালো আছি নাকি মন্দ আছি? এইসব হাবিজাবি। প্রায় দিনই কোনো ফোন আসেনা। বাংলালিংক অফিস থেকে ভালোবাসার মেসেজ আসে। প্রিয়তমার নাম্বারে মেসেজ পাঠানোর জন্য তারা বিশেষ অফার চালু করেছে, সেটি আমাকে নিতে বলে। আমি নেইনা। মাঝেমাঝে তাহসানের গান শোনার জন্য এক চাঁপতে বলে। আমি তাও চাঁপিনা। তাহসানের গানে আমার কোনো ইন্টারেস্ট নেই! জীবন বড়ই অদ্ভুত। সারা জীবন আপন মানুষদের আশেপাশে থেকে তাদের প্রয়োজন বুঝিনি, পালাতে চাইতাম। শুধু পালাতে চাইতাম। এখন মনে হচ্ছে পরিবারের সাথে থাকার চাইতে সুখ আর কিছুতেই নেই!
নিজের সন্তানকে খেলায় সাপোর্ট দিচ্ছে এক মা! স্বাভাবিক সুন্দর সুশ্রী দৃশ্য। অই মা বোরকা পরে আছে নাকি ফতুয়া পরে আছে সেটা দেখার বিষয় না। দেখার বিষয় হলো মা এবং সন্তানের ভালোবাসাটা। কিন্তু সকাল থেকে তথাকথিত নারীবাদীদের ঘেউ ঘেউ এর যন্ত্রনায় ফেসবুকে থাকা মুস্কিল হয়ে পড়েছে। মহিলাটি বোরকা পরেছে বলেই এদের চুলকানি শুরু হয়ে গেছে। বোরকা পরেছে বলেই নাকি উনি এদেশের নারী না। কি অদ্ভুত অদ্ভুত খাটাসদের বহন করে চলেছে এ দেশ। বেওয়ারিশ কুত্তার আগে এদের নিধন করা হোক!
গুলিস্তান হাইওয়ে মার্কেট থেকে গত দিন চারেক আগে দুটো প্যান্ট কিনছিলাম ৪৫০ টাকা দিয়ে। কেনার সময় দোকানদার ব্যাটায় কেমনে মেপে দিলো আল্লায় জানে, আমার কোমরের মাপ আর প্যান্টের কোমরের মাপ হুবহু এক। লম্বায় ও আমার জন্য পারফেক্ট। যেনো দুটো প্যান্ট আমার জন্যই তৈরী হয়ে বেরিয়েছে ফ্যাক্টরি থেকে! যাক! বাসায় এসে দেখলাম একটা প্যান্ট আমার কোমরে এমন পরিমান ঢোলা যে আরেকটা ছোটখাটো আমি ঢুকতে পারবো ভেতরে, আর অন্যটা তো পায়ে দিয়েই ঢোকেনা। ঢোলা প্যান্টটা বেল্ট দিয়ে খিচ মেরে পরার সিদ্ধান্ত নিয়ে অন্যটা আজ পাল্টাতে গিয়ে দেখি দোকানের জায়গা মালিক সবই ঠিক আছে কিন্তু প্যান্টের স্টিকার চেঞ্জ! তারে কলাম ভাই, এই এই দশা। প্যান্টের স্টিকারের দিকে তাকিয়ে বল্লো এটে আমার দোকানের না। ইন্নালিল্লাহ! একি মিছা কথারে ভাই। চারদিন আগে আম্নের তে নিলাম প্যান্ট। সে আবারো কয় উহু, অন্যপাশে দেখেন! ভারাক্রান্ত মনে ফিরে আসার সময় ডাক দিয়ে বল্লো,,,,ভাই এটা আমার দোকানের প্যান্ট না তবুও আমি চেঞ্জ করে দিবো তবে বিনিময়ে আমার দোকান থেকে অন্য একটা প্যান্ট নিতে হবে অথবা ১০০ টাকা দিতে হবে! অনেক দরদাম করে ৮০ টাকা গচ্ছা দিয়ে আবারো একটি পারফেক্ট সাইজ প্যান্ট নিয়ে বাড়ি ফিরতেছি! আমার জন্য দোয়া করবেন!!
এক ইসলামিক গ্রুপে এড হলাম। ভেবেছি ভালো গ্রুপ। হাদিস কোরান নিয়ে আলোচনা করবে ভালো ব্যাপার। কিছুক্ষন গ্রুপে ঘোরাঘুরির পর দেখলাম গ্রুপের এডমিন মেম্বাররা এমন এমন পোস্ট দিচ্ছে যা দ্বারা বোঝা যাচ্ছে যে বেহেস্ত দোযখে কে যাবে সে লিস্ট তারা পেয়ে গেছে। এরা বেহেস্তে যাবে, এরা যাবেনা। শিয়া আর কাদিয়ানীরা জাহান্নামে যাবে এটা নিশ্চিত। একজনে হুমায়ূন আহমেদ এর বইয়ের একটা লাইন পোস্ট করে হুমায়ূন আহমেদ কে সম্বোধন করলো "হনুমান" বলে। আরেক ইমানদার বান্দা কমেন্টে তো হুমায়ূন আহমেদের মাকেই গালি দিয়ে বসলো! আরো আরো কথা কাটাকাটি গালাগালি বিদ্যমান প্রতিটা পোস্টে! আল্লাহ এসব গ্রুপ থেকে সবাইকে হেফাযত করুক!
একটা সময় লিখতাম। প্রচুর লিখতাম। যা মনে আসতো তাই লিখতাম। গল্প, কবিতা, ভালোবাসা, নিন্দা, প্রশংসা যা মনে আসে তাই লিখতাম। না লিখলে পেটের ভাত হজম হতোনা, রাতে ঘুম হতোনা। একদিন পোস্ট না করলে একপ্রকার অস্বস্তি লাগতো, কি যেনো করা হয়নি। তখন লিখতাম বলেই হয়তো প্রচুর মানুষ খোঁজখবর রাখতো, জানতে চাইতো আমি আছি কেমন? কেমন কাটছে দিনকাল আর আকাশের ডানদিকের বড়সড় তারাটার নাম আসলেই শুকতারা কিনা! যদি হয় তবে কি সুখ তার মনে? ফের জীবনপটে বড় ধাক্কা এলো! এখন আর লিখিনা, লিখতে পারিওনা। এখন কেউ খোঁজ নেয়না খুব একটা। আজ সারাদিন কী-বোর্ড উঠিয়ে আমি শুধু একটা লাইনই লিখতে পেরেছি,,,,আমার একটি চাকরি প্রয়োজন!!!!
"ভাই, একটা ছবি তুলি? এই কথা শোনামাত্রই আমার ঘাঁড়ের রগ শক্ত হয়ে মুখ থেকে রক্ত সরে যায়। শরীরের প্রতিটি জোড়া যেমন,,হাতের গিরা, হাটুর গিরা, আংগুলের গিরায় লক পড়ে! মুখ থেকে হাসি সরে যায় সেখানে বিষাদের ছায়া পড়ে। আমার এই অবস্থা দেখে ক্যামেরাওয়ালা ভ্যাবাচ্যাকা খেয়ে ছবি তোলার সিদ্ধান্ত পালটে ফেলে। দু একজন অবশ্য নিতান্তই অনিচ্ছাসত্ত্বে ছবি তুলে ফেলে যার ফলাফল ভয়াবহ। আমার আপু বলতো,,তোর বিয়ের আগে পাত্রীকে ছবি দেখানো যাবেনা,বেচারী ছবি দেখেই র‍্যাটম খেয়ে নেবে!! মিলনমেলা উপলক্ষ্যে প্রচুর ছবি তোলা হয়েছে সবার। অই গাঁদা গাঁদা ছবির মধ্যে আমার কোনো ছবি নেই। দু একটা ছবি আছে ওগুলা কখন কে কিভাবে তুলেছে তা আমি জানিওনা! ওগুলার ভেতর এই একটা। আপু মিলনমেলার ছবি দেখতে দেখতে বললো এটাকে উপর নিচ থেকে ক্রপ করে ফেবুতে ঝুলায়ে দে! বোন বললো তাই! ☺
ফেসবুক লেখকদের যথেষ্ট আবেগী করে তুলেছে! লেখকের সাথে চেনাপরিচয়হীন কেউও যদি বলে আপনার লেখা অমুকের লেখার কপি তখন লেখক সাহেব রাগ করেন, ক্ষেপে যান। তিনি রেগেমেগে কি না কি বলেন। বলার পরপর আবার সেই কি না কি লেখা নিয়ে ট্রল হলে সেটা ডিলেট দেন। পুনরায় আবার সেই লেখার গূঢ়ার্থ এক্সপ্লেইন করে অন্য আরেকটা লেখা মার্কেটে ছাড়েন। লেখকের শুভাকাঙ্ক্ষীরা সেই লেখা লিফলেটের মতো বিতরন করে গালি খান, গালি দ্যান। কমেন্টে লেখক গালি খান, লেখকের হেটার্স গালি খান, গালি খায় হেটার্স এবং লাভার্সদের মা বাপ ও। অথচ কমেন্টটা দেখে না দেখার ভান করে থাকলে কোনো কিছুই হতোনা! বড্ড আবেগী লেখক! অনেকদিন আগে জনৈক স্বনামধন্য লেখক হুট করে ঘোষনা দিলেন তিনি আর লিখবেন না। সেখানে তার ভক্তরা জানতে চাইলো কি হয়েছে? লিখবেন না কেন? লেখক জানালেন তার লেখা নাকি ভালো না এই অভিযোগ পেয়েছেন তিনি তাই লিখবেন না! এর পরের দিনই তিনি আবার ঘোষনা দিলেন যে ভক্তদের ভালোবাসায় তিনি লেখার মাঝে পুনরায় ফিরে এসেছেন। জীবনের শেষ অবধি লিখে যাবেন! বড্ড আবেগী লেখক! ইগ্নোর করতে পারেনা। আগে লেখকরা লিখে পাঠকদের শেখাতো,,,ইগ্নোর করুন, জীবনে সমস্যা থাকবেনা তবে। এখন পাঠকরা লেখকদের কমেন্ট বক্সে শেখায়,,,,ইগ্নোর করুন এদের, ভালো কাটবে দিন। আধুনিক বাংলা সাহিত্য দিন দিন ট্রলে রুপান্তরিত হচ্ছে!
বাবা হার্ট এটাক করেছে গত সোমবার সকালে! সেদিনই ওনাকে হৃদরোগ ইনস্টিটিউটে আনলাম। ডাক্তাররা অবস্থার গুরত্ব আঁচ করতে পেরে বাবাকে সিসিইউ তে রাখলো। সিসিইউর ভেতরের দুইদিন বাবার জন্য কেমন ছিলো জানিনা তবে আমার জন্য ছিলো জীবনের সবচাইতে কঠিন দুইদিন। প্রতি মুহুর্তে মানুষ মারা যাচ্ছে। এই মাত্র রোগী হাসছে কথা বলছে পরক্ষনেই শেষ! বাবার পাশের বেডের রোগী উঠে বসলো, কথা বল্লো, খাবার খেতে চাইলো। ওনার ছেলে খাবার আনলো তখন আমি নাস্তা খেতে নিচে নামলাম। ফিরে এসে শুনি উনি আর নেই। মৃত্যু এতো সহজ এতো স্বাভাবিক তা হাসপাতালে না থাকলে বোঝা যায়না। ঈদ পরবর্তী দিন গুলাতে যেখানে সবাই হাসি আনন্দ করে বেড়াচ্ছে সেখানে হাসপাতালে শুধু মাতম আর মাতম। প্রিয়জন হারানোর মাতম! বাবাকে কাল রিলিজ দিলো। আমরা বাসায় এলাম। কিন্তু এখনো কতো মানুষ সেখানে লাশ হয়ে যাচ্ছে, কতো মাতম চলতেছে। আজীবনই চলবে। মৃত্যুর চাইতে স্বাভাবিক আর কিছুই না।
বছর দুই তিনেক আগে ঢাবি এরিয়ার এসব জায়গায় বইপড়ুয়াদের আড্ডা বসতো। সপ্তাহের একদিন অনেকেই আসতো, বই আদান প্রদান হতো, বই নিয়ে গল্পগুজব হতো। এরপর কেন জানি এটা বন্ধ হয়ে গেলো। আড্ডা, দলাদলি প্রশাসনের চোখে দৃষ্টিকটু লাগলো বলেই বন্ধ হলো সেসব! এখন সেখানে টিকটকারদের রাজত্ব অথচ প্রশাসনের ভ্রুক্ষেপ নেই। এভাবেই একটা দেশ ধীরেধীরে এগিয়ে যায় উন্নয়নের সর্বোচ্চ শিখরে!! 🙂
সকাল সকাল ঘুম থেকে উঠে এই ভিডিওখানা দেখে ভেতরকার বিদ্রোহী পুরুষটা জেগে উঠলো! আমরা সকালে ঘুম থেকে একটু দেরী করে উঠলে উস্টা খাই, সেলুনে গিয়ে চুল এক ন্যানোমিটার বড় রাখলে উস্টা খাই, কথা না শুনলে উস্টা খাই, কথা শুনলেও উস্টা খাই। কোনো কাজ করতে বললে পারুম না বললে উস্টা খাই, পারুম তবে পরে এটা বল্লেও উস্টা খাই, মাঝেমাঝে তো পারার পর ও উস্টা খাই। এরা কোন লাকি কুপন ঘষে এমন মা পেলো?! বিগড়ানো মেজাজ নিয়ে ভাবলাম আজ এর একটা বিহিত হওয়া দরকার। সকাল সাড়ে সাতটায় মায়ে ফ্যান অফ করে ডাক দিলো : আরিফ,,,,, : (ছোট ছোট চুল গুলা ঝাকড়ানোর সহিত) হ্যাএএএএএএএএ মা! : দিনের অর্ধেক শ্যাষ! তুই দেহি এহনো ঘুমাস?! : রোজ রোজ এমন কইরেন না তো, ঘুমাইতে দ্যান! ব্যস!! আর কিছু কওয়া লাগেনি। এখন আমি স্যান্ডো গেঞ্জি পরে খালি পায়ে বাইরে অবস্থান করতেছি (জুতা পরার টাইম ও পাইনি) সকালের নাস্তা তো কপালে জুটেনি তার কথা বাদ! দুপুর আর রাতের খানাও হয়তো চলে গেলো কপাল থেকে! আমার জন্য দোয়া করবেন! 🙂
চারমাস বন্ধ পেয়েও স্কুল/কলেজ খোলার কথা শুনে অনেকেই ভিরমি খাবে! হাহাকার করবে, বুক চাপড়াবে, মাটিতে গড়াগড়ি খাবে, আরো ছয় মাস যাতে ছুটি পায় সে আবদার জানাবে। কেউ কেউ চুপিচুপি কম লেভেলের আরেকটা প্যান্ডোমিক ও হয়তো দাবী করে ফেলবে স্রষ্টার কাছে!! এমন ধাচের প্রাশোনা করে দেশের উন্নয়ন করবা তোমরা?!!
আয়মান সাদিক সংক্রান্ত পোস্টে এক লোক কলো,,,আয়মান সাদিকের ফাঁসি চাই! জনৈক ভক্ত তারে জিগালো,,,কিরে ভাই ফাঁসি চাস কেন? উত্তরে তার সোজাসাপ্টা জবাব,,জানিনা ঠিক, সবাই চাচ্ছে তাই আমিও চাচ্ছি! ঘটনা এদ্দুরে শেষ হলেও ঠিক ছিলো। থ্রিলের মাত্রা কম, টুইস্ট ও নেই! উহু, ঘটনার সবে শুরু। অই একই ব্যাটা কোনো এক অদৃশ্য কুরকুরানির তাগিদে লাইভে এসে কলো,,আয়মান সাদিকের ফাঁসি চাইনা, তাকে বাচতে দিন। সে লাইভের কমেন্ট বক্সে একজনে বল্লো,,,ফাঁসি চাওয়া তো অন্যায় না, আপনার ক্ষমা চাওয়াটাই অন্যায়! প্রত্যুত্তরে অই লোক এবার বল্লো,,,তাহলে আবারো তার ফাঁসি চাই! গল্পের প্রথমটা সামাজিক, মাঝে কমেডি হলেও শেষটুক কিন্তু ট্রাজেডি। সামাজিক মাধ্যমে ভাইরাল হয় তার কমেন্টের কথাগুলো। এগুলো যায় তার শ্বশুরবাড়ির লোকজনের কাছে। তার শ্বশুরবাড়ির লোকজন গেলো ক্ষেপে। এমন ত্রিভাষী লোকের কাছে মেয়ে রাখা রিস্কি। আরে তুই ফাঁসি চাইছিস ভালো কথা ক্ষমা চাইলি ক্যান? ক্ষমা চাইলি তাও ভালো কিন্তু আবার ফাঁসি চাইলি ক্যান? তারা তাদের মেয়েকে নিয়ে যাবে, মেয়ে ব্যাগট্যাগ গুছায়ে রাখছে চলে যাবে। এখন সে ব্যাটা তার বন্ধুকে নিয়ে লাইভে এসে কান্নাকাটি করতেছে। এ কি দেশ ভাই? এ দেশ এমন কেন? মনটন খারাপ রেখে যে একটু দু:খবিলাস করবো তার ও উপায় নেই। সেকেন্ডে সেকেন্ডে হাসিয়ে ছাড়বে। ছাতার দেশ! 
"অমিল কাব্য" চাঁদের আলোয় আমার দেহে ফোস্কা পড়ে হায়, সেই আলোতেই তুই'যে ভাসিস জোছনাভরা নায়। প্রভাতের অই শিশির ছোঁয়ায় আমার ভাংগে ঘুম, সেই শিশিরই আলতো করে তোকে লাগায় চুম। আমার বেলায় খুব অনিয়ম রবি জ্বালায় মোরে সে রবিটা'ই চুল শুকিয়ে স্নিগ্ধ করে তোরে। তুই আর আমি দুজন দুধার প্রেম আড়ালে রয়, তুই যে আমার গোপন প্রিয়া, আমি যে তোর ভয়! আমার শহর বৃষ্টিজলে যাচ্ছে ভিজে রোজ তোর শহরে ক'দিন ধরেই মেঘেরা নিখোঁজ। রাতের আঁধার আমার শহর নিচ্ছে করে গ্রাস তোর শহরে রাতের সাথে চাঁদের বসবাস! পাখির ডাকে ঘুম ভাংগে তোর, আমার বেলায় ঝড় সকাল তোকে করছে আপন, হচ্ছি আমি পর। তুই আর আমি দুজন দুধার, প্রেম আড়ালে রয় আমার চোখে ভালোবাসা, তোর চোখে সংশয়!! শরৎদিনে তোর দুগালে আদর দেয়া কাশ আমায় দেখে মুখটা ফেরায়, বিরক্তি একরাশ! মেঘের ছায়া রোদের মায়া সবই যেনো তোর আমার বেলায় অমানিশা, রাত্রি নামে ঘোর! বসন্ততে কোকিল ডেকে বলে যে তুই তার ডাকলে আমি দেয়না ধরা, আসার কি দরকার! শিউলি ফুলে পথ সাজে তোর, আমি মাড়াই ধুল কৃষ্ণচূড়ার পাইনা দেখা সে বাধে তোর চুল! কদমফুলের শয্যা পেতে এলিয়ে দিলি গা বর্ষা বলে সে শুধু তোর, অন্য কারো না! বৃষ্টি শুধু তোর দখলে তুই রেখে দে সব তুই রেখে দে জোনাকীদল, পাখির কলরব। রেখে দে তুই পদ্মপুকুর, সাদা জবার দুল তুই রেখে দে শুদ্ধ সবি, আমার থাকুক ভুল! তুই আর আমি দুজম দুধার, প্রেম আড়ালে রয় তুই যে আমার গোপন প্রিয়া, আমি যে তোর ভয়!
অনেককেই দেখছি কাঠাল নিয়ে লাফালাফি করতেছে! বাড়ি থেকে কাঁঠাল খাওয়ার জন্য চাপ দিচ্ছে, জোর করে কাঁঠাল খাওয়াচ্ছে এমনকি বাপেরা কাঁঠাল কিনে বিধায় তাদের নামেও অভিযোগ! আহা! বার্গার খাওয়া নব্য জেনারেশন কাঁঠালের মর্ম কি বুঝবে! দাদার ঘরের কোনে লাগোয়া কাঁঠাল গাছের কাঁঠালের স্বাদ এখনো মুখে লেগে আছে। আম কাঁঠালের সিজন এলেই বাপেরে দেখতাম মোটা মুড়ি কিনে রাখতো বেশি করে। ভোরবেলা নারকেল কুরিয়ে কাঠাল আর মুড়ি দিয়ে মাখিয়ে খাওয়ার যে স্বাদ তা ঠিকভাবে ইয়াদ করতে পারলে কাঁঠাল নিয়ে ট্রল করতোনা কেউই। মাকে একবার দেখলাম কাঁঠালের আমসত্ত্ব দিয়েছে। অবাক হলাম! আমের আমসত্ত্ব হয়, কাঁঠালের কেম্নে! পরে সে কাঁঠালসত্ত্ব খেয়ে ধীরেধীরে বুঝে আসলো কাঁঠাল কেন জাতীয় ফল! ট্রল করা সবডিরে মন চায় দাদীর গাছের কাঁঠাল নারকেল আর মুড়ি মাখিয়ে খাওয়াতে। সে সুযোগ নেই এখন আর। কয়েকজনকে দেখি ট্রেন্ডে শামিল হতে কাঁঠাল রেখে আম নিয়ে ট্রল করতেছে!! কেম্নে ভাই, কেম্নে কি! আম নিয়ে কেম্নে কথা কস তোরা? আম খাইসস জীবনে? রুপালি, ল্যাংড়া, হিমসাগর, ফজলি! খাইছস? আমার তো মনে হয় আমি খেয়েই বেচে থাকতে পারবো, অতৃপ্তি আসবেনা!! 
গতকাল রাতে দুবার প্লেট উচু করে ভাত খাওয়ার সময় আম্মু বল্লো,,,ভাত খাওয়া কমা, ভুড়ি সেজদায় পড়ে যাচ্ছে! আমার রাগ হলো। ভাবলাম আজ থেকে আর ভাত খাবোনা। সকালে এক কাপ চা খেয়ে ১১টা পর্যন্ত থাকার পর দেখি আমার অবস্থা সুবিধের না, মাথা চক্কর দিচ্ছে, পেট মুচড়াচ্ছে ভীষন। জোরেশোরে কো কো শুরু করলাম। মা এসে বল্লো,,,ভাত খাবি? বল্লাম,,,না! ভাত অফ! মা বল্লো,,, আচ্ছা, চাল ও ফুরিয়ে আসছে! একিরে! আর তো পারছিনে! শেষমেষ লাজ শরমের মাথা খেয়ে ফিসফিস করে বল্লাম,,,তাইলে নাহয় দুটো পরোটাই ভেজে দাও! আম্মু যে লুক দিলো!! খোদা! স্বাস্থ্য কমিয়ে দাও। এহেন লজ্জায় আর ফেইলোনা! 
হচ্ছে বুড়ো স্বপ্নগুলো বাড়ছে বয়স চোখের, ২৫ বছর না পেরুতেই শত্রু হলাম লোকের! শত্রু হলাম মায়ের চোখে বাবার মুখ ও কালো, মেয়ের বয়স ১৭ হলেই শাদীর জন্য ভালো। ছেলের বয়স ২২ পেরুলেই জব পাওনি বাছা? এমা ছ্যা ছ্যা তুমি দেখি জীবন ম্যাথে কাঁচা! আমার ছেলে জব ও করে করবে বিয়ে এবার, নেইতো মুখে কোনো ভাষা তোমার কানে দেবার! মেয়ে দেখি বুড়ি হলো বয়স বুঝি কুড়ি? এই বয়সে বিয়ে না হলে লোক বাজাবে তুড়ি! বাড়ছে বয়স, বাড়ছে সময় ভালো থাকা শেষ, চলো দুজন ব্যাগ গুছিয়ে হবো নিরুদ্দেশ! 
আমার অনেকগুলা ডায়েরি! এরমধ্যে একটা ডায়েরির ভেতর আমার ছোট ছোট শখ গুলো ধাপে ধাপে সাজানো। কিছু কিছু শখ অবশ্য এডিট করা হয়েছে। যেমন,,,একটা শখ ছিলো এমন,, "আমি খুব সুন্দর একটা গীটার কিনবো, সাথে হারমোনিকাও" বসুন্ধরা সিটির ৬ নাম্বার ফ্লোরে মিউজিক্যাল ইনস্ট্রুমেন্টস এর একটা দোকান আছে। সেখানে গিয়ে গীটারের দাম শোনার পর শখ এডিট করেছি। যাইহোক,,,আমি গান টান খুব একটা গাইতে জানিনে। অই যেখানে যা শুনি তা আড়ালে আবডালে গুনগুনাই। লোকে শুনলে ঝামেলা আছে। গীটার কেনার শখ মূলত তা বাজিয়ে গান গাওয়ার জন্য না, টুংটাং করার জন্য। সবকিছুতেই টুংটাং! মা খেতে ডাকছে,,,,,টুউউউউউং! মা খেতে ডাকছেনা,,,,টুউইইং! বাবা বকছে,,,,টুং টুং টুইং! বাবা কিছুই কচ্ছেনা,,,টুং টুইং টুং! এসব হাবিজাবি আরকি! আমার কতকত শখ। শখের কোনো হিসেব নিকেশ নেই। শখ মেটানোর টোকেন নেই বলেই শখগুলো করোনা রোগীর মতো চক্রবৃদ্ধি হারে বাড়ে। এভাবে চলতে থাকলে একদিন আমি অনুপম রায়কে বাড়িতে দাওয়াত দিতে চাইবো! কবো,,,,চলুন দুজনে মিলে বেচে থাকার গান গাই!
যারা বলে,,ডিপ্রেশানে আমাকে নক দিন। আপনার কষ্টের কথা আমার সাথে শেয়ার করুন, তবুও কোনো বাজে ডিসিশান নিয়েন না প্লিজ! তাদের বলুন এগ্রিমেন্ট পেপার নিয়ে আসতে। এইযে ডিপ্রেশান দুর করবে, সঙ্গ দিবে তা কদিনের জন্য দিবে? যতোদিনের জন্য দিবে তা ডিপ্রেশানে পড়ে থাকা মানুষটার জন্য যথেষ্ট কিনা, দুদিন কথা বলে বিরক্ত যখন সে নিজেই এড়ানো শুরু করবে তখন সে দায়ভার কে নিবে? তার স্থানে অন্য কাউকে দায়িত্ব দিয়ে যাবে কিনা?!! আপনাকে আমি চিনিনা জানিনা কখনো কথাও বলিনি। আপনার জন্য তো আমি ডিপ্রেশানে পড়িনি। যার জন্য আমার এ ডিপ্রেশান আমার প্রয়োজন তাকে কিংবা তার মতো কাউকে! যে জিনিসের জন্য আমার এ ডিপ্রেশান আমার সেটা কিংবা সেরকম কিছু। ক্ষণস্থায়ী ব্যথার মলম লাগিয়ে দীর্ঘস্থায়ী কষ্ট দুর হয়? অন্যের কারনে হতাশায় থাকা মানুষকে আপনি দরদ না দেখিয়ে এদিক ওদিক তাকায়ে দেখেন আপনার জন্য কেউ হতাশ কিনা। তাকে সময় দিন। দেখুন আপনার পরিবারের কোনো সদস্য হতাশ কিনা, তার কথা ভাবুন! আপনার বাবা, মা, ভাই, বোন কিংবা যে কেউ। ভাবুন ভাবুন ভাবুন!
দেশের অবস্থা ভালোনা! প্রতিদিন তিন হাজার+ মানুষ আক্রান্ত হচ্ছে। আমরা সবাই ঘরে বসে কিভাবে সুন্দর সময় কাটাবো তা নিয়ে ব্যস্ত! এবার ভাবুন ঠিক এই সময়ে আপনার ফ্যামিলি আপনাকে একটা জব নেয়ার জন্য মানসিকভাবে প্রেশার দিচ্ছে!! আপনি রাগ করতে পারছেন না, তাদের বুঝাতে পারছেন না যে এখন চাকরি পাওয়া সম্ভব না। আপনার রাগের বয়স নেই। রাগ মূলত নির্দিষ্ট ক্যাটাগরির মানুষের জন্য। যেমন আপনার ভালো জব আছে, ফ্যামিলিতে আপনি ভালো একটা সাপোর্ট দিতে পারেন। এই অবস্থায় আপনি রাগ করতে পারেন, একটা দুটো কাচের গ্লাস প্লেট পিরিচ কিংবা চাইলে চেয়ার টেবিল ও ভাংতে পারেন। এসব ভেঙ্গেভুঙ্গে রাতে বাড়ি না ফিরলে পরিবারের লোকজনের চিন্তা হবে। ছেলেটা এতো কষ্ট করে অথচ তারে আমরা শান্তি দেইনা। আপনার রাগ সাকসেস। আপনি বেকার থাকলে রাগভাগ করা উচিত না, বেকারদের রাগ ভঙ এর মতো! যাইহোক যা বলছিলাম। ধরুন আপনি বোঝাতে পারছেন না তাদের। এই লকডাউনে জব দিবে কে আর কেনই বা দিবে? আপনি আপনার ফ্যামিলিকে বোঝানোর ও রাস্তা পাচ্ছেন না। কি বলে বোঝাবেন? আপনি বাসা থেকে বেরিয়ে বাইরে বেশিক্ষন থাকতে পারছেন না পাছে আবার ফ্যামিলি ভাবে কিনা এতোক্ষন বাইরে নিশ্চয়ই জব ম্যানেজ হয়ে গেছে। আপনি জানেন জব পাওয়া এখন দুষ্কর তাই আশা জাগাতেও নারাজ! ঘরে পড়ে আছেন সর্বদা! আপনার কাছে কি করোনাকে খুব ভয়ংকর কিছু মনে হবে তখন?! আপনার টাকা আছে, কিংবা আপনার বাবার টাকা আছে। মানে আপনার টাকা নিয়ে কখনো চিন্তাই করতে হয়না। আপনি বুঝবেন না যে টাকা দিয়ে কি কি করা যায়! সব করা যায়! অইদিন সন্ধ্যায় রাস্তায় বেরিয়ে দেখি কতশত জোনাকি! টিমটিম করে উড়ে, লাইটগুলো জ্বলে নেভে জ্বলে নেভে। সুন্দর!! উৎসাহী মানুষজন হাতের মুঠোয় নেয়, হাত মুঠি করে খাচা বানায়। খাঁচার ভিতর জোনাকি টিম টিম করে জ্বলে। কিছু জোনাকির বাতি ফিউজ! এদের কেউ ধরে না, এদের নিয়ে উল্লাস নেই। এরা রাগ করলেও লাভ নেই। যাদের পাছায় বাতি জ্বলেনা তাদের মন খারাপে দুনিয়ার কিচ্ছু যায় আসেনা!
আমেরিকার কজন পুলিশ এক কৃষ্ণবর্ণের লোককে হাটু দিয়ে চাপ দিয়ে শ্বাসরোধ করে মেরে ফেললো! এটার প্রতিবাদে পুরো পৃথিবী সরব, পিছিয়ে নেই বাংলাদেশ ও। বাঙালী পাবলিক কচ্ছে,,ব্ল্যাক লাইভস ম্যাটার ! অবশ্যই এটা সত্য এবং যৌক্তিক। কালো ধলা সবাই সম অধিকার পাবে, পাওয়া উচিত। তবে সমস্যা অন্য জায়গায়। এদেশ দীর্ঘদিন ধরে অন্য একটা সমস্যার ভেতর দিয়ে আসছে। সেটা নিয়ে ভাবছেনা কেউই। আমি যখন ছোট, ক্লাস থ্রি কি ফোরে পড়ি তখন একটা কঠিন দুনিয়া দেখার সৌভাগ্য আমার হয়েছে। ধনী গরীবের দুনিয়া! নগরীতে থাকতাম তখন। নগরীতে ধনী ছিলো, মধ্যবিত্ত ছিলো, ছিলো আমাদের মতো নিম্নবিত্ত পরিবার ও। থ্রি ফোরের বাচ্চা তাই ফারাক বুঝতাম না, বন্ধুত্ব হলো সব রকমের মানুষের সাথেই। এদের মধ্যে কিছু উচ্চবিত্ত ঘরের ছেলেপুলেও ছিলো! যাইহোক,,কমিকবুক আদান প্রদানের মাধ্যমে সম্পর্ক হওয়া একই ক্লাসের (ভিন্ন স্কুলের) এক ছেলের সাথে সম্পর্ক হলো ছেলের নাম শুভ! কমিকবুক পড়তো প্রচুর, তার কালেকশানে সব পদের কমিকই ছিলো। আমি তার কাছ থেকে বই ধার নিতে যেতাম। আমি যতোবার তাদের বাসায় গেছি একবার ও তার আম্মু আমাকে রুমে ঢুকতে দেয়নি। কেন রুমে ঢুকতে দেয়নি এই প্রশ্নের উত্তর আমি সেসব দিনে খোঁজার চেষ্টাও করিনি৷ তবে প্রতিবারই শুভ আমাকে ফিস ফিস করে বলতো,,,তুমি যাও আমি বিকালে বই নিয়ে বেরুবো! আম্মু দেখলে বকবে। তার আম্মু তার অন্য বন্ধুদের বকেনা কিন্তু আমায় বকবে কেন এই প্রশ্নের উত্তর খোঁজার প্রয়োজন বোধ করিনি কখনো৷ আমাদের বন্ধুত্ব এক বছর ও টিকলোনা৷ তার ফ্যামিলি আল্টিমেটাম দিয়েছে যে বস্তির বাচ্চাদের সাথে মেশা যাবেনা এটা মানবতা বিরোধী৷ বস্তির ১০০% বাচ্চাই চোর ছ্যাচড়া বজ্জাত। এদের সাথে মিশলে পড়ালেখার বারোটা বেজে যাওয়ার সমূহ সম্ভাবনা আছে। শুভ এর পর আর কখনো আমার সাথে কথা বলেনি। আমি বহুবার বলতে চেয়েছি কিন্তু লাভ হয়নি। আমার এ ছোট জীবনে আমি এরকম বহু ঘটনার সম্মুখীন হয়েছি। আমার মতো অনেকেই হয়েছে৷ কেউ তার দারিদ্রতা নিয়ে, কেউ চেহারা খারাপ বলে কেউবা আবার স্বাস্থ্যবান বলে। এসব নিয়ে প্রতিবাদ হয়নি এদেশে কখনো। আমাদের সকলের ধারনাই হয়ে গেছে যে,,, যার বাপের টাকা যতো কম সে ততো বেশি খারাপ৷ এইযে শত শত যুবক যুবতী রেসিজম নিয়ে পোস্ট দিয়ে ফেসবুক গরম করে ফেলতেছেন। মা বাপ হওয়ার পর আপ্নিও চাইবেন না আপনার বাচ্চার কম্পিউটার কক্ষে তার বস্তির ফ্রেন্ডটা ঢুকুক। তাকে দেখেই আপনার নাক কুচকে যাবে, সে যাওয়ার পর তার বসার স্থানটা মুছবেন বেশ কয়েকবার। আপ্নার বাচ্চার জন্মদিনের প্রোগ্রামে যদি তার প্রিয় খেলনাটা হারিয়ে যায় তবে ৮০% শিউর থাকবেন এটা সেই বস্তির ছেলেটারই কাজ। এসব পরীক্ষিত হিসেব। আমরা এসবকে নিয়ম বানিয়ে ফেলেছি। কোনো প্রোগ্রামে দাওয়াত দেয়ার ক্ষেত্রে সম্ভ্রান্ত থেকে শুরু করে লিস্ট বানাই। তাদের নাম ফুরালে মধ্যবিত্তে নামি, সবার শেষে নিম্নবিত্তে। সম্ভ্রান্তের মধ্যে গম চোর থাকলেও সে আগে, গরুচোর থাকলেও আগে। টাকা এক আজব খেল দেখায় এসব ক্ষেত্রে! ধনীর দুলালী মোটা হলে গাল টিপে কয়,,,চাব্বি , কিউটি ,কিউট পান্ডা ! একই স্বাস্থ্যধারী গরিবের বেটির শাদি হয়না। স্বাস্থ্যের উদাহরন দিতে গিয়ে বলে খাসী, মুটকি। এসব পদে পদে প্রতি জায়গায়! চোখ বুলালে আরো কতো উদাহরন যে পাওয়া যাবে তা গুনেও শেষ করা যাবেনা। দীর্ঘদিন আমরা এসবের সাথেই বসবাস করে আসছি নির্বিকার ভাবে। ধরুন আপনি যে বাসায় ভাড়া থাকেন সে বাসার বাড়িওয়ালা খুবই বিত্তবান। তার মেয়ে ভালো কলেজে পড়ে তারা ভালোভাবে চলে। একদিন আপনি আপনার মেয়ের জন্য একটা ড্রেস কিনলেন। ভাগ্যক্রমে একই ড্রেস বাড়িওয়ালা কিনলো তার মেয়ের জন্য। তখন আপনি আপনার কন্যাকে অই ড্রেস পরার জন্য কিভাবে কনভিন্স করবেন,,,,দ্যাখ! বাড়িওয়ালার মেয়ের ও তো একই ড্রেস! ভালো জিনিস চিনিস না তুই! এবার ধরুন অই একই ড্রেস আপ্নার বাসার বুয়া তার মেয়ের জন্য কিনলো! তখন আপনার কথার স্বর কেমন হবে? ভাবতে থাকুন উত্তর জানেন আপনি! আদ্দিকাল থেকেই দেশে এই নিয়ম বলবৎ আছে। প্রায় সবাই ভাবছে এটাই সঠিক নিয়ম। তাই কেউ এ নিয়ে আন্দোলন করছেনা, মানিয়ে নিচ্ছে। ভালো কে ভালো আর মন্দ কে মন্দ (সে যে শ্রেনীর হোক) এটা ভাবতে দেয়না আমাদের মা বাবারা। কলেজে, ভার্সিটিতে, স্কুলে, মাদ্রাসায় যারা পড়েন তারা নিজেরাই ভাবুন একটা ধনী ছেলে/মেয়ের সাথে যেরুপ আচরন করেন তা কি নিম্নবিত্ত ছেলেটার সাথে করেন? আমরা কেউই করিনা আর চাইলে করতেও পারবোনা কারন তা শিখে বড় হইনি সবাই! এইযে মানবতা মানবতা বলে চিল্লায়ে গলা ফাটিয়ে ফেলি কখনো ভাবি যে আমি কতোটা মানবিক? আমি আদৌ মানবিক কিনা! যে নিগ্রোটা মারা গেছে সে যদি এ দেশের হতো তবে তার সাথে আমাদের আচরন কিরু হতো সেটাও বলাবাহুল্য! দরিদ্র বলে যদি কোনো ছেলে কে তার বন্ধুর বাসায় ঢুকতে দেয়া না হয় কিংবা কিছু হারালে তাকে দোষারোপ করা হয় তবে সে এম্নিই মরে যায়, তার গলা চেপে ধরতে হয়না আর!!
#চাইল্ড সাইকোলজি!!! বাড়িওয়ালার জমজ বাচ্চা! ছোট ভাই নিজের অই অংশটা ধরে বলতো "নুনতি" বড় ভাই বলতো "নুনতু" বলেই একজন আরেক জনের দিকে তাকাতো। কারটা সঠিক? কি নাম এটার? নুনতু নাকি নুনতি! দীর্ঘদিন নাম সংক্রান্ত জটিলতায় ভোগার পর একদিন দুইভাই সমস্বরে বলে উঠলো "নুনতু" তাদের মধ্যে সমঝোতা এসেছে। ছোটভাই ১০মিনিটের বড় ভায়ের মুখের ভাষায় পূর্ণ আস্থা রেখে পরবর্তী দিনগুলাতে অই জিনিসকে নুনতু বলেই সমর্থন করেছে। দীর্ঘদিন হলো তাদের বাসা ছেড়েছি। এখন তারা এটাকে কি বলে কে জানে! আমার এক বছর তিন মাস বয়সী ভাতিজি বিড়ালকে বলে ক্যাট! বাঙালীর ঘরে এমন ফরেইনারের জন্ম কিভাবে হলো সেটা নিয়ে কেউই চিন্তা করছেনা, উল্টো তারা খুশি। ঘরে নতুন কেউ এলেই সবাই একসাথে বলে উঠে,,আদৃতা বলো তো বিলাই, বিলাই বলো বিলাই, বিলাই বিলাই। এই মেয়ে ঠাস করে কয়,,ক্যাট ক্যাট। তার মা বাপ হাফ ছেড়ে বাচে! আলহামদুলিল্লাহ! মিশন সাকসেস। আজ ক্যাট না বললে জামাই বউয়ের আত্মহত্যা ছাড়া আর কোনো রাস্তা ছিলোনা। মানির মান আল্লায় রাখে। এই মেয়েই আবার হাসের বাচ্চাকে দেখে বলে,,,টিটি। মুরগীর বাচ্চাকে বলে,,,কিক্কি আর আমাকে বলে,, তাত্তু! তাত্তু মানে চাচ্চু এদ্দুর ঠিক আছে কিন্তু টিটি আর কিক্কি মানে কি? কে শিখালো এ ভাষা তাকে? সে ছোট কালে নতুন কাউকে দেখলে বলতো,,,অতাকুম! নতুন কেউ যতোই বলতো আমার নাম,, কুদ্দুস অতাকুম না। এই মেয়ে বলতো,,, অতাকুম! ভাগ্নীর বয়স এক বছর ছয় মাস। হাতে করে অদৃশ্য রসগোল্লা নিয়ে এসে বলে,,এতা নাও। আমরা প্রথম প্রথম চিন্তায় পড়ে গেলাম। কি নিতে হবে? কিভাবে নিতে হবে? পরে একদিন মিছেমিছি নেয়ার পর দেখি সে হাতে থাকা অদৃশ্য বস্তুটার বাকি অংশ মুখে পুরে বলছে,,আম ঘাম, আম ঘাম। সেদিন বুঝলাম এটা একটা খাদ্যদ্রব্য। এটা মুখে পুরে অভিনয় করে চিবুতে হবে সাথে বলতে হবে,,, আম ঘাম, আম ঘাম! আম ঘাম না বল্লে সে চিৎকার দিয়ে বাড়ি মাথায় তোলে। তার চিৎকার থামাতে হলে আবার অভিনয় করে রসগোল্লাটা হাতে নিতে হবে, নিয়ে মুখে পুরে বলতে হবে আম ঘাম! এমন ভাব করতে হবে যেনো এমন স্বাদের জিনিস বাপের জন্মে আর কেউ খায়নি!!!
করোনাকে পুরুষজাতী নিয়েছে হাস্যরস হিসেবে! টিটকারি দিয়ে একে অন্যকে কচ্ছে,,,কিরে তোরে তো দেখাই যায়না, তোর কি আবার করোলা অইছেনি? খ্যাক খ্যাক খ্যাক! নারীজাতি নিয়েছে গুপ্তরোগ হিসেবে! শাড়ির আচল মুখে টেনে চোখ বড় বড় করে কচ্ছে,,,, হুইনছেননি, অমুকের তো এডা অইছে, হেতাগো ঘরবাড়ি সব বন্ধ! (ফিস ফিস ফিস)
রেগে গেলে উনি বলতো, তুই আর আমাকে মা কবিনা! বাচ্চাকালে চিন্তায় পড়ে যেতাম। মাকে মা ছাড়া আর কি কবো? একদিন বড় আপু শিখায়ে দিলো,,আম্মু কবি! এইরে! এটা আমার মনে আসেনি কেন এতোদিন!! গত শুক্রবার ঝগড়া হলো খুব! আমি কখনো ওনার সাথে তর্ক করিনা খুব একটা, সেদিন করলাম। আমি তর্ক করেছি বলেই রাগলো আরো বেশি,,রেগেমেগে বল্লো তুই আর আমারে মা কবিনা! গত পরশু বড় বোনের ট্রিক খাটাতে গিয়ে দেখি পারছিনা। মাকে আম্মু বলে ডাকার অভ্যাস আমার নেই, চাইলেও আসেনা। এরচাইতে ভালো অপেক্ষা করি, মা ডাকতে পারার অপেক্ষা!!!
এক লকডাউনের মধ্যে যদি বাইরে বের হতে নিষেধ করার দরুন আপনার বাবার সাথে আপনার ঝগড়া না হয়ে থাকে তবে আপনি ভাগ্যবান! এমন বাবাকে মাথায় তুলে রাখুন!!
"তুমি ভালোবাসো" তুমি ভালোবাসো মিথ্যে শহর ফুলার রোড আর ঢাবি, আমি ভালোবাসি শুধু তোমাকে ব্যস এটুকুই দাবী! তুমি ভালোবাসো টিএসসির গলি কলাভবনের মাঠ, আমি ভালোবাসি শুধু তোমাকেই নেই ভীড় ঝঞ্জাট! তুমি ভালোবাসো বইমেলা আর নীলক্ষেত ছুটোছুটি, আমার কাছে তুমিই গল্প কবিতা শত কোটি! তুমি ভালোবাসো রমনার বট তুমি ভালোবাসো ফাগুন, আমি ভালোবাসি তোমার দুচোখ অভিমানে ভরা আগুন! তুমি ভালোবাসো শ্রাবণ শ্রাবণ তুমি ভালোবাসো ধরা, আমি ভালোবাসি তোমার কপাল ঠিক মাঝে টিপ পরা! তুমি ভালোবাসো শরতের কাশ তুমি ভালোবাসো বেলি, আমি ভালোবাসি তোমার চুলে বৃষ্টির জলকেলি। তুমি ভালোবাসো রাতের আকাশ আধখানা চাঁদ, তারা আমি ভালোবাসি রোদ্রের চুমু তোমায় ছুঁয়েছে যারা! তুমি ভালোবাসো আমি ছাড়া সব ফুল জল রোদ বই, আমি ভালোবাসি শুধু তোমাকেই তোমাতেই মিশে রই!!
যারা যারা ধর্মের দোহাই দিয়ে মুসলিমদের অসম্মান করেছেন তাদের এবারের বক্তব্য কি? আর পত্রিকা যদি বিদ্যানন্দের নামে মিথ্যা ছাপায় তাহলে বিদ্যানন্দের উচিত মামলা করা চটজলদি!! সর্বোপরি,,ভালোবাসি বিদ্যানন্দকে! সমালোচনা এড়িয়ে ভালোবাসার নৌকায় ভর করে বেচে থাকুক সর্বদা!!❤❤❤
বিদ্যানন্দের প্রধান পদত্যাগ করেছেন, কারন হিসেবে দেখানো হচ্ছে ধর্মকে! উনি হিন্দু ধর্মের বলেই সমালোচনার কারনে পদত্যাগ করতে হলো তাকে!! ব্যাপারটা এরকম না হয়ে যদি যারা সমালোচনা করছে তাদের এক্সপোজ করা যেতো তবে ৯০% মুসলিমের গালিগালাজের চোটে তারাই আত্মহত্যা করতো, কাউকে পদত্যাগ করতে হতোনা। এতো বড় সংঘটনের প্রধান নিশ্চয়ই জানে এটা বাংলাদেশ! এখানে সবকিছুরই সমালোচনা হয়। ভালোর সমালোচনা হয়, মন্দের সমালোচনা হয় এমনকি যখন সমালোচনা করার মতো কিছুই থাকেনা তখন এরা নিজ দেশের জেলা নিয়ে ট্রল করে। বাংলাদেশে বসে বাংলাদেশ নিয়ে সমালোচনা করে, আবার যখন কোনো মুভিতে বাংলাদেশ নিয়ে সমালোচনা করা হয় তখন অই মুভি নিয়েও সমালোচনা করে। সমালোচনা করা এদেশের মানুষের একটি অন্যতম প্রধান কাজ। এই দেশে থেকে সমালোচনার কারন দেখিয়ে পদত্যাগ করাটা কতোটা যৌক্তিক তা আমি বুঝতে পারছিনা। সকাল থেকেই অধিকাংশ পোস্ট হচ্ছে মুসলিমদের ঘাড়ে দোষ চাপিয়ে। অনেকে প্রত্যক্ষভাবে, কেউবা পরোক্ষভাবে এদেশে যে হিন্দু সম্প্রদায়ের লোকেরা নিগৃহীত সেটা জানান দিচ্ছে! একজনকে দেখলাম ঢালাওভাবে সবাইকে কুত্তার বাচ্চা বলছে! এমনটা কেন? বিদ্যানন্দের ৯০% ভলান্টিয়ারই মুসলিম। বিদ্যানন্দের সাফাই গেয়ে পোস্ট দেয়া ৯০% ফেসবুক ইউজারই মুসলিম। বিদ্যানন্দকে ভালোবাসা অধিকাংশ মানুষই মুসলিম। আমি ফেসবুকে কখনো দেখলাম না কেউ বিদ্যানন্দের নামে আজেবাজে কথা বলছে! বরং বিদ্যানন্দ প্রধানের এই সংঘটনটি গড়ে তোলার গল্প বলা পোস্ট হাজার হাজার শেয়ার হয়েছে, ভালোবাসায় সিক্ত হয়েছে তার বেশিরভাগই তো মুসলমান! এতো মুসলিমের ভালোবাসা উপেক্ষা করে হাতেগোনা কয়েকজনের নিন্দাকে গুরুত্ব দেয়ার কি দরকার ছিলো তা আমার বুঝে আসতেছেনা। এখন অবধি আমরা জানিও না সেই নিন্দাকারীরা কারা! নিউজপেপারে ঢালাওভাবে বলছে "ধর্মের কারনে পদত্যাগ করতে হলো" এমন কেন ভাই? কেন হিংসা ছড়ায় এতো? কেন ভালোবাসার মূল্য নেই? কেন এই রমজান মাসেও এমন সাম্প্রদায়িক সংঘর্ষের প্রয়োজন হলো?!
সুকুমার সমগ্র চুরি করেছিলাম পাবলিক লাইব্রেরী থেকে! এতো অসাধারন জিনিস আমি ঘরে বিছানায় শুয়ে শুয়ে পড়তে পারবোনা এ হয়না। আলগোছে শার্টের ভিতরে ঢুকিয়ে নিয়ে এসে বাসায় বসে দফায় দফায় পড়েছি এ জিনিস! এতো সুন্দর ছন্দ মিলিয়ে কেউ এতো মজার ছড়া কবিতা লিখতে পারে তা আমার জানা ছিলোনা। সুকুমার রায়ের প্রতিটা লেখা যখন বারবার করে পড়ি তখনো আমি জানতাম না রায় বংশের আরেকটা হিরা রয়েছে, যার পদবী হলো "মহারাজা" সেই মহারাজার লেখার সাথে আমার পরিচয় ২০১৪ সালের দিকে। কেন এতোবড় পদবী এনার? কি করে গিয়েছেন জীবদ্দশায় তা জানতে জানতে বহুদিন পার হয়ে গেলো। আজ এই মহারাজার জন্মদিন। বেচে থাকলে বয়স এনার ১০০ বছর হতো। ভিড়ভাট্টা ঠেলে সামনে গিয়ে বলা যেতো,,,"মহারাজা, তোমারে সেলাম"
পৃথিবীতে সবচাইতে সস্তা মানুষ কারা? এই প্রশ্ন আমার মাকে জিগালে উনি কবে,, যাদের রাগ নেই! আপনাকে কেউ অবহেলা করলে আপনি যদি তার সাথে অভিমান করতে না পারেন তবেই আপনি সস্তা! আপনি অভিমান করতে পারলে আপনার পারসোনালিটি ঠিকঠাক, আপনার শিক্ষাগত যোগ্যতা ভালো। অভিমান রাগ না করে ভ্যাবদার মতো তার সাথে কথা বলার চেষ্টা করে গেলেই আপনার পারসোনালিটি নেই, আপনার শিক্ষাগত যোগ্যতা ব্র‍্যাক স্কুল পর্যন্তই সীমাবদ্ধ!! অথচ শ্রাস্ত্রে বলা হয়,,,রেগে গেলেন তো হেরে গেলেন, রাগ গুননাশিনী!! শাস্ত্রের বেশিরভাগ কথাই অবশ্য মিথ্যে! শাস্ত্রে বলে সম্মানের বদলে সম্মান, ভালোবাসার বদলে ভালোবাসা, সত্যের বদলে সত্য আর মিথ্যা বোলে তো তুঝে কাউয়া কাটে শালা! কিন্তু হচ্ছে কি? ভালোবাসার বদলে অবহেলা, সত্যের বদলে মিথ্যা আর মিথ্যা বলার অভ্যেস ঠিকঠাক রপ্ত করতে পারলে তুমি জাতির কর্ণধার! তাই নীতিকথা এখন আর খুব একটা কাজে লাগেনা কারোই!
আমরা মোটা চালের ভাত খাই! অনেকদিন আগে একবার আব্বায় কি মনে করে যেনো পাঁচ কেজি মিনিকেট চাল আনলো। সে চালের ভাত খাওয়ার পর আমি মনে মনে ভাবলাম তারাই প্রকৃত সুখে আছে যারা প্রতিবেলায় প্রতিদিন চিকন চালের ভাত খেতে পারে!!
মন্দির মসজিদ কখনোই লড়েনা। লড়ার ক্ষমতা মানুষের কাছে, মসজিদ কিংবা মন্দিরের কাছে নয়। সৃষ্টির শুরু থেকে যতো ভাইরাস এসেছে তার কোনোটার ভ্যাকসিনই মসজিদ কিংবা মন্দির বানায়নি, মানুষে বানিয়েছে। মসজিদ হলো ইবাদতের জায়গা, ভ্যাকসিন বানানোর ল্যাব নয়। এই যে নিচের ছবিতে যে কথাটা লেখা আছে এই কথা সরাসরি নাস্তিকতাকে সাপোর্ট দিয়ে বলা। আপনি যদি স্রষ্টায় বিশ্বাস না করেন তবে আপনার সাথে এই ব্যাপারে তর্ক করা বৃথা তবে আপনি যদি স্রষ্টায় বিশ্বাস করার পরেও লেখাটিকে সমর্থন করেন তবেন একটু সমস্যা আছে। স্রষ্টা কখনো আসমান থেকে সমাধান প্রেরণ করেন না, তিনি শেফা প্রদান করেন কারো উছিলায়। অতীতেও তিনি কারো না কারো উছিলায় সমস্যার সমাধান করছেন, ভবিষ্যতেও করবেন। আর এটা আপনাকে বিশ্বাস করতে হবে কারন আপনি স্রষ্টাকে বিশ্বাস করেন, আপনি জানেন আল্লাহ তায়ালা সর্বশক্তিমান! সমস্ত কিছুর মালিক! মানুষ মসজিদ কিংবা গৃহে এবাদত করে আল্লাহর সন্তুষ্টি অর্জন করে সমস্ত সমস্যা থেকে মুক্ত হবেন। এটাই নিয়ম, এটাই ধর্মের সিস্টেম। অতীতের কোনো ভ্যাকসিনই স্রষ্টা উপর থেকে ফেলেননি, কারো না কারো দ্বারা তা এনে দিয়েছেন মানুষের কাছে৷ মানুষ চেষ্টা করেছে বলেই পেরেছে। বিনা চেষ্টায় নবীজিও মক্কা বিজয় করতে পারেননি। আল্লাহ যখন দুপাশ থেকে পাহাড় চাপা দিয়ে মক্কাবাসীকে ধ্বংস করতে চাইলেন তখনো নবীজি রাজি হননি! চেষ্টা করেছেন, যুদ্ধ করেছেন, রক্ত ঝরিয়ে মক্কা বিজয় করেছেন। গায়েবী ভাবে আল্লাহর বন্ধুও সমাধান পাননি সেখানে আমরা তো কিছুইনা!! আর সবচাইতে বড় কথা,,,যদি বেচে যাও এবারের মতো তবেই কি একেবারে বেচে যাওয়া? যেতে হবেনা স্রষ্টার কাছে? নাকি ভাইরাস ছাড়া অন্যকিছুতে আর মৃত্যু নেই!! নতুন ভাবে বলুন,,, "যদি বেচে যাই এবারের মতো যদি বেচে থাকে সব, জেনে রেখো সব তারই হাতে যেজন মোদের রব"
"মেরে সামনেওয়ালি খিড়কি ম্যায় এক চান্দ কা টুকরা রেহেতি হ্যায়, আফসোস ইয়ে কি ভো হামসে কুচ উখড়া উখড়া রেহেতি হ্যায়" মুভিঃ পাড়োসান! এতিম নায়ক ভোলা! স্বভাবেও যথেষ্ট ভোলাভালা। মামার সাথে থাকতো আগে। ছবি শুরুর কিছুক্ষণের মধ্যে মামার সাথে রাগ করে গিয়ে ওঠে মামীর বাসায় (মামা মামী আলাদা থাকে) মামীর বাসার ঠিক সামনেই বিন্দুর বাসা। বিন্দু হলো এই ছবির নায়িকা! নায়িকাকে ইমপ্রেস করা নিয়েই এগোতে থাকে এই মুভির কাহিনী। যথেষ্ট হাসি এবং ভালোবাসায় ভরা এই মুভির প্রধান আকর্ষন হলো ভোলার গুরু কিশোর কুমারের অভিনয়। আর দ্বিতীয় আকর্ষন হলো মুভির গানগুলো, তৃতীয় আকর্ষন হলো বিন্দুর নাচের শিক্ষক মহাশয়ের অভিনয় আর চতুর্থ আকর্ষন হলো বিন্দুর স্টাইলিশ লুক! অসাধারন একটা মুভি। এক সেকেন্ড ও বোর হওয়ার সুযোগ নেই৷ গানগুলাতে কণ্ঠ দিয়েছে কিশোর কুমার, মান্না দে আর লতা মাঙ্গেশকার! সুতরাং গান গুলো থেকে কান সরানোর ও সুযোগ নেই। মুভির প্রথম গান "ম্যায় চালি ম্যায় চালি আজা পেয়ার কি গালি" শোনার পরই শক্তপোক্ত হয়ে বসবেন পুরো মুভিটি দেখার জন্য।
এরা কেউ অলস সময় কাটাচ্ছে, কেউ স্প্যানিশ ভাষা শিখছে কেউ পুরোনো স্কিলগুলো ঝালিয়ে নিচ্ছে আর কেউ কেউ চলে গেছে গ্রামে! গ্রামে গিয়ে গ্রামবাসীদের কচ্ছে,,, আপনারা সবাই সাবান ঘষুন হাতে!! এরা প্রথম, দেশের গৌরব! এরকম আরো হাজার হাজার প্রথম আছে যারা তাদের সারাটা জীবন পড়ালেখা আর বিসিএস এর প্রস্তুতিতে কাটিয়ে দিয়েছে। সেইসব প্রথমদের যখন কেউ প্রশ্ন করে,, কেন এতো পড়ছো? কিসের জন্য? তাদের সোজাসাপটা উত্তর,,দেশের সেবার জন্য পড়ছি আমরা! কিন্তু দেশের যখন সেবার প্রয়োজন তখন তারা অলস সময় কাটাচ্ছে, আর স্প্যানিশ ভাষা শিখছে! করোনা থামলেই স্পেন যেতে হবে উচ্চশিক্ষার জন্য! প্রতিবছর এদেশে হাজার হাজার ক্যাডার বের হয়। দেশসেবার ব্রত নিয়ে বের হওয়া এসব ক্যাডাররা সারাটা জীবন কাটিয়ে দেয় নিজের সেবা করতে করতে। এদেশ যুদ্ধের পর থেকেই ক্যাডার বানাচ্ছে। লাখ লাখ কোটি কোটি ক্যাডার। বানাচ্ছেনা কোনো গবেষক, যারা কিনা মহামারির সময় একটা আশার কথা শুনাবে। মহামারি এসে চিনিয়ে দিয়ে গেলো এদেশে কি আছে কি নেই! মহামারি বলে দিলো অই লাখ লাখ ক্যাডারের চেয়ে একজন কমদামী এমবিবিএস ডাক্তারের মূল্য হাজারগুন বেশি এদেশে! টাকা ইনকামের জন্য পড়ালেখা!! কদিন বাদে লাখ লাখ টাকা নিয়ে ঘরে বসে থাকবেন, খাবার পাবেন না! এ দেশ একটা ভুলের স্বর্গরাজ্য!!
আমার ফ্রেন্ডলিস্টের কেউ যদি চার নিগ্রো আর কফিনের ভিডিও বা এ সংক্রান্ত কোনো ভিডিও কিংবা ফটো দিয়ে মৃত্যু নিয়ে কোনো প্রকার ট্রল করেন তবে আমি তাকে ব্লক দিবো!! আমি ব্লক দিলে আপনার বিন্দুমাত্র ক্ষতি হবেনা কিন্তু আমার লাভ হবে। একজন মানসিক বিকারগ্রস্ত লোক থেকে ফ্রেন্ডলিস্ট মুক্তি পাবে। যে খাটিয়া কিংবা কফিন নিয়ে ট্রল করতেছেন সেরকম খাটিয়া কিংবা কফিনে আপনার সামনে আপনার মা বাবা, ভাই, বোন প্রিয়তমা স্ত্রীও হয়তো উঠবে। কিংবা তাদের সবার সামনে আপনি উঠবেন। সেদিনের ভয়াবহতা নিয়ে খানিক ভাবা উচিত। মৃত্যু কোনো হাসিঠাট্টার বিষয় না, মৃত্যু ভয়ংকর।
