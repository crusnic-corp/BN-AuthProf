দীর্ঘ ৮ বছর ধরে স্কুলে না গিয়েও নিয়মিত বেতন-ভাতা উত্তোলন করে গেছেন সিরাজগঞ্জের শাহজাদপুরের কৈজুরি ইউনিয়নের কৈজুরি উচ্চ বিদ্যালয় অ্যান্ড কলেজের স্কুল শাখার সহকারী শিক্ষক মো. জাহাঙ্গীর হোসেন। কিভাবে সম্ভব? হ্যা, বাংলাদেশেই কেবল সম্ভব যদি আপনি ক্ষমতাসীন দলের নেতার ভাই হন এবং সেই ভাই যদি একই সাথে স্কুলের পরিচালনা পরিষদের সভাপতি হন। শিক্ষক জাহাঙ্গীর হোসেন রাজধানী ঢাকার মিরপুর-১ নম্বরের শাহআলীবাগ কলওয়ালাপাড়ায় গার্মেন্টস সুতার রঙের কারখানার ব্যবসা করেন। কাগজে-কলমে বিদ্যালয়ের হাজিরা খাতায় হাজিরা ঠিক থাকলেও তিনি গত আট বছরে কোনোদিনই স্কুলে উপস্থিত ছিলেন না। ক্লাস রুটিনেও তার নাম নেই। অথচ এই শিক্ষকের চেহাড়া সুরত আর বেশভূষা দেখেন। একদম পরহেজগার কামেল লোক মনে হবে। প্রতারকরা এমনই হয়। এরা ক্ষমতাকে ব্যবহার করে, এরা ধর্মকে ব্যবহার করে। শিক্ষা কর্মকর্তারা কি জানতো না, এলাকার সাধারণ মানুষরা কি জানতো না? সবাই জানতো কিন্তু কেউ কখনো এর প্রতিবাদ করেনি। অন্যায় সে করতে পেরেছে কারণ সমাজ এখন অন্যায়কে প্রশ্রয় দেয়। আর সমাজ প্রশ্রয় দেয় কারণ সমাজের অধিকাংশ মানুষ এখন সুযোগ পেলেই অন্যায় করে। শিক্ষক জাহাঙ্গীর হোসেন শুধু একা নন। খোঁজ নিলে এইরকম বা তার কাছাকাছি আরো অনেক জাহাঙ্গীর হোসেন পাওয়া যাবে। আমাদের পাবলিক বিশ্ববিদ্যালয়ের এক শিক্ষক ছিলেন। তিনি বছরের পর বছর তাবলীগ জামাতে ঘুরে বেড়িয়েছেন এবং ঠিক মত ক্লাস, গবেষণা ইত্যাদি না করেও বেতন তুলেছেন। এ দেশে শিক্ষা নিয়ে যত বাটপারি বা প্রতারণা হচ্ছে তা কল্পনাতীত। একজন ঠিকাদারের কথা ভাবুন যার ভাই বা বাবা ক্ষমতাসীন দলের কোন নেতা। ধরা যাক সে একটি স্কুল ভবন তৈরির ঠিকাদারি পেয়েছেন। স্কুল ভবনটি কেমন হবে? আর সরকারই বা স্কুল ভবনটি নির্মাণের কেমন আর্কিটেকচারাল ডিজাইন নির্ধারণ করেছে? বাংলাদেশের স্কুল ভবনের আর্কিটেকচারাল ডিজাইন এবং কাজের মান আমি নিশ্চিত পৃথিবীতে একদম তলানির দিকে হবে। এইসবই প্রমান করে আমরা আমাদের পরবর্তী প্রজন্মকে কিভাবে ধ্বংস করে দিচ্ছি।
শিল্পাচার্য তনয় ময়নুল আবেদিনের "জ" গ্যলারিতে বাংলাদেশ ও চিনের গ্রেট শিল্পীদের সাথে একটি সন্ধ্যা...
মাতৃভাষার উপর গবেষণা মুহম্মদ জাফর ইকবাল আমাদের প্রিয় বাংলাভাষাকে প্রযুক্তির ব্যবহারে নিয়ে আসারজন্যে আমাদের অনেক করার আছে। এই কাজগুলো আসলে আমাদেরকেই করতে হবে - অন্য দেশের অন্য মানুষ সে কাজে এগিয়ে আসবে না। যদি কখনো বা এগিয়ে আসে সেটি কিন্তু ভাষার প্রতি ভালোবাসার জন্যে হবে না, অন্য কোনো কারণে হবে। আমি জানি আমাদের দেশের অনেকেই বাংলা ভাষা নিয়ে কাজ করার জন্যে আগ্রহী কিন্তু তার জন্যে যে প্রয়োজনীয় সহায়তা দরকার তার অভাবে বড় ধরণের কোনো কাজ তারা হাতে নিতে পারেন না। আমার বলতে খুব ভালো লাগছে যে বিশ্ববিদ্যালয় মঞ্জুরী কমিশন এবং ওয়ার্ল্ড ব্যাংকের সহায়তায় আমাদের শাহজালাল বিজ্ঞান ও প্রযুক্তি বিশ্ববিদ্যালয়ের কম্পিউটার সায়েন্স অ্যান্ড ইঞ্জিনিয়ারিং বিভাগ একটি প্রজেক্ট পেয়েছে। সেই প্রজেক্টের কল্যাণে আমরা একজন দুইজন নয় - ছয়জন পিএইচ.ডি. গবেষককে বাংলা ভাষার উপর গবেষণার জন্যে নিতে পারব। বাংলা ভাষার নির্দিষ্ট চারটি প্রযুক্তিগত বিষয়ের উপর গবেষণা করে পিএইচ.ডি. ডিগ্রী নেয়ার সময়সীমা তিন বছর। বিষয়গুলো হচ্ছে :.সার্বক্ষণিক ভাবে গবেষণা করা এই গবেষকদের মাসিক ভাতা হবে ৫৫০০০/- টাকা,যে কোনো হিসেবে এটি একটি সম্মানজনক ভাতা! আমি এই ছোট প্রতিবেদনটি লিখছি, আগ্রহী পিএইচ.ডি. প্রার্থীদের দৃষ্টি আকর্ষণ করার জন্যে। আমাদের বিশ্ববিদ্যালয়ের নিয়ম অনুযায়ী পিএইচ.ডি. প্রোগ্রামে যোগ দিতে হলে তাকে কোনো একটি বিশ্ববিদ্যালয়/কলেজের শিক্ষক হতে হবে অথবা মাস্টার্স (থিসিস) সহ গবেষণা পত্র থাকতে হবে, এ ধরণের কিছু বাধ্যবাধকতা আছে। যারা আগ্রহী তারা cse@sust.edu এই ই-মেইলে যোগাযোগ করলে বিস্তারিত জানিয়ে দেয়া যাবে। আমি আগ্রহী গবেষকদের বাংলা ভাষা নিয়ে গবেষণা করার এই সুযোগটি গ্রহণ করার জন্যে আহ্বান করছি। আশা করছি সবার সহযোগিতা নিয়ে আমরা আমাদের প্রিয় মাতৃভাষাকে প্রযুক্তির সাথে সংশ্লিষ্ট করার দায়িত্বটুকু পালন করে কিছু চমৎকার গবেষণা কাজ করতে পারব। সবার জন্যে শুভেচ্ছা। 
কি নরম ! মাটির চেয়ে নরম মুখের জমি । এই অন্ধকারে চোখ বুজে আঙুলের ডগার স্পর্শে  গঙ্গাচরণ বলে দিতে পারে মোহিনীর কপালের কোন জায়গাটা একটু ঢালু ,ধনুকের মতো দুটো ভ্রু কতটা ঘন ,চোখের পাতার আড়ালে যে দুটো দিঘি তা কতটা গভীর ,নাকের পাটায় কাঁপা-কাঁপা ছোট্ট ফুল ,টিপে থাকা দুটো ঠোঁট কতটা রক্তে গোলাপ ,তার চিবুকের পাশে যে ছোট্ট টোল পড়ে ঠোঁট খুললেই –গঙ্গাচরণ যেখানে ক–ফোঁটা চোখের জল স্বচ্ছন্দে রেখে দিতে পারে । এ সবকিছু বুকের মধ্যে জমা হয়ে আছে । চোখ বুজে বলে দেওয়া যায় 
প্রচণ্ড বজ্রপাত সহ এরকম বৃষ্টিপাতে বাচ্চাদের ছাদে গোসল করতে দেবেন না প্লিজ। তারা কিন্তু সবার অগোচরেই বৃষ্টিতে ভিজতে চলে যায়। এ আনন্দ আমরা ছোটবেলায় অনেক করেছি, কিন্তু মৃত্যু তখন পিছুপিছু এত তাড়া করেনি। দুর্ভাগ্য আমাদের বাচ্চাদের। আমাদের মত প্রকৃতিও তাদের অনেক আনন্দ ছিনিয়ে নিয়েছে।
মেস জীবন। ১৯৮৮ সাল। সাহিত্যচর্চা করি। কবি কবি ভাব। হৃদয়ে নজরুল। দেয়ালে ক্যালেন্ডার।
ফুল ফল কাঁচা পাকা মধু মৌমাছি সব এক সঙ্গে আমার বাগানে।এ সবই আল্লাহর ইচ্ছা।
আমি চেয়েছিলাম তোমাকে আমার পাশে আর তুমি ছলনায় চলে গেলে অনেক দুরে😥
সেপ্টেম্বরের শুরুতে দুজন সহকর্মীর পদোন্নতি পেয়ে চলে যাওয়া, আবার অক্টোবরে নতুন দুজন সহকর্মীর যোগদান এ সবই যেন কালের সুতোয় বাধা। সকলেই নিজ নিজ কর্মক্ষেত্রে ভালো থাকুন।
আপনার বংশ মর্যাদা, পোস্ট-পজিশন, অর্থবিত্ত, প্রভাব প্রতিপত্তি, একাডেমিক সার্টিফিকেট তো জাষ্ট সাময়িক ও কিছু কাগজ, আপনার আসল পরিচয় আপনার চিন্তা-চেতনা, ব্যবহার, ও আচরণে। এগুলো পরিশুদ্ধ করুন।
আজকের আহমদ ছফা স্মৃতিবক্তৃতার বিষয় ”বাংলার ইতিহাস প্রসঙ্গে আহমদ ছফা”। বক্তা আজিজুল রাসেল। মূল আলোচক সলিমুল্লাহ খান। অনুষ্ঠানের অপর আলোচক জহিরুল ইসলাম কচি। সঞ্চালক বিধান রিবেরু। প্রচারিত হবে আজ রাত ১০টায়, সলিমুল্লাহ খানের অনুমোদিত এই ফেসবুক পাতা থেকে।
খুব ভালো লাগলো চীনা মেয়েদের কন্ঠে বাংলা কথা শুনে। তাই শেয়ার করলাম।
তারাশঙ্কর বন্দ্যোপাধ্যায়, মানিক বন্দ্যোপাধ্যায়, হাসান আজিজুল হক, আখতারুজ্জামান ইলিয়াস... মিডল ক্লাস শ্রেণি অবস্থান থিকা রেসিস্ট সাহিত্য রচনা কইরা গেছেন, করতেছেন ও করবেন।
ওকালতি বন্ধ প্রায় এক মাসের মতো। এই উছিলায় বেগম সাহেবা গৃহ কর্মে লাগাইয়া দিছে। সেই কাজ দারুণভাবে উপভোগ করছি। ঘর ঝাড়ু, ঘর মোছা, কাপড় ধোয়ার সময় গান গাওয়া যায় আবার ইচ্ছামতো নাচাও যায়। ওকালতিতে কিন্তু এইসব করা যায়না। আমি কিন্তু হেব্বি এনজয় করছি!!
একদিন মিরপুর টু গুলিস্থান রুটের বাসের গায়ে লেখা দেখেছিলাম "আল্লাহ্‌র কসম গেটলক।" আমরা কি বাংলাদেশে ১৪ এপ্রিল থেকে ২০ এপ্রিল "আল্লাহ্‌র কসম লকডাউন" দেখতে যাচ্ছি?
শাওয়াল মাসের ৬টি সিয়াম যদি এখনও কেউ না রেখে থাকেন, অর্ধেক মাস এখনও বাকি, এখনও সুযোগ আছে! বরং ভালো একটা বোনাস সুযোগ আছে যেটা কিনা এতদিন ছিলো না। বাংলাদেশ সময় আগামী ২৬ (বুধ), ২৭ (বৃহ), ২৮ (শুক্র) মে আইয়ামে বীদের সিয়াম। আইয়ামে বীদ, সাপ্তাহিক বৃহস্পতিবার এবং শাওয়ালের সিয়াম সবগুলি একসাথে নিয়াত করলে এই তিন দিনে ৩ প্রকারের সুন্নাহ্‌ সিয়াম একসাথে আদায় হবে ইন্‌শাআল্লাহ্‌। শাওয়ালের সিয়াম একটানা রাখতেই হবে এমন কোনো নির্দেশ নাই। তাহলে বাকি ৩টি সিয়াম চাইলে সোমবার ও বৃহস্পতিবার বাছাই করে রাখতে পারেন। সেই ক্ষেত্রেও একাধিক সুন্নাহ্‌ সিয়ামের সোয়াব পাওয়া যাবে। আশা করি বোনাসটা বুঝতে পেরেছেন। আর রমাদানের সিয়ামের পর শাওয়ালের ৬টি সিয়াম পুরো একটি বছরের সিয়ামের সমতুল্য!
একটা কথা স্পষ্ট করে বলে দিই, মেহেরবানী করে গোয়ালপাড়া দেখাবেন না। যারা সিআরবিতে ইউনাইটেডের হাসপাতাল কাম মেডিক্যাল কলেজ কাল নার্সিং স্কুল কমপ্লেক্স করতে কোন অসুবিধা দেখেন না, তারা সোজা করে বলেন আপনি কেন অসুবিধা দেখেন না। রেলওয়ের প্রেস বিজ্ঞপ্তি বা অন্য যেসব লোকজন কায়দা করে এই বিষয়টি নিয়ে বিভ্রান্তি সৃষ্টি করতে চাইছে, লক্ষ্য করে দেখবেন ওরাও কিন্তু প্রকারান্তরে স্বীকার করছেন যে এইরকম একটা ইট কংক্রিটের কমপ্লেক্স হলে পরিবেশ নষ্ট হবে। এরা কেবল কায়দা করে নাকি সুরে ঘ্যানঘ্যান করছেন যে, না, শিরিষতলায় কিছু হবে না, গাছ কাটা পড়বে না এইসব। ও ভাই, গোয়ালপাড়া বলেন আর জোয়ালপাড়া বলেন, ঐ এলাকায় এতবড় একটা কমপ্লেক্স হলে সিআরবি আর সিআরবি থাকবে না। শোনেন, এইখানে গুজবেরও কিছু নাই, বিভ্রান্তিরও কিছু নাই। এই হাসপাতাল ইত্যাদি মিলিয়ে যে কমপ্লেক্সটা করতে চাচ্ছে, সেটা এখানেই কেন করতে হবে? যে আকৃতির কমপ্লেক্স প্রস্তাব করা হচ্ছে এটা তো একটা মিনি নগর হবে আরকি। এইখানে এই কমপ্লেক্সটা করলে তো এর আশেপাশে পুরো এলাকাটাই একটা জনবহুল ব্যস্ত এলাকায় পরিণত হবে। হাসপাতাল আর মেডিক্যাল কলেজ হয়েই তো এটা থেমে থাকবে না। এইসব প্রতিষ্ঠানে যারা কাজ করবে ওদের সংখ্যা তো কম হবে না। পাঁচ শ শয্যার হাসপাতালে কি সংখ্যক লোকজন কাজ করবে? একশ ছাত্র করে পাঁচ বছরের কোর্সে একই সময়ে ন্যুনতম পাঁচশ ছাত্রছাত্রী থাকবে। নার্সিং স্কুল হবে। রোগীরা আসবে, রোগীদের এটেনডেন্টরা আসবে। এতো লোককে খাওয়ানোর জন্যে রেস্টুরেন্ট লাগবে, পান বিড়ির দোকান হবে, অধুধের দোকান, গাড়ী ঘোড়া- অনুমান করা তো কঠিন কিছু না। ধরেন আপনি আবাসিক এলাকায় একটা কারখানা বসাতে এসেছেন। লোকে বাধা দিতে এসেছে। আপনি বললেন যে না, আমার কারখানা তো আবাসিক এলাকার বাইরে। আপনার কথা হয়তো টেকনিক্যালি সত্যি, হয়তো আপনার কারখানার জায়গাটা আবাসিক এলাকার সীমানার দিয়ো গজ বাইরেই। তাতে কিই বা আসে যায়, কারখানা যখন চালু হবে তার প্রভাবে আমি তো আমার বাসায় থাকতে পারবো না। বায়ু দূষণ হবে, বর্জ্য জমবে, রাস্তার ব্যস্ততা বাড়বে, শব্দ দূষণ হবে এইরকম কতো কি! এইখানেও তো একই কাণ্ড হবে। আপনি বলতে পারেন যে 'উন্নয়ন' করলে তো প্রকৃতির ও পরিবেশের কিছু ক্ষতি হবে। সত্যি কথা। কিন্তু আমাদের তো দায়িত্ব হচ্ছে সেই ক্ষতি যতটা সম্ভব ন্যুনতম মাত্রায় সীমিত রাখা। এই হাসপাতাল, মেডিক্যাল কলেজ ইত্যাদি মিলিয়ে পুরো কমপ্লেক্সটা নগরের উপকণ্ঠে একটু খোলামেলা জায়গায় করলে অসুবিধা কি? তাতে তো আপনাদের এই স্বাস্থ্য কমপ্লেক্সটাও সুন্দর হবে, আপনারা জায়গাও চাইলে বেশী পাবেন, নিজেদের মত করে সুন্দর করে সাজিয়ে গুছিয়ে নিবেন। অসুবিধা কি? নগরের ফুসফুসের মধ্যেই কেন আপনাকে ঢুকতে হবে। এটা তো ভাল কথা নয়। কয়েকজন নগর পরিকল্পনাবিদের পরামর্শ নিয়ে দেখেন না কেন? পরিবেশ বিশেষজ্ঞদের পরামর্শ নেন। দেখেন ওরা আপনাকে কি বলে। বিনয় করে বলি, সিআরবি ধ্বংসের এই প্রকল্পের বিরুদ্ধে আন্দোলন করা চট্টগ্রামের সকল মানুষের দায়িত্ব। নৈতিক দায়িত্ব এবং নাগরিক দায়িত্ব। শুধু চট্টগ্রামবাসীর নয়, দেশের সকল সচেতন নাগরিকেরই দায়িত্ব হচ্ছে চট্টগ্রাম মহানগরের পরিবেশ, ইতিহাস ঐতিহ্য রক্ষায় এগিয়ে আসা। চট্টগ্রামের আন্দোলনরত সকল শিল্পী সাহিত্যিক প্রকৌশলী সংস্কৃতিকর্মী স্থপতি রাজনৈতিক নেতা কর্মীসহ সকল নাগরিকরা, যারা এই সর্বনাশা প্রকল্পের বিরুদ্ধে আন্দোলনে নেমেছেন, আপনাদের সাথে আমি সংহতি জানাই। এই লড়াই আমরা অব্যাহত রাখব যতদিন না বিজয় নিশ্চিত হয়। এটা তো ক্ষমতায় কে থাকবে না কে যাবে সে নিয়ে আন্দোলন নয়, এটা তো একটা নগরের প্রাণ বাঁচানোর আন্দোলন। ঐসব গোয়ালপাড়া জোয়ালপাড়া দেখিয়ে এই লড়াই থামাতে পারবেন না। বৃথা এ প্রচেষ্টা ধীমান।
এক সমীক্ষায় দেখা গেছে সারা বিশ্বে করোনা লকডাউনে শহরগুলোতে অপরাধ কমেছে, কিন্তু বাংলাদেশে স্বাস্থ্যবিভাগে লুটপাট ও অপরাধ বেড়েছে।
তোফায়েল আহমেদ আর গৃহপালিত বিরোধী দলের নেতা কাজী ফিরোজ রশিদ আফসোস করেছেন যে রাজনীতিবিদদের কোনঠাসা করে আমলাদের বেশী গুরুত্ব দেয়া হচ্ছে। এই বক্তব্যটা ইন্টারেস্টিং দুই কারণে। প্রথম কারণ হচ্ছে, এই বক্তব্য নোক্তা দিয়ে রেখে এই দুইজন পোষ্ট হাসিনা সিচুয়েশন যদি কখনো তৈরি হয় তবে রাজনীতিবিদ হিসেবে আবির্ভূত হওয়ার খায়েশ জানিয়ে রাখলেন। উনারা এখন গাছের খাইতেছেন তখন তলারটা যেন কুড়ানো যায় সেই ব্যবস্থা করে রাখলেন। দ্বিতীয় যেই কারণে এটা ইন্টারেস্টিং তা হচ্ছে, উনারা এখনো মনে করেন উনারা রাজনীতিবিদ আছেন। কিন্তু প্রকৃত অর্থে, উনারা শেখ হাসিনার দয়ায় আর প্রশাসনের সক্রিয়তায় নৈশ ভোটে নির্বাচিত সঙসদ। বাংলাদেশের রাজনীতি আর ইনস্টিটিউট হিসেবে রাষ্ট্র ওইদিনই ধ্বংস হয়ে গেছে। উনাদের চাইতে থানার ওসির গুরুত্ব শেখ হাসিনার কাছে বেশীই হবে। মশিয়্যে তোফায়েল ও মশিয়্যে কাজী ফিরোজ রশীদ যা খাইছেন খাইয়া লন। পোষ্ট হাসিনা সিচুয়েশনে আপনাদের কোন বেইল নাই। একটা জায়গা আপনাদের জন্য নির্ধারিত আছে তা হচ্ছে আস্তাকুড় যাকে সোজা বাংলায় বলে ভাগাড়। আপনাদের মতো লোভী, অপদার্থ, মেরুদণ্ডহীন সো কল্ড পলিটিক্যাল এলিমেন্টদের বাংলাদেশের সেই সময়ে দরকার হবেনা। ইন ফ্যাক্ট সেই ভবিষ্যতের বাংলাদেশ গড়ার কোন যোগ্যতা আপনাদের নাই।
সারাদিন শুধু কাজ করলেই চলে বলো? 😏😏 একটু আধটু মজা যদি জীবনে না থাকে, জীবন তো একদম যাচ্ছে তাই ধরনের পানসে হয়ে যাচ্ছে 😆😆
রাশেদ খান মেনন সাহেব "গণশক্তি" পত্রিকার ১৯৬৮-১৯৬৯ সালের একটি সংখ্যারও কোনো কপি দেখাতে পারলে আমি ওর দলের অফিসে পরিচ্ছন্নতা কর্মী হিসেবে যোগ দেবো। যদি না পারেন, তাহলে কি উনি আমাদের বিশ্ববিদ্যালয়ের পরিচ্ছন্নতা কর্মী হিসেবে যোগ দেবেন?
জীবন হয়তো অকারণ এই অজান শহর, সীমানার ওপাড়ের ভোর পকেট ভর্তি শূন্যতা হয়ত এই সবই বেঁচে থাকার ব্যাকরণ।
লিখালিখির অভ্যাস ছিল বলে নারীদের ইমোশন নিয়ে আগ্রহ ছিল, শরৎ বাবুর মতো অতটা বুঝাবুঝি না থাকলেও এ বিষয়ে সুনামও নেহাৎ কম ছিলোনা ۔ কিন্তু জগতের একটি বিষয় এখনো সুরাহা করতে পারিনি ۔ মেয়েরা কেন নিজের পায়ের ছবি তুলে এবং ফেইসবুকে আপলোডায় ! কেউ আবার দয়া করে মনে করবেননা যে জগৎকে ওরা লাত্থি দেখায় , এটা দ্রোহ না , শিল্প ۔ কিন্তু শিল্পের পেছনের মনস্তাত্মিক একটা কারণ তো থাকবে !
কাল ভোর থেকে সারাদেশ এক সপ্তাহের জন্য সর্বাত্মক লকডাউন। সরকারি বেসরকারি অফিস আদালত বন্ধ থাকবে। অভ্যন্তরীণ বিমানসহ সব গণপরিবহন এবং প্রাইভেট কার চলাচল করবে না। অকারণে কেউ ঘর থেকে বের হলে শাস্তি। পুলিশ বিজিবি ছাড়াও মাঠে থাকবে সেনাবাহিনী। তবে খোলা থাকবে গার্মেন্টসহ শিল্প কল- কারখানা।
আজকাল লোকে পড়ে কম। একটা আর্টিকেল একটু বড় হলেই পড়ে না, অথচ ভিডিওগুলো দেখেন হাজার হাজার লোক দেখে। আমার ভিডিও দেখার অভ্যাস নাই, একটা ভাল লেখা দেন পড়বো। চাছাছোলা সমালোচনাও করবো। এই পড়ার অভ্যাস চলতেছে সেই আমল থেকে, লেখাপড়া শুরু করিনাই, বড়ভাইর বই নিয়ে বসে যেতাম। প্রমানসহ রাখলাম।
বহুদিন পর কবরস্থানের সামনে দাঁড়ালাম।কবরের কাছে গেলেই মনে হয় আমি আলবেয়ার কাম্যুর দি আউটসাইডারের সেই চরিত্র।মাসরো..
সত্যি বলতে কি আমি নিজেও এতোদিন জানতাম বাসচালকই দায়ী... বাসচালক জামিরের অকালমৃত্যু ও বিনা দোষে সাজার জন্য আমার নিজেরও দায় আছে..
বিজয়সিং দীঘি, মহিপাল। পাড় বাঁধাই করা আছে। ঘোরার পরিবেশ নিরাপদ ও সুন্দর। জেলা প্রশাসন অনেক পরিবর্তন করেছে। কর্তৃপক্ষকে ধন্যবাদ! 
ড. দিপু মনির সাংবাদিক সম্মেলন দেখলাম। ঠিক যেমন ভেবেছি। বিশ্ববিদ্যালয়ে ক্লাস, পরিক্ষা ইত্যাদির ব্যাপারে কোন সুস্পষ্ট বক্তব্য ছিল না। এর আগে বলা হয়েছিল ২৪শে মে ২০২১ তারিখে বিশ্ববিদ্যালয়ে ক্লাস শুরু হবে। হল খুলে দেওয়া হবে ১৭ই মে (যতদুর মনে পড়ে)। এটাও বলা হয়েছিল বন্ধের সময় হলগুলো সংস্কার করা হবে। আগের সিদ্ধান্ত বাস্তবায়ন করা যায় নি। বাস্তবায়ন করা যায় নি, কিন্তু কিছু কি করার ছিল না? কোন একটি হলে, কোন ধরনের সংস্কার কি হয়েছে? কারো জানা থাকলে জানাবেন। বলা হতে পারে, প্রায় পুরোটা সময় জুড়ে লক-ডাউন ছিল। সত্যি? এই লক-ডাউনের সময় রাজশাহী বিশ্ববিদ্যালয়ে পুকুর কাটা কি বন্ধ ছিল? অথবা পুকুরের মাটি লোপাট? বিশ্ববিদ্যালয়ে অনেক কিছুই এই লক-ডাউনের মধ্যে চলেছে। কেলেংকারী কিছু কম হয় নি। শুধু অবহেলিত হচ্ছে ছাত্র, শিক্ষা আর গবেষণা। একজন শিক্ষক হিসেবে কথা আর কাজে মিল দেখতে চাই। আমার সন্দেহটা আন্তরিকতা আর সদিচ্ছা নিয়ে। কাজের কাজ তো কিছু দেখতে পাচ্ছি না।
এ রকম পরিস্থিতিতে যা দরকার, তা হচ্ছে একটি জরুরি পরিকল্পনা। স্বাস্থ্য, অর্থনীতি, দরিদ্র মানুষের জীবিকা এবং শিক্ষা—এই চার খাতকে সামনে রেখে সুস্পষ্ট পদক্ষেপ চিহ্নিত করা এখন অবশ্যকরণীয় কাজ। এর কেন্দ্রবিন্দুতে থাকবে টিকা দেওয়ার পরিকল্পনা—কবে নাগাদ কত টিকা পাওয়া যাবে, কবে নাগাদ কীভাবে কতজনকে টিকা দেওয়া যাবে, সে বিষয়ে স্বচ্ছ পরিকল্পনা। এই পরিকল্পনার মেয়াদ ৯ মাস হবে না ৬ মাস হবে, সেটা নির্ধারিত হবে টিকা পাওয়া ও দেওয়ার ভিত্তিতে।
গুরু শিষ্যঃ শুদ্ধ ভাবনা গুরু তার শিষ্যদের বললেন, সব সময় তোমরা নিজেকে শুদ্ধ ভাবনায় নিয়োজিত রাখবে। গুরুর কাছে শিষ্যরা জানতে চাইল, আমাদেরকে বলুন শুদ্ধ ভাবনা কি! গুরু বললেন, কারোর কোন বাজে দিক তোমার চোখে পড়লে তুমি তা নিয়ে কখনোই ভাববে না, আর কারো সম্পর্কে খারাপ কিছু অনুমান করবে না! 
গরুটা হইতেছে বাংলাদেশের কিছু মিডিয়া। লোকটা হচ্ছে বড় ব্যাবসা প্রতিষ্ঠানগুলা যারা ওই মিডিয়গুলাকে বিজ্ঞাপন দেয়।
কোরবানি মানে গরুর দাম কত! মাংস কতো কেজি হবে। জিতলাম না ঠকলাম! আমি কোরবানির বিরুদ্ধে না তবে এক দিনে লক্ষ্ লক্ষ্ পশুর বলিদান কে উপভোগ ও করিনা। কোরবানির আগের রাতে পশুগুলোর কাছে গিয়েছেন কখনো? সারারাত কাদতে দেখেছি আমি। ওরা বোবা প্রাণী কিছু বলতে পারেনা কিন্তু সব বুঝে। নিজের সন্তানের জিবনের বিনিময়ে এই কোরবানি। নিরীহ বোবা প্রাণী গুলোর উপর একটু সদয় হোন। কোরবানির তাতপর্য জানুন। 
ছাতিম ফুলের গন্ধ নিয়ে ষষ্টীর সকাল৷ যে সে ষষ্টীতো নয়!এযে দুগ্গা ষষ্টী৷আমগাছের নেমে আসা ডালের ছায়া মাথায় নিয়ে সাদা শাড়িটা গায়ে বিছিয়ে নিতেন মা৷ তাঁর পাড়াতুতো বোন ইতুর মা,মনার মা ,শিখার মা,কল্পনার মা— সবাই আমাদের কাকীমা৷ এসে বসতেন আমাদের ছাদহীন ভাঙা মন্দিরের বারান্দায়৷ ছাতিমের গন্ধে বাতাস শুদ্ধ হয়ে যেত৷উঠানের শিউলি তলা থেকে কেউ একজন আনতেন সবুজ দুর্বাদল৷ ব্রতকথায় যা অতি সাধারণ অথচ অন্যতম মাঙ্গলিক৷ সামনের কাঁসার ছোট্ট একটি থালায় বাতাসা বা চিনি৷ দিনের বেলাতে জ্বালানো প্রদীপের অনুজ্জ্বল আলোয় মা তাঁর কালো চশমার সামনে খুলে ধরতেন "মেয়েদের ব্রতকথা৷"গুনগুন সুরের ওঠা নামায় শরতের রোদও চুপ হয়ে যেত কথক আর শ্রোতাদের আঁচলে৷আমরা ওম নিতে তাঁদের কোলে আরো একটু ঘন হয়ে বসতাম৷ তেমনি যে নিয়ম এ ব্রতে৷ সন্তানকে কাছে নিয়ে পড়তে হবে,শুনতে হবে৷ "ব্রাক্ষ্মণ তখন এক দোকান থেকে আর এক দোকানে ধূলামুঠি শাটিকা খূঁজতে লাগলেন৷ কোনো বিপনি থেকে কেউ তাঁকে এমন অদ্ভূত শাড়ি দেখাতে পারল না৷ যখন তিনি শেষ দোকানে গেলেন,তখন এক বৃদ্ধ দোকানি তাঁর কাছে জানতে চাইল "ঠাকুর গোঁসাই!এমন কাপড় কার জন্যে নেবেন?"" মেয়েদের ব্রতকথা"র গল্প এগিয়ে চলে৷ ব্রাক্ষ্মণের পুত্রবঁধূটি সন্তানহীনা৷ মনের দুঃখে একাই ঘুরে বেড়ায়৷নীরবে ঘরকন্যার কাজ শেষে বসে থাকে বরই গাছের নিচে ৷কথার কাঁটার থেকে বরই কাঁটা সহনীয় তার কাছে৷ নিজের জন্যে কখনও কিছুটি চায়না৷শ্বশুর মশাই পূজার বাজার করতে যাবার সময় সবার কাছে পছন্দের কথা জানতে চেয়েছেন৷ মৃদুভাষী বৌমা,নতনেত্রে জানিয়েছে একখানা ধূলামুঠি শাড়ি তার পছন্দের,যদি পাওয়া যায়৷দোকানদারকে এত কথা না বলে ব্রাক্ষ্মণ সংক্ষেপে জানান "বৌমার জন্যে৷" দোকানি আবার হেসে বলেন," ঠাকুর মশাই ও শাড়িতো দোকানে পাবেন না৷সন্তান যখন মাটিতে খেলা শেষে হাতভরা ধূলা মায়ের কাপড়ে মুছে দেয়,সেই শাড়িকে বলে ধূলামুঠি শাড়ি৷ আপনার বৌমা দুর্গাষষ্টীতে মায়ের ব্রত করুক৷তাহলে সে মা ভবানীর দয়ায় অমন কাপড়ের শখ মেটাতে পারবে৷" বৃদ্ধের কথা ব্রাক্ষ্মণ বাড়িতে এসে জানান৷বঁধূটি মনপ্রাণ দিয়ে ব্রত শুরু করে এবং সে সন্তানের জননী হয়৷সন্তানটি একদিন মায়ের লাল পাড়ের সাদা শাড়িতে মুঠোর ধুলো মুছে দেয়৷ব্রাক্ষ্মণের বৌমার "ধূলামুঠি শাড়ি" পরার শখ মেটে৷সেই থেকে আস্তে আস্তে দূর্গাষষ্টীর প্রচলন৷ধূপের ধোঁয়া,দীপের আলো,শাঁখে আর উলু ধ্বনিতে শেষ হয় ব্রতকথা৷ বড়ই সরল কাহিনি-সহজ কথায়৷ চোখবূঁজে,মাথা নত করে এরপর প্রার্থনা ঈশ্বরের কাছে,মঙ্গলময়ের কাছে৷ "মা!তুমি সবাইকে ভাল রাখ৷সবার দুঃখ দূর করো৷সবাইকে নীরোগ রাখ৷" সময় পাল্টে যায়,প্রেক্ষাপটও৷ কিছু চরিত্র একই থেকে যায়৷ আজকের সকালের এই " দুগ্গাষষ্টী"রদিনে আমিও ব্রতকথা পড়ি৷মনে আসে মা_কাকীমাদের ,আরও কত প্রিয় মুখ৷ প্রার্থনা করি,"মা!তুমি সবাইকে ভাল রাখ৷সবার দুঃখ দূর করো৷সবাইকে নীরোগ রাখ" ঘর ছাড়িয়ে বাইরে, পরিচিত যারা,তাঁদের জন্যেও ঈশ্বরের কাছে এই প্রার্থনায় ধর্মীয় অনুষ্ঠান সার্বজনীন হয়ে ওঠে৷সেখানে " ধর্ম সবার,উৎসব যার যার, নাকি উৎসব সবার, ধর্ম যার যার "—এমন প্রসঙ্গ অবান্তর হয়ে ওঠে৷উৎসবের দিনে প্রত্যেকেই ভালো থাকুক, আনন্দে থাকুক এমনই প্রার্থনা করছি৷ 
কারো সাথে কথা বলতে ভালো লাগতেছে না, কিছু করতেও ইচ্ছে করতেছে না। চুপচাপ কোথাও ঘাপটি মাইরা বইসা থাকতে মন চায়। যেমনে ছোটোবেলায় ঝুম বৃষ্টির মধ্যে আমরা এমপি হোস্টেলের ভিতর বইসা থাকতাম! লাল সিরামিক ইটের প্যাসেজ পার হয়ে টেরেসের কোনায় একটা উঁচু পাটাতন। ঐটার উপর বসে বৃষ্টি দেখতাম। একটা জলময় দিনে বাইরে ভেসে যায় ফুটবল মাঠ, রবিন আর তানভীরদের গাড়ি। এই শহরে এখনও কি তেমন বৃষ্টি হয়?
পাপ বোধ নিয়ে কোনো কাজ করা উচিত নয়। কেউ যদি মনে করেন গান গাওয়া, অভিনয় করা, নৃত্যশিল্পী হওয়া পাপ তবে সে কাজ তাদের কখনোই করা উচিত নয়।এসবে জীবীকা নির্বাহ করে বিশাল ধন সম্পত্তির মালিক হয়ে পরে ধর্মীয় লেবাস ধারণ করেন এবং সেসব কাজ থেকে নিজেকে বিরত রাখেন। তাহলে তাদের পেছনের জীবনের অর্জিত সকল ধন সম্পত্তির ভাগিদার থেকে নিজেকে মুক্ত করে নেয়া উচিত বলে মনে করি।

[ এই লেখাটা MBA পড়ুয়াদের অবশ্যপাঠ্য, বিশেষত যাদের মার্কেটিং মেজর আছে এবং যারা পোর্টারের ভ্যালু চেইন কনসেপ্ট বুঝতে চেষ্টা করছেন। হা হা হা।] _____________________________________________ বাজারে সুখ নেই, নেই। কেননা, সুখের বাজার নেই। সুখ জরুর মেহেঙ্গা পড়েগা! বাজারে দুঃখ ভাল বিকোয় দুঃখের ভ্যালু চেইন নিয়ে আজকাল মস্ত সব কাজ দেখছি ভাবছি ভাবছি, তাই ভাবছি আমিও দুঃখ ব্যবসায়ী হবো। দুখের সাসটেইনেবল সাপ্লাইয়ে জোর দিচ্ছি,করছি নতুন ক্যাচাল। লাগাচ্ছি গিট্টু, একে তাকে দিচ্ছি প্যাড়া। লাগিয়ে জ্যাম, ত্যক্ত করছি সারাবেলা। খাইয়ে ভেজাল খুঁজি নিরাপদ খাদ্য, অন্যের শেষকৃত্যে বাজুক বাদ্য। শালবনে দিচ্ছি ঝাটা কপোতাক্ষে দিচ্ছি পাটা। নদীতে নাই জল চোক্ষে জলের কল। সকলের উঠোনে দুঃখ বোঝাই নৌকা ভাসে। জলে ডুবে তুলি দুঃখ, যেন মুক্তো চোখের জলে দুঃখ, জীবন দুঃখময়। সেই সব দুঃখ অগণন এনে ছক করে করি বিপণন। দুঃখ'কে মুড়িয়ে 'দারিদ্র্য' নামে করি ব্রান্ডিং ম্যাগাজিনে ছাপাই বিবসনার কান্না, করি মেন্ডিং! আহ আবার নুডিটি! কেন? অইটাই চিরকালীন মার্কেটিং স্ট্রাটেজি ভাই! দুখেরও খানিকটা সেক্স আ্যপিল থাকা চাই। [ভ্যালু চেইন]
আমাদের ভালোবাসার দিন / আমিনুল ইসলাম যখন কুঁড়িরা শুকিয়ে জীর্ণশিশু বিলের কবিতা চৌচির অক্ষরা বৃষ্টিস্নাত দখিনা মৌসুমী হাওয়া তখন মধুর প্রণয়ের হরকরা। যখন জলের যৌবন থই থই জলদে জলদে জীবন গুঞ্জরিত তখন নিবিড় খোয়াবের বীজতলা নবান্নমুখি হাসিতে মুঞ্জরিত। শুভ্রমেঘের পালকে যখন আঁকা ব্যাকুল প্রাণের বেদনার জলছবি ঢোলকবিহীন হৃদয়বেদীতে তখন আমরা দুজন যুগল-প্রাণের ছবি। যখন শস্যে উদ্ভাসিত ভূমি ইঁদুর ব্যস্ত ভূগর্ভস্থ গোলায় ভালোবাসাঘন নবান্ন উৎসবে আমরা তখন হিল্লোলিত দোলায়। যখন হিমের কয়েদি রোদেশ্বর বুলবুলি খোঁজে নীড়গরমের হাওয়া ভাপাপিঠার গন্ধে-তাপে তখন ভালোবাসিবার প্রাঙ্গণটুক ছাওয়া। যখন কোকিল প্রত্যাগত ঘরে নতুন শাড়িতে পর্ণমোচীকে চেনা আমরা তখন প্রণয়ের গুলবাগে ফোটাই শিমুল পলাশ হাস্নাহেনা। আমরা পেয়েছি হৃদয়-জলের নদী কেউ বা সে-জলে ভরে স্বপ্নের ঘট কারো বা কণ্ঠে উত্তাল ভাটিয়ালি কেউ বা উদাস মাথায় জমিয়ে জট। ভাওয়াইয়া বাজে নক্সীকাঁথার মাঠে সমবেত গানে বটমূলও সুরময়ী মেহেদিচালিত হাতজড়ানো হাতে বকুলতলায় আমরা মৃত্যুঞ্জয়ী। ঝঞ্ঝার মুখেও আমাদের ভার্সিটি সকালে বিকালে প্রণয়ের পাঠশালা টিএসসি আজ প্রণয়ের সংসদ কোরামহীনতা যেথায় রচে না তালা। যখন ছড়ায় লুটের সূক্ষèজাল আইএমএফ বা ধূর্ত বিশ¡ব্যাংক অথবা তৃতীয়বিশে¡র রাস্তায় গর্জে ওঠে সর্বগ্রাসীর ট্যাংক; তখনো আমরা হাতে রেখে আর হাত বজ্রশপথ করে যাই নবায়ন মুগ্ধ ঠোঁটে ভিড়ে যায় শুধু ঠোঁট পতাকায় চোখ বন্ধুত্বপরায়ণ। আমাদের রাত আমাদের যত দিন নয় তো কেবলি সময়ের সিলেবাস প্রতিটি সেকেন্ড মিনিট অথবা ক্ষণ উষ্ণ করিছে প্রেম-প্রণয়ের শ¡াস। আমাদের নেই পেট্রিয়টের গোলা বি-ফিফটি-টু লাগবে না কোনোকাজে অধরে অধরে আমরা রচিলে মিনার টুইন টাওয়ারও নুয়ে আসে ঘনলাজে। আমরা মানি না ভালোবাসাহীন দিন আমরা মানি না ভালোবাসাহীন রাত বসন্ত অথবা সিডর ঘূর্ণিঝড়ে প্রেমের বাঁধনে আমরা বেঁধেছি হাত।
করোনাভাইরাস সংক্রান্ত তথ্য, এর প্রতিরোধে গৃহীত কার্যক্রম ও ব্যবস্থা জানানোসহ মানুষের দুর্ভোগ লাঘবে তথ্য প্রদান করতে দর্শকের অংশগ্রহণে বিটিভির সরাসরি অনুষ্ঠান ‘এই সময়’। প্রচারিত হচ্ছে প্রতিদিন সন্ধ্যা ৭ টায় বিটিভি ও বিটিভি ওয়ার্ল্ড এ। এছাড়া প্রতিদিন দুপুর ২ টার খবরের পর বিটিভি ও বিটিভি ওয়ার্ল্ড এ প্রতিদিন প্রচারিত হচ্ছে দর্শকের অংশগ্রহণে আর একটি সরাসরি অনুষ্ঠান ‘স্বাস্থ্য জিজ্ঞাসা’। এ অনুষ্ঠানে করোনা প্রতিরোধ এবং চিকিৎসা সংক্রান্ত বিভিন্ন প্রশ্নের উত্তরসহ স্বাস্থ্য বিষয়ক বিভিন্ন প্রশ্নের উত্তর দিচ্ছেন বিশেষজ্ঞ চিকিৎসকরা।
এক বছর আগের স্মৃতি।" চট্টগ্রামের সর্বস্তরের শিল্পীবৃন্দ" ফেসবুক গ্রুপের আহবানে সেদিনের অসহায় শিল্পীদের পাশে দাঁড়ানো প্রিয়  শিল্পী ভাইবোনদের প্রতি অশেষ শ্রদ্ধা, শুভেচ্ছা ও ভালোবাসা নিবেদন করছি।
.....হৃদয় বিদারক পরিস্থিতি নিয়ে সারাদিন কেটে গেল! অতি প্রিয়জন বরেণ্য সঙ্গীত ব্যক্তিত্ব ফরিদ ভাই অনন্ত যাত্রায় গমন করেছেন মেনে নিতে কষ্ট হচ্ছে। ইন্না লিল্লাহি ওয়া ইন্না লিল্লাহি রাজিউন। অনুভূতি প্রকাশের কোন ভাষা খুঁজে পাচ্ছি না! তাঁর বিদেহী আত্মার মাগফিরাত কামনা করছি। শোক সন্তপ্ত পরিবারের প্রতি গভীর সমবেদনা জানাই। ফরিদ ভাই এর সাথে অল্প কিছু কাজের অংশীদার হলেও অনেক গভীর সম্পর্ক ছিল আমার।
এরশাদ : স্বৈরাচারের পতন ও পুনউত্থান :::::::::::::::: কারো মৃত্যু কামনা বা মৃত্যু নিয়ে কৌতুক অবশ্যই একটি গর্হিত কাজ। কিন্তু মৃত্যু পথযাত্রী একজন নায়ক ও খলনায়ককে একই দৃষ্টিতে দেখাও খুব উন্নত কাজ নয়। তাতে সত্যিকারের নায়ককে অপমান করা হয়। আমরা যদি একটু স্মরণ করার চেষ্টা করি, ৯০ এর গন অভ্যুত্থানের সময় আমরা এরশাদের মৃত্যু কামনা করি নাই, কিন্তু নুর হোসেন,ডঃ মিলন,মায়েজুদ্দিন, বসুনিয়া, শাহজান সিরাজ, দীপালী, কাঞ্চন সহ ( এরশাদ বিরোধী আন্দোলনের সকল শহীদের নাম লিখতে গেলে লিখে শেষ করা কষ্টকর ) সকল শহীদদের হত্যাকারী হিসেবে তার মৃত্যুদন্ড অবশ্যই কামনা করেছিলাম। সে যাতে বিচার ছাড়া দেশ ছেড়ে পালিয়ে যেতে না পারে সেজন্য আমরা এয়ারপোর্ট ঘেরাও করেছিলাম। ৬০ এর দশক ব্যাপী আন্দোলন, ৬৯ এর গন অভ্যুত্থান, ৭০ এ বঙ্গবন্ধুর নেতৃত্বে নির্বাচনে জয়লাভের ভিতর দিয়ে ৭১ এর মুক্তিযুদ্ধ বাংলাদেশকে স্বাধীন দেশের মর্যাদা দিয়েছে। বাঙালি জাতির জন্য এটা সর্বোচ্চ অর্জন। তাই বাঙালি জাতির জন্য মুক্তিযুদ্ধের সাথে অন্য কোন আন্দোলনের তুলনা করা মানে এই মহান অর্জনকে অসম্মান করা। কিন্তু এ অর্জনের পাশাপাশি অন্যান্য লড়াই যুদ্ধকে খাট করে দেখার সুযোগ নেই। বৃটিশ বিরোধী আন্দোলন, পাকিস্তান সৃষ্টির পর পরই মুসলিম লীগের মোহ ভংগ করে আওয়ামী মুসলিম লীগ গঠন (যার অন্যতম উদ্যোক্তা বঙ্গবন্ধু), ৫৪ এর যুক্তফ্রন্টের নির্বাচনসহ অনেক আন্দোলন সংগ্রামের ভিতর দিয়েই স্বাধীনতা অর্জন। কিন্তু স্বাধীনতার মাত্র সাড়ে তিন বছরের মাথায় বাংলাদেশ বেতারের পরিবর্তে রেডিও বাংলাদেশে মোস্তাক চক্রের ঘোষণার মাধ্যমে বাংলাদেশকে পুনরায় নব্য পাকিস্তান বানানো হয়। স্বাধীনতা বিরোধী জামাত - মুসলিম লীগ, রাজাকার-আল বদর-আল সামস সমাজে পুনঃ প্রতিষ্ঠিত হয় এবং সমাজে মাস্তানীসহ স্থানীয় সরকার থেকে শুরু করে জাতীয় পর্যায়ে দাপটের সাথে নেতৃত্বে আসীন থাকে। ৮০ এর দশকে এরশাদ বিরোধী আন্দোলন শুরু হলেও ঐ আন্দোলনের মধ্যে নিহিত ছিল স্বাধীনতা বিরোধী ঐ চক্রের বিরুদ্ধে আন্দোলন। তাই তো ঐ আন্দোলনের মূল শক্তি ছাত্র সমাজ বাম ছাত্র সংগঠন ও ছাত্রলীগ মিলে ছাত্র সংগ্রাম পরিষদ গঠন করে। এরশাদ বিএনপির নিকট হতে ক্ষমতা দখল করায় বিএনপি ক্ষমতা পুনরুদ্ধারের জন্য এরশাদ বিরোধী আন্দোলনে অংশগ্রহণ করে, যেখানে ছাত্রদলই মূল ভূমিকা পালন করে। এরশাদ বিরোধী আন্দোলনের ছাত্র সমাজ ৮০ এর দশকের মাঝামাঝি এসে মৌলবাদ ( জামাত শিবির সহ স্বাধীনতা বিরোধী গোষ্ঠী ) এর বিরুদ্ধে দুর্বার আন্দোলন গড়ে তোলে এবং জামাত শিবির ও স্বৈরাচার বিরোধী আন্দোলন একাকার হয়ে যায়। স্বৈরাচারেরর সাথে সাথে জামাত শিবির বিরোধী আন্দোলন এমন পর্যায়ে পৌছায় যে, বিএনপি জামাতের সাথে সম্পর্ক রাখলেও তার ছাত্র সংগঠন ছাত্রদল শিক্ষাঙ্গনে শিবির বিরোধী আন্দোলন করতে বাধ্য হয়। যার জন্য স্বৈরাচার বিরোধী আন্দোলনে শেষ দিকে ছাত্রদলকে নিয়ে সর্বদলীয় ছাত্র ঐক্য গঠন করা সম্ভব হয়েছিল। ৯০ এর গন অভ্যুত্থানের পর বিএনপি ক্ষমতায় আসায় জামাত শিবির মৌলবাদ রক্ষা পায়। কিন্তু ৯০ গন অভ্যুত্থানের লড়াকু সৈনিকরা বসে থাকে নাই। শুরু হয়ে যায় শহীদ জননী জাহানারা ইমামের নেতৃত্বে ঘাতক দালাল নির্মূল কমিটির মাধ্যমে জামাত শিবির রাজাকার আলবদর বিরোধী আন্দোলন,যার অগ্রভাগে ছিল সেই সৈনিকেরা। ঐ আন্দোলন মুক্তিযুদ্ধে জামাতের অপকর্ম তুলে ধরে আপামর জনসাধারণের মধ্যে তাদের বিরুদ্ধে ঘৃনার সৃষ্টি করে। কিন্তু ক্ষমতার দ্বন্দ্বে লিপ্ত হয়ে আওয়ামী লীগ ও বিএনপির কাছে ধীরে ধীরে তাদের গ্রহণযোগ্যতা বাড়ে। সর্বশেষ বিএনপি জামাতকে সাথে নিয়ে সরকার গঠন করে ও যুদ্ধাপরাধী নিজামী - মুজাহিদের গাড়িতে স্বাধীন বাংলাদেশের পতাকা তুলে দেয় এবং আওয়ামী লীগও স্বৈরাচারকে সাথে নিয়ে সরকার গঠন করে,পতিত এরশাদকে বিশেষ দূত ও বিরোধী দলীয় নেতা হিসেবে রাজনীতিতে প্রতিষ্ঠিত করেছে। কিন্তু মনে রাখতে হবে, ৫৪ এর যুক্তফ্রন্ট নির্বাচন, ৬৬ এর ৬ দফা, ৬৯ এর গন অভ্যুত্থান, ৭০ এর নির্বাচনে জয়লাভ যেমন স্বাধীনতার পথকে সুগম করেছে।তেমনি ৯০ এর গন অভ্যুত্থান না হলে ৭৫ পরবর্তী পাকিস্তান পন্থী সরাসরি আর্মি শাসন অথবা আর্মি ব্যাক্ট শাসন পাকিস্তানের মত এদেশে গেড়ে বসতো এবং তাদের ছত্রছায়ায় জামাত শিবির মৌলবাদ এদেশে দাপটের সাথে চলতো। ৮০ দশকের এরশাদ স্বৈরাচার বিরোধী আন্দোলনের ফসল ৯০ এর গন অভ্যুত্থান মানুষের ভোটের অধিকার নিশ্চিত হয়েছে। তার মাধ্যমে বিএনপি ক্ষমতায় এসে জামাতের গাড়িতে পতাকা তুললেও আওয়ামী লীগ ক্ষমতায় এসে যুদ্ধাপরাধীদের বিচার করতে পেরেছে, মুক্তিযুদ্ধের স্বপক্ষের সরকার প্রতিষ্ঠা করতে পেরেছে। কিন্তু যে এরশাদের বিরুদ্ধে আন্দোলনের মাধ্যমে আজকের মুক্তিযুদ্ধের স্বপক্ষের সরকার প্রতিষ্ঠা করা সম্ভব হয়েছে সেই সরকারের অংশীদার সেই এরশাদ।এই এরশাদ আবার মুক্তিযুদ্ধের সময় স্বাধীনতা আন্দোলনের পক্ষের সামরিক বাহিনীর সদস্যদের বিচার করে সাজাও দিয়েছে। তাই আজকের এরশাদের এই পুনরুত্থান আমাদের জাতিকে একদিন লজ্জা দিবে, যেমন এখন লজ্জা দিচ্ছে এরশাদ বিরোধী আন্দোলনে জামাতকে যুগপৎ আন্দোলনের সুযোগ দেয়া, জামাতের সাথে বিভিন্ন সামাজিক অনুষ্ঠানে যোগ দেয়া এবং সংসদীয় রাজনীতির বাধ্যবাধকতার কারনে কারণে জামাতের সাথে শুভেচ্ছা বিনিময়সহ বিভিন্ন সভা করার জন্য।
তেঁতুলিয়া ডাক বাংলোর সামনে মহানন্দা নদীর পাড় থেকে দেখা কাঞ্চনজঙ্ঘা। সত্যি বলছি এটা কাঞ্চনজঙ্ঘা, মেঘ না। প্রায় তেত্রিশ কিলোমিটার দূরের কাঞ্চনজঙ্ঘার চূড়া দেখলাম ভোরবেলা বাংলাদেশ থেকে।
এপ্রিলের কাঁধে মারীময় পয়লা বোশেখ ♦সালেম সুলেরী এপ্রিলের আকাশকে দু’ভাগ করেছে পয়লা বোশেখ! একদিকে খরার চাদর, অন্যদিকে খসখসে গ্রীষ্ম, তৃষ্ণার্ত নক্ষত্র সেই বিশাখা সুন্দরী-- নেমে আসে বোশেখের ধুলোমাখা ধূসর শাড়িতে দেহ ঢেকে। তোমাকে বরণ করি কি দিয়ে বিশাখা ? এক পক্ষ আগেই কি যে ঠক্ খেলাম পয়লা এপ্রিলে, প্রেমের পাখিরা ফুল দেবে বলে বাগানে ডাকলো আর রাজনীতিকের স্বরে শোনালো কুটিল কাব্য -- আজ যে মোদের এপ্রিল ফুল গো ... ফুল আর নেবো না, এবার অস্ত্র নেবো। ভ্যাকসিন ফোটানোর সিরিজ ইন্জেকশন নেবো। বোশেখের নির্মম রোদ্দুর গায়ে মেখে হয়তো এবার শিরোচ্ছেদ হবে তার -- যার নির্মম কুঠারে জীবন্ত জবাই হয় বৃক্ষ, এবার খরার পান্তা-ভাতে শুঁটকির বদলে ইলিশ-ঝোল এবার মানুষ হবে সুমহান বাংলার বাঘ, শেরে বাংলা এবার স্বদেশ পাবে রবীন্দ্র সঙ্গীত থেকে দারিদ্র্য তাড়ানো সুরে বোশেখের বজ্র-ব্যান্ড, এবার লড়াই মারী ও মড়ক ঠেকানোর, আপামর দিকে দিকে মরণ কামড়, লাশের মিছিল কাঁপা মোড় মিথ্যে প্রতিশ্রুতিদাতা ভাগ্যবিধাতাদের যদিও শুভ হালখাতা বড়োই অশুভ হবে, এমন প্রতিশ্রুতিও মিথ্যে হয়ে যায় ... কারণ মানুষ জেগে ওঠে না, মুখোশ খুলে দিনেও ঘুমায়, চেতনা দু’ভাগ হয় যেমন এদিকে এপ্রিলের আকাশকে দু’ভাগ করেছে পয়লা বোশেখ। ♠ ♦ অক্ষরবৃত্ত
 জাগলিং হলো সার্কাসে হাতে আট নয়টা ছোট বল ঘোরানোর খেলা। যতো বল বেশি; ততো ওপরে বল ছুড়তে হয়। কিন্তু সেরা জাগলারের হাত থেকেও একসময় বল পড়ে যাবেই। পরামর্শ না শুনে লকডাউন নিয়ে জাগলিং করা ঠিক হয় নাই।
বলিউডের কিংবদন্তি অভিনেতা দিলীপ কুমার মারা গেছেন। বুধবার সকাল সাড়ে ৭টা নাগাদ মুম্বইয়ের একটি হাসপাতালে তার মৃত্যু হয়। শ্বাসকষ্ট নিয়ে তিনি হাসপাতালে ভর্তি ছিলেন।
"ভোঁ কাট্টা"র পরে পঞ্চাশটি ছড়া নিয়ে দ্বিতীয় ছড়ার বই " টুগবুগুনি" আলোর মুখ দেখার অপেক্ষায়। বইটির প্রচ্ছদ ও ছড়ার জন্যে ছবি এঁকেছেন শিল্পী অপরুপ দে।
