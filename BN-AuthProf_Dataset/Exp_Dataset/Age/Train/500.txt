তকাল শপিং করতে গিয়েছিলাম ধানমন্ডির "ইউনিমার্টে"! ট্রলি নিয়ে আমি হাটছিলাম আর ডোনা সেল্ফ থেকে বাজার তুলে রাখছিল। হঠাৎ দেখি আমাকে ট্রলি দিয়ে পেছন থেকে পায়ে ধাক্কা দিল। পিছনে তাকিয়ে দেখেও চিনতে পারলাম না। খুব বিরক্ত হলাম কিন্তু কিছু বললাম না। তারপর সে আরো কয়েকবার ট্রলিটাকে দিয়ে ধাক্কা মারল। এবার রাগ আরো বাড়লো এবং কিছু বলতে যাব দেখি ডোনা চিনে ফেলেছে। কিছু বলতে চাওয়ার আগেই সব মিটমাট হয়ে গেল। এইটা ছিল আমার বিশ্ববিদ্যালয়ের বন্ধু সুলতান। আমার এই বন্ধু হলো আমার দেখা বাংলাদেশের সেরা witty বন্ধু। বাংলাদেশিরা সাধারণত witty হয়না এবং একই সাথে কারো humour ধরতেও পারেনা। ফলে অনেক সময় ওদের ভুল বুঝে। একটি দেশের মানুষের গড় witty লেভেল বা সেন্স অফ হিউমার লেভেল সেই দেশের শিক্ষার মানের সাথে সরাসরি সম্পর্কিত। যেমন কলকাতার মানুষরা গড়ে আমাদের চেয়ে অনেক বেশি humorous বা কৌতুকপ্রিয়! আমাদের দেশের মানুষরা উল্টো। আমরা ঝগড়ার মাঝে কৌতুক খুঁজে পাই। কৌতুকেরও নানা লেভেল আছে। আমাদের এখানে অনেক সময় কৌতুকের নামে যা হয় সেটা আসলে অশ্লীলতা। আমার কাছে মনে হয় পৃথিবীতে ব্রিটিশ জাতি হলো গড়ে সবচেয়ে বেশি witty এবং humorous! ওদের কৌতুকগুলো খুবই deep লেভেলে। ওটা বুঝতে হলে ওদের সংস্কৃতি বুঝতে হবে, একটু পড়াশুনা ও জ্ঞানবুদ্ধি থাকতে হবে। ওরা সবচেয়ে বেশি witty এবং humorous বলেই ওখান থেকে চাৰ্লি চ্যাপলিন, মিস্টার বিনসহ অনেক বিখ্যাত কৌতুক অভিনেতা জন্মেছে। সুখের বিষয় হলো গত ১৫-২০ বছরে আমাদের দেশেও স্ট্যান্ডআপ কমেডি শুরু হয়েছে। দেশসেরা স্ট্যান্ডআপ কমেডিয়ান নিঃসন্দেহে বলা যায় Naveed Mahbub যার অনুষ্ঠান মানুষ এখন টাকা দিয়ে টিকেট কেটে দেখে। আমি নিজেও ২/৩ বার পুরো পরিবার নিয়ে দেখেছি এবং খুব উপভোগ করেছি। পরিবেশ পেলে আরো ভালো ভালো কমেডিয়ান হতো। পরিবেশ যে কত গুরুত্বপূর্ণ সেইটা বোঝা যায় যখন দেখি আমাদের ছেলেরা কলকাতায় গিয়ে কমেডিতে ভালো করে কিন্তু এই দেশে এসে আর পারে না। । আমি দেখেছি আমরা বাংলাদেশিরা যখনই বন্ধু বান্ধব একসাথে হই গল্পগুলো ধীরে ধীরে রাজনীতিতে চলে যায় এবং সেটা এক পর্যায়ে তিক্ততায় গিয়ে শেষ হয়। এমনকি বিশ্ববিদ্যালয়ের শিক্ষকরাও যখন এক সাথে আড্ডা দিতে বসে সেখানে হার্ডলি লেখাপড়া বা গবেষণা নিয়ে আলোচনা হতে দেখেছি। সেখানেও humourous আলোচনা খুবই rare! শিক্ষকদের hangout মানেই হলো রাজনীতি নিয়ে আলোচনা, কে কি পদ পেল বা সামনে পাবে সেইসব নিয়ে আলোচনা। আমি আমার পড়াশুনার বিদেশ জীবনে কখনো শিক্ষক বা গবেষকদেরকে রাজনীতি নিয়ে তেমন আলোচনা করতে দেখিনি। হয় pure হাস্যরসাত্মকে ভরপুর আড্ডা না হয় আলোচনা হয় গবেষণা বা পড়াশুনা নিয়ে।
আমি তো আমার মতই "হ্যা" বললেও আমার মত "না" বললেও আমার মত ! দেহটা যদিবা বাঁধবে, কিন্তু মন মন বাঁধবে কেমনে ! আমি যে আমারই মত...
এবারের বইমেলায় প্রকাশিত সর্বশেষ বই। এটি জ্ঞানকোষ প্রকাশনী থেকে প্রকাশিত বিজ্ঞানের বই।
মানুষের উপকার করার ইচ্ছে যদি তোমার মনে থাকে তাহলে ভালো করে ভাবো । উপকার করার ইচ্ছে নেশার মতো । যে মানুষ এই নেশায় মেতেছে, সে নিজের কথা, ভবিষ্যতের কথা চিন্তা করে না । তুমি কোন পথে যাবে তা তোমাকেই ঠিক করতে হবে 
আলহামদুলিল্লাহ। ধন্যবাদ bKash কর্তৃপক্ষকে। তাঁরা মাল্টি ডিভাইস লগইন বন্ধ করে দিয়েছেন। অর্থাৎ একটি একাউন্ট থেকেই আপনি এখন ট্রানজেকশন করতে পারবেন। ওটিপি পিন নাম্বার দিয়েও আর অন্য ডিভাইস থেকে একাউন্ট চালাতে পারবেন না। প্রত্যেকবার আপনার ওটিপি পিন নিয়ে আপনার একাউন্ট থেকে আর টাকা হাতিয়ে নিতে পারবে না। আপাতত বন্ধ হয়ে গেল প্রতারকদের রাস্তা। সামান্য চেষ্টা করেছিলাম। বিকাশ গ্রাহকদের কল্যাণে কাজ করে যাচ্ছেন তা প্রমানিত হল। সন্মান দিয়েছেন অংসখ্য গ্রাহকদের। এজন্যই বলেছিলাম, আমরা পারি না এমন কিছু নেই। রক্ষা পেল গ্রাহকদের কষ্টার্জিত অর্থ প্রতারকদের কবল থেকে। এখন অন্য অপারেটর এর মোবাইল থেকে একাউন্ট চালাতে হলে আপনার একাউন্ট সিম প্রবেশ করাতে হবে। সিম সহ মোবাইল হারিয়ে গেলে সিম তুলে একাউন্ট চালাতে হবে। এখন কিন্তু আপনার পালা। একাউন্ট সহ মোবাইল আবার কারো হাতে দিয়ে দিয়েন না। মানুষের জন্য এ সাফল্যের আনন্দই আলাদা। আল্লাহ মহান।
তোমায় দেখে-- তোমায় দেখে বৃষ্টি নামে নামুক তোমায় দেখে জেগে উঠুক কামুক তোমায় দেখে লাল যদি হয় সবুজ তোমায় দেখে কেউ যদি হয় অবুজ তোমায় দেখে ছাড়ে যদি ঘর কেউ তোমায় দেখে সাগর যদি হয় ঢেউ তোমায় দেখে নীল যদি হয় আকাশ তোমায় দেখে ঝড় যদি হয় বাতাস তোমায় দেখে জল যদি হয় ঘোলা তোমায় দেখে জানালা হয় খোলা তোমায় দেখে মেঘ যদি যায় দূরে তোমায় দেখে পর যদি গায় সুরে তোমায় দেখে রাজা যদি নাচে তোমায় দেখে দুস্থ্ যদি বাঁচে কী এমন ক্ষতি তোমার এমন কী যে ভয় হাত বাড়িয়ে দাও গো কন্যা চাই না পরাজয়।
কিছু মন খারাপের কারন এত ছোট হয় ,যা কাউকে বোঝানো যায় নাকিন্তু  দাগ থেকে যায় মনে।
সারাদিন অন্ধকার চাষ কোরে ফিরে আসি ঘরে, সারারাত বেদনার বীজ বুনি বুকের ভেতর- 
প্রাপ্তিগুলোতে সবসময়ই ভালোলাগা মিশে থাকে ❤❤ ২০০৮ সালে গণিত পাঠ্যপুস্তকের বিভিন্ন বিষয়ে মতামত প্রদান করায় মহাপরিচালকের পক্ষে ধন্যবাদ পত্র, ২০১১ সালে জাপানে "ট্রেনিং প্রোগ্রাম ফর সায়েন্স এন্ড মেথমেটিক্স ইন বেসিক এডুকেশন কোর্স ফর বাংলাদেশ"প্রশিক্ষণের সার্টিফিকেট।
যুবকদের বলছি, (কারণ, আমি এদের নিয়েই স্বপ্ন দেখি)... আপনার ভাষা মার্জিত না হলে আপনি আল্লাহ্‌র দ্বীনের জন্যে বোঝা। ভাষাজ্ঞান না থাকলে কিয়ামত অবধি দ্বীনের দাঈ' হতে পারবেন না। আপনার দ্বারা দ্বীনের কল্যাণ তো হবেই না, বরং দ্বীনের এত ক্ষতি হবে যা আপনি কল্পনাও করতে পারেন না। সোশ্যাল মিডিয়া-তে বিভিন্ন পক্ষ-উপলক্ষ-কে কেন্দ্র করে যারা অন্যদের অশ্রাব্য ভাষায় অভিষিক্ত করেন তারা, আল্লাহ্‌র কসম, দুনিয়া-আখিরাতে চরমভাবে অভিশপ্তদের কাতারে নিমজ্জিত হবে। .... দেখছি, দুইলাইন লেখার মধ্যে প্রায় পাঁচ-সাতটি ভুল করেন এমন যুবকরাই অন্যদের উদ্দেশ্য অশালীন শব্দ/বাক্যচয়ন করেন। ......... হাদীসের ভাষ্য মতে, অশ্রাব্য অশ্লীল শব্দচয়ন নেফাকীর চিহ্ন। প্লিজ শালীন, শুদ্ধ, মার্জিত ও সমীহপূর্ণ শব্দ/বাক্যচয়ন করুন। উত্তম কথাও সাদাকাহ। 
বাংলাদেশে এখন উন্নয়নের জোয়ার উঠিয়াছে। জোয়ারের কথা যদি বলেন তাহা হইলে ভাটার কথাটাও মনে রাখিতে হইবে। তেজকটালের দিনে লোকে মরাকটালের কথা ভুলিয়া যায়।
আজ আমাদের প্রিয় নাট্য দল দেশ নাটক ৩৩ বছর পেরোলো। আজকের এই দিনে শ্রদ্ধা ভরে স্বরন করছি সেই সব অগ্রজদের যারা এই নাট্য দল টি প্রতিষ্ঠা করেছিলেন। শ্রদ্ধা ও ভালোবাসা জানাই সেই সব নাট্যকমী বন্ধুদের যারা বিভিন্ন সময় এই দলে কজ করেছেন এবং এখনো দলের সাথে যুক্ত থেকে নাট্যশিল্প বিকাশে ভুমিকা রেখে চলেছেন। শ্রদ্ধাভরে স্বরণ করি দেশ নাটকের প্রতিষ্ঠাকালীন সদস্য ইশরাত নিশাত কে। সবশেষে শ্রদ্ধা ও ভালোবাসা জানাই আমাদের নাটকের দশক ও শুভাকাঙ্ক্ষীদের। আপনারা আমাদের সাথে ছিলেন বলেই আমরা এতোদুর আসতে পেরেছি। আশাকরি আগামীতেও থাকবেন.... আপনাদের সাথে নিয়ে আমরা অনেক দুর যেতে চায়।
আমার বড় দোষ ও গুণ হইল আমি নিজেরে সামান্য, ছোট, গৌণ, উচ্চকিত বা যৎকিঞ্চিৎ কইরা রাখি। এইটা তখন গুণ, যখন এর ফলে লোকে আমারে প্ররোচিত করতে, প্রশংসা করতে বা গৌরব দানে সক্ষম হয় না। তাতে আমি আমিই থাকতে থাকি। আর দোষ, এইটা যেহেতু ছদ্মবেশ, ভদ্রলোক ও নারীদেরকে মজা লওয়ার আইটেম হিসাবে ব্যবহার করি আমি। বেশিই খারাপ এই দোষ। অবৈধ প্রায়। তবে অযৌন।
তাহারা আমার গৃহে আসিয়াছেন। রবীন্দ্র গবেষণা করিতেছেন। পেট পূজা করিতেছেন। অতঃপর দাঁত কেলাইয়া ছবি তুলিয়াছেন। তাহারা সব পারেন। তাহারা হট,,,,,, হট হর্সেস!!! 
আল্লাহ্‌র কাছে আদরে-সোহাগে, হুকুমে-শাসনে আর পরিবারের সকলের সাথে একটেবিলে বসে ইফতার করতে পারার কাতর আবেদন। ............................................ মানুষের বলক ওঠা ভালোবাসায় আমি মুগ্ধ। উছলে পড়া জোছনার আলো দেখেছি। শরীরে করোনা আসার পর দেখলাম মানুষের ফিনিক দেওয়া ভালোবাসা! সকলে প্রার্থনা করেছেন দ্রুত সুস্থ হয়ে উঠি। ইনশাআল্লাহ্‌ আপনাদের আশীর্বাদে সুস্থ হয়ে উঠব শিগরি। আপনাদের অতল ভালোবাসায় আমি অতিরিক্ত রকমের বিমোহিত হয়েছি। কৃতজ্ঞ অধিক।
আমি ওদের ফুপা। এসে বলে, ❝দোস্তো গল্প শোনাও।❞ গল্প শোনাবার ওয়াদা করলাম কিন্তু তার আগে ওদের সলাতের খবর জানতে চাইলাম। বলে, ❝মাগরিবের সলাত মিস হয়ে গেছে। দোস্তো এখনও কি সময় আছে? পড়া যাবে?❞ বললাম, ❝হুম্‌ সময় আছে। পড়ে নে।❞ একজন বলে, ❝দোস্তো আমি তো মুতু করতে গিয়ে প্যান্টে সামান্য এক ফোটা লেগেছে, নামাজ হবে?❞ বললাম ❝উম্‌... যদি প্যান্ট বদলে নিতে পারতিস, খুবি ভালো হতো রে। তবে তুই তো এখনও অনেক ছোটো, যদি বদলাতে নাও পারিস, তাও পড়ে নে। কিন্তু যখন বড় হয়ে যাবি, তখন কিন্তু আরো সাবধান থাকতে হবে। আল্লাহ্‌ ছোটদের জন্য সব কিছু সহজ করে দিয়েছেন, বুঝলি?❞ আমার শেষ কথাটা শুনে এমন মিষ্টি একটা হাসি দিলো যেনো এইমাত্র ওর সাথে আল্লাহ্‌র সম্পর্কটা আরো একটু গভীর হলো। কিন্তু তারপরেও সে তার বাসা থেকে প্যান্ট আনিয়ে বদলে তারপর সলাত আদায় করেছে। অথচ আমি আশাই করিনি, সে এই কাজটা করবে। আমিও মজা করে কিছু গল্প শোনালাম। বড়রা অধিকাংশ সময় শিশুদেরকে আল্লাহ্‌ সম্পর্কে কথায় কথায় ভয় দেখিয়ে থাকে। কিন্তু ওদের শিশুকালে আল্লাহ্‌র সাথে সুন্দর সম্পর্কটা গড়ে দিতে হয়। 
একটা কথা স্পষ্ট করে বলে দিই, মেহেরবানী করে গোয়ালপাড়া দেখাবেন না। যারা সিআরবিতে ইউনাইটেডের হাসপাতাল কাম মেডিক্যাল কলেজ কাল নার্সিং স্কুল কমপ্লেক্স করতে কোন অসুবিধা দেখেন না, তারা সোজা করে বলেন আপনি কেন অসুবিধা দেখেন না। রেলওয়ের প্রেস বিজ্ঞপ্তি বা অন্য যেসব লোকজন কায়দা করে এই বিষয়টি নিয়ে বিভ্রান্তি সৃষ্টি করতে চাইছে, লক্ষ্য করে দেখবেন ওরাও কিন্তু প্রকারান্তরে স্বীকার করছেন যে এইরকম একটা ইট কংক্রিটের কমপ্লেক্স হলে পরিবেশ নষ্ট হবে। এরা কেবল কায়দা করে নাকি সুরে ঘ্যানঘ্যান করছেন যে, না, শিরিষতলায় কিছু হবে না, গাছ কাটা পড়বে না এইসব। ও ভাই, গোয়ালপাড়া বলেন আর জোয়ালপাড়া বলেন, ঐ এলাকায় এতবড় একটা কমপ্লেক্স হলে সিআরবি আর সিআরবি থাকবে না। শোনেন, এইখানে গুজবেরও কিছু নাই, বিভ্রান্তিরও কিছু নাই। এই হাসপাতাল ইত্যাদি মিলিয়ে যে কমপ্লেক্সটা করতে চাচ্ছে, সেটা এখানেই কেন করতে হবে? যে আকৃতির কমপ্লেক্স প্রস্তাব করা হচ্ছে এটা তো একটা মিনি নগর হবে আরকি। এইখানে এই কমপ্লেক্সটা করলে তো এর আশেপাশে পুরো এলাকাটাই একটা জনবহুল ব্যস্ত এলাকায় পরিণত হবে। হাসপাতাল আর মেডিক্যাল কলেজ হয়েই তো এটা থেমে থাকবে না। এইসব প্রতিষ্ঠানে যারা কাজ করবে ওদের সংখ্যা তো কম হবে না। পাঁচ শ শয্যার হাসপাতালে কি সংখ্যক লোকজন কাজ করবে? একশ ছাত্র করে পাঁচ বছরের কোর্সে একই সময়ে ন্যুনতম পাঁচশ ছাত্রছাত্রী থাকবে। নার্সিং স্কুল হবে। রোগীরা আসবে, রোগীদের এটেনডেন্টরা আসবে। এতো লোককে খাওয়ানোর জন্যে রেস্টুরেন্ট লাগবে, পান বিড়ির দোকান হবে, অধুধের দোকান, গাড়ী ঘোড়া- অনুমান করা তো কঠিন কিছু না। ধরেন আপনি আবাসিক এলাকায় একটা কারখানা বসাতে এসেছেন। লোকে বাধা দিতে এসেছে। আপনি বললেন যে না, আমার কারখানা তো আবাসিক এলাকার বাইরে। আপনার কথা হয়তো টেকনিক্যালি সত্যি, হয়তো আপনার কারখানার জায়গাটা আবাসিক এলাকার সীমানার দিয়ো গজ বাইরেই। তাতে কিই বা আসে যায়, কারখানা যখন চালু হবে তার প্রভাবে আমি তো আমার বাসায় থাকতে পারবো না। বায়ু দূষণ হবে, বর্জ্য জমবে, রাস্তার ব্যস্ততা বাড়বে, শব্দ দূষণ হবে এইরকম কতো কি! এইখানেও তো একই কাণ্ড হবে। আপনি বলতে পারেন যে 'উন্নয়ন' করলে তো প্রকৃতির ও পরিবেশের কিছু ক্ষতি হবে। সত্যি কথা। কিন্তু আমাদের তো দায়িত্ব হচ্ছে সেই ক্ষতি যতটা সম্ভব ন্যুনতম মাত্রায় সীমিত রাখা। এই হাসপাতাল, মেডিক্যাল কলেজ ইত্যাদি মিলিয়ে পুরো কমপ্লেক্সটা নগরের উপকণ্ঠে একটু খোলামেলা জায়গায় করলে অসুবিধা কি? তাতে তো আপনাদের এই স্বাস্থ্য কমপ্লেক্সটাও সুন্দর হবে, আপনারা জায়গাও চাইলে বেশী পাবেন, নিজেদের মত করে সুন্দর করে সাজিয়ে গুছিয়ে নিবেন। অসুবিধা কি? নগরের ফুসফুসের মধ্যেই কেন আপনাকে ঢুকতে হবে। এটা তো ভাল কথা নয়। কয়েকজন নগর পরিকল্পনাবিদের পরামর্শ নিয়ে দেখেন না কেন? পরিবেশ বিশেষজ্ঞদের পরামর্শ নেন। দেখেন ওরা আপনাকে কি বলে। বিনয় করে বলি, সিআরবি ধ্বংসের এই প্রকল্পের বিরুদ্ধে আন্দোলন করা চট্টগ্রামের সকল মানুষের দায়িত্ব। নৈতিক দায়িত্ব এবং নাগরিক দায়িত্ব। শুধু চট্টগ্রামবাসীর নয়, দেশের সকল সচেতন নাগরিকেরই দায়িত্ব হচ্ছে চট্টগ্রাম মহানগরের পরিবেশ, ইতিহাস ঐতিহ্য রক্ষায় এগিয়ে আসা। চট্টগ্রামের আন্দোলনরত সকল শিল্পী সাহিত্যিক প্রকৌশলী সংস্কৃতিকর্মী স্থপতি রাজনৈতিক নেতা কর্মীসহ সকল নাগরিকরা, যারা এই সর্বনাশা প্রকল্পের বিরুদ্ধে আন্দোলনে নেমেছেন, আপনাদের সাথে আমি সংহতি জানাই। এই লড়াই আমরা অব্যাহত রাখব যতদিন না বিজয় নিশ্চিত হয়। এটা তো ক্ষমতায় কে থাকবে না কে যাবে সে নিয়ে আন্দোলন নয়, এটা তো একটা নগরের প্রাণ বাঁচানোর আন্দোলন। ঐসব গোয়ালপাড়া জোয়ালপাড়া দেখিয়ে এই লড়াই থামাতে পারবেন না। বৃথা এ প্রচেষ্টা ধীমান।
ইস্টার সম্পর্কে সকলেই নিশ্চই জানেন যে, আজকের এই দিনে যিশুকে হত্যা করা হয়। খ্রিস্টধর্মের বিশ্বাসী না হয়েও ঐতিহাসিক ঘটনা থেকে বলাযায় আজকের এই ইস্টার শুক্রবারে যিশুকে জেরুজালেমের গলগাথা পাহাড়ে বন্দি করা হয়, মানুষের পাপের কারণে যিশু যে যন্ত্রণাভোগ করেছেন ও ক্রুশমৃত্যুবরণ করেছেন সেই ঐতিহাসিক সত্যর ধ্যান করে তিনি প্রতিবাদ করেননি কখনো। অবশেষে তাঁকে ক্রুসেফাইড করার দু'দিন পরে সোমবার জেরুজালেমে আবার তাঁর আবির্ভাব হয়। যা অনেকেই দেখেছেন। একজন নবী হিসেবে যিশু ২০০০ বছর আগে যে প্রমান রেখে গেছেন, তা থেকে জানাযায়, তিনি কখনো ধর্মযুদ্ধ করেননি, মানুষ হত্যা করেননি, পক্ষান্তরে হজরত মুহাম্মদ ১৪০০ বছর আগে নিজে বহু ধর্মযুদ্ধ করেছেন, হাজারো মানুষ হত্যা করেছেন। একজন নবী বা পয়গম্বরের ব্যক্তিগত জীবন কেমন হওয়া উচিৎ, বলে মনে করেন? যুদ্ধকরে মানুষ হত্যা করে ধর্ম রক্ষা করার যুক্তি কতোটা গ্রহণযোগ্য।
"প্রধানমন্ত্রীকে কটূক্তি ও সরকারবিরোধী অপপ্রচার করার দায়ে ডিজিটাল নিরাপত্তা আইনের মামলায় ২২ এপ্রিল গ্রেপ্তার হন মানিকগঞ্জের সিংগাইরের আওয়ামী লীগ নেতা অলি আহমেদ মোল্লা (৫০)। মামলার বাদী সিংগাইর উপজেলা ছাত্রলীগের দফতর সম্পাদক মো. টিপু সুলতান।" কালের কণ্ঠ, ১ জুলাই ২০২১ 🤣🤣🤣🤣🤣
যাক ঘোড়ার ডিমটা শেষ হয়েছে।। ফেসবুকে পা রাখা যাচ্ছিল না।। শুধু বাজিল আর টিনার বল এসে লাগছিল পায়ে।। এবার একটু হাঁটা যায় 😏😏

হিন্দু তোমার ধর্ম , ইসলাম আমার ঘরে জীবনে বাঙালি এ দেশে যে বলে সংখ্যালঘু, সংখ্যালঘু সে খোরা হাতে কাঙালি।
কাউকে প্যাঁচে ফেলতে নাহয় ডিফেন্ড করা ছাড়া সরকারি লোকজন আইন পড়ে কি? ডে টু ডে বিজনেসে লোকজন শুনা কথার উপরই কাজ চালায়۔ এভাবেই যত বিচ্যুতি ঘটে ۔ গতকালকেই চোখে পড়লো দুইটা ঘটনা ۔ চবি আইনের সতীর্থ এক শিক্ষককে কোন এক ওসি নাকি বলছে গৃহ নির্মাণের কাজ স্থগিত করতে , ব্যাটা পেনাল সেকশনের রেফারেন্স দিছে যা হবে আসলে প্রসিডিউরাল ল এর আন্ডারে , এবং আইনের ভুল ব্যাখ্যা দিছে ۔ আজ নজরে পড়লো চায়না ভেক্সিনের মূল্য প্রকাশ করে দিছে এক সচিব , যা অফিশিয়াল সিক্রেট এক্টের গুরুতর লঙ্ঘন ۔ চায়না এটার ব্যাখ্যা চাইছে , ভাল সমস্যায় পড়তে যাচ্ছে বাংলাদেশ ۔ নিজের কাজের ক্ষেত্রের রুল অব বিজনেস না পড়ার খাসলত এম্নে এম্নে ডেভেলপ করেনা , নিয়মিত বাঁটে না পড়লে এদের এই সুঅভ্যাস কখনোই হবেনা ۔
* সাংবাদিক রোজিনা ইসলামকে কারাগারে পাঠানোর নির্দেশ আদালতের। * স্বাস্থ্য মন্ত্রণালয়ের ব্রিফিং বর্জন করেছেন সাংবাদিকরা।
মেজাজ বিলা হইয়া আছে। এমন প্রায়ই হয়। বিলা থাকার কারন খুবই সাধারন, কিছু জিনিস নিয়া যখন চিন্তা করেন এবং আপনি বিশ্বাস করেন যা চিন্তা করছেন সেটাই ঠিক, কিন্তু একই সাথে লজিক মিলাইতে পারেন না। প্রমান বলি নাই কিন্তু, লজিক বলছি। এর পিছে কারন, হয় পর্যাপ্ত তথ্যের অভাব বা নাট্যকার খুবই ভালো অথবা এমন কিছু মিস করছি যার জন্য সরল অংকের উত্তর মিলে কিন্তু কিভাবে মিলে সেই লজিক পাই না। এমন এক জায়গায় বসে আছি, বিশ্বাসের পিছনের লজিক মিলতেছে না। কিন্তু আমি বিশ্বাস থেকে সরতেও পারতেছি না। কিসের কথা বলতেছি ধরতে পারছেন? এই ডাক্তার-পুলিশ-ম্যাজিস্ট্রেট ঘটনা। এখন পর্যন্ত বিশ্বাস করি এটা পুরা সাজানো নাটক। জনগনকে ব্যস্ত রাখার সবচেয়ে সহজ রাস্তা ইমোশনাল ড্রামা করা। সেই দিক থেকে সাকসেসফুল কিন্তু লজিকটা কি? প্রশ্ন কিন্তু একদম সহজ না, হুটহাট উত্তর দিয়েন না। আগে বিশ্বাস করেন এইটা সাজানো নাটক, তারপর লজিক খুঁজেন। পাইলে বলেন বা ইনবক্স করেন।
বাংলাদেশ সরকার যদি ইজরাইলের সাথে কূটনৈতিক সম্পর্ক স্থাপন করে তবে আমি বলবো আবেগ থেকে সরে এসে এটি বাংলাদেশের অন্যতম পরিণত সিদ্ধান্ত। অনেক আগেই বাংলাদেশের উচিৎ ছিলো পরাশক্তি ইজরাইলের সাথে শক্তিশালী কূটনৈতিক ও অর্থনৈতিক সম্পর্ক স্থাপন করা। বঙ্গবন্ধু যেই যুক্তির স্থান থেকে ইজরাইলের সাথে সম্পর্ক ছিন্ন করেছিলেন সেই সিদ্ধান্তের প্রেক্ষাপট এবং আজকের প্রেক্ষাপট এক নয়। কিংবা 'ফিলিস্তিনের উপর দখলদারিত্ব বজায় রাখবার প্রতিবাদে কিংবা অভিযোগে', এই কনসেপ্টটুকুও এখন আসলে নয়া ভূরাজনৈতিক ও আন্তর্জাতিক রাজনৈতিক হিসেব নিকেশে এবং পরিমন্ডলে বেমানান। বাংলাদেশের অধিকাংশ মানুষ ইসরায়েলকে ঘৃণা করে তাঁরা ইহুদি ধর্মের অনুসারী বলে। ঘৃণার কারন যখন হয় ধর্ম তখন বুঝবেন এখানে বিরাট ঘাপলা আছে আর আছে অশিক্ষা, কুশিক্ষা এবং মূর্খতা। একটু ভেবে দেখবেন আমার কথা যে, আজকে যদি ইজরায়েল একটা মুসলিমপ্রধান রাষ্ট্র হোতো তাহলে ফিলিস্তিনিনের প্রতি তাদের এই অন্যায়-আধিপত্য ও সন্ত্রাসী কর্মকান্ড নিয়ে বাংলাদেশের ঐ মানুষগুলো একটা টুঁ-শব্দ করতো কি না। বিলাই মুখ করে আস্তে সটকে পড়তো। ইরাক যখন কুয়েত দখল করেছিলো, সে সময় কি করেছিলো এই অঞ্চলের মুসলিমরা? কিংবা সৌদি যখন ইয়েমেনকে তিলে তিলে এখন নিঃশেষ করে দিচ্ছে কি করছে আমাদের এই বাঙালী মুসলমানেরা? কিংবা সিরিয়াতে যখন আগ্রাসন চলছে এক মুসলমান আরেক মুসলমানের উপর তখনই বা বাঙালী মুসলমান কি করছে? আমাদের দেশের মুসলমানদের এইসব রেইসিস্ট আবেগ, এইসব মূর্খতা, এইসব অশিক্ষা আর কুশিক্ষাকে প্রমোট করতে গেলে আপনাকে এমন কাদায় নামতে হবে যে আপনি উঠে দাঁড়াতে পারবেন না। ফলে সিদ্ধান্ত নিতে হবে 'দরমুজ' টাইপ। ধর তক্তা, মার পেরেক। গোয়েন্দা সংস্থাগুলো, উপদেষ্টারা মিলে, রাষ্ট্রের গুরুত্বপূর্ণ ব্যাক্তিরা মিলে সিদ্ধান্ত নেবে। এগুলো নিয়ে জনমত যাচাই কিংবা কাউকে পুছতে গেলেই বিপদ। খোদ ফিলিস্তিনি পাসপোর্ট লক্ষ্য করলে দেখবেন 'ইসরাইলে ঢোকা যাবেনা' এমন নিষেধাজ্ঞা নেই কিংবা কূটনৈতিক সম্পর্ক থাকবে না এমন নিষেধাজ্ঞা নেই। তাহলে বাংলাদেশের এমন 'আলগা পিরিত' দেখাবার কি প্রয়োজন রয়েছে তা ভাবার দরকার রয়েছে। মায়ের থেকে মাসির দরদ কেন বেশী থাকবে? আমি ইজরাইলকে ভেতর থেকে দেখতে পারিনা স্বাধীন ফিলিস্তিনের প্রতি তাদের এমন অমানবিক ও সন্ত্রাসী কান্ডের জন্য। ধর্ম হিসেবে তারা ইহুদি সে কারনে নয়। কিন্তু এই অমানবিকতার পরেও আমি বলবো আমাদের সাথে তাদের কূটনৈতিক সম্পর্ক থাকতেই হবে। যেখানে গণহত্যা করে যাবার পর পাকিস্তানের সাথে আমাদের কূটনৈতিক সম্পর্ক জারি রয়েছে সেখানে ইজরাইল কোন ছার? সামনের সময়ের প্রস্তুতির জন্য আমাদের অস্ত্র লাগবে। তথ্য-প্রযুক্তিগত কিংবা সামরিক নানাবিধ সাহায্য সহযোগিতা আমাদের লাগবে। আমাদের পাশে মায়ানমার মাথা চাড়া দিয়েছে, ভারত রয়েছে, চায়না রয়েছে। সবাই আমাদের বন্ধু। কেউই শত্রু না কিন্তু আমরাও এসব দেশের সাথে ছেড়ে কথা বলবোনা। ফলে ইজরাইলি ব্লক থেকে আমরা দূরে সরে থাকতে পারিনা। ইজরাইল ইহুদি নাকি মুসলমান, এইটা দেখার সময় কই? আমার রাষ্ট্রের লাভ যেখানে এক বিন্দু আমি সেই দেশের সাথেই থাকবো। সবার আগে রাষ্ট্র তারপর আবেগ টাবেগ। আমি খুবই প্র্যাক্টিকাল মানুষ, আমি দেখি রাষ্ট্রের লাভ আর ক্ষতি। বাংলাদেশ রাষ্ট্র জন্মের সমকয় যেই কয়টি রাষ্ট্র সবার আগে স্বীকৃতি দিয়েছিলো তাদের মধ্যে অন্যতম ছিলো ইজরাইল। যুদ্ধাপরাধীদের বিচারের সময় প্যালস্টাইনের রাষ্ট্রদূতের কিছু বিরূপ মন্তব্য নিয়ে আমরা খুব উচ্চকিত ছিলাম, এমন কথা আমার মনে আছে। ফলে আমরা জানি, ফিলিস্তিন আজকে এই ঝামেলায় না থাকলে তাদের চরিত্র কেমন হতে পারতো। আপনাদের কি মনে আছে বঙ্গবন্ধুকে যেদিন খুন করা হয়েছিলো সেদিন একযোগে অনেকগুলো মুসলিম রাষ্ট্র বাংলাদেশকে স্বীকৃতি দিয়েছিলো? এই হোলো এইসব রাষ্ট্রগুলোর মৌলিক চরিত্র। বাংলাদেশ সরকার যদি ইজরাইলের সাথে ডিপ্লোম্যাটিক সম্পর্ক স্থাপন করতে চায় কিংবা পাসপোর্ট থেকে ইজরাইলে ভ্রমণ নিষেধাজ্ঞা উঠিয়ে নেয়, এটিকে আমি অত্যন্ত আনন্দের সাথে স্বাগত জানাবো। এই পদক্ষেপ, বাংলাদেশকে বিশ্বের দরবারে আরেক ধাপ এগিয়ে নিয়ে যাবে।
শখ করে লাউ কিনলাম। য়্যুটিউবে লাউ রান্নার ভিড্যুওতে এক আপু কইলো ১০ মিনিট, খুব বেশি হলে ১৫ মিনিটে লাউ সিদ্ধ হয়ে যাবে , মিডিয়াম হিটে রাখলেই হবে। আমার লাউ তো এক ঘন্টাতেও সিদ্ধ হৈতেছে না। সমস্যা কুথায় আসলে? য়্যুটিউব আপু রেসিপিতে, আমাদের চুলায় নাকি আমার লাউয়ে !
টীকা আবিস্কারের যথাযথ বৈজ্ঞানিক ধাপ অনুসরণ করতে হবে। টীকা নিজেই আরেকটা ভাইরাস। এটা অনেকটা বিষ দিয়ে বিষক্ষয় টেকনিক। সংবাদ সম্মেলন করে, কান্নাকাটি করে বা দেশপ্রেমের কথা বললে ঐ ভাইরাস তা বুঝবে না রে পাগলা দাশু!
ছবিটি রাজশাহী বিশ্ববিদ্যালয়ের একজন ছাত্রের ফেইসবুক পেইজ হতে সংগৃহীত। কোন একটি ছাত্র হলের কোন একটি কক্ষে রক্ষিত কাগজপত্র এবং সার্টিফিকেটের অবস্থা। হলের প্রভোস্ট, হাউস-টিউটর ইত্যাদি পদের প্রতি জুনিয়র সিনিয়র অনেক শিক্ষকেরই বিপুল আগ্রহ। তাদের জানার কথা এসব কেবল পদ-পদবী নয়, নয় কেবল মাস শেষে কিছু বাড়তি সম্মানী। পদের সাথে দায়িত্বও বর্তায়। আমাদের ছাত্রছাত্রীরা এক দিনের নোটিশে হল ত্যাগ করেছে। কতদিনের জন্য, সে ধারণা তাদের ছিল না। কাগজপত্র, বই খাতা, ইত্যাদি তারা হলেই রেখে গেছে। কাদের দায়িত্ব ছিল সেসব রেখে যাওয়া জিনিসের রক্ষণাবেক্ষণ? অবশ্যই হল প্রশাসনের। সেই দায়িত্ব কি পালিত হয়েছে? পালিত হচ্ছে? কতটুকু হচ্ছে?
বিতর্কের সময় আচরণ দিয়ে প্রেসিডেন্ট দেখিয়েছেন যে তিনি কোনো নিয়মকানুন মানতে রাজি নন, দরকারমতো তিনি নিয়ম তৈরি করবেন। অথচ গণতন্ত্রের এক অবশ্য প্রয়োজনীয় শর্ত হচ্ছে নিয়ম মানা। নির্বাচনের ফল নিজের অনুকূলে না গেলে তিনি যে এই আচরণ করবেন, সে ইঙ্গিতই দিচ্ছে মঙ্গলবারের বিতর্ক। যুক্তরাষ্ট্রের গণতন্ত্রের প্রতি এর চেয়ে বড় হুমকি আগে এসেছিল কি না, সেটা প্রশ্নসাপেক্ষ।
ঈদের পর অফিস বেলা - স্যার, রোহিঙ্গা নিয়ে আপনার লেখাটা খুব সুন্দর হয়েছে। - আলতাফ সাব, দেশ ধর্ম যাইই হোক, আগে তো আমরা মানুষ। এই লেখা আমার মন থেকেই এসেছে। - কোরবানি নিয়ে আপনি যে লেখাটা লিখছেন, সেটাও খুব সুন্দর হয়েছে। - আর বলবেন না, অনেক আগে থেকেই আমার লেখার সখ ছিল। আপনার ভাবীর ছোট বোন কি বলে জানেন? - কি বলে স্যার? - আমার লেখা না কি শরৎচন্দ্রের লেখার মত। - সত্যিই তো, তিনি ঠিকই বলেছেন। কেমন সহজ সরল লেখা, আমি আমার ... - ওর কথাটা কেন বললাম জানেন? ও ঢাকা ভার্সিটি থেকে বাংলায় এম এ করেছে, বাংলা অনেক জানে। - জি স্যার তিনি ঠিকই ধরেছেন। - তবে আলতাফ সাব, একটা জিনিস খারাপ লেগেছে। - কি স্যার? - আমাদের বড় সাবের মিসেস, এই যে ঈদ নিয়ে এত রং ঢং করে ফেইসবুকে ছবি দিল, এই কাজটা কি ঠিক হল, দেশে এখন রোহিঙ্গা নিয়ে ... - স্যার, এটা কাকে বলব, মুখ খুললে তো চাকরি চলে যাবে। - বুঝতে পারছি, তবে অফিসের সবাই ঝাঁপায় পড়ে ঐ ছবিতে লাইক দেয়াটা ঠিক হয়নি। - স্যার, কি করব, বড় সাবের মিসেসের ছবি, বড় সাবের ছবি হলে হয়ত ... হাকিম সাহেবের রুমে আরো কিছুক্ষণ চলে এই আলোচনা। ঈদের পর এটাই প্রথম অফিস। আলতাফ সাহেব মাঝারি ধরণের সাধারণ অফিসার। এরকম অফিসার বাদে তিনজন আছেন অনেক বড় অফিসার। সবাই তাদেরকে তোয়াজ করে চলেন। সবার বড় অফিসারকে শুধু তোয়াজ করলে, বাকী দু’জন সবার জীবন কয়লা করে ছাড়বে। হাকিম সাহবে দ্বিতীয় বড় অফিসার। আলতাফ সাহেব ডেস্কে ফিরেই ঘাড় দুবার এদিক ওদিক করেন; হাকিম সাহেবকে মাথা থেকে নামিয়ে ফেললেন। কিছুই বেশীক্ষণ মাথায় রাখতে নেই। একটু পড়েই বড় বড় সবচে বড় সাহেবের ঘরে যেতে হবে। আলতাফ সাহেব ঈদের আগে দুদিন অতিরিক্ত ছুটি নিয়েছেন। আজ অফিসে এসেই কাজ করতে ইচ্ছে করছে না। ঈদের পরে এসেই অফিসে কেই বা কাজ করতে চায়। আলতাফ সাহেব একটি ফাইল গুছিয়ে, বড় বড় সবচে বড় সাহেবের রুমের সামনে দাঁড়িয়ে, স্যার আসতে পারি? - আসেন। - স্যার, কাজের আগে একটি কথা বলতে চাই? - আবার কি কথা? - স্যার, আপনাদের ঈদের ছবি দেখে মনটাই ভালো হয়ে গেছে, ঈদ তো এরকমই হতে হয়ে, আমার মিসেসের মন খারাপ ... - দেখেন, আমাদের ঈদের মূল কনসেপ্টই হল আনন্দ। ঈদে আনন্দ না করলে আপনি কখন আনন্দ করবেন বলেন? - জি স্যার, আমার মিসেসের মন খারাপ ছিল, কিন্তু আপনাদের ছবি দেখেই সে লাফিয়ে উঠে, আরে ঈদের আনন্দ না ... - শুনেন যখনের কাজ তখন, দুঃখের সময় দুঃখ, আনন্দের সময় আনন্দ, দুঃখ আছে বলেই কি সারাক্ষণ আপনাকে দুঃখ করতে হবে! - জি না স্যার, তাহলে আর বেঁচে ... - এই যে হাকিম সাহেব এত বড় বড় কথা লিখেন, আপনি তাকে গিয়ে জিজ্ঞেস করেন, যাকাতের কয় টাকা গরীবকে দেয়। - স্যার, এটা আর জিজ্ঞেস করতে হবে না, অফিসের সবাই জানে। - কাউকে বলবেন না আবার, সে যে বাংলা লিখে, না হয় বাক্য, ওতে না থাকে ব্যাকরণ, অথচ তার ভাবটা এমন যেন সে দ্বিতীয় রবীন্দ্রনাথ! - একটা কথা স্যার, ছোট মুখে বলাটা ঠিক হবে না। - বলে ফেলেন, আমরা সবাই সমান, এটাই ঈদের শিক্ষা! - আমার মেয়েটা ক্লাস সিক্সে পড়ে, সেও হাকিম সাবের বানান ভুল ধরে খিলখিল করে হাসে। বড় বড় সবচে বড় সাহেবও হাসতে শুরু করে দেন। হাসতে হাসতেই বলেন, আলতাফ সাহেব, আপনার ভাবীর মন খারাপ থাকলে আমি তাকে হাকিম সাহেবের লেখা পড়ে শুনাই, এতে তার আর হাসি থামে না, আপনার ভাবী ম্যাট্রিক পরীক্ষায় বাংলাতে সত্তর পেয়েছিল, ওর সময়ে ওদের জেলাতে বাংলাতে ওটাই হাইয়েস্ট নম্বর। এরপর দুজনেরই খিল খিল হাসি। ফাইল আর দেখাতে হয় না। বড় বড় সবচে বড় সাহেবের শরীরটা তেমন ভালো নেই। আলতাফ সাহেবের আজ আর কিছু করতে হবে না। ফিরে আসেন ডেস্কে, আয়েশ করে বসেই জোরে ডাক, সোহরাব! সোহরাব এই অফিসের পিয়ন। সবার চা নাস্তা এনে দেয়াই ওর কাজ। সোহরাব কে দেখেই আলতাফ সাহেব একটি ঝাঁজিয়ে নিলেন, ঈদে ছুটিতে বাড়িতে ঘুমাও নাই, আজ তো অফিস খুলা, অফিসে ঘুমাইতাছ কেন? সোহরাব মিন মিন করে বলে, স্যার ঘুমাই নাই, অন্য স্যার ডাকছিল। - এত কথার দরকার নাই। সকাল থেকে খালি কাজই করতাছি, এক কাপ চাও জুটে নাই। এক দৌড়ে গিয়ে আমাদেরকে একটু চা এনে দাও। - জি স্যার। - আর শোন ঠাণ্ডা মেন্দা মারা চা আনবা না। সোহরাব চলে যেতেই, নিজেদের মধ্যে শুরু হয়ে গেল, কার কোরবানির গরু কেমন ছিল। কেউ বলছেন, তার জীবনে এটাই সেরা কোরবানির গরু। কেউ বলছেন তার গরুটা ছোট হলে কি হবে, গরুটা ছিল শিলা গরু, আর মাংস ছিল হরিণের মাংসের মত।
আমার চারটি বা পাঁচটি সুপারপাওয়ার বিদ্যাসাগর বলেছেন- নিজের ঢোল নিজে পেটাও, অন্যকে দিলে ফাটাইয়া ফেলিতে পারে। তো সমাজ যেহেতু গুণীর কদর করে না, তাই আমি নিজেই নিজের গুণগান নিজেই করছি। ১। সাহসী আমি এমন দুটা ফুটবল দল সমর্থন করি যারা অনেক, অনেক দিন কোন কাপ যেতে নাই— নেদারল্যান্ডস আর অ্যাস্টন ভিলা। এরপরও আমি আর্জেন্টিনা আর আর্সেনাল নিয়ে মজা নেই। এরকম সাহস কারো হবে? ২। ধৈর্যশীল গত এগার বছর ধরে আমি একটা উপন্যাস লিখছি। যেটা এ পর্যন্ত ছয় বার পুনর্লিখন করা হয়েছে। আমার এজেন্ট পর্যন্ত বিরক্ত। কিন্তু আমি এখন ‘শেষ’ বারের মতো এটা লিখছি। পাবেন এমন কাউকে? ৩। চিন্তাশীল আমি মাঝে মাঝেই ওভেনে ফোন গরম করতে নেই। মনে মনে কথা বলতে বলতে হাসি। ৪। পুঁজিবাদ বিরোধী এটা আমার একটা বই-এর ছবি। বইটা amazon এ সার্চ করলে দেখবেন আউট অফ প্রিন্ট। বইটা আপনি কিনতে পারবেন না। ছবিটা কেন দিলাম? কারণ নাই। এটা দিয়ে আমার আক্ষরিক অর্থে কোন লাভ হয় নাই। কোন আর্থিক সুবিধা হয় নাই। পুনশ্চ। এই পুরা আলাপে একটা ভুল আছে। যে বইটার ছবি দেখছেন এটার প্রকাশনার সংস্হার মালিক তখন ছিল ভারতের টাটা (ওয়েস্টল্যান্ড-টাটা)। এখন এ প্রকাশনা মার্কিন প্রতিষ্ঠান অ্যামাজন ডট কম কিনে নিয়েছে। পাঁচ নম্বর হলো, হয় আমি ভন্ড বা আমি পুঁজিবাদ বিরোধী না। সমস্যা হচ্ছে আমার কোন অপশন ছিল না। কোন শিল্পীর থাকে না। আমি ঠিক করতে পারি না বই কে কিনবে বা কে পড়ে কি বলবে। আপনি এখন একটু দ্বিধায় আছেন যে এ স্ট্যটাসে লাইক দিবেন নাকি হাহা দিবেন। আমিও একই রকম বিভ্রান্ত এ বিষয়ে। এটা একটা এলোমেলো পোস্ট। লকডাউনে বসে কথার খই ভাজছি।
করোনার ভয়াল থাবায় আড়াই মাস ইউনাইটেড হসপিটালের আই সি ইউ তে এইচ ডি ইউ তে থেকে জীবন মৃত্যুর সাথে পাঞ্জা লড়ে। প্রায় অর্ধকোটি টাকা বিল দিতে হয়েছে। একটা করে দিন যায় মোবাইলে ম্যাসেজ চলে আসে ৩৫/৪০ হাজার টাকা। আই সি ইউ তে ৮৭/৮৮ হাজার টাকা প্রতিদিন বিল ছিল! আমার মাসুম বাচ্চারা সব ছেড়ে কাজে লেগে গেছে মায়ের চিকিৎসার জন্য টাকা জোগাড় করতে। এই কস্ট সহ্য করব নাকি অক্সিজেন নিয়া ফাইট করবো! মাসুম বাচ্চাদের ঘাড়ে এত বড় বোঝা চাপিয়ে আমার অক্সিজেন কিছুতেই কন্ট্রোলে আসছিল না মেয়েরাও নাছোড়বান্দা ইউনাইটেড হসপিটালেই চিকিৎসা করাবে। আমিও নাছোড়বান্দা আমি এতো টাকা দিয়ে শুধুমাত্র অক্সিজেনের শ্বাস নিবোনা। অবশেষে আমার অবস্থা দেখে মেয়েরা রাজী হয় বঙ্গবন্ধু হাসপাতালে ভর্তি করাতে। কিন্তু বঙ্গবন্ধু হাসপাতালে ভর্তি হওয়া আর সোনার হরিণ হাতে পাওয়া সমান কথা। অবশেষে আমার বোন কোথায় কিভাবে লবিং করে বঙ্গবন্ধু হাসপাতালের একটা সেয়ারিং কেবিন পাইছে। এখানে সিংগেল কেবিন নাকি নাই। ভি আই পি কেবিন পেতে মন্ত্রী এমপি দের ফোন লাগে। আমি তো সাধারণ মানুষ! কে ফোন দিয়ে দিবে তাই সেয়ারিং কেবিনেই খুশী। বর্তমানে অক্সিজেন ডিমান্ড ৫ থেকে ১০ লিটারে ওঠানামা করছে। সবাই দোয়া করবেন অতীত জীবনের সমস্ত পাপ, ভূল, জঞ্জালকে পিছনে ফেলে শুধুমাত্র আমার সোনার টুকরো বাচ্চাদের বুকে নিয়ে বাকি জীবন যেনো বাচতে পারি! নতুন এই জীবনে আর কারো কোন যায়গা নাই কাউকে দরকার নাই কাউকে না.........
কর্কট এবং কয়েকজনের কথা—১০ খুব তাড়াতাড়ি এসে যায় দ্বিতীয় কেমো দেবার তারিখ৷এর আগে প্রতিদিন সকাল নয়টা ,সাড়ে নটা বাজলে ডাঃ আসতেন রাউন্ডে৷ রাউন্ড শেষ হবার সাথে সাথে উঠতাম ওলা বা উবারে৷সি.আর.পার্কে পৌঁছাতে সাড়ে এগারো বারোটা বেজে যেতো৷সেখানে গিয়ে রান্না,স্নান বাসন ধোওয়া,পোশাক-ধুয়ে আবার পাঁচটার মধ্যে চলে আসতাম৷পড়তে বা লিখতে যত সহজ,সেই দিনগুলো তেমনটা সরল ছিল না৷আজকে ভাবছি কী করে পেরেছিলাম!প্রথম কেমোর নয় দশ দিনে পরে সুমিত অনেকটাই তখন সুস্থ৷শ্বাস কষ্ট নেই,কিছুটা খেতে পারে৷এমন পরিবেশে একদিন ডাঃ রাউন্ডে এলে সুমিত তাঁকে জিজ্ঞাসা করেছিল "স্যার!ম্যায় ডিউটি জয়েন করসাকতা হুঁ?আভি তো মেরা তবিয়ত ঠিক লাগরাহা হ্যায়"৷ স্যার হেসে মাথায় হাত বুলিয়ে যা বলেছিলেন,তার সরল অর্থ,বাবা তুমি এখনি পারবে না৷তোমার এখন কিছুটা সুস্থ মনে হচ্ছে ঠিকই,কিন্তু রাস্তা অনেক লম্বা৷সেদিন তিনি আরও একটা কথা বলেছিলেন কিছুটা সময় চুপ থেকে৷ তাঁর সাথে ছিলেন বেশ কয়েকজন সিনিয়র রেসিডেন্ট৷তাঁদের দিকে তাকিয়ে বলেছিলেন যেহেতু টিউমারটা অনেক বড়,তাই এটা জ্বালাবে৷এক পর্যায়ে হয়ত আমাদের বিদেশ থেকে কেমো আনানো লাগতে পারে৷কেমোর নামটাও তিনি বলেছিলেন,এবং সেটা নতুন ব্যবহার করা হচ্ছে৷ সমস্ত কথাই ইংরাজি আর হিন্দির মিশিয়ে বলা৷আমি বুজতে পারা আর না বোঝার মাঝামাঝি একটা বিমূঢ় অবস্থায় থাকতাম৷যে ডাঃ যখনই আসুন না কেন,আমার কমন প্রশ্ন ছিল"স্যার !মেরা ছেলে ঠিক হো যায়েগা?এই প্রশ্ন আমি দীর্ঘদিন হিন্দি-বাংলা-ইংরাজিতে,রাস্তায়-লিফ্টে ডাঃ অমল,ডাঃ অভিষেক,ডাঃ সায়ন...যাকে পেতাম জিজ্ঞাসা করতাম৷তারা আমাকে কখনওই নিরাশ করতো না৷ সেদিন কেবিনেও আমি আমার রুটিন প্রশ্ন করলাম৷দীর্ঘদেহী-কিছুটা বয়স্ক -অত্যন্ত অভিজ্ঞ, তিনি আমার দিকে তাকিয়ে বলেছিলেন আমাদের সমস্ত চেষ্টা করতে হবে৷ সুমিত স্যারকে জিজ্ঞাসা করল মেডিসিনটার দাম কেমন?তিনি যে দাম বলেছিলেন,শুনে সেই যে বলে"মাথায় আকাশ ভেঙ্গে পড়া"তাই হয়েছিল৷স্যার চলে যাবার পরে সুমিত আমার দিকে তাকিয়ে ছিল ঠিক হতাশার দৃষ্টিতে"! আমার মনের ঝড় শক্ত করে গোপন করে আমি স্বভাব সুলভ ভঙ্গিতে বললাম"কিচ্ছু লাগবে না"৷আমার সেদিনের আশ্বাস ছিল নিতান্তই একজন মায়ের সরল ভাবনা,যার সাথে আছে আবেগ৷স্যারের বলাটা ছিল অভিজ্ঞতার সফল উদাহরণ৷ আমি সব সময় ভাবতে পছন্দ করতাম এই Abvdকেমোতে সুমিত সুস্থ হয়ে যাবে খুব দ্রুত৷তারপর ও জয়েন করবে,আর আমি বারাসতে ফেলে আসা সেই কাঁচ-স্টিলের সংসারে গিয়ে পড়ানো শুরু করবো৷কোনো এক ছুটির শুরুর দিনে মধ্যরাতের ফ্লাইটে সুমিত সেখানে গিয়ে আমাকে চমকে দেবে! আমার দাদারও কোলকাতা ফেরবার সময় হয়ে এলো৷দ্বিতীয় কেমোর আগের দিন দাদা চলে গেলে আমার আবার আমার কষ্টটা ফিরে এলো,যেমন লেগেছিল বাপ্পার চলে যাবার দিন৷আমি যখনই বাপ্পার ফ্লাটে পৌঁছতাম,দাদা এসে নীচে দাঁড়িয়ে থাকতেন৷ যখন উপরে উঠতাম,দেখতাম দাদা বাজার করেতো রেখেছেনই,সেই সাথে তাঁর সাধ্যমতন সব্জি কেটে ধুয়ে গুছিয়ে রেখেছেন৷প্রতিদিন যে চার লিটার জল-ফল... ইত্যাদি লাগবে,তা কিনে যথাযথ ভাবে পরিষ্কার...সব গুছিয়ে রাখতেন৷যখন ফিরে আসবো তখন অনেক কিছু আনতে হোত,ব্যাগগুলো দাদা নামিয়ে আনতেন গাড়ির কাছে..৷যত দিন যাচ্ছিল বুঝতে পারছিলাম আমাকে কতটা দায়িত্ব নিতে হবে৷ সেকেন্ড কেমোর পরেই সুমিতকে নিজের ফ্লাটে চলে যেতে হবে এমনটাই কথা,কিন্তু ওর অসুস্থতার সাথে ওর ফ্লাটের সামগ্রিক ব্যাবস্থা ঠিক উপযুক্ত ছিলনা৷সে দিক থেকে বাপ্পার ফ্লাট আদর্শ এবং যে কোনো শাক-সব্জি,মাছ-মাংশ সি.আর পার্কে পাওয়া যায়৷ বাপ্পা ওর ফ্লাটেই গিয়ে থাকতে বলল৷সুমিত থাকতে পারবে না তাই অভিষেক ঠিক করল ওদের ফ্লাট ছেড়ে দিয়ে ও হোস্টেলে চলে আসবে৷ ওর মা-বাবাও আসবেন ৷অভিষেক,অমল,মণিষ..ওদের মা-বাবার সাথেও পরে পরিচয় হয়৷তাঁরাও আমাদের অনেকভাবে সাহায্য করেছিলেন৷যার ঋণ কোনোভাবেই আমি শোধ করতে পারবো না৷ সেকেন্ড কেমো শুরু হয় দুপুরে৷কেমো চলাকালীণ সময়টা মোটামুটি কেটে গেলেও তারপরেই শুরু হয় তীব্র বমি,অসহনীয় গা গোলানো,হাত ফুলে যাওয়া৷প্রথম শিরার সাথে আরও একটি শিরার ফুলে যাবার যন্ত্রণা!রাত বাড়তে লাগলো আর আমি একা বসে থাকি আমার সোফায়৷কাল সকালে সুমিতকে ছেড়ে দেবে..এবার আমার লড়াইটা অন্য রকম৷এখানে নার্স থাকেন সব সময়...ওখানে আমি একা...!আমি ভাবতে থাকি,আমি কি পারবো...? 
কথা-বার্তা, ইন্টারেকশন যদি নাই হইলো তবে ফেসবুকে বন্ধু হইসি কি ফালাইতে? খালি তোমাগো বেবি আর জানু পাখির ছবিতে লাইক দিতে? ... 🤣
সরকারি নির্মান কাজে ইঞ্জিনিয়ার, ঠিকাদার মিলে আগেই ঠিক করে নেয় কত টাকা প্রকল্প থেকে মারা যাবে, তারপর কাজ শুরু করে।  ৩০ ভাগ কাজ আর দুর্নীতি ৭০ ভাগ। সব মিলে কতভাগ উন্নয়ন হলো ?
বেশ কয়েক বছর আগের কথা। আমার ছোট খালা থাকেন মানিকগঞ্জ শহরে। একদিন দুপুর বেলায় একদল ছেলে ছোকড়ার দল আসলো আমার খালার বাড়িতে। তাদের সাথে রাজমিস্ত্রিও আছে। আমার খালার বাড়ির পাশে একটি নতুন বিল্ডিং উঠেছে। সেই বিল্ডিংয়ের মালিক একজন রাজনৈতিক নেতা। কোন দলের, এটা একটু পরে বলি। সেই লোকের বিল্ডিংয়ের সুয়ারেজ লাইন আমার খালার বাড়ির উপর বসাবে। সঙ্গত কারণে, আমার খালা রাজি হোন নি। কাজেই সেই লোক তার দলবল পাঠিয়েছে। সেইসব ছেলেছোকড়াদের দল বাড়ির গেট ভেঙ্গে দিনে দুপুরে খালার বাড়িতে ঢুকলো। তারপর খালার কোলে তার একমাত্র শিশু কন্যা। তারা কোল থেকে বাচ্চাটিকে টেনে ফেলে দিলো। তারপর খালাকে শারীরিকভাবে নাজেহাল করলো। তাদের সুয়ারেজের পাইপ বসালো। পাড়ার একটি মানুষও এগিয়ে আসেনি। আমার খালা সেই বেলায় এক কাপড়ে তার বসত ভিটা ফেলে ঢাকায় চলে আসেন। লোক লজ্জায় এই কথাটি উনি কাউকে বলেন নি। একা একা নীরবে কেঁদেছেন। আমি এই ঘটনাটি জানি দুইদিন পর। কথাটা শুনে আমি নিজে মানিকগঞ্জ ছুটে যাই। পুলিশে যোগাযোগ করি। এত ভয়বাহ ঘটনাটি পুলিশকে বলার পর, পুলিশ ঢেঁকুর তুলে বললেন, হুমম। এরপর আমি ঢাকায় চলে আসি। আমার সকল বন্ধুবান্ধবকে জানাই। বলি, পুলিশে এমন কেউ কি আছে, যিনি আমাকে চেনেন বা আমার লেখা পড়েন। তার সাহায্য খুব দরকার। পুলিশে না রাবে একজন পরিচিত পাওয়া গেলো। তরুণ এক অফিসার । তিনি আমাকে সর্বাত্নক সহযোগিতার আশ্বাস দিলেন। পরদিনই কালো গাড়ি গেলো আসামী ধরতে। সেই আসামী গাড়ি দেখে এক দৌড়ে থানায় ঢুকে পড়লো। রাজনৈতিক নেতা যেহেতু, থানায় তার ভালো যোগাযোগ। রাব জানালো, আসামী যেহেতু থানায় ঢুকে গেছে, তাদের কিছু করণীয় নেই। তারা সারা রাত থানার সামনে গাড়ি নিয়ে দাঁড়িয়ে রইলো। আসামীও থানা থেকে বের হয় না। আমি থানায় ঢুকে পুনরায় দেনদরবার করলাম। পুলিশ দ্বিতীয় বারের মতো বললো, হুম। আমি ঢাকায় চলে এলাম। পরদিন আমার মোবাইলে একটি ফোন আসলো। সেই অভিযুক্ত আসামী আমাকে স্বয়ং ফোন দিয়েছেন। বললেন, আপনি আমার ইয়েও ছিড়তে পারবেন না। দরকার হইলে ঢাকায় আইসা আপনারে সাইজ কইরা যামু। আমি তাঁকে বললাম, ভাই, আপনি কোন দল যেন করেন? সে হেসে বললো, আমি পাওয়ার পলিটিক্স করি। যাই হোক, আমি আবার পুলিশে যোগাযোগ করলাম। আরও কয়েক জায়গায় যোগাযোগ করলাম। শেষমেষ অভিযুক্ত আইনের আওতায় আনা সম্ভব হলো। আমরাও হাঁফ ছেড়ে বাঁচলাম। সেই অভিযুক্ত এবং তার সাঙ্গপাঙ্গরা এরপর আর কোনো ঝামেলা করেনি। কেন করেনি? সেই হুম বলা পুলিশরাই ব্যবস্থা নিয়েছি। কেননা আমি যথাযথ জায়গায় যোগাযোগ করার সৌভাগ্য অর্জন করেছিলাম। এবার এই বছরের কথা বলি। আমার চাচাতো বোন। তার বাড়িও মানিকগঞ্জ। গ্রামের প্রাক্তন চেয়ারম্যান এবং তার সাঙ্গপাঙ্গরা রাত বিরাতে মদ খেয়ে আমার চাচার বাসায় হানা দেয়। দরজা ভাঙ্গার চেষ্টা করে। গত ছয়মাস ধরে আমি পুলিশের হর্তাকর্তা, এমপি, চেয়ারম্যান, রাজনৈতিক নেতা সবার সাথে যোগাযোগ করেছি। তারা সকলেই বলেছেন, হুম। সেই প্রাক্তন চেয়ারম্যান সম্পর্কে আধা পৃষ্ঠাব্যাপী একটি রিপোর্ট প্রকাশ করেছে। যে রিপোর্ট পড়লে হতভম্ব হয়ে যেতে হয়। তারপরও তার কিছু হয়নি, কিছু হচ্ছে না। প্রতিরাতে সে আমার চাচার বাড়িতে হানা দেয়। সে আমার চাচাতো বোনকে বিয়ে করতে চায়। নইলে তুলে নিয়ে যাবে। সেই প্রাক্তন চেয়ারম্যানের একটি মেয়ে আছে যে কিনা বয়সে আমার চাচাতো বোনের চেয়ে বড়। তো আমি ফাইনালি সেই চেয়ারম্যান সাহেবকে ফোন দিয়েছি। বললাম, আপনি কোন দল করেন? সে হাসতে হাসতে বললো, আমি পাওয়ার পলিটিক্স করি।
একা থাকাটা আজকাল ডালভাত। অনেকেই একা থাকে। একা থাকা আর একাকীত্ব এক কী? নানা কারনেই কাউকে কাউকে একা থাকতে হয়। একা থাকাটা, নিজের মতো করে, কারুর কারুর জন্য স্বপ্ন, কারুর জন্য নিরেট বাস্তব। একা থাকা মানুষটাও প্রতিদিন সামাজিক নানান সম্পর্ক ও অনুষ্ঠানের বৃত্তেই ঘুরপাক খান। একা থাকা মানুষটার সাথে গোষ্ঠীবদ্ধ, যুথবদ্ধ সামাজিক মানুষের কোন পার্থক্য নেই। একা হয়ে যাওয়া মানুষ, ঘর-সংসারে থেকেও, চুড়ান্ত অর্থে সমাজ সংসারের উর্ধে। সে দুঃখ ভারাক্রান্ত, সে রোমান্টিক, রুক্ষ নাগরিক সমাজে থেকে সে স্বপ্ন দেখে, আঁকশি দিয়ে পেড়ে ফেলে রুপালী চাঁদ। পুঁতে দেয় অন্য কারো অন্তরে। [স্বপ্নবাজ পূর্ণিমা চাষীর গল্প ]
লকডাউনের অফিস: একদিন সারাদিন আমিনুল ইসলাম আজ ১৯ মে ২০২১ সকাল ৯টা থেকে সন্ধ্যা ৬.৩০টা পর্যন্ত অফিসের কাজে ব্যস্ত সময় কাটালাম। সকাল সাড়ে দশটায় জাতির জনক বঙ্গবন্ধু শেখ মুজিবুর রহমান স্মৃতি জাদুঘর এর কিউরেটর জনাব মোঃ নজরুল ইসলাম খান ( এন আই খান নামে সুপরিচিত) স্যারের কাছে গিয়েছিলাম ধানমণ্ডি ৩২ নম্বরে। অফিসের কাজ। সেখানে এই প্রচণ্ড মেধাবী, ব্যাপক পড়াশোনার অধিকারী ও কর্মতৎপর মানুষটির হাতে তুলে দিয়েছি আমার সম্পাদনায় প্রকাশিত " সমবায়ের সাফল্যগাথা" এবং আমার পরিকল্পনায় হরিদাস ঠাকুরের সম্পাদনায় প্রকাশিত " নারীর ক্ষমতায়নে সমবায় " বইদুটি। তিনি তা উল্টেপাল্টে দেখে এই কাজের ভূয়সী প্রশংসা করেন। তিনি সমবায় নিয়ে তাঁর চিন্তাভাবনার কথা শেয়ার করেন আমাদের সাথে। এবং আরও অনেক বিষয়। অবশ্য আরো কিছু প্রকাশনাও দিয়েছি স্যারের হাতে। তিনি সাদরে গ্রহণ করেছেন। এন আই খান --- স্কুল থেকে চাকরির পরীক্ষা---- সারাজীবন ফার্স্ট বয়। অতি সাধারণ বেশভূষায় অসাধারণ একজন মানুষ। তিনি যখন প্রাথমিক শিক্ষা অধিদপ্তরের মহাপরিচালক, তখন দেখেছি কী ক্ষীপ্র গতিসম্পন্ন এবং ইনোভেটিভ ভাবনার অধিকারী একজন অফিসার! বাংলাদেশের ডিজিটালাইজেশনের মূলে যে প্রযুক্তিগত প্রচেষ্টা A2i, তার প্রথম কর্ণধার ছিলেন তিনি। ছিলেন প্রধানমন্ত্রীর একান্ত সচিব। আইটি বিভাগের সচিব। শিক্ষা সচিব। এখন তিনি কিউরেটরের দায়িত্ব পালনের পাশাপাশি আরেকটি মহা গুরুত্বপূর্ণ এবং মহত কাজে ব্যস্ত আছেন দেখে অনুপ্রাণিত বোধ করেছি। কোনো সাফল্যেই আমি তাঁকে স্পর্শ করতে পারিনি। পারবো না। তবে একটা ইস্যুতে সমান হয়েছি। আমরা দুজনই ইতোমধ্যে করোনা ভাইরাসে আক্রান্ত হয়েছি। অতঃপর সুস্থ হয়েছি। এবং দুজনই টিকার দ্বিতীয় ডোজ নিয়েছি। সেকেন্ড হাফে জুম পদ্ধতিতে দুটি সভায় অংশগ্রহণ করেছি। মাননীয় প্রতিমন্ত্রী জনাব স্বপন ভট্টাচার্য্য এমপি মহোদয়ের সভাপতিত্বে অনুষ্ঠিত বার্ষিক উন্নয়ন প্রকল্পসমূহ বাস্তবায়ন অগ্রগতি পর্যালোচনা সভা এবং সচিব জনাব মোঃ রেজাউল আহসান মহোদয়ের সভাপতিত্বে অনুষ্ঠিত পল্লী উন্নয়ন ও সমবায় বিভাগের প্রকাশনার অগ্রগতি পর্যালোচনা সভা। ঢেঁকি নাকি স্বর্গে গেলেও ধান ভানে! আমি যেখানেই যাই অথবা থাকি, কাজের ফাঁকে ফাঁকে বই পড়ি এবং গান শুনি। শ্রদ্ধেয় অগ্রজ কবিগবেষক আহমদ রফিকের গেল বইমেলায় প্রকাশিত ‘ কয়েকজন বাংলাদেশী কবি-শিল্পী সাহিত্যকর্মী’ শীর্ষক প্রবন্ধের বই দেখছিলাম। সেই বইয়ে আমার কবিতা নিয়েও একটি প্রবন্ধ আছে যা আমার বাড়তি আনন্দের কারণ। সব মিলিয়ে করোনা ভাইরাস শাসিত একটি দিন ভালোই গেল আমার। কিন্তু ভয়ংকর কষ্টে আছে ফিলিস্তিনি ভাইবোনেরা। সেটা মনে হলেই মনটা খারাপ হয়ে যায়। ইসরাইল-মার্কিন আগ্রাসনের বিরুদ্ধে কবিতা লিখি । কিন্তু তাতে কী আসে যায় ! প্রতিবাদী সাহিত্যকে নিরুৎসাহিত করার লক্ষ্যে ব্যবহৃত হচ্ছে নিত্যনতুন পশ্চিমা সাহিত্যতত্ত্ব। আমরাও সেসবের অন্ধ অনুসারী। তাই এখন আর কোনো নজরুল-সুকান্ত-নাজিম হিকমত-লোরকার জন্ম হচ্ছে না; অতিবিরল মাহমুদ দারবিশদের দাবিয়ে রাখা হচ্ছে পরিকল্পিতভাবে। এগুলো সাংস্কৃতিক করোনা ভাইরাসের মতো সংক্রমিত করে চলেছে আমাদের মন ও মনন। মেধাও। এসব ভেবে ভালো লাগে না। " তবুও জীবন যাচ্ছে কেটে জীবনের নিয়মে। " জয়তু সমবায়!
২০১৯ এ নিজের প্রাপ্তি-অপ্রাপ্তির হিসাব করব না। আর ২০২০ সালে শারীরিক সুস্থ্যতা ছাড়া নিজের জন্য কিছু প্রত্যাশা করিনা। তবে স্বজন, বন্ধু এবং সুহৃদদের সুস্বাস্থ্য, সফলতা এবং সুন্দর জীবন কামনা করি সব সময়।
মহান বিজয়ের এই দিনে গভীর  শ্রদ্ধার সাথে স্মরণ করছি জাতির জনক বঙ্গবন্ধু শেখ মুজিবুর রহমান, কীর্তিমান জাতীয় চার নেতা এবং মহান মুক্তিযুদ্ধের ৩০ লক্ষ বীর শহীদের। বিনম্র শ্রদ্ধা ও অশেষ  কৃতজ্ঞতা জানাই সকল বীর মুক্তিযোদ্ধা ও বীরাঙ্গনাদের। তোমাদের ঋন কোনদিন শোধ হবে না.......
রুমানা মোর্শেদ কনকচাঁপা  আপা আপনার গাওয়া এই গানটি ২০১৭ সালের স্বাধীনতা দিবসের প্রাক্কালে সকল বীর শহীদদের স্মরণে পোষ্ট করছি। আমার লেখা এই গানটির মধ্যে এদেশের সংগ্রাম ও ইতিহাসের প্রায় সকল সংখ্যার তাতপর্য উল্লেখ করার চেষ্টা করেছি। আমি আশা করি আপনি আগামী দিনে বিভিন্ন অনুষ্ঠানে এই গানটি গাইবেন। মহান স্বাধিনতা দিবসের শুভেচ্ছা।
যারা ইতোমধ্যে ঘুমিয়ে পড়েছে, তাদের জন্য কাল সকালের সারপ্রাইজ ঈদ মোবারক
ইতিহাস কী? ইতিহাস কোথা থেকে আসে? কারা রচনা করেন ইতিহাস? কেনইবা সেই ইতিহাস যুগ যুগ ধরে বহমান হয় সমাজে? জগতে ইতিহাসের সারবত্তা কী? সব প্রশ্নগুলোর সহজ সরল উত্তরে নিজ চিন্তায় বলতে পারি, জানার জন্য, শেখার জন্য, নিজেকে চেনার জন্য সেই চলে যাওয়া সময়ের সত্য রূপকে সমাজবলয়ে সামগ্রিকভাবে স্থান দিয়ে বর্তমান সময়ের সাথে যোগসূত্র নির্মাণ ইতিহাসের এক মহৎ কাজ। সময়ের প্রেক্ষাপটে হাজারো ইতিহাস রচিত হয়। সেই ইতিহাসের প্রতি নির্মোহ থেকে তাকে বর্তমান সময়ে সত্যসন্ধরূপে প্রকাশিত করার একটা পথ হচ্ছে পাঠআনন্দের জন্য উপাখ্যান তৈরি করা। পাঠক ইতিহাসকে পড়বেন সময়কে জানার জন্য। চরিত্রগুলোকে চিন্তার চোখে বিস্তারিতভাবে দেখার জন্য। পাঠক সেই সময়ের সাথে নিজেকে মিশিয়ে নিজেই হয়ে উঠবেন কোন না কোন একটা চরিত্র। তবেই মানুষের ইতিহাস নিয়ে রচিত উপাখ্যানের যুক্তিযুক্ততা। আমি তেমন উন্নত পাঠক নই। তবু কেন জানি পড়তে পছন্দ করি। সব পাঠেই আমার আনন্দ। তবে অনেক সময় পাঠক হিসেবে 'পিছনের বেঞ্চিতে বসে থাকা' ছাত্রের মতন ফাঁকি দেয়াতে অনেক পাঠ থেকেই অনেক কিছু বুঝতে পারি না। তবে কোন কোন বই তো আছে যা সুশিক্ষকের মতো ফাঁকিবাজি ছাত্রকেও মনোযোগী করে তোলে। সেরকম বই পড়ি সময়ে সময়ে। মেজভাই দীপু মাহমুদের রচিত বই পাঠ করি। পাঠ আনন্দ পাই। চিন্তার দিক পাই। ফাঁকিবাজি ছাত্র থেকে সুশিক্ষকের কথার প্রতি মনোযোগী হই। ঔপন্যাসিক দীপু মাহমুদ কেমন লেখেন তা তাঁর একনিষ্ঠ পাঠকেরা সর্বত অবগত। এখানে আমি কেবল ব্যক্তিগত অনুভূতি প্রকাশ করতে পারি। আমি নিজেও যতটুকু লিখি তা আমাদের পরিবারে সাহিত্যসত্তার একটা আবহ থাকাতে লিখতে পারদর্শী হলেও মেজভাই'র সার্বক্ষণিক উৎসাহ আরো বেশি করে লিখতে আলোড়িত করে। এবারের একুশের বইমেলা একদম শেষপ্রান্তে। মহামারী করোনার কারণে জনজীবন বিপর্যস্ত। তবুও মানুষকে বাঁচতে হয়। লড়াই করে জিততে হয় সবকিছু। জগতে জয়ের জন্য, অধিকারের জন্য এবং বেঁচে থাকার জন্য লড়াইয়ের যে বিকল্প নেই তাও দেখতে পাই পাঠকপ্রিয় কথাসাহিত্যিক দীপু মাহমুদের উপন্যাসে। প্রিয় সুহৃদ, সময়কে জানা প্রিয় পাঠকগণ, বইমেলা থেকে বা পরবর্তী সময়ে সংগ্রহ করে পাঠ করতে পারেন দীপু মাহমুদের বইগুলো। জয় হোক মানুষের। জয় হোক মানুষের জীবনকে নিয়ে সকল রচনার। শ্রদ্ধাস্পদেষু লেখকের লেখার জয় হোক সর্বত্র। এখানে তিনটি বইয়ের প্রচ্ছদের ছবি দিলাম। বইমেলায় সোহরাওয়ার্দী উদ্যানে পার্ল পাবলিকেশন্সের ৪ নং প্যাভিলিয়নে বইগুলো পাওয়া যাবে। অন্যান্য বইগুলোও বইমেলায় আছে বিভিন্ন প্রকাশনীতে। এছাড়াও মেজভাই'র রচনা উপন্যাস, গল্প ও শিশু-কিশোরদের জন্য লেখা দারুণ সব বই বইয়ের দোকানসমূহে ও রকমারী ডট কমে পাওয়া যাবে। সকলের জন্য ভালোবাসা।
♦ভারতে অর্থপ্রেরণে এতো বেশি চার্জ কেনো? অ্যামেরিকা থেকে ভারতে 'তিনবাংলা' কিছু অর্থসাহায্য পাঠায়। দূস্থ লেখক-শিল্পী-সংস্কৃতিসেবীদের উদ্দেশ্যে। করোনাকালে সুহৃদ-সহযোগিতা বলা যেতে পারে। তো ভারতে টাকা পাঠাতে গিয়ে 'আক্কেল গুড়ুম'। এক থেকে একহাজার ডলার পাঠাতে নয় ডলার চার্জ। অথচ বাংলাদেশে পাঠাতে খরচ মাত্র দুই মার্কিন ডলার । বাংলাদেশে লেখক-সংস্কৃতিসেবীসহ সকলে আরও সুবিধে পাচ্ছেন। প্রত্যেক প্রাপকই রেমিটেন্সে পাচ্ছেন ২% অতিরিক্ত অর্থ। এটি 'রেমিটেন্স-সেবা' হিসেবে সরকারের বিশেষ প্রণোদনা। কিন্তু সুবিশাল ভারতে এসব সুবিধের বালাই নেই। ৯-১০ ডলারের চার্জ দিয়ে ভারতে অর্থ প্রেরণে অনেকেই অনুৎসাহী। ভারতে দ্বিতীয় বৃহত্তম রেমিটেন্স প্রেরণকারী দেশ >> বাংলাদেশ। রেমিটেন্স খাতে ভারত সরকার গণমুখী না হয়ে অতিরিক্ত মুনাফামুখী! বিষয়টি চরম হতাশার এবং লজ্জারও! এ বিষয়ে লেখক-সংস্কৃতিসেবী-সচেতনদের করার কিছু কি নেই? ♦ সাসু, নিউইয়র্ক
বাংলাদেশ টেলিভিশনের ক্যান্টিনে বহুদিন একটা পোস্টার লাগানো ছিলো। বনশ্রী নিবাসী জনৈক দামড়া লোক; আওয়ামী শিশু লীগ খুলেছিলেন। যাক আজ এক দশক পরে এই উদ্ভট কাজগুলি বন্ধ হচ্ছে।
পশ্চিমবঙ্গে বিধান পরিষদ গঠনের প্রস্তাব প্রবীণ তৃণমূল বিধায়ক তাপস রায় বলেন, ‘‘বিধান পরিষদের গুরুত্ব কী, অনেকেই তা বোঝেন না। বিধানসভায় বাম ও কংগ্রেস শূন্য। গণতন্ত্রের পক্ষে তা শুভ নয়। এক ব্যক্তি, এক নেতা পদ্ধতি সমর্থনযোগ্য নয়।’
সাশ্রয় ---- রান্নাঘরের ক্যাবিনেটের সাথে লাগোয়া ট্যিসুহোল্ডারের রডে সরু একটা সুতা বেঁধে টানটান করে তাতে সমান মাপে আদ্ধেকটা করে ডিম কাটতে কাটতে পারুলবালা ভাবেন ছোট্ট বেলায় তিনি দেখেছেন তাঁর মা পিঁড়িতে বসে পায়ের বুড়ো আঙ্গুলে সুতার এক প্রান্ত পেঁচিয়ে নিয়ে অন্য প্রান্তটা বাম হাতের আঙ্গুলে পেঁচিয়ে কী নিপুণ ভাবেই বা ডিম কেটে নিতেন।মাপে এতটুকু ছোটবড় হত না আবার একটা ডিমও এতটুকু ভাঙতো না। সেই কাটা ডিমকে তারপর তেলে সামান্য ভেজে আলু দিয়ে মা ঝোল রাঁধতেন।নামাবার আগে তাতে একটু গাওয়া ঘি আর গরম মশলা বাটা দিতো। আহা সেই আধখানা ডিমের যে কী অপূর্ব স্বাদ ছিলো।এখনকার ডিমে সেই স্বাদ আর কোথায়? সবই তো ব্রয়লার মূরগীর ডিম। কাজের তাড়া থাকলে মাঝে মাঝে তাকেও যখন মা সুতা দিয়ে ডিম কাটতে দিতেন পারুল তখন খুব খুশি হয়ে যেতেন। তবে মার মতো নিঁখুত না হলেও তিনিও ভালোভাবেই ডিম কাটতে পারতেন। যদিও এখন তিনি আর পিঁড়িতে বসতে পারে না।শরীর ভারি হয়ে গেছে তাছাড়া নিচে বসে কাজ করার সেই অভ্যেসটাও আর নেই। মা'র রান্না করা ডিমের সেই ঝোল দিয়ে ভাত খাবার স্মৃতিই কী ভোলা যায়! মা তাকে আর দাদাকে একটা বড় ছানাকাঁসার থালায় ভাত দিতেন। যেদিন ডিমের ঝোল হত সেদিন দাদা বলতো দাঁড়া ভাতগুলি আগে ঝোল দিয়ে মেখে নিই।এই বলে ভাত মাখার সময়ে নিজের ডিম আর পারুলের ডিমের টুকরো দুটিকে এদিক ওদিক সরাতে সরাতে দু এক বার চুষে নিতো। এরপর নিজেরটা দিয়ে ভাত খেতে শুরু করতো আর পারুল তার ডিমটা পরে খাবে বলে রেখে দিতেন।দাদার খাওয়া তার আগেই হয়ে যেতো। পারুল একটু আস্তেই খেতেন।দাদা ভাত খেয়ে উঠে যাবার সময়ে কোন ফাঁকে যে দাদা চিলের মতো ছোঁ মেরে তার কুসুমটা নিয়ে পালিয়ে যেতো পারুল তা টেরই পেতেন না।পারুল যখন দেখতেন তাঁর ডিমের সাদাটা পরে আছে কুসুমটা উধাও হয়ে গেছেতখন তিনি পা ছড়িয়ে ভ্যাঁ করে কাঁদতে বসতেন।মা তখন নিজের কুসুমটা তাঁকে দিয়ে দিতেন। বিয়ের পরে শ্বশুরবাড়িতেও পারুল সুতা দিয়ে নিপুনভাবে ডিম কেটে রান্না করেছেন ।তবে তাঁর একান্নবর্তী শ্বশুর বাড়িতে সদস্য ও পোষ্যসংখ্যা ছিল অনেক। তাই সে বাড়িতে ডিমগুলিকে গোল গোল করে তিন টুকরো করে কেটে সাবধানে ভেজে রাঁধতে হত। শাশুড়ি মার হুকুম ছিলো সবার পাতে যেন এক টুকরো করে পড়ে। সবার জন্যে গুনে গুনেই রান্না করা হত।কিন্তু খাওয়ার সময়ে দেখা যেতো বলা নেই কওয়া নেই দু একজন অনাহুত অতিথিকে নিয়ে পারুলের বড় ভাশুর খেতে বসে যেতেন। পারুলবালাদের যুগে অতিথি আসার কোন দিনক্ষণ ছিলো না। শাশুড়ি বলতেন অতিথি আসার জন্যে তিথির দরকার হয়না বলেই তিনি অতিথি।অতিথি হচ্ছেন স্বয়ং নারায়ণ। সেই অতিথিরুপী নারায়ণের ভোগে বাড়ির তিন বউয়ের জন্যে বরাদ্দ ডিমের টুকরোগুলিই অগত্যা লাগতো।অবশ্য তাতে নাকি বউদের সাথে সাথে বাড়ির লোকেরাও পুণ্যের ভাগীদার হয়।তাছাড়া কে না জানে "সতীর পূণ্যে পতির পূণ্য নহিলে বিপদ বাড়ে।" বউদের জন্যে বাড়ির সবাই পূণ্যের ভাগ পেলেও পারুলরা তিন জার ভাগ্যে হাঁড়িতে ঝোল আর কয়েক টুকরো আলু ছাড়া আর কিছুই থাকতো না। শাশুড়ি বলতেন,"অতিথি খেয়েছেন মানে নারায়ণ খেয়েছেন।সে জন্যে বউদের জন্যে আবার নূতন করে ভাঁড়ার থেকে ডিম বা অন্য কিছু বের করে রাঁধতে হবে নাকি? তাতে আর পূণ্য হবে কি?"। পারুলের ছেলেমেয়ে দুটি যখন হল তখন থেকেই সুতা দিয়ে ডিম কাটার প্রচলন উঠে গেছে।কারণ তখন সব বাড়িতেই গোটা ডিম খাবার চল হয়ে গেছে।এমন কি সকালেও অনেক পরিবার ডিম দিয়েই নাস্তা খান আবার স্কুলের টিফিনে মায়েরা বাচ্চাদের গোটা ডিমই দেয়।অর্ধেক ডিম খাওয়ার কথা তো এই প্রজন্মের ছেলেমেয়েরা কেউই শোনেনি। অবশ্য এখনকার বাচ্চারা ডিম তেমন খেতেও চায় না।নানারকম ফাস্ট ফুডের দিকেই তাদের বরং ঝোঁকটা বেশি । ছোটবেলায় পারুল কখনো ডিম দিয়ে নাস্তা করেছেন এমন কোন স্মৃতি তাঁর স্মৃতির ভাণ্ডারে নেই। তিনি মনে মনে ভাবেন ডিম কি তখন মহার্ঘ কোন বস্তু ছিলো? যদ্দুর মনে পড়ে তখন এক টাকায় চব্বিশ পঁচিশটার মতো ডিম পাওয়া যেতো।বাড়িতেও অনেকেই হাঁস মূরগী পুষতেন তাও কেন আধখানা করে ডিম খাওয়া হত কে জানে? পারুল তাঁর ছোটবেলায় একজনকে আস্ত একটা ডিম খেতে দেখে খুবই অবাক হয়ে মাকে জিজ্ঞেস করেছিলেন তারা কেন আস্ত ডিম খায়না? মা বলেছিলেন ইচ্ছে করলেই আস্ত ডিম খাওয়া যায়।তবে ডিম বেশি খাওয়া ঠিক না।তাতে পেট গরম হয়। তাছাড়া অল্পে তুষ্ট থাকতে শেখো। আর্থিকভাবে স্বচ্ছলতা থাকলেই যে সবটুকু খরচ করতে হবে এমন কোনো কথা নেই, "বিপদের দিনের" জন্য সবসময়ই কিছু তুলে রাখা সবার উচিৎ। ভাগাভাগি করে মিলেমিশে খাওয়াটাও একটা বড় শিক্ষা তাতে সংসারের সাশ্রয়ও হয়। আহা রে ডিম !মনে পড়ে একটি ডিম ভাজা দিয়ে তাদের ভাইবোনদের পান্তা ভাত খাওযার সেই স্মৃতি ! পারুলের এটাও মনে আছে তাঁদের বাড়ির পাশের একজন প্রাইমারি স্কুলের শিক্ষকের ছেলের কথা। ছেলেটি মা'র কাছে আবদার করে বলেছিলো,"মা ম্যাট্রিক পরীক্ষায় আমি যদি প্রথম বিভাগ পাই তাহলে আমাকে একটা গোটা ডিম খেতে দেবে"? তার মা বলেছিলেন আগে পাশ করে দেখাও। সে আমলে প্রথম বিভাগ পাওয়া সত্যিই কঠিন ছিলো।তবে ছেলেটি একটা গোটা ডিম খাবে বলে সত্যিই প্রথম বিভাগে ম্যাটিক পাশ করেছিলো। সুতা দিয়ে ডিম কাটতে কাটতে পারুল ভাবেন আজ বছরের উপর হয়ে গেলো করোনার জন্যে তাঁর স্বামী বা ছেলে কেউই ঠিকমতো বেতন পাচ্ছে না।কিভাবে যে সংসার চালাতে হচ্ছে তা একমাত্র পারুলই জানেন। মা সত্যিই বলতেন আয় থাকলেই হয় না। সংসারের সাশ্রয় করতে জানাটাও দরকার। করোনা আসার পরে শহরে থাকা এমন অনেকের অবস্থাই এখন খুব খারাপ। অনেকেই নাকি এমনও আছেন, যারা দামী ফ্ল্যাট বাড়ীতে থাকতেন , বাচ্চাকেও নামি স্কুলে পড়াচ্ছিলেন , বার্থডে , ম্যারেজডে আরো কতো ডে পালন করতেন । দূর থেকে দেখলে যাঁদের আহামরি অনেক কিছুই মনে হত। করোনা এসে ভালোভাবে তাদের বুঝিয়ে দিয়ে গেলো সাশ্রয় মানে কি। অনেকেরই তো বেতন বন্ধ । দামি বাড়ি ছেড়ে নামী স্কুল থেকে বাচ্চাকে নিয়ে গ্রামের বাড়ীতে চলে যেতে অনেকেই তাই বাধ্য হয়েছেন। অনেকের এমন সংগতিও নেই যে কোনরকমে শুধু সংসারটাকে চালাতে পারে । ইচ্ছে করলেই হয়তো তারা এই বাড়তি ব্যয়টা বিপদের দিনের কথা ভেবে রোধ করতে পারতো। ভাগ্যিস পারুল তাঁর মায়ের দেয়া শিক্ষাটুকু কখনও ভোলেননি।তাই তাঁর রাখা সঞ্চয়েই তাঁর পরিবারটি এখনও ঠিকঠাক চলছে। মনে মনে তিনি কিছুটা হলেও তাই তিনি স্বস্তি পান।
