আমার প্রিয় শহর কুষ্টিয়া, আজ শবদেহের শহরে পরিণত হয়েছে! গতকাল ১৩ জনের মৃত্যু, আজ ২১ জন। পৌর কররস্থানে একের পর এক মৃতদেহের আগমন। এমনটি তো হওয়ার কথা ছিলো না, হয়তো এমনটিই হবার কথা ছিলো! ভারতীয় সীমান্তবর্তী জেলা কুষ্টিয়া। কেউ নিয়ম মেনেছেন, অনেকেই মানেননি। তাই আজ এই ভয়াবহ অবস্থা। হাসপাতালে জায়গা নেই, নেই পর্যাপ্ত অক্সিজেন ব্যবস্থা। আমার প্রিয় বন্ধুরা, কুষ্টিয়ায় যারা আছো এবং সারাদেশ ও পৃথিবীব্যাপী ছড়িয়ে আছো সবার প্রতি অনুরোধ এসো কুষ্টিয়ায় আমাদের বন্ধু, বন্ধু পরিবারগুলোর পাশে থাকি। পাশে থাকি কুষ্টিয়ার মানুষের। সবাই সবার খোঁজ রেখো, নিয়ম মেনে একে অপরের সান্নিধ্যে থেকো। বন্ধুর জন্য বন্ধু, মানবতার জন্য বন্ধু...
মানুষ মরে পড়ে থাকবে পথে! সেই পরিস্থিতি কি শুরু হয়ে গেলো! আজ দুই দিন সারাটা বেলা বাসায় বন্দী। বিশ্ববিদ্যালয়ের যে বাসাটায় থাকি মেডিকেল কলেজ হাসপাতালের খুব কাছে। শহীদ মিনার আবাসিক এলাকা। বাসার ভিতর দিকের বারান্দা থেকে শহীদ মিনার, তার সামনের রাস্তা সব দেখা যায়। নিস্তব্ধ রাস্তায় আজ শুধু অ্যাম্বুলেন্সের সাইরেন বাজিয়ে ছুটে চলা শুনেছি। কিছু পর পর অ্যাম্বুলেন্স আসা যাওয়ার শব্দ। গতকাল রাত ৯টা ৫০ এর দিকে, কান্নার শব্দ শহীদ মিনারের সামনের ফুটপাত থেকে। এক বোন তার ভাইয়ের জন্য আহাজারি করছেন। হাসপাতালে নেয়ার পথে মারা গেলেন। কয়েক গজ পেরুলেই হাসপাতাল, সে সুযোগ পেলেন না। পথে মরে পড়ে রইলেন ভাই, বোনের কান্না! হায়রে জীবন!
ঢাকা বিশ্ববিদ্যালয়ের ১০০ বছর আজ ঘর বন্দী এ বছর ২৬ মার্চ স্বাধীনতার ৫০ বছরের দিনটিতে আমরা ঘর বন্দী থাকলাম। রাজধানী ঢাকায় সুনসান নিরবতা ছিলো। ৫০ বছর আগে ২৫ মার্চ কাল রাত্রির পরদিন সকালটা যেমন পড়েছি, জেনেছি তেমন থমথমে মনে হচ্ছিলো! আজ ঢাকা বিশ্ববিদ্যালয়ের ১০০ বছর। বাঙালি জাতির ইতিহাসের সাথে জড়িয়ে আছে ঢাকা বিশ্ববিদ্যালয়। অথচ স্বাধীনতার ৫০ বছরের দিনটির মতো আজকেও আমরা ঘর বন্দী! মানবের সনে প্রকৃতি আজ করেছে গোস্বা! 
উনাদের আমার প্রতি যারপরনাই স্নেহ ও ভালোবাসা দেখিয়া মনে মনে ভাবিতাম আহা, কতইনা তাঁহাদের জন্য আমি! আমাকে অনুভূতির অনুভবে বসাইয়া রাখিয়া আগলে রাখিয়াছেন! তাই জানিতাম এতদিন! ভুল জানিতাম। সেজন্য আমার উপর অর্পিত আসন কোন তুচ্ছ বা পর্বতসম কারণে ছাড়িয়া দিতে চাহিলে উহারা ভালোবাসায় বক্ষ পাতিয়া দিয়া বাঁধা দিতেন। এতদিনে বুঝিলাম, আমার পরবর্তীতে যিনি ওই আসনে পদার্পন করিবেন তাকেই তাঁদের ভয়! এইখানে আমার সহিত তাঁহাদের তথাকথিত স্নেহ ও ভালোবাসা ছিলো একদা একটি কৌশল! যার বিন্দুমাত্র তাহারা নিজেরা বিশ্বাস করিতেন না। সবটাই ছিলো কার্য সম্পাদন বাহানা! অথচ আমার উপর অর্পিত দায়িত্ব কতইনা সততা ও নিষ্টার সহিত পালন করিবার চেষ্টা করিয়া গিয়াছি। কতকটা সফল হইয়াছি, কতকটা করিতে পারিনাই! অসম্মান করিবার কোনরূপ মানসিকতা পোষণ করি নাই। সেই আমাকেই শুনিতে হইলো সাদা নীলের ভেদাভেদ!
বাবা -- তখন আমার বয়স কত হবে হাঁটতে পারি সবে বাবা আমার তর্জনী বাড়িয়ে দিতো আমার ছোট্ট হাতটি ধরে নিতো এমনি করে যেতাম তাঁর সাথে রথের মেলা, রাজার হাটের পথে গড়াই নদীর পাড়ে রথের মেলার ভিড়ে শোলার হাতি, মাটির ঘোড়া বাঁশি আর বেতের মোড়া সবকিছুতেই আবদার আমার ছিলো টমটম ও রঙিন লাটিম পাঁচকাঠির ওই মাটির পাখি সাঁচে তৈরী চিনির মিষ্টি হঠাৎ করে এলে বৃষ্টি বাবা আমায় কোলে তুলে নিতো লোকের ভিড়ে বৃষ্টিতে ভিজে আমায় বুকের মধ্যে গুজে শোলার হাতি, মাটির ঘোড়া সবকিছুকে আগলে নিয়ে চলতো বাড়ীর ফিরতি পথে হাঁটতে আমার কষ্ট হবে ভেবে কোলে নিয়েই হাঁটতো নিজে পথ চলতে বলতাম আমি সবগুলো তো আমার জানি নিজের জন্য নিলেনা কিছু তুমি বলতো বাবা, তুই তো আছিস এমনি করেই জড়িয়ে থাকিস বড় হলে যাসনা চলে দূরে বাড়ীর পথের মোড়টা ঘুরে বাবা আমার চোখটা মুছতো কেন? ছোট্ট আমি ওসব কি বুঝি বাবার কোলে মুখটি গুজি এমনি করেই দিনগুলো সব গেলো। রথের মেলা, রাজার হাট গড়াই নদীর জলের পাড়ে তেমনি আছে সবই আজও বাবা আমার বাড়ীর পথে হেঁটে চলে লাঠি হাতে শুধু আমি এখন অনেক দূরে।
এইদিন আমাদের হয়েছিলো বিয়ে সতেরো বছর পিছনে ফিরে গিয়ে... তুমি বললে, ভোরের আলোয় নদীর ধারে যাবো আমি বললাম, টেবিল সাজাও নাস্তা আগে খাবো। তুমি বললে, আজ দুপুরে বৃষ্টি হবে জানো? আমি বললাম, ভিজলে পরে ঠান্ডা লাগবে মানো? তুমি বললে, সন্ধ্যে হলো পথে একটু হাঁটি আমি বললাম, ক্লান্ত আমি সময় হবে মাটি। তুমি বললে, বারান্দাতে চাঁদ মেলেছে আলো আমি বললাম, ঘুমিয়ে পড়ো শরীর থাকবে ভালো। এমনি করে ইচ্ছেগুলো তোমার মরছে প্রতিদিন, এমনি করে সময়গুলো হচ্ছে রঙহীন!
শোনো ফ্লাইওভারে বৃষ্টির জল জমতে দেখেছো? আমি দেখেছি। মুগ্ধ হয়ে দেখছিলাম আর ভাবছিলাম তাই হয়তো হাতে ধরে থাকা ফোনের ক্যামেরায় একটি ছবি তোলার কথা মনে হয়নি। কেন জল জমলো ওভাবে? আমি ওই উড়াল পথে চলার সময় গাড়ীর জানালা দিয়ে খালি হয়ে যাওয়া পানির বোতল ফেলতাম, চিপসের প্যাকেট ফেলতো আমার মেয়েটা। বাবাকে দেখেই শিখেছে যে! এটুকু বুঝেছি। (হয়তো ফ্লাইওভারের নকশায় ভুল থাকতে পারে, ওতটা ভাবনাতে আসেনি)। উড়াল পথের অল্প জমে থাকা বৃষ্টির জল মাড়িয়ে চলতে আনন্দ হচ্ছিলো মনে, বেশ আনন্দ। কিন্তু ওপর থেকে নিচে নেমে যে হাঁটু জল। একি অবস্থা! সমতল পথে ওমন হাঁটু জল কেন? ওই যে উন্নয়নের উড়াল সড়কের যত ফেলে দেয়া আবর্জনা পথের পাশের জল গড়িয়ে যাবার মুখ বন্ধ করে দিয়েছে। তাতেই কি ওমন অবস্থা? তুমি বলো? তুমিও তো জানো। আমি জানি? আমার মুখে উন্নয়নের বুলি। আর আমার? আমার যে আবর্জনায় বন্ধ!
নিজেকে আমার সমতুল্য ভাবো! তুমি তো বোঝ না তোমার স্তর আমার থেকে বেশ উপরে... গাধা
শিল্পকলার একজন অধ্যাপক এই পেইন্টিং কে বলেছেন “Garbage” তার বাড়ীর সামনে ছিলো উট্যুন ঘরের দেয়ালে ছিলো গোবরের ঘ্যুইটু ঘোষেদের বাড়ীতে লেগেছে সিঁদুর রঙ আমাদের জানালা খোলা থাকতো দ্যুইটু !
ঢাকা বিশ্ববিদ্যালয়ের ছাত্র হাফিজুর আট দিন নিখোঁজ। নবম দিন তাকে সনাক্ত করা হলো ঢাকা মেডিকেলের মর্গে। অনেক রকম খবর পাচ্ছি। ঈদের পরদিন গ্রামের বাড়ী থেকে ঢাকায় ফেরে সে। পরে ক্যাম্পাসে বন্ধুদের সাথে আড্ডা শেষে সে ফিরে যায়। যাবার আগে তার মায়ের সাথে টেলিফোনে কথা বলে কার্জন হলের সামনে থেকে। এরপর থেকে সে নিখোঁজ। নিখোঁজের নবম দিনে তাকে পাওয়া গেলো মর্গে। একজন তরতাজা যুবক বন্ধুদের সাথে আড্ডা শেষে মায়ে'র সাথে কথা বলে ঘরে ফেরার সময় হারিয়ে গেলো! বড্ড মারাত্মক নৃশংস কিছু ঘটেছে বলে মনে হচ্ছে। কে এর বিচারের দাবী করবে? ক্যাম্পাস শিক্ষার্থী শূন্য। থাাকলেও হয়তো আগের মতো প্রতিবাদে প্রকম্পিত হত না, হলেও তা হতে দিত না! প্রতিবাদ থামিয়ে দেয়ায় আমরা অভ্যস্থ হয়ে গেছি। ক্যাম্পাস বন্ধ রেখে, হল শিক্ষার্থী শূন্য রেখে, নীলক্ষেত ও উদয়ন মোড়ের রাস্তা বন্ধ করে দিয়ে আমরা টিএসসিতে প্রতিদিন মেলা করছি। উপাচার্যের ভবন অব্দি রাস্তা জুড়ে পার্কের পরিবেশ নিয়েছে। শহীদ মিনার হয়েছে সারাদিনের বিনোদন ও সভা সমাবেশের স্থান, সন্ধ্যার পর গভীর রাত পর্যন্ত চলছে নানারকম বিকিকিনি। দু' একদিন পর হয়তো শিক্ষক সমিতির একটি চিঠি আসবে হাফিজুরের মৃত্যুতে অপারাজেয় বাংলার পাদদেশে ব্যানার নিয়ে একজন শিক্ষার্থীর মৃত্যুর ফটোশেসন প্রতিবাদ। ব্যানারের পিছনে কে থাকবে তার মহড়া!
তুমি যেখানে কাজ করো, তাঁরা তোমার দায়িত্ব নেবে না। তুমি যে সমাজের প্রতিনিধিত্ব করো, সে সমাজ তোমার থেকে দূরে সরে থাকবে। চোরদের একটা নীতি আছে, তারা সেই নীতিতে এক হয়ে যায়। রাষ্ট্র যখন তোমার বিপক্ষে চলে যায়, তখন সবাই চুপ হয়ে যায়। তাহলে? শূন্য সবকিছু... জীবন আমাদের শূন্য বলয়ে বন্দী! 
গাছ কাটবে, মাঠ হারাবে ইট পাথর সিমেন্ট দাঁড়িয়ে রবে তুমি যদি মনে উন্নত না হও, তুমি যদি মননে উন্নত না হও, তোমার শিক্ষার উন্নয়ন না হয়, যদি তোমার মানসিকতার উন্নয়ন না হয় তাহলে একরকম ভাবেই চিন্তা করবে তুমি! শিল্প, সংস্কৃতি, কৃষ্টি যদি নিজের ভিতরে ধারণ না করো তবে তুমি এভাবেই সবকিছু ভাবতে থাকবে। আকাশ হারিয়ে যাবে, সবুজ হারিয়ে যাবে। আমরা চার দেয়ালের বন্দী জীবনে বসত করবো। আর অক্সিজেন মাস্ক নাকে লাগিয়ে উন্নয়নের টেলিভিশন দেখবো। যদিবা সেই অক্সিজেন টুকু মেলে তবেই...
কখনো কি শুনেছো তুমি পাঠার দুধের মাঠা? এমন কেন হয় যখন তোমায় খবরগুলো অন্যভাবে দেয়! 
- আচ্ছা, তুমি মদ খাও? - তা একটু খাই। ওই আরকি! তবে রোজার সময় খাই না। - নামাজ? মানে নামাজ পড়ো? - পড়ি মানে, পাঁচ ওয়াক্ত পড়ি - জাকাত দাও নিশ্চয়? তোমাকে দেখে তেমনি তো মনে হয়। - কি কও! এই রমজানে আমার বাড়ীর সামনে জাকাতের লাইন লাগিয়ে দেই। - তোমার তো অনেকগুলো ব্যবসা, তাই না? সবই খাবারের। চাল, ডাল, তেল, মসলা, সেমাই। বেশ ভালো। সবগুলোই এই রমজানে দাম বাড়িয়ে ব্যবসা বেশ ভালো হয় কি বলো? - তা ঠিক ব্যবসা তো এই রমজানেই করি। আনন্দ নিয়ে, মনের ফূর্তিবাজিতে ঈদ করি। - খাবার গুলোতে ভ্যাজাল দাও কেন? - ওই মিয়া ভ্যাজাল না দিলে, দাম না বাড়ালে ব্যবসাতে ফূর্তিবাজি আসবো কত্থেকে? - ও আচ্ছা। তুমি আসলে ফূর্তিবাজি করো। তবে কি নামাজ হয় তোমার?
একজন নারীর মৃত্যু ও পত্রিকার ভূমিকা তুমি একটি পত্রিকার সম্পাদক। তোমার পত্রিকা শীর্ষ না হোক তুমি কিন্তু শীর্ষ সাংবাদিক। জ্ঞানী সম্পাদক । কিন্তু তোমার সেই পত্রিকা কোথাও খবরটা ছাপলো না, কেন? শীর্ষ গ্রুপ থেকে পয়সা পাও বলে? স্বাভাবিক। যারা পত্রিকা ছাপাতে পয়সা দিয়ে থাকে তাদের ছেলের মহান কুকীর্তি তুমি ছাপতে নাই পারো! তারমানে তোমার জ্ঞানী সাংবাদিকতা একটা চাকরি মাত্র! তাই তো সম্পাদক সাহেব? এবার আসি দেশের প্রথম সারির প্রথম পত্রিকা প্রসঙ্গে। একজন বাম সুশীল সম্পাদক ও প্রকাশক। তোমার পত্রিকায় খবরটা ছেপেছো কিন্তু ভুল করে নাকি লজ্জায় বসুন্ধরার নামটা নিতে পারোনি ? অন্য পত্রিকাগুলো কি করেছো? নাম নিতে মানা? কেন? বিজ্ঞাপন, পয়সা, ভাগা। এই জন্য কি? অহেতুক মন প্রশ্ন করে শুধু...
- একা একা চুপি চুপি পানি কেন খাও না? কেন? এই যে তুমি রোজা রাখো। সারাদিন না খেয়ে থাকো, এই গরমে লুকিয়ে লুকিয়ে একটু পানি তো খেতে পারো? - শুধু পানি কেন, আমি ইচ্ছে করলে যা খুশি খেতে পারি - তবে কেন সেটা করো না? অদৃশ্য আল্লাহ'র ভয়ে? তুমি বিশ্বাস করো তিনি আছেন? - অবশ্যই বিশ্বাস করি - যদি তাই হয় তাহলে এই যে তুমি ঘুষ খাও, হাসপাতাল খাও, ব্যাংক খাও, হাজার কোটি টাকা খাও, রাস্তা খাও, নদী খাও (একটু পানি খেতে চাচ্ছো না কিন্তু পুরা নদী খেয়ে নাও) এসবও তো তোমার অদৃশ্য আল্লাহ দেখছেন। আসলে তুমি মানুষ খাও, মানবতা খাও। তোমার রোজা হয়?
"একটা মানুষ লীন হয়ে যায় যামিনী এবং দিন হয়ে যায় পূর্বজন্মে পুকুর ছিল- এ জন্মে গাছ হয়ে যায়" আমার না, রজতের লেখা। কবি রজত হুদা আমাদের সাত ভাইবোনের কনিষ্ঠজন। রজত কবিতা লেখে, যখন সম্পূর্ণ কোন বাক্যের অর্থ বুঝতো না তখন থেকেই সে কবিতা লেখে। "হয়তো আমি আর কিছু না একটা কেবল ছায়া কেবল জেনো এই কিছু না'র বুকের সকল মায়া" রজতের কবিতায় শব্দেরা মনের ছায়া হয়। বাক্যগুলো মায়া হয়ে জড়িয়ে রয়। তাঁর প্রথম কাব্যগ্রন্থ আশ্চর্য মেঘদল। প্রচ্ছদ সব্যসাচী হাজরা'র। সব্য অনুরোধে বিনি পয়সায় করে দিয়েছে।
"নবাব সিরাজউদদৌলার পুত্র " এমনধারা কথা শোনার পর একটু থমকে দাঁড়াতে হয়। বাংলার শেষ নবাবের পুত্র ছিলো? এ প্রশ্ন জাগে মনে। আমরা জানি, বিশেষ করে আমি জানতাম নবাবের একজন কন্যা মাত্র। কিন্তু কয়েকজন ঐতিহাসিক বলেছেন সিরাজউদদৌলার পুত্র সন্তানের কথা। জমিদার যুগলকিশোর রায় চৌধুরী। সিলেটের কাজলহোর অঞ্চলের জমিদার। তিনি মৃত্যুকালে পুত্র কৃষ্ণনাথ রায়চৌধুরীর কাছে নিজ পরিচয় জানিয়ে বলেন, তাঁর মরদেহ যেনো দাহ না করে সমাধিস্থ করা হয়। ইতিহাসে আড়াল হয়ে যাওয়া এরকম ঘটনা নিয়ে লেখক দীপু মাহমুদ লিখলেন উপন্যাস আলমপনা। লেখক দীপু মাহমুদ আমার মেজভাই, নাকি আমি লেখকের ছোট ভাই সে কথাও ইতিহাসে আড়াল হয়ে যাবে একদিন।
ছোটবেলায় আমরা কত কবিতা পড়েছি। আমাদের পাঠ্য বইয়ে সেসব কবিতা সম্পূর্ণ থাকতোও না, যতটুকু থাকতো তার কতটুকুই বা মনে আছে। কোনটার প্রথম দুই লাইন, আবার কোনটার চার লাইন। পাঠ্য বইয়ের বাইরেও আমরা পড়তাম, পড়ার চল ছিলো পরিবারে, পাড়ায় পাড়ায়, বন্ধু মহলে। পাঠাগারে যাবার একটা অভ্যাস ছিলো। বাড়ীতে বই কেনা, ও বই উপহার দেয়ারও চল ছিলো। আমরা ভাই, বোন, চাচা, ফুপু প্রতি মাসে নির্ধারিত চাঁদা দিতাম বই কেনার জন্য। সেই পয়সা আসতো কোথা থেকে? অবশ্যই স্কুলের টিফিনের পয়সা বাঁচিয়ে না, কারণ তখন স্কুলে টিফিনের জন্য পয়সা বরাদ্দ ছিলো না। তাহলে? আব্বার পকেট থেকে, আম্মার আঁচল থেকে আসতো। ছোটবেলার সেসব কবিতা এখন পড়লে মনে হয় কত সুখপাঠ্য ছিলো। অথচ বুঝে না বুঝে শুধু মুখস্ত করতাম। আমাদের আব্বা প্রফেসর মোহাম্মদ কামরুল হুদা তাঁর এই ৮৪ বছর বয়সে শিশু কিশোরদের জন্য হারিয়ে যাওয়া আমাদের ছোটবেলার কবিতাগুলো সঠিক শব্দ, বানান ও বাক্য ঠিক রেখে এক মলাটে বই আকারে প্রকাশ করার অনুমতি দিয়েছেন।
স্কুলে যেতে আমার কোনদিন কখনোই ভালো লাগতো না। কেন যাবো! কিছু তো শিখিনি। ক্লাসে শিক্ষক এসে বলতেন পরেরদিন কি কি বিষয় পড়ে বা করে আসতে কিংবা আনতে হবে। আমার ওসব বাড়ীতে ফিরে পড়তে বা করতে ইচ্ছে হত না। বাড়ীতেই যদি অংক করতে পারতাম, বাড়ীতে বসেই যদি ভয়েস ন্যারেশন বুঝে যেতাম, বাড়ীতেই যদি সব বিষয়ের পড়া মুখস্থ করতে হবে তবে স্কুল কেন? শুধু বছরে তিনবার পরীক্ষা দেবার জন্য? তারপরো প্রতিদিন স্কুলে যেতাম। কেন যেতাম? শিক্ষকদের বেতের ভয়ে? আব্বার ভয়ে? ছোটচাচার ভয়ে? ভাইদের ভয়ে (আমার বড় চারজন ভাই)? না (হয়তো কিছুটা এসব কারণ ছিল)। আবার আমার স্কুলে না গেলেও ভালো লাগতো না। তাহলে কারণটা কি? ক্লাস থ্রি থেকে টেন পর্যন্ত যাদের সাথে পড়েছি টানা সাত বছর।স্কুলে যাবার বড় কারণ ছিলো তারা। আমার সহপাঠী বন্ধুরা।
আমার দাদা ১৯০৫ সালের অক্টোবরে জন্মগ্রহণ করেছিলেন এই গৌরবদীপ্ত বিদগ্ধ ব্যক্তিত্ব বৃহত্তর কুষ্টিয়া জেলার বোয়ালিয়া গ্রামে | চুয়াডাঙ্গা ভি জে উচ্চ ইংরাজী বিদ্যালয় (তৎকালীন) থেকে প্রথম বিভাগে এন্ট্রান্স, কলকাতা ইসলামিয়া কলেজ থেকে আইএসসি পাশ করে ভর্তি হয়েছিলেন তৎকালীন ক্যাম্বেল মেডিক্যাল স্কুলে ( বর্তমানে কলকাতা সরকারী নীলরতন মেডিক্যাল কলেজ) ! প্রথম গ্রেডের মহসিন বৃত্তি প্রাপ্ত এই কৃতি ছাত্র লেখাপড়া শেষ করে কলকাতা থেকে ফিরে আসেন নিজ গ্রামে | গ্রামের মানুষের চিকিৎসার পাশাপাশি মাত্র পঁচিশ বছর বয়সে প্রতিষ্ঠা করেছিলেন হাটবোয়ালিয়া উচ্চ মাধ্যমিক বিদ্যালয়| এলাকার ছেলেদের মত মেয়েদেরও শিক্ষায় উৎসাহিত করার জন্য নিজের বড় মেয়েকে স্কুলে ভর্তি করে দেন, যিনি ওই স্কুলের প্রথম ছাত্রী | প্রতিষ্ঠা করেছিলেন চিকিৎসার জন্য হাসপাতাল, যা বর্তমানে আলমডাঙ্গা সরকারী স্বাস্থ্য কমপ্লেক্সের উপকেন্দ্র | সর্বসাধারণের বই পড়ার জন্য লাইব্রেরি গড়ে তোলেন | নির্মাণ করেন মসজিদ | অন্তিম বয়সে প্রতিষ্ঠা করেন হাটবোয়ালিয়া বালিকা বিদ্যালয় | হাটবোয়ালিয়া কলেজের স্বপ্নদ্রষ্টা এই ব্যক্তিত্ব ১৯৫৪ সালে যুক্তফ্রন্টের প্রার্থী হয়ে প্রাদেশিক আইন পরিষদের সদস্য (এমএলএ) নির্বাচিত হয়েছিলেন | স্বনামখ্যাত চিকিৎসক, বরেণ্য চিন্তাবিদ, বিদ্যোৎসাহী শিক্ষাবিদ, সমাজ সংস্কারক ও রাজনীতিবিদ ডাক্তার রিয়াজউদ্দিন আহমদ ১৯৯৫ সালের এই দিনে মৃত্যবরণ করেন !
শ্রদ্ধা জয়নুল উৎসব ২০২০ আজ শিল্পাচার্য জয়নুল আবেদিনের ১০৬ তম জন্ম জয়ন্তী। পৃথিবীর এই অসুখে এবারের উৎসব ঘরে বসে দেখুন...
আমি তো মেঘ হবো, বৃষ্টি হবো হবো গাছের পাতা মাটির সাথে মিশে যাবো মাটিই জীবন গাঁথা...
সে সময় এমন একজন মানুষ ছিলো, যাকে দেবতারা ভালোবাসতেন না প্রতিবেশীরাও তাকে ঘৃণা করতো। শুধু ভালোবেসেছিলো একজন গণিকা! ফুলগুলো এখনো রয়ে গেছে, তার বন্ধ ঘরের জানালার তাকে রাখা পাত্রে!
শ্রদ্ধা স্যার উনিশশো নব্বই সালের এক বিকেলে শিল্পী কাইয়ুম চৌধুরী'র সাথে থাকার সৌভাগ্য হয়েছিলো আমার। বিকেলের শেষ দিকে স্যার নিজের পকেট থেকে কলম বের করে আমার হাতে ধরা স্কেচ বুকে লিখলেন, "অনুপম আজকের বিকেলটা সত্যিই অনুপম"। সেদিন আমার আনন্দ ছিলো আকাশ ছোঁয়া। তারপর আরও গভীরভাবে পেয়েছি আপনাকে ক্লাসে। যতটা না পেয়েছি স্যার, তারচেয়ে দেখেছি বেশি। দেখেছি আপনার কাজ, রঙ, রেখা আর গ্রাফিক ডিজাইনের পাণ্ডিত্য। খুব স্বল্প সময় পেয়েও অনেক বেশি সমৃদ্ধ হয়েছি আপনার সান্নিধ্যে। আজ ত্রিশ নভেম্বর শিল্পী অধ্যাপক কাইয়ুম চৌধুরী'র ষষ্ঠ মৃত্যুবার্ষিকী।
চিৎকার করো মেয়ে দেখি কতদূর গলা যায় আমাদের শুধু মোমবাতি হাতে নিরব থাকার দায়...
কি হবে এসব এঁকে... বিগত দুই বছরে এই ছবিগুলো এঁকেছি। বিভিন্ন ঘটনায় তাৎক্ষনিক অন্তর্দাহ প্রকাশ। অনেকেই প্রকাশ করেছেন, নানাভাবেই করেছেন। এতটুকুও কি তাতে প্রভাব ফেলেছে সমাজে? একটুও কি সমাজ নড়েছে? বেহায়া হয়ে যাচ্ছি প্রতি মুহূর্তে আমরা! আশা করে থাকি একদিন ওসব বলবে হয়তো কেউ, কেউ লিখবে। না বললেই বা কি! কত গল্প হারিয়ে যায়... শুধু বলি। আপনজনদের দূরে রাখা বা ঠেলে সরিয়ে দেয়ার সময় আর নেই। অন্যদের খোঁজ রাখার পাশাপাশি আপনজনদের বুকে আগলে রাখার সময় এখন। তবুও নিরাপদ কি আমরা? কতটা পারবো একে অপরকে আগলে রাখতে? প্রয়োজন শিক্ষা। উচ্চ শিক্ষার ঘোড়দৌড় থেকে সরে এসে একটু পারিবারিক শিক্ষাটা দেয়া। এত চোর যে দেশে, সে দেশে পরিবার বলে কি কিছু আছে? চোরের পরিবার, দূর্নীতি পরিবারের সন্তানের মানসিকতা ওমনি হবে। পরিশ্রম বিহীন অর্থে সুস্থ মনন তৈরী হয় না, হতে পারে না। তারপরো যতটুকু সুস্থতা আছে, যা আছে, তাদেরই চেষ্টা করে যাওয়া। 
কোভিড-১৯ পরবর্তী.... এ এক আজব অসুখ। সুখ নেই তাই অসুখ। এই ভালো, এই কেমন যেনো। অস্থির আবার নির্জীব। বড় অদ্ভুত আচরণ এর। দাঁড়িয়ে থাকলে ক্লান্ত লাগে, বসে থাকলেও ক্লান্ত লাগে। শুয়ে থাকলে ঘুম আসে না। ঘুম হয় দিনে, রাতে নির্ঘুম। কোন কাজ করতে ইচ্ছে করে না। বুকে ব্যথা, কিছু পর হাতে ব্যথা। মাথায় যন্ত্রণা, আবার পায়ে বেদনা। কথা বলতে ইচ্ছে করে না, ইচ্ছে হলেও শব্দ খুঁজে পাইনা। আজ ইসিজি করিয়েছি। বন্ধু ডাক্তার জুবায়ের বলেছে ইকো এবং কোলেস্টরেল টেস্ট করাতে। ভাবছি যা আছে শরীরে সব টেস্ট করাবো। মেডিকেল সায়েন্স এখনো তো জানেনা এর চিকিৎসা কি! কয়েক মাস ধরে লেবুময় জীবন, এখন হতে চলেছে অষুধ ও টেস্টময় জীবন।
সত্যি ঘটনা অবলম্বনে ৮৮ সালে, পাশ করেছি বলে একটি গ্রুপ করলো নিমন্ত্রণ, যুক্ত হলাম যখন, মুক্ত করলো তখন কেড়ে নিলো তাদের আমন্ত্রণ! সমস্যাটা কোথায়, খুঁজতে গেলাম সেথায় বললো তারা হয়েছে মস্ত ভুল, আমি নাকি বুড়া, তারা সবাই ছোড়া আমার মাথায় নেই তো কোন চুল। সেই গ্রুপে ঢুকে, দেখলাম একটু ঝুঁকে বয়স্ক সব একেকটা বুড়া ভাম, সবগুলো এলেবেলে, মেয়ে কিংবা ছেলে আমার মতো নেই কোন হ্যান্ডসাম।
পাশাপাশি ঘর, বাবা মেয়ে পর ভিডিও কলে হয় কথা কি আজব অসুখ, দেহে নেই সুখ মনে যে লাগে বেশ ব্যথা...
চারিদিকে পানি, চারিদিকে পানি খাবার পানি নাই, তৃষ্ণায় বুক ফাটে, চোখের জলের স্রোতে ভাইয়ের লাশ ভেসে যায়... আকাশ ভালো নেই, বাতাস ভালো নেই, ভালো নেই আমার মন। ভালো নেই নদী, ভাসছে মানুষ, কাঁদছে দুঃখী জন। ভাসছে মানুষ, কাঁদছে মানুষ, চারিদিকে শুধু জল। খোলা আকাশের নিচে, কলার ভেলায় খুঁজছে মাটির তল। ভেসে গেছে ঘর, ভেসে গেছে উঠোন, কিছুই তো আর নাই, ভেসে গেছে স্বপ্ন, ভাসছে ফসল, কৃষক কোথা পাবে ঠাঁই! 
ছবিতে আমরা তিনজন একই লয়ে হাসছি, এই ছবিটার সৌন্দর্য এখানেই! ছবিটি কে তুলেছিলো আমার মনে নেই। আরো অনেক স্মৃতির সাথে ছবির অ্যালবামে যতনে আছে সময়কে ধরে রাখতে। ১৯৯৫ সাল, ২৯ ডিসেম্বর শিল্পাচার্যের জন্মদিনে চারুকলা ইনস্টিটিউট (বর্তমান অনুষদ) এর বার্ষিক শিল্পকর্ম প্রদর্শনীর পুরস্কার বিতরণী অনুষ্ঠান। প্রধান অতিথি ছিলেন ঢাকা বিশ্ববিদ্যালয়ের সে সময়ের উপাচার্য মহোদয় অধ্যাপক এমাজউদ্দিন আহমেদ স্যার। শিল্পগুরু সফিউদ্দিন আহমেদ স্যার আমার গলায় পরিয়ে দিচ্ছেন শ্রেষ্ঠ মাধ্যম পুরস্কারের পদক। 
নীলক্ষেত বাজারের মাঝামাঝি কোণে কাপড়ের দোকানগুলো ছাড়িয়ে গলির মুখটিতে দু'ধারের টিনের চালার ফাঁকে এক চিলতে আকাশ আধা চাল, আধা খোলা আকাশ সেখানেই বসতেন তিনি সেলাই মেশিন নিয়ে। সারাদিন ছিলো মানুষের আনাগোনা তাঁর কাছে আগতদের বেশিরভাগ ছাত্র, আসতো নতুন কেনা কোন প্যান্ট ঠিকঠাক করাতে। ভালোই চলছিলো তাঁর, আজকাল চোখে কিছুটা ঝাপসা দেখাতে সুচে সুতা পরাতে ছিলো অসুবিধে, কিন্তু হাতের কাজ আগের মতোই নিখুঁত। পাঁচ মাস অনেকটা সময় পাঁচ মাস পর আজ এসেছেন মার্কেটে নিজের নির্দিষ্ট জায়গাটিতে, মেশিনটা ওরকম ঢাকা দেওয়ায় ছিলো শুধু তালার সাথে শিকলে জং ধরেছে। বড় যত্নে মুছলেন সেলাই মেশিনটাকে ছুঁয়ে ছুঁয়ে দেখলেন এতদিনের যন্ত্রটিকে, টেবিল সহ কোলে তুলে এনে দাঁড়ালেন বাজারের সামনের ফুটপাতে। বাড়ী থেকে হাতে লিখে নিয়ে আসা কাগজটি সেঁটে দিলেন যন্ত্রটির গায়ে- 'সেলাই মেশিন বিক্রয় হইবে' পাঁচ মাস অনেকটা সময় সংসার, ঘর ভাড়া, খাবার গ্রামে চলে যাবেন তিনি ছয় জনের পথ খরচ হয়ে যাবে হয়তো মেশিন বিক্রির টাকাতে! তারপর... ষাটোর্ধ হাতেম আলি ফুটপাতে দাঁড়িয়ে কিছুই দেখছেন না, চোখ দু'টো যে আজ বড় বেশি ঝাপসা হয়ে আসছে বারংবার!
প্রতিদিন আমরা গল্প হয়ে যাচ্ছি... একটি চরিত্র। একজন মধ্যবিত্ত মানুষ। এই মহামারীর কালে যাকে ঘরে থাকতে হচ্ছে! দিন থমকে গেছে কিন্তু জীবন তো চলছে! শুধু কি সে একজন? হাজার জনের কথা কি সে বলছে না? অথচ মানুষের কত প্রশ্ন! এই সময়টাতে নিজের ভিতরে কি খুঁজে পাওয়া যায় না তাকে? আদলটা আমার নিজের। পেন্সিল বা কলমের টানে। প্রথম দু'টি ছবি আঁকার পর আমার শ্রদ্ধেয় শিক্ষক শিল্পী মোহাম্মদ ইউনুস স্যার ফোন করে বললেন, "এভাবে প্রতিদিন একটি করে ড্রইং করো, নানা ভঙ্গিমা তুলে ধরে!" উৎসাহ পেলাম। প্রতিদিন আঁকতে গিয়ে অংকন শৈলীর মান হারিয়ে যায়। আবার ফিরে ফিরে আসে। তাই প্রতিদিনের ধারাবাহিকতা থাকলো না। ভাবনাগুলো নানা সময় নানাভাবে আসে। আদলটা আমার বলে আমাকেই ধরে বসে থাকে দর্শক। নিজের বা পাশের জনের ভিতরে খুঁজে ফেরে না! মধ্যবিত্ত আজ নিরবে কাঁদে...
আবার বিকেলের আলো পড়বে তোর মুখে আবার সমুদ্র পাড়ে হাঁটবি তুই সুখে..... ভালোবাসা মা'গো জন্মদিনে ❤
এইদিন আমাদের হয়েছিলো বিয়ে ষোলো বছর পিছনে ফিরে গিয়ে। আমার দু'চোখ ছিলো চশমার বেশে তোমার চোখেও চশমা লাগলো শেষে।
টেনশন মুক্ত পোস্ট............... আর নিতে পারছি না। আমি কি করেছি, কি করিনি, কি করবো সেসব এই দূর্যোগ সময়ে ছবি তুলে লিখে পোস্ট করার মতো উন্নত মানসিক অবস্থা আমার হয়তো নেই! নেই মানে নেই। একদিন ওসব বলবে হয়তো কেউ, কেউ লিখবে। না বললেই বা কি! কত গল্প হারিয়ে যায়। শুধু বলি। আপনজনদের দূরে রাখা বা ঠেলে সরিয়ে দেয়ার সময় আর নেই। অন্যদের খোঁজ রাখার পাশাপাশি আপনজনদের বুকে আগলে রাখার সময় এখন। ঘুমা মা, ঘুমা আমার বুকে এমনি করে থাকবো দু'জন অনন্তকাল সুখে...
একটি বাড়ী। নামটি "স্নেহময়ী"। গাছপালার ছায়ায়, মা'য়ের আঁচলের মায়ায়, বাবার ব্যক্তিত্বে ঘেরা সাদা দোতলা বাড়ী। পুকুর লাগোয়া বাগান। নানা ফুল ও ফলের গাছ। প্রজাপতি ফড়িঙের উড়ে চলা, পাখিদের নানা সুর। ভিতর বাড়ীতে উঠোন, উঠোনের সাথে খোলা বারান্দা। সেই বাড়ীর একজন মেয়ে, তার ছয়জন ভাই, সাথে ভাবী। তাদের ১২ জন ছেলে মেয়ে। পুকুরের ওপার থেকে ছোটফুপুর কোকিল কন্ঠ ভেসে আসা ভোর। ঈদের আগের দিন ৪০ জনের ইফতারি পাতা টানা বারান্দায়। রাতে উঠোনে কলাপাতায় খিচুড়ি খাওয়া শুকনা মরিচের ভর্তা দিয়ে। ঈদের দিন একসাথে ঈদগাঁ যাওয়া, যেনো ছোট্ট কোন আনন্দ মিছিল! তারপর হৈ হৈ হুল্লোড়। সবার প্রথমে মা'কে সালাম করা, একে একে বড়দের থেকে ছোটদের সালামি। সেই সালামির অর্থ অসচ্ছল শিক্ষার্থীদের সাথে ভাগাভাগি করা নানা উপহার দিয়ে। সন্ধ্যায় ছেলেমেয়েদের গান, নাচ, আব্বার আবৃত্তি, আম্মার গল্প বলা। পরের দিন বাড়ীর ছোটছেলের পরিচালনায় ছেলেমেয়েদের নাটক পরিবেশন। খোলা বারান্দায় মঞ্চ বানিয়ে। উঠানে পাটি আর চেয়ার পেতে বাড়ীর অন্যরা দর্শক। নিয়ম করে প্রতি ঈদে দেয়াল পত্রিকা প্রকাশ, বাড়ীর ছোট বড় সবার লেখা নিয়ে। গল্প, কবিতা, ছবি। তারপর লটারি। ঈদের আগে থেকেই টিকেট বিক্রি শুরু। সমস্ত পয়সা দিয়ে পাড়ার নাজ্জুলের দোকান থেকে প্রাইজ কেনা। এসব এবার কিছুই হবে না, হচ্ছে না, হলো না। আব্বা আম্মা দু'জন দু'জনার তবুও একা বাড়ীতে। আমিও একা, সবাই আজ একা!
মাছ বড়শি দেখতে পারেনা, টোপ দেখে মানুষ বিপদ দেখে না, শুধু লাভ দেখে...
ঘরে থাকতে বলে দিলেন সবই খুলে আমরা এখন হাত উঁচিয়ে থাকবো এমন ঝুলে...
এক ঝড়ো বিকেলে বলেছিলো তার ঠিকানা ফুটপাতের ছাউনির নিচে দাঁড়িয়ে। বৃষ্টি হচ্ছিলো সেদিন ঝরঝর ঝড়ের হাওয়ায় বৃষ্টির জল মিশে আমাদেরকেও ভিজাচ্ছিলো! বৃষ্টিতে ভিজতে ভিজতে ভাবছিলাম, ওকে তো প্রায়ই ভিজতে হয় এমনি করে! আমার আর এভাবে ভেজা হয় কই, নেহায়াত আজ বিপাকে পড়ে। আজ দুপুরে বৃষ্টি ছিলো, সাথে ঝড়ো হাওয়া এই মহামারীর বন্দী জীবনে ঘরের বারান্দায় বসেছিলাম বাতাস আর জলের দাপাদাপি ভিজিয়ে দিচ্ছিলো আমাকে। হঠাৎই মনে পড়লো দু'বছর আগের এমনি এক ঝড়ো বিকেলের কথা- কেমন আছে সে, এই দূর্যোগে! সন্ধ্যার আগে আগে বের হলাম বাসা থেকে, সাথে সমস্ত সতর্কতা ঘন্টা দুয়েক হেঁটে পৌঁছালাম মন হাতড়ে খুঁজে পাওয়া ঠিকানায়। জায়গাটা ঠিক আছে ঘরটাও ঠিক আছে শুধু মানুষটি নেই। কেউ নেই ও ঘরে। জানালো ঘরের মালিক। জিজ্ঞাসু চোখে উত্তরের অপেক্ষায় আমি- অসুখ করেছিলো তার, ঘরে খাবারও ছিলো না। কি করবো? আমার কাছেই জানতে চায় সে দাঁত দিয়ে দেশলাই কাঠি চিবুতে চিবুতে। তারপর নিজেই বলে, অন্য ভাড়াটিয়ারা চাপ দিচ্ছিলো তাড়িয়ে দিয়েছি। রাগ, ক্ষোভ, দুঃখ কিছুই হচ্ছিলো না আমার! নিজেকে কেমন নির্বোধ মনে হচ্ছিলো! কোথায় খুঁজবো আমি এক ঝড় বৃষ্টির বিকেলে পরিচয় হওয়া মানুষটিকে!
আমি ঈশ্বরকে বলে দেবো আমি ভগবানকে বলে দেবো আমি আল্লাহকে বলে দেবো আমি সব বলে দেবো...
খাদ্যে না, চিকিৎসার অভাবে মরবো আমরা আমি, আপনি এসময় চিকিৎসার অভাবে মারা যাবো। সঠিক সময় বুঝতে না পারার ভুল। ডাক্তারদের বিনা অস্ত্রে যুদ্ধ করতে বলার ভুল। জনগণকে ঠাকুরমার ঝুলির গল্প বলার ভুল। তাদের দ্বার খুলে ছেড়ে দেবার ভুল। করোনা ভাইরাস শুধু তো না, এই ভাইরাসের ভয়ে হাজারো রোগের মানুষ হাসপাতাল ছেড়েছে। তাঁরা মরবেন বিনা চিকিৎসায়। তার সাথে ছড়াবে আরো আরো রোগ। করোনা তো আছেই। চিকিৎসকদের বাঁচান। ডাক্তার না থাকলে কে বাঁচাবে আমাদের? আপনি কোথায় যাবেন? সময় এখনো চলে যায়নি। খাদ্য মজুত আছে বলেছেন। কিন্তু প্রয়োজনীয় চিকিৎসা সরঞ্জাম কোথায়? ICU বন্ধ হচ্ছে একটার পর একটা। ভেন্টিলেশন নেই। তাহলে? দেশের বিভিন্ন জায়গার খবর পাচ্ছি, পড়ছি অনলাইনে! হাসপাতালগুলো কেন দেখছে না কোন রোগী! ছুটছে এদিক ওদিক স্বজনেরা। তারপর মরে যাচ্ছে বিনা চিকিৎসায় অজানা রোগে। এরপর?
ঘরে বন্দী স্বাধীনতা, তবুও ঘরেই থাকেন আশাজাগানিয়া কিছুই নেই আর! নিজে ও অন্যকে নিরাপদে রাখেন...
আমার প্রিয় ছাত্রছাত্রী বিশ্ববিদ্যালয় ছুটি, দেরীতে হলেও গতকাল হলগুলোও সব খালি করে দিয়েছে। তোমরা যে যার বাড়ীতে গিয়েছো, আপনজনদের কাছে। খুব প্রয়োজন না হলে বাড়ীতেই থেকো। দেশ ও পৃথিবীর এই দুর্যোগ সময়ে তোমরা জানো কীভাবে নিজেকে সুরক্ষিত রাখা যাবে, কীভাবে অন্যদের সুরক্ষা দেয়া যাবে। আর হৃদয় থেকে প্রার্থনা করো যার যার এলাকার চিকিৎসকদের জন্য, উনারা যেনো সুস্থ থাকেন। বড়রা যেসব বোকামি করেছে, সেই বোকামির অনেক খেসারত হয়তো আমাদের দিতে হচ্ছে, হবে! তারপরো তোমরা পড়তে পারো, জানতে পারো, বুঝতে পারো নিজেকে, নিজের পরিবারকে ও সমাজকে ভালো রাখার জন্য সঠিক পথ কোনটা। বিশ্বব্যাপী এই দূর্যোগ শেষ কবে হবে জানিনা, তবে আশা রাখি, আশা করি শেষ হবে। আমি আমার সকল ছাত্রছাত্রীদের ফেরত চাই সুন্দর সুস্থভাবে। সুন্দর সময় ফিরে আসুক সবার জীবনে 
আমি তো আমার মতই "হ্যা" বললেও আমার মত "না" বললেও আমার মত ! দেহটা যদিবা বাঁধবে, কিন্তু মন মন বাঁধবে কেমনে ! আমি যে আমারই মত...
তার বাড়ীর সামনে ছিলো উট্যুন ঘরের দেয়ালে ছিলো গোবরের ঘ্যুইটু ঘোষেদের বাড়ীতে লেগেছে সিঁদুর রঙ আমাদের জানালা খোলা থাকতো দ্যুইটু !
আকাশটাকে দেখবো বলে মেঘ ধরে রাখি, বারান্দাতে দাঁড়িয়ে আমি রোদ গায়ে মাখি। কোলাহলের জ্যামের শহরে আজ আমার ছুটি, ঘড়ির অ্যালার্ম বন্ধ রেখে দেরীতে ঘুম থেকে উঠি... দুপুর বেলায় কফির পেয়ালায় স্বপ্নগুলো বুনি, দু' মুঠো বিকেলে আসবে তুমি কুহুতান শব্দ শুনি।
দেহে আমার রঙ মাখিনি গো রঙ যে আমার মনে, তাই তো আমি বাইরে রঙহীন রঙ কোথা সে জানে ! বাউলা তুমি এতকাল থাকলে আমার সনে তবুও তো দেখলা না গো রঙ যে আমার মনে! যেদিন এ দেহ মিশে যাবে এই যে মাটির সনে সেদিন তুমি বুঝবা বাউলা রঙ ছিলো এ প্রাণে।
আকাশটাকে দেখবো বলে মেঘ ধরে রাখি, বারান্দাতে দাঁড়িয়ে আমি রোদ গায়ে মাখি। কোলাহলের জ্যামের শহরে আজ আমার ছুটি, ঘড়ির অ্যালার্ম বন্ধ রেখে দেরীতে ঘুম থেকে উঠি... দুপুর বেলায় কফির পেয়ালায় স্বপ্নগুলো বুনি, দু' মুঠো বিকেলে আসবে তুমি কুহুতান শব্দ শুনি।
The red scarf তুমি গভীর গহীনে হারিয়ে যাও তবুও তোমার ছায়া ফেলে রাখো...
অ নেক কিছু বলার আছে নু তন কোন ক্যানভাসে প রিপূর্ণ কোন কবিতা ম নের মতো রঙে। আজ আমার জন্মদিন...
বয়স আমার যতই বাড়ুক দেখতে লাগুক নানা, আমিই হবো বাংলাদেশের প্রথম মাসুদ রানা!
তোমাকে দেবার মতো আমার কিছুই নেই... নেই তো দাঁড়িয়ে আছিস কেন? নিজে ডিজাইন করে নে!
আজ সকালে নাস্তার টেবিলে মেয়ে আমার নিজ হাতে বানিয়ে নিয়ে এলো বাবা'র জন্য এই রুটি। আহা ভালোবাসা মা...
দীর্ঘ সন্ধ্যা পেরিয়ে অতল গহ্বরে পড়ে গেলো লাল চাঁদ মূল্যবান পৃথিবী প্রণীত হলো অভিশপ্ত প্রাণীর বাসস্থান...
ছবি আঁকি। বিমূর্ত ছবি। তবে প্রতিটি পেইন্টিং এর সাথে আমার অনুভূতি লিখে দেই। তারপরো তুমি ছবি কেনা তো দূরের কথা দেখোই না! যখন আজেবাজে ছন্দ লিখি তখন লাইক কমেন্টের ছড়াছড়ি। যেমন- তুমি চা, আমি কাপ তুমি মা, আমি বাপ আসলে তুমি বিমূর্ত চিত্রকলা বুঝবার চেষ্টাই করো না! 
আমি তো আমার মতই "হ্যা" বললেও আমার মত "না" বললেও আমার মত ! দেহটা যদিবা বাঁধবে, কিন্তু মন মন বাঁধবে কেমনে ! আমি যে আমারই মত...
মরতে যদি হয় মা'য়ের কাছে গিয়ে মরি। ডেঙ্গুর কারণ এডিস মশাকে দমন করা গেলো না, যাচ্ছে না। হয়তো ইচ্ছের অভাবে কিংবা গুরুত্ব মনে না করাতে। কিন্তু প্রতিদিন ডেঙ্গু জ্বর নিয়ে মানুষ হাসপাতালে যাচ্ছে। রক্তের জন্য হাহাকার করছেন আক্রান্তের স্বজনেরা। কতকজনের মৃত্যু হয়েছে। ঢাকা বিশ্ববিদ্যালয়ের একজন ছাত্র মরে গেলো। কেন মরলো সে প্রশ্ন আসতেই পারে। বোধোদয় হলো না আমার, আপনার, আমাদের! স্কুল, কলেজ, বিশ্ববিদ্যালয় ছুটি ঘোষণা করলেন না? এক সপ্তাহেরও কম সময় বিশ্ববিদ্যালয় খোলা থাকবে,আর মাত্র ৩ দিন ক্লাস হবে, তারপর ঈদের ছুটি। আমাদের ছাত্রদের হল বা ক্যাম্পাসে, ক্লাস রুমে কেমন করে থাকতে বলবো যেখানে আমরা তাদের নিরাপদ রাখতে পারছি না। অসুস্থ হলে পর্যাপ্ত সেবা দেবার মতো অবস্থা কখনোই বিশ্ববিদ্যালয়ের মেডিকেল সেন্টারের ছিলো না, এখনো নেই। আরো কিছু শিক্ষার্থী ডেঙ্গুতে আক্রান্ত হয়েছে। আমি নিজেই ভয়ানক আতংকে আছি। ছেলেমেয়েরা সুস্থ শরীরে মা'য়ের কাছে ফিরুক।
একজন এ দেশী, অন্যজন ভিনদেশী চলেছি দু'দিকে তাকিয়ে, এটুকু পথ, নেই কোন রথ মিল আছে দু'জনাই আঁকিয়ে!
সবারই কিছু না কিছু জ্ঞান থাকে। সে যে কাজটা করে সেটা তার জ্ঞান, তাই সবাই জ্ঞানী। তবে এই ক'দিনে অনেকের কথা, মন্তব্য, লেখা পড়ে ও শুনে এবং ভাবনায়, মন ও মননের মানসিকতায় অনুভব করা যায় তারা আসলে কতটা শিক্ষিত হয়ে উঠেছে, হতে পেরেছে! জ্ঞান থাকলেই শিক্ষাটা আসে না। শুধু বিদ্যালয় আর বিশ্ববিদ্যালয়ের ডিগ্রি নিলেও শিক্ষিত বলা যায় না। একমাত্র সিলেবাসের বই পড়াকে এবং পড়ানোকে শিক্ষা বলে না। শিক্ষা, সুশিক্ষা আসে কোথা থেকে? প্রথমত পরিবার, তার বেড়ে ওঠা পরিবেশ, তার আশে পাশের মানুষ, প্রকৃতি আর বিশ্বিবদ্যালয়ে এসে তার চর্চা যা চিন্তা ও চেতনায় মুক্ত এবং মানবিক শ্রদ্ধাবোধের। একটা সমাজ ও দেশকে ধ্বংস করার জন্য, তাদের বোধ নষ্ট করার জন্য পারমানবিক বোমা প্রয়োজন হয় না। হয় শিক্ষা ব্যবস্থা, শিক্ষার পরিবেশ এলোমেলো করে দেয়া। যে সমাজে, বিশেষ করে দেশের বিশ্ববিদ্যালয়ের শিক্ষকদের নৈতিকতা নষ্ট হয়ে যায় সে দেশ, সে দেশের পরিবেশ সুস্থ সুন্দর আর থাকে না। আমরা একটা চরম অসুন্দর পরিবেশে বসবাস করছি!
দুধ ও সরল সাহস নদীর ওপারের গ্রাম থেকে গোয়ালার কিশোরী মেয়াটা আসতো দুধ বিক্রি করতে প্রতিদিন সকালে। এপারের দু তিনটা গেরস্ত বাড়ীর লোকেরা চাষবাস বাদ দিয়ে অন্য কোন পেশা বেছে নিয়েছিলো, তাই গোরু পালা তাদের আর হলো না। শখ, সময় কোনোটাই ছিলো না। ভদ্রলোক হতে চায় যে। তাদেরই বাড়ীতে দুধ নিয়ে আসতো মেয়েটি। এমনি একদিন এ গ্রামের প্রথম যে বাড়ীটিতে দুধের ঘড়া কাঁখে নিয়ে গেলো সে, ও বাড়ীর বউটি বাটি হাতে এসে বললো, কি রে আজ দুধ এত পাতলা ক্যা? পানি মিচিছিস নাকি? মেয়েটি বলে, না গো, পানি মিশাবো ক্যান! বউটি আবার বললো, না রে ঠিক কইরি বোল? এ্যই, নদী পার হওয়ার সুমায় পানি দিচিস? তখন মেয়েটি বেশ রেগে যায়। মুখ ঝামটা দিয়ে বলে, আমাগের বাড়ীত্ কি কল (টিউবওয়েল) নি নাকি! তুমার নদীর পানি মিশাতি যাবো? সরল স্বীকারোক্তি কিশোরী মেয়েটির।
বিশ্ববিদ্যালয়ের একজন বয়োজ্যেষ্ঠ অধ্যাপক কয়েকটি প্রতিষ্ঠানের একই ধরনের খাদ্য পণ্য নিয়ে গবেষণা করেছিলেন এবং সেই খাদ্যে তিনি মানুষের জন্য ক্ষতিকারক উপাদান পেয়েছিলেন। এজন্য উনাকে হেয় করা হলো এবং সবচেয়ে দুঃখের বিষয় উনার পাশে বিশ্ববিদ্যালয় শিক্ষক সমিতি তো দাঁড়ালেন না, নিজ বিভাগ অফিশিয়ালি না হোক মানবিকভাবেও দাঁড়ালেন না। বিশ্ববিদ্যালয় হলো পরীক্ষা নিরীক্ষা গবেষণার জায়গা। আমাদের বলা হচ্ছে রেটিং নেই নেই নেই। আমাদের গবেষণার জন্য, পড়াশুনা করানোর জন্য সুবিধাও খুব নেই। জনস্বার্থে অধ্যাপক আ ব ম ফারুক স্যার যা করেছিলেন তারজন্য আমরা তাঁকে হেয় করলাম, অসম্মান করলাম কিন্তু স্যার আবার পরীক্ষা নিরীক্ষা করলেন ওইসব কোম্পানির ওইসব খাদ্য পণ্য নিয়ে। এবার ফলাফল দেখুন...
প্রজাপতির উড়ে চলার মতো জীবনটা কয়েক বর্গফুটে বন্দী করতে চাই না! আজ আমি শংকিত, আতংকিত, ভয়ে নত হয়ে যাই। আমার মেয়েটির জন্য, তার প্রতিটি মুহূর্তের ভাবনায়! ঘরে-বাইরে সব জায়গাতেই ভয়। পথে, বিদ্যালয়ে, খেলার মাঠে, কর্মে কোথাও সে নিরাপদ না। সবচেয়ে ভয়ংকর নিজ বাড়ীর সিঁড়িতে, ঘরের ভিতরেও আজ আতংক। আমি, আমার বন্ধু, পাশের জন সবাই যার যার মেয়েকে নিয়ে ভয়ে রয়েছি, একটা আশংকার ভাবনায় ভয়ে বসবাস করছি, সারাবেলা মেয়েটির নিরাপত্তার কথা ভাবতে গিয়ে হয়তো ওদের সুন্দর প্রজাপতির জীবনটাকে কয়েক বর্গফুটে বন্দী করে ফেলবো ধীরে ধীরে কিংবা ফেলছি। এমন তো চাই না আমি, আমরা! মেয়েটার নিরাপত্তার সাথে ছেলেকে, নিজের ছেলেটিকে যদি সুন্দর জীবনের কথা বলি, তাকে সময় দেই, তার সাথে গল্প করি, তাকে বুঝতে ও বোঝাতে চেষ্টা করি তার মন, আমাদের মনন তাহলে হয়তো নিরাপত্তার আবহে বন্দীত্ব করতে চাওয়া কন্যার জীবনটা প্রজাপতির মতোই সুন্দর থাকবে!
তোমারে আমি ডুবাবো বংশী নদীতে নৌকা নিয়ে মাঝ নদীতে আবার তুলে আবার ডুবাবো। তোমারে আমি চুবিয়ে চুবিয়ে দেখবো কতটা রঙ বদলায় তোমার। তারপর... তারপর দু'জনে ডুববো।
নাগ মহল আমাদের বাড়ী স্নেহময়ী। এক সময় কত কত রঙের, কত কত বাহারের ফুল গাছ ছিলো, যেখানে রঙিন প্রজাপতি, লাল ফড়িং উড়ে উড়ে খেলা করতো। টুনটুনি, দোয়েল, চড়ুয়েই বসত সারা বাগানময়। সামনের বাগানে, পুকুর পাড়ে একটু জায়গা, যেখানে সবুজ ঘাস ছিলো। এখন অগোছালো বড় বড় গাছের ছায়ায় ঘাস নেই। গভীর রাতে বাড়ীর ছাদে ছম ছম রিনিঝিনি নুপুরের শব্দ শোনা যেতো। সে শব্দ আমি কখনো শুনিনি, শুনতো বড়ভাই, মেজভাই। তাদেরই তো নুপুরের শব্দ শোনার বয়স ছিলো তখন, তারা কলেজে, আর অন্য ভাইয়েরা তখনো স্কুলের গন্ডি পার হয়নি। সেই ছম ছম রিনিঝিনি শব্দও আর নেই। গল্পটা এখন শুরু... অনেক বেজী ছিলো আমাদের বাড়ীতে। বাগানে, কাঠালতলায়, কলা গাছের আড়ালে, উঠানে, চলে আসতো ঘরেও। ওরা ছিলো আমাদেরই সদস্য। একসময় তারাও কোথায় চলে গেলো। তারপর কোথা থেকে একপাল শেয়াল এসে বাসা বানালো পুকুর পাড়ে। সামনের বাগানে শেয়াল ঘুরে বেড়ায় ছাগলের মতো। সারাদিন একটা দুইটা হঠাৎ দেখা দিলেও তারা রাতে সব গর্ত থেকে বেরিয়ে সামনে, পিছনে, পাশের বাগানগুলোতে, সারা বাড়ীময় রাজত্ব করতো। শেয়ালের ভয়ে বেজী পালালো। বেজী নেই। এবার এক নতুনের আবির্ভাব। সাপ। পুকুর ভর্তি সাপ। বাগানে সাপ, উঠানে সাপ, বারান্দায় সাপ। আমি এবার বাড়ী আসার পর চারটা সাপ দেখা গেলো। সেদিন একসাথে দুইটা। গতকাল বসবার ঘরের লাগোয়া বাথরুমে একজন বসে ছিলো গলা উঁচিয়ে। ভয়ংকর অবস্থা। এই ঈদ আমাদের আনন্দের মাঝে নাগিনাতংক ঈদ। বেজীরা ফিরে আয়...
স্নেহময়ী'র ছেলেমেয়েরা। আমাদের ছেলেমেয়েগুলো একটা কাজ করছে, করে আসছে গত বছর তিন হলো (আমার ঠিক মনে নেই সময়টা আরো বেশী হতে পারে)। প্রতিবছর ঈদের আগে বাড়ী এসে ওরা সব ভাইবোন মিলে কুষ্টিয়ার একটি অঞ্চলে যায়, তাদেরই সমবয়সী আরো কিছু ছেলেমেয়ের জন্য উপহার নিয়ে। এরকম ভাবনা ওরা নিজেরাই করেছিলো, ভাবনাটাকে অল্প করে হলেও ছেলেময়েগুলো করে চলেছে। এখানে একটা বিষয় ওরা করে থাকে, যাদেরকে ওরা উপহার দেয় তারা সব পড়াশুনা করছে এমন ছেলেমেয়ে। আজ সকালে আমাদের ছেলেমমেয়েগুলো গিয়েছিলো তাদেরই সমবয়সী ছাত্রছাত্রী ছেলেমেয়েদের সাথে খুব স্বল্প পরিসরে হাসি বিনিময় করতে। ওরা হেসেছে, এরাও হেসেছে।
আমার একটি সুন্দর দুপুর গেলো আজ। দুপুরটা ছিলো আমাদের। পথের ধারে লাল শাকের ক্ষেত, তারপর ধান ও আখ। প্রচন্ড গরম ছিলো প্রকৃতি, তবুও ওই জায়গাটিতে ছিলো অবিচ্ছিন্ন বয়ে চলা বাতাস। চড়ুইয়ের কিচির মিচির। সুখবোধ হচ্ছিলো দেহে ও মনে। কিন্তু অস্বস্তিও ছিলো শেষ দিকে। পাশাপাশি বসলাম বাপ বেটা, কত কথা। খুব অল্প সময় তবুও ধানক্ষেত, কৃষক, দেশ, গরম, প্রকৃতি, স্বভাব... আলোচনা চলছিলো, প্রশ্ন ছিলো ছেলের। অনেক প্রশ্নেরই যথার্থ উত্তর জানা নেই আমার। কি রেখে যাবো এদের জন্য আমরা? ছেলেটা আমার বড় হয়ে যাচ্ছে...
বিকেলে ছিপ নিয়ে বসলাম পুকুরে। মেয়ে এসে দাঁড়ালো পাশ ঘেঁষে। তার কত কথা। আমার চোখ পুকুরের জলে ভেসে থাকা ফাতনার দিকে, কান মেয়ের কথার আহ্লাদে। ততক্ষণে ছোট ছোট তিনটি মাছ (তেলাপিয়া) উঠে এসেছে বড়শী মুখে ভালোবেসে। শাঙন আসার পর নেই মাছ অনেক্ষণ। মেয়ে আমার বললো, বাবা তুমি তো মাছ ধরতেই পারো না। আমি বললাম, দেখো বালতির পানিতে মাছগুলোর দিকে। সে এবার বলে, এখন তো পারছো না। এবার বললাম আমি, এত তাড়াতাড়ি কি মাছ ওঠে ছিপে! তোমার দাদা (আমার আব্বা) সকালে ছিপ ফেলে বসতো বিকেলে মাছ উঠতো একটা। মেয়ে আমার তখন বললো, তাহলে দাদা সকাল থেকে বসে থাকতো কেন? বিকালে ছিপ ফেললেই তো একটা মাছ ধরতে পারতো! দুষ্টু দুষ্টু দুষ্টু...
কাল দুপুরে এসেছি বাড়ী। আম্মার হাসি। উঠানের গাছ থেকে আম পড়ে টুপ। সন্ধ্যায় ঝুম বৃষ্টি। আব্বার সাথে নামাজে দাঁড়ানো। সুখ সুখ আনন্দ। রাতে পাঁচ জন বন্ধু হেঁটে চলা শহরে। রাত এগারোটায় বাড়ী ফেরা। সব সব ঠিক। একটু বেঠিক, অনেকটা অবাক। আজ সকালে... লাবলু (আমাদের বাড়ীতে থাকে) কে নিয়ে গেলাম বাজারে। এটা সেটা ওটা কেনা হলো খানিক। বাজারে শুরুতে ফলের দোকান। আড়ত বসিয়ে ফল করে বিক্রি। আম আর তরমুজ। তরমুজই বেশী। বাইরে সবুজ, ভিতরটা লাল এই তো তরমুজের বৈশিষ্ট্য। প্রথমে ভাবলাম কুমড়া নাকি! না, মিষ্টি কুমড়া, চাল কুমড়া কোনটাই না। তরমুজ। হলুদ তরমুজ। বাইরেটা সবুজ, ভিতরটা হলুদ। কুষ্টিয়াতেই চাষ হচ্ছে, দোকানী এটুকু তথ্যই দিলো।
পৃথিবীর সকল শিক্ষক আজ নতমস্তকে! শিক্ষককে মারতে সাত জন লাগে না, একজনই যথেষ্ট। সবাই মিলে কিল ঘুষি চড় লাথি মারার প্রয়োজন হয় না, একটি ধাক্কাই যথেষ্ট।শিক্ষকের চোখ দিয়ে জল গড়িয়ে পড়ে না, জল পড়ে মন ক্ষরণ হয়ে।
নাকফুল পরেছো আজ? কি রঙের নতুন শাড়ী ? কল্পনার তুমি কত রঙে আসো, নাকে নাকফুল, হাতে চুড়ি !
এই পৃথিবীতে একজন নারীকেই আমি ভালোবেসেছি ! সেই আমার প্রেম, আমার মায়া মমতা, ভালোলাগা, আমার আশ্রয়, যার কাছেই আমার ঠাঁই ! আমার অহেতুক আহ্লাদ ! আমার জ্বালাতন ! আমার একমাত্র আপনজন ! যার সাথে আমার জনম জনমের প্রেম ! স্বার্থহীন প্রেম ! আমার মা শুভ জন্মদিন my dear baby...
মেয়ে আমার এসেছিলো চারুকলায় আজ। কাজ করছিলাম তখন আমি বসে টেবিলে, সে বসলো সামনের চেয়ারটিতে। তারপর বাবা'র লেটার প্যাড আর কলম নিয়ে আঁকলো বাবাকে।
যেদিন আমি আকাশ হবো নীল আকাশ তুমি মেঘ হয়ে খেলা করো আমার বুকে হেসে, যেদিন আমি নদী হবো স্রোতস্বিনী নদী তুমি নৌকা হয়ে পাল মেলো আমার বুকে ভেসে !
আমাদের মা'য়ের ছিলো এক জোড়া সোনার দুল ওই ভেঙে মা গড়িয়ে দিলো সাতটি হাতে ফুল! (২০ বছর পর আমরা হারিয়ে গেলে যেনো সবাইকে খুঁজে পাই)
মা বাবা। আজ ৫৬ বছর বিয়ের। মা'য়ের জন্য ভালোবাসা আর জ্বালাতন সাথে অনেকটা আহ্লাদ ! বাবা'র জন্য শ্রদ্ধা আর শ্রদ্ধা সাথে ভালোবাসা।
আমরা একটা স্বপ্ন দেখতে পারি ! সেই স্বপ্নটা সফল করতে চেষ্টা করতে পারি ! যদি স্বপ্ন ভেঙে যায় কিংবা সফল না হয় তবে অপেক্ষা করতে পারি কিন্তু আমরা তাই বলে কি স্বপ্ন দেখবো না, মন খারাপ করে থাকবো? না, সেটা করতে চাই না ! আমরা স্বপ্নটা সফল করার জন্য চেষ্টা করে যাবো ! সকালে বিভাগে ঢুকতেই মন খারাপ হয় ! কেনো হয় ? এই প্রশ্ন তো আমরা নিজেদের কখনো করিনি ! কখনো কি খুঁজে দেখেছি গ্রাফিক ডিজাইন ভবনে ঢুকেই মন খারাপ? কিন্তু মন খারাপ হয়ে গেছে ! নীচের করিডরে অনেকগুলো সাইকেল দাঁড়িয়ে থাকে, সাথে দু'টি মোটরবাইক, আমরা কি এদের অভ্যর্থনা চেয়েছি? মনে হয় চাইনি তেমন কিছু ... যে ছোট্ট ফাঁকা জায়গাটা আছে এই ভবনের মাঝে সেখানে একটি নিম গাছ আমাদের সবার মন ভালো করতে পারছে না, গন্ধরাজে ফুল ফুটলেও তার সুবাস আমরা অনুভব করছি না ! কেন? এ প্রশ্নও আসেনি হয়তো আমাদের মনে ! নিম ও গন্ধরাজের তলে পড়ে আছে কাগজের টুকরো, কোমল পানীয়ের বোতল, বোর্ড, কাঠ, ইট ! সুন্দর নেই কোথাও ! তেমনি প্রতিটা ক্লাস রুমে আমরা সুন্দর খুঁজে পাই না ! আমরা কি ভাবতে পারিনা নিজেদের কাজের জায়গাটা সুন্দর করি ! নিজের কাজগুলো গুছিয়ে রাখি, ভালোবাসি নিজের বিভাগকে আপন করে ! স্বপ্ন দেখি আমি নিজে, আমরা সবাই ! সব শিক্ষক দেখেন, দেখে আমার শিক্ষার্থীরা ! গ্রাফিক ডিজাইন বিভাগে ঢুকলেই যেনো মন ভালো হয়ে যায়, ভিতরের ছোট্ট জায়গাটিতে, নিম গাছের তলায় সবুজ ঘাস, এক চিলতে আকাশ, সকালের রোদ, আমরা ক্লাসের বিরতিতে বসবো সেখানে ! পরিষ্কার টয়লেট ছেলে ও মেয়েদের জন্য আলাদা আলাদা ! প্রতিটা ক্লাস রুম পরিষ্কার ! মাস্টার্সের সব শিক্ষার্থীর একটি করে ডেস্কটপ, ছোট্ট পরিসরে হলেও একটি লাইব্রেরি যেখানে বসে ক্লাসের অবসরে পড়াশুনা করা যাবে ! এমন স্বপ্ন আমরা দেখতেই পারি..... *** আমাদের এই স্বপ্নে সহায়তা করছেন শিল্পী পটুয়া কামরুল হাসান তনয়া সুমনা হাসান। শুভকামনা তাঁর জন্য।
যে শিক্ষার্থীরা, ছোট্ট ছোট্ট ছেলেমেয়েরা দেখালো আমাদের সুন্দর করে কীভাবে রাস্তা দিয়ে চলতে হয়। এ্যম্বুলেন্স যাবার জন্য পথ তৈরী করে দেয়া যায়। তাদের পিটিয়ে তাড়ালেন! আর যারা এ্যম্বুলেন্স দাঁড় করিয়ে রেখে ছোট্ট বাচ্চাটাকে মেরে ফেললো তাদের কালি মাখাতে দিলেন! এই কালি আমার মুখে, ওর মুখে লাগলো! আপনার মুখে লাগেনি? 
দেয়ালের আখ্যান ! একটা দেয়াল কত কিছুর সাক্ষী হয়ে থাকে, তার পাঁজরে সুপ্ত কতশত ঘটনা, গল্প, কতকালের !প্রেম, বিরহ, সুখ দুঃখ, আনন্দ বেদনা যন্ত্রণার.... তার হৃদয় ফুঁড়ে তাজা সবুজ লতায় লাল ফুল বিকশিত ! যেনো ভালোবাসা ও যন্ত্রণার যে কাহিনী দেয়ালের বুকে তা প্রকাশ করতে...
