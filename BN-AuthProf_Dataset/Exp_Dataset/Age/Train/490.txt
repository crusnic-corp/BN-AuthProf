বাংলাদেশের গ্রামে-গঞ্জে-শহরে মিলিয়ে মোট ৮৫৫টি কলেজে অনার্স মাস্টার্স পড়ানো হয়! সাধারণত অনার্স মাস্টার্স বিশ্ববিদ্যালয়েই পড়ানো হয়। তার মানে জেলায় জেলায় নয় উপজেলা এমনকি ইউনিয়ন পর্যন্ত বিশ্ববিদ্যালয় খোলা হয়ে গেছে। কি তার মান, কেমন সেখানে শিক্ষা কে রাখে তার খবর? ডিগ্রী পাচ্ছে, সার্টিফিকেট পাচ্ছে এটাই বা কম উন্নয়ন নাকি? গ্রামে গঞ্জে নিজের বাড়িতে থেকে এইরকম অনার্স মাস্টার্স করতে পারার সুযোগ সম্ভবত বাংলাদেশেই আছে। পৃথিবীর সভ্য দেশগুলো এমন করছে না। নিশ্চই কারণ আছে। কিন্তু আমরা করছি কারণ আমরা সার্টিফিকেট দেই শিক্ষা দেই না। এক সময় আমি একটি হলের হাউস টিউটর ছিলাম। তখন হলের জন্য দ্বিতীয় এবং তৃতীয় শ্রেণীর কর্মচারী নিয়োগের নিয়োগ বোর্ডের একজন সদস্য ছিলাম। সেই নিয়োগ বোর্ডে গিয়ে দেখি বিশ্ববিদ্যালয়ে আমি যেই হলের আবাসিক ছাত্র ছিলাম সেই হলের ক্যান্টিন বয়ও নিয়োগবোর্ডের সদস্য। কিভাবে? সে এখন বিশ্ববিদ্যালয়ের কর্মচারী এবং সে কর্মচারী সমিতির সভাপতি। সেই হিসাবে সে সদস্য। যাহোক সেইসব পদে যারা দরখাস্ত করত তাদের অনেকেরই এসএসসি এইচএসিতে ভালো রেজাল্ট এবং জাতীয় বিশ্ববিদ্যালয় থেকে বিবিএ পাশ। ইন্টারভিউ নিয়ে টের পেলাম তারা কেন হলের দ্বিতীয় এবং তৃতীয় শ্রেণীর কর্মচারী পদে দরখাস্ত করেছে। এই প্রার্থীদের অধিকাংশের মধ্যে শিক্ষার ন্যূনতম কোন আলো দেখিনি। এই হলো গ্রামে-গঞ্জে বিশ্ববিদ্যালয় লেভেলের পড়াশুনা চালুর গুন্। এইবার আবার শুরু করেছে বিদেশী বিশ্ববিদ্যালয়ের স্টাডি সেন্টার। শিক্ষার মানকে আরেক দফা নষ্ট করার নতুন মেকানিজম। কারা কারা এইসব স্টাডি সেন্টার খোলার আবেদন করছে তাদের নামগুলো পড়লেই বোঝা যায় কেমন মানের পড়াশুনার মাধ্যমে বিদেশী সনদ পাওয়ার হিড়িক লাগবে। যারা আবেদন করেছে তারা হলো এডুকো বাংলাদেশ লিমিটেড, বিএসি ইন্টারন্যাশনাল, এশিয়ান সেন্টার ফর ম্যানেজমেন্ট অ্যান্ড ইনফরমেশন টেকনোলজি, ভূঁইয়া একাডেমি, হিকমা লিমিটেড, এনইউবি ইন্টারন্যাশনাল স্টাডি সেন্টার, ড্যাফোডিল ইন্টারন্যাশনাল একাডেমি, ক্যামব্রিয়ান ইন্টারন্যাশনাল স্টাডি সেন্টার, বিএসবি ফাউন্ডেশন, বাংলাদেশ ইনস্টিটিউট অব ম্যানেজমেন্ট স্টাডিজ, ইনসাইট ইনস্টিটিউট অব লার্নিং লিমিটেড, এশিয়া ইউনিভার্সিটি স্টাডি সেন্টার ইন বাংলাদেশ, লিংকন ইউনিভার্সিটি কলেজ, মাশা ইউনিভার্সিটি (মালয়েশিয়া) স্টাডি সেন্টার ইত্যাদিও। এদের কাউকে কি শিক্ষাবিদ, ফিলানথ্রপিস্ট বলা যায়? এদের কারো মধ্যে দেশের জন্য কোন কমিটমেন্ট আছে বলে মনে হয়? এরা শিক্ষা বিস্তার নয় বরং কেবলই টাকা কামানোর মানসিকতা নিয়ে এইসব সেন্টার খোলার জন্য আবেদন করেছে। সমস্যাটা হলো আমাদের বিশ্ববিদ্যালয়গুলোতে এমন মানের ভিসি এবং ইউজিসিতে এমন মানের চেয়ারম্যান ও সদস্য নিয়োগ দেওয়া হয় যারা সত্যিকারের বিশ্ববিদ্যালয় কি সেটাই জানেনা। যদি জানতো এইধরণের স্টাডি সেন্টার খোলার অনুমতি দিত না। দিতে চাইলে ওদের শাখা ক্যাম্পাস খোলার অনুমতি দিত। যেখানে ছাত্রছাত্রীরা এখানে কয়েক সেমিস্টার পড়বে কিছু সেমিস্টার মূল ক্যাম্পাসে পড়বে। তাছাড়া মূল ক্যাম্পাসের শিক্ষকরা এখানে এসেও পড়াবে। তার বদলে কিছু মুনাফালোভী কোম্পানিকে স্টাডি সেন্টার খুলে বিদেশী ডিগ্রী দেওয়ার যেই পারমিশন দেওয়া হলো এর মাধ্যমে শিক্ষার বারোটা না শুধু তেরোটা বেজে যাবে। জাতীয় বিশ্ববিদ্যালয়ের অনার্স কোর্স বন্ধ করেদুই বছরের বিএ/বিএসসি ডিগ্রী কোর্স চালু করা উচিত।
তুমি যেখানে কাজ করো, তাঁরা তোমার দায়িত্ব নেবে না। তুমি যে সমাজের প্রতিনিধিত্ব করো, সে সমাজ তোমার থেকে দূরে সরে থাকবে। চোরদের একটা নীতি আছে, তারা সেই নীতিতে এক হয়ে যায়। রাষ্ট্র যখন তোমার বিপক্ষে চলে যায়, তখন সবাই চুপ হয়ে যায়। তাহলে? শূন্য সবকিছু... জীবন আমাদের শূন্য বলয়ে বন্দী! 
বিভাগীয় ব্যাডমিন্টন টুর্নামেন্টে। সাথে আছে সম্প্রতি গুগলে চাকরি পাওয়া ছাত্র শাহরিয়ার। [ফটো ক্রেডিট: তারিক হাসান অঞ্জন]
অন্যায় যে করে সে একদিন না একদিন শাস্তি পাবেই। তবু, আমি বলব, তুমি মুখ বুজে অত্যাচার সহ্য করো না। আত্মরক্ষা করতে হলে যা যা করা দরকার তা অবশ্যই করবে
স্ত্রী: এই শোনো, ভাবছি চুলটা ছোট করে কেটে ফেলি। কি বল? স্বামী: কেটে ফেলো। স্ত্রী: এত কষ্ট করে বড় করলাম... স্বামী: তাহলে কেটো না। স্ত্রী: কিন্তু আজকাল ছোট চুলই তো ফ্যাশন! স্বামী: তাহলে কেটে ফেলো। স্ত্রী: আমার বন্ধুরা বলে যে আমার যে মুখের কাটিং তাতে বড় চুলই মানায়। স্বামী: তাহলে কেটো না। স্ত্রী: কিন্তু ইচ্ছে তো করে। স্বামী: তাহলে কেটে ফেলো। স্ত্রী: ছোট চুলে তো বিনুনি হবে না। স্বামী: তাহলে কেটো না। স্ত্রী: ভাবছি এক্সপেরিমেন্ট করেই ফেলি, নাকি! স্বামী: তাহলে কেটে ফেলো। স্ত্রী: বাজে করে কেটে দিলে? স্বামী: তাহলে কেটো না। স্ত্রী: না। কেটেই দেখি না একবার। স্বামী: তাহলে কেটে ফেলো। স্ত্রী: যদি আমাকে স্যুট না করে তাহলে কিন্তু তুমি দায়ী! স্বামী: তাহলে কেটো না। স্ত্রী: আসলে ছোট চুল সামলাতে সুবিধা। স্বামী: তাহলে কেটে ফেলো। স্ত্রী: ভয় করে, যদি খারাপ লাগে। স্বামী: তাহলে কেটো না। স্ত্রী: না, একবার কেটেই দেখি। স্বামী: তাহলে কেটে ফেলো। স্ত্রী: তাহলে কবে যাবে? স্বামী: তাহলে কেটো না। স্ত্রী: আমি মায়ের কাছে যাবার কথা বলছি। স্বামী: তাহলে কেটে ফেলো! স্ত্রী: কি সব বলছ আবোল তাবোল। শরীর খারাপ নাকি? স্বামী: তাহলে কেটো না! স্বামী এখন হাসপাতালে ভর্তি আছে, মাঝে মাঝেই হঠাৎ করে বলে ওঠে 'তাহলে কেটো না...তাহলে কেটে ফেলো! তাহলে কেটো না...তাহলে কেটে ফেলো!' এসব গল্প মাত্র, অবাস্তব এবং কাল্পনিক। বাস্তব জীবনের এসবের কোন অস্ত্বিত্ব নেই। যারা এর আগে মিস করেছেন তাঁদের জন্য। চুল কিন্তু উপমা মাত্র।
আজ ১৩ মে সম্মিলিত সাংস্কৃতিক জোটের সভাপতি, সাংস্কৃতিক ব্যক্তিত্ব শ্রদ্ধেয় গোলাম কুদ্দুছ ভাইয়ের শুভ জন্মদিন। জন্মদিনে কুদ্দুছ ভাইকে শুভেচ্ছা ও শুভ কামনা। ঈদ মুবারক।
কেটে ফেললাম কটি টাকা দামের গাছ।যা পছন্দ না তা কেটে ফেলাই ভালো।নার্সারিতে গেলে নাকি এর একটা ছোট  গাছের দাম বলছে তিন হাজার টাকা এক বন্ধু বললো।আমি যখন  সংগ্রহ করেছিলাম তখনো এর এক বিগত একটা চারার দাম ছিল এক হাজার টাকা।তা হলে ভেবে দেখুন আমি কত টাকার গাছের মালিক। কয়েক হাজার চারা হবে এতে। কিন্তু আমি ফেলেই দিলাম। এত ধৈর্য নেই আমার এর চারা করার।যাই  হোক কেউ আবার কুরিয়ার করতে বলবেন না দয়া করে। তবে হ্যা কেউ যদি এসে নিতে পারেন তবে নিতে পারেন দুই তিন টা বস্তা নিয়ে এসে।আমি যদি ঢাকাতে  থাকতাম তবে যে কোন ইভেন্টে দিতে পারতাম। কিন্তু তা সম্ভব না।
বড়ো অসময়ে এসে তুমি স্মৃতিচিহ্ন রেখে যাও বড়ো অসময়ে এসে বোসে থাকো অচেতন ভুবনে।
তাজ্জি, তাজিম এ শোক সইবে কেমন করে? ২০২০ সালের ১ জানুয়ারি আমরা শিশু সরকারি প্রাথমিক বিদ্যালয়ের শিক্ষকরা গিয়েছিলাম এক গর্বিত অভিভাবক মোঃ বেলায়েত হোসেন এর বাসায় অভিনন্দন জানাতে। উনার মেয়ে তাজ্জি ২০১৯ সালের প্রাথমিক শিক্ষা সমাপনী পরীক্ষায় আমাদের স্কুল থেকে উপজেলায় সর্বোচ্চ নম্বর পেয়েছিল।সেই বেলায়েত ভাই আর আমাদের মাঝে নেই।দুরারোগ্য ব্যাধির সাথে লড়াই তিনি আজ সকাল ১০ টায় চিকিৎসাধীন অবস্থায় মারা গিয়েছেন। বেলায়েত ভাই পরপারে শান্তিতে থাকুন। সৃষ্টিকর্তা অবুঝ দুইটি সন্তানের সহায় হোন।তার পরিবারকে শোক কাটিয়ে ওঠার শক্তি দিন।
মানুষের জীবন কি বিচিত্র, কি ভঙ্গুর! মুহুর্তেই সবকিছু এলোমেলো হয়ে যেতে পারে। প্লিজ, কেবল আল্লাহর উপর ভরসা রাখুন। হাসবুনাল্লাহু ওয়া নি'মাল ওয়াকিল, নি'মাল মাওলা ওয়া নি'মান নাসীর।
নরেন্দ্র মোদী বা বিজেপির রাজনীতি-যা-ই বলি না কেন, এটা পুরানো রাজনীতি৷ ভারতভাগের আগে থেকেই এই রাজনীতি ছিল৷ এটার সঙ্গে যাঁরা আছে, তাঁরা আসলে অখণ্ড ভারত চায়৷ এর মানে হলো, এখনও তাঁরা মনে করেন পাকিস্তান, বাংলাদেশকে তাদের অন্তর্ভুক্ত করে নেবেন৷ এটা তাঁদের দীর্ঘমেয়াদি রাজনীতি৷ সেই কথা তাঁরা পরিষ্কার করে বলেছে নানা সময়ে৷ শ্যামাপ্রসাদ মুখার্জী, যিনি হিন্দু মহাসভার সভাপতি ছিলেন, কংগ্রেসের মধ্যে যেসকল রাজনীতিবিদেরা ছিলেন, যেমন সর্দার বল্লভভাই প্যাটেল--তাঁদের বিভিন্ন  বক্তব্যের সময় সেটা বোঝা গেছে৷

বাগ্মিতা দার্শনিকতা নয় ~ বাগ্মিতা দার্শনিকতা নয়। অথচ বাগ্মিতার ইতিহাসই দার্শনিকতার ইতিহাস। আমাদের দরকার বাগ্মিতা থেকে দার্শনিকতাকে আলাদা করা। এমন না যে কারো বাগ্মিতা থাকলেই তিনি দার্শনিক হবেন না। কিন্তু যেহেতু বাগ্মিতা একটি ছদ্ম দার্শনিকতা তাই যে কোনো দর্শন থেকে বাগ্মিতার বিচ্ছেদ ঘটানো জরুরি বিষয়। যেমন বাগ্মী রজনীশ। তিনি কাল্ট, লিজেন্ড, সাধু ও বাগ্মী ছিলেন কিন্তু দার্শনিক নন। ভগবান রজনীশ পরস্পরবিরোধিতাকে প্রমাণ হিসাবে ধইরা ধর্ম ও নৈতিকতার সমালোচনা করতেন। বিজ্ঞান প্রভাবিত এই সময় যেহেতু পরস্পরবিরোধিতাকে হীন জ্ঞান করে সুতরাং তার ব্যঙ্গ সমৃদ্ধ সমালোচনাকে দর্শন হিসাবে প্রচার করতেন তার অনুসারীবৃন্দরা। কিন্তু ধর্ম, নৈতিকতা, জীবনাচার এই সবের প্রতিটির নিজের মধ্যকার যে পরস্পরবিরোধিতা তার উন্মোচন কোনো দার্শনিকতা নয়। বরং পরস্পরবিরোধিতাকে লালন করার সুসমাচারই দার্শনিকতা হইতে পারে। প্রমাণ, বিজ্ঞান, সমালোচনা, সত্য, ন্যায়, নৈতিকতা, ধর্ম, জীবনাচার এসব কিছুর বাইরেই দার্শনিকের জগৎ। দার্শনিক এর সব কিছুকেই তার বিষয় করেন যেহেতু। যা তার বিষয় তার দ্বারা নির্দেশিত হওয়া দার্শনিকের কাজ হইতে পারে না।
সারাদিন ফেসবুকে ছিলামনা। একটু আগে ফেসবুক ওপেন করে দেখি সারাদেশের অনেক বিজ্ঞ বন্ধু রাগে ক্ষোভে ফেটে যাচ্ছেন। ঘটনা হয়েছে কি! পুলিশ সাতক্ষীরা বারের সাবেক সভাপতি এডভোকেট মোঃ শাহ আলম সাহেবকে গ্রেফতার করেছে সাইবার ক্রাইম মামলায়। তাকে হাতকড়া পড়িয়ে পুলিশ নিয়ে যাচ্ছে। কোন এক টাউটের করা মামলায় তাকে এরেস্ট করা হয়েছে। জনাব শাহ আলম স্যার সাতক্ষীরা বারে ৭ বার সাধারণ সম্পাদক এবং ৭ বার সভাপতি নির্বাচিত হয়েছিলেন। কতোটুকু সম্মানিত, দায়িত্বশীল, সৎ এবং যোগ্য হলে একজন আইনজীবীকে ১৪ বার তাদের নেতা নির্বাচিত করেছেন সাতক্ষীরা বারের বিজ্ঞ আইনজীবীরা! এইরকম একজন সম্মানিত ব্যক্তি এবং সিনিয়র আইনজীবীকে গ্রেফতার করার আগে পুলিশের ভালো করে তদন্ত করা উচিত ছিলো। কিন্তু তারা সেটা করেননি। আমি অবাক হই পুলিশের ভূমিকা দেখে! যেই দেশের মহামান্য রাস্ট্রপতি একজন আইনজীবী, সংসদের স্পীকার একজন আইনজীবী, আইনমন্ত্রী একজন আইনজীবী সেই দেশের পুলিশ এমন একজন সম্মানিত আইনজীবীকে গ্রেফতার করার আগে কেন সবকিছু খতিয়ে দেখেননি! শাহ আলম স্যারের মতো এমন একজন মানুষকে গ্রেফতারের বিষয়ে মহামান্য রাস্ট্রপতি থেকে শুরু করে সুপ্রিম কোর্ট সবারই মাথা ঘামানো উচিত বলে আমি মনে করি। শাহ আলম স্যার গ্রেফতার হবার পর বাংলাদেশ বার কাউন্সিল সেটা জেনেছে। বাংলাদেশের প্রায় সকল বার জেনেছে। কিন্তু আশ্চর্যের বিষয় হলো কোন বার কিংবা বার কাউন্সিল এখন পর্যন্ত কোন কিছু করা তো দূরের কথা একটা প্রতিবাদ বিবৃতি দিয়েছে বলে আমার জানা নেই। শোনেন বিজ্ঞ বন্ধুগণ, একটা কথা পরিষ্কার করে বলি। দলীয় তাঁবেদারি করে কিংবা কেউ এগিয়ে এলে তার পেছনে লেগে কিংবা স্বেচ্ছাচারী হয়ে আইনজীবীদের জন্য কেউ কিছু করতে পারবেননা। শুধু লম্বা লম্বা লেকচার দিতে পারবেন। ২০১৭ সালে আমি যখন আইনজীবী সুরক্ষা আইন এর দাবি তুলে জাগ্রত আইনজীবী পরিষদ গঠন করে আন্দোলন শুরু করেছি, বারে বারে গিয়েছি ; আমার বারের অনেকেই আমাকে পাগল বলেছেন, আমার পেছনে লেগেছেন। অথচ আজ দেখুন, আমার এই দাবিই সারাদেশে ছড়িয়ে গেছে। বিজ্ঞ আইনজীবীদের প্রাণের দাবিতে পরিণত হয়েছে। সবাই বুঝতে পেরেছে বিজ্ঞ আইনজীবীদের মর্যাদা রক্ষার জন্য আইনজীবী সুরক্ষা আইন প্রণয়নের কোন বিকল্প নেই। একটা কাজ করেন বিজ্ঞ বন্ধুগণ। দলবাজি, তাঁবেদারি যাই করবেন করেন। অন্তত এই একটা ইস্যুতে জাগ্রত আইনজীবী পরিষদের পাশে দাঁড়ান। আইনজীবী সুরক্ষা আইন এর দাবিতে আওয়াজ তুলুন। এই আইন পাশ হলে আমাদের এমন অপমানিত হতে হবেনা। আমি বাংলাদেশের বড় কোন আইনজীবী নই। ছোট আইনজীবী। বড় বড়দের পেছনে সব নিয়ে ঘোরেন। তারা বড় বড় ইস্যু নিয়ে ব্যস্ত আছেন। আইনজীবীদের মর্যাদা, কল্যাণ, অধিকার নিয়ে তাদের চিন্তা করার সময় নাই। কোন বার কিংবা তথাকথিত দলীয় সংগঠন কিছু করুক বা না করুক জাগ্রত আইনজীবী পরিষদের ব্যানারে কিংবা কয়েকজন মিলে দাঁড়িয়ে প্রতিবাদ করুন। প্রতিবাদ করতেই হবে। এই অপমান অমর্যাদা মেনে নেয়া যায়না। বিজ্ঞ বন্ধুগণ, আইনজীবী সুরক্ষা আইন এর ইস্যু নিয়ে সিরিয়াস হন। সারাদেশে দূর্বার আন্দোলন গড়ে তুলুন। ইনশাআল্লাহ সফলতা আসবেই।
১৬ মে পল্লবীতে ৭ বছরের শিশুর সামনে পিতাকে কুপিয়ে হত্যা করেছে দুই খুনি। তাদের গ্রেফতার করা হয়েছে। হুকুমদাতাকেও। বন্দুকযুদ্ধে একজন খুনি মারাও গেছে। মামলা হয়েছে। সবই চলছে। এক সপ্তাহ হয়ে গেল, শিশুর ট্রমা কাটানোর কোনো ব্যবস্থা কী নেওয়া হয়েছে? ৭ বছরের এই শিশু যখন ২৭ বছরের তরুণ হবে তখন পিতা-হত্যার ঘটনা তাকে কীভাবে প্রভাবিত করবে তা কি রাষ্ট্র ভেবেছে? না ভাবলে ভাবতে হবে, যদি আমরা একটি সভ্য ও শিক্ষিত রাষ্ট্র চাই।
শেয়ার করা পোস্টটিতে যা বলা হয়েছে, সেটা পড়ে উপলব্ধী তো করবেনই সাথে পড়ার পর আমার এই পয়েন্টগুলি ভাববেন: (১) ছেলেটি নিয়মিত প্রথম কাতারে দাঁড়াতো। (২) মাঝে মাঝে চিৎকার বা উচ্চ ভয়েসে কথা বলে ফেলতো। (৩) নিজের ইচ্ছায় রুকু সিজদা দিতো। (৪) ইমামের সাথে রুকু থেকে উঠে কেঁদে কেঁদে শব্দ করে বলতো ❝আল্লাহ্‌ তুমি কি আমাকে শুনতে পাও?❞ (৫) সিজদায় কেঁদে কেঁদে বলে ফেলতো ❝ও আল্লাহ্ আমি তোমাকে ভালোবাসি!❞ এবং এই সব কিছুই সে করতো প্রথম কাতারে থেকেই। অথচ আমাদের দেশে বা আমরা অধিকাংশরা যদি ঐ পরিস্থিতিতে থাকতাম, আমরা কি বিশেষ চাহিদা সম্পন্ন কোনো ছেলের/লোকের এমন আচরণ প্রতিদিন তারাবিতে সহ্য করতাম? নাকি তাকে একদম পেছনের কাতারে পাঠিয়ে দিতাম? নাকি তাকে ধমক দিয়ে বের করে দিতাম? নাকি তার অভিভাবকের সাথে ঝগড়া করতাম এমন সন্তানকে মাসজিদে আনার জন্য? হয়তো সবগুলিই করতাম, তাই না? অথচ একবার ভেবে দেখেন যে, বিশেষ চাহিদা সম্পন্ন ছেলেটাকে আমরা পাচ্ছি শুধু সলাতের সময়গুলিতে, এই সামান্য সময় টুকুর আচরণেই বিরক্ত হয়ে যাচ্ছি। অথচ চিন্তা করুন ঐ মা-বাবার ও পরিবারের কথা, যারা বিশেষ চাহিদ সম্পন্ন শিশুর জন্মের পর থেকে কতো শত কিছু সহ্য করে যাচ্ছে সারাটাক্ষণ।‌ আমরাও কি পারি না, সামান্য সময়টুকু এটকু সহ্য করতে? 
যার নিজের কিছু নাই, সারা দুনিয়াটাই তার। যার নিজের বাগান নাই, সারা ঢাকা শহরই তার নিজের বাগান। এইরকম আমার নিজের একটা বাগানে গিয়েছিলাম মধুমঞ্জরির ফটো তুলব বলে। সেই বাগানে মধুমঞ্জরির একটা দেয়াল ভর্তি ঝোপ। কিন্তু হায়, মধুমঞ্জরির ঝোপে মধুমঞ্জরি নেই মোটেই, ফুটে আছে এই ফুল। পুষ্প যখন ফুটেছে, তিনি তো আর নিজের জন্যে ফুটেননি আরকি।
গোলাগুলির পরে আটলান্টায় এশিয়ান আমেরিকান নেতাদের সাথে প্রেসিডেন্ট বাইডেন সাক্ষাত করেছেন মার্কিন রাষ্ট্রপতি বাইডেন গত সপ্তাহে আটলান্টা অঞ্চলে আট জন মানুষকে হত্যার বিষয়ে মুখ খুললেন। এই ৮ জনের মধ্যে ছয় জন এশীয় বংশোদ্ভূত মহিলা ছিলেন এবং এশীয় আমেরিকানদের লক্ষ্য করে সাম্প্রতিক হামলার প্রবণতার বিরুদ্ধে কথা বলেছেন। শুক্রবার এমরি বিশ্ববিদ্যালয়ে এক মন্তব্য করে প্রেসিডেন্ট বাইডেন বলেছিলেন, "তাদের উপর আক্রমণ করা হয়েছে, তাদেরকে দোষী করা হয়েছে, এবং বঞ্চনা করা হয়েছে এবং হয়রানি করা হয়েছে।" "তাদেরকে মৌখিকভাবে লাঞ্ছিত করা হয়েছে, শারীরিকভাবে লাঞ্ছিত করা হয়েছে, হত্যা করা হয়েছে।" "প্রেরণা যাই হউক না কেন, আমরা এটি জানি: প্রচুর এশিয়ান আমেরিকান রাস্তায় চলাফেরা করে এবং চিন্তিত হয়ে পড়েছে," রাষ্ট্রপতি শুক্রবার বলেছিলেন। মিঃ বাইডেন কর্নোভাইরাস পরিস্থিতি বর্ণনা করার জন্য প্রাক্তন রাষ্ট্রপতির "চীনা ভাইরাস" বাক্যাংশটি ব্যবহারের কথা উল্লেখ করেছিলেন। "শব্দ ব্যবহারে পরিণতি দেখা যাচ্ছে," তিনি যোগ করে বলেন, "এটি করোনভাইরাস, গোটা দুনিয়েতেই তার প্রভাব পরেছে, এছাড়া আর কিছু নয়, এসব প্রপাগাণ্ডা স্টপ করুন।" তার বক্তব্যের ঠিক আগে, মিঃ বাইডেন এবং ভাইস প্রেসিডেন্ট কমলা হ্যারিস এশীয় আমেরিকান নেতাদের সাথে সাক্ষাত করেছেন। রাষ্ট্রপতি বলেন, "আমরা মঙ্গলবার গণসংযোগ করে, এই দেশে জনস্বাস্থ্য সংকট, বন্দুক সহিংসের আরও একটি উদাহরণ সম্পর্কে কথা বললাম।" "আট জন নিহত হয়েছে, সাত জন মহিলা। ছয়জন এশীয় বংশোদ্ভূত ছিল।এরা সকলেই আমেরিকান। তাদের প্রত্যেককের জন্যেই আমরা শোক জানাচ্ছি।" "করোনা ভাইরাসকে চীনা- ভাইরাস হিসেবে আখ্যায়িত করে প্তাক্তন রাষ্ট্রপতি দায়িত্বহীনতার পরিচয় দিয়েছেন" বলেন বাইডেন।
আচ্ছা, যন্তরমন্তর ঘর তৈরি হইছে নাকি? সেইখানে কী মগজ ধোলাই চলতেছে নিয়মমতো? হীরকরাজার দেশে তো এইভাবেই শেখানো হতো, বাকি রাখা খাজনা মোটে ভালো কাজনা।
কলের পানি এত্তো গরম!! কাপে ঢেলে টি ব্যাগ ছেড়ে দিলে অনায়াসে চা খাওয়া যাবে !!
গোটা দেশ, দেশের সম্পদ যারা লুটপাট করে খাচ্ছে, তাদের গায়ে তো হাত তোলার মুরোদ নাই! ......................................... "ঢামেক হাসপাতাল পুলিশ ক্যাম্পের ইনচার্জ পরিদর্শক বলেন, ওই যুবককে জিজ্ঞাসাবাদ করা হয়েছে। তিনি বলেছেন —‘দুই দিন ধরে তেমন খাবার পাচ্ছেন না।’ এজন্য তাকে হোটেল থেকে ভাত এনে খাওয়ানো হয়। তার বিরুদ্ধে আগে কোনো অপরাধের তথ্যও পাওয়া যায়নি। যার ম্যানিব্যাগ নেওয়ার কথা বলা হচ্ছে, তিনিও কোনো অভিযোগ দিতে চাননি। এজন্য তাকে ছেড়ে দেওয়া হয়েছে।"
কোথাও পথ আর বাকি নেই। সীমাবদ্ধ, আবদ্ধ এবং নিষিদ্ধ। যদিও সবুজ পাহাড়টা এখন আর কিছু না, যদিও স্রোতসিনী হলুদাভ নদীটা এখন আর কিছু না, যদিও অমবশ্যায় নিম প্যাঁচার ডাক এখন আর কিছু না, যদিও চরুয়া জ্যোৎস্নায় বাউরি বাতাস এখন আর কিছু না, তবুও, সন্ধ্যার কুয়াশায় বেনারসি জ্যোৎস্নায় চোখ খোঁজে বেদিশা বাতাস কখনও সখনও! কোথাও কেউ নেই। পকেট ভর্তি কয়েক টুকরো বাতাস, মোবাইল ফোনে অপ্রয়োজনীয় টাকা- মৃত রাতে কখনো কখনো জিবীত হয় পাহাড়, নদী বা নিম প্যাঁচা পথহীন শরীর প্রবীন থেকে প্রবীন হয়- সবই মরে যায় শরীরের আগে। বেঁচে থাকার দাবা খেলায় মরে যাওয়াটাই কখনও টিকে যাওয়া অথবা বেঁচে যাওয়াও।
যেসব বাঙ্গাল বাল্যকালে বাম রাজনীতি বা চিন্তার সাথে সোহবৎ পেয়েছে তারা কনসাসলি বা আনকনসাসলি প্রচন্ড উন্নাসিক , যেন তারা ছাড়া আর কেউ কিছু বুঝেনা ۔ বুঝে নাবুঝে নিজেরাই একটা এলিট ভাব নিয়ে থাকে ۔ বাল্যকাল কেটে গেলে এদের বেশীরভাগই শিল্প সংস্কৃতিতে জীবন ধারণ করে , জীবনের তাগিদে ম্যাস পিপলের সাথে মিশলেও থেকে থেকে পুরোনো উন্নাসিকতা মাথাচাড়া দিয়ে উঠে۔ এদের মধ্যে ব্যতিক্রম তারাই যারা স্বভাবগতভাবেই প্রো পিপল , প্রচুর মানুষের সাথে মিশতে মিশতে , দরদ দিয়ে মানুষকে বুঝতে বুঝতে পরিপক্ক হয় ۔ আর যারা ডানের দিকে হেলে যায় তারা ভিতরে ভিতরে আরো উন্নাসিক থাকে , বাইরে একটা লেবাস পড়ে থাকে ۔ এদের যুদ্ধটা আরো কঠিন ۔ যারা তাবলীগে চলে যায় তারা জীবন থেকে হাঁফ ছেড়ে বাঁচে যেন ۔ আর অন্যদিকে , ডান চিন্তার মানুষ বামে হেলে পড়লে সে প্রচুর পড়াশোনা করে , চিন্তা করে , বুঝদার হয় ۔ এদের মূল যুদ্ধটাও যেন প্রাক্তন ঘরানার লোকদের সাথে ۔ এপর্যন্ত সবচেয়ে সুন্দর লেফলিস্ট দেখছি যারা এলিট সমাজ থেকে এসেছে , পরিবার ও সমাজ এলিট হলেও স্বভাবগতভাবে প্রো পিপল ও দরদী হওয়াতে তারা অনেক বেশি মানবিক হন ۔ তবে এদের লেফট লিনিং চিন্তাটা মার্ক্স বা মাও এর বদলে ধর্মীয় এনলাইনমেন্ট থেকেই আসে ۔ রাজনীতি বা দর্শন বলেন , বুদ্ধিজীবিতা বলেন , প্রো পিপল না হলে আপনার চিন্তা কোন দীর্ঘস্থায়ী প্রভাব তৈরী করতে পারবেনা ۔ ল্যাবরেটরিতে বসে বৈজ্ঞানিক আবিষ্কার সম্ভব , চিন্তার রেভেলেশন কদাচিৎ ۔
১৪ এপ্রিল থেকে আসছে এক সপ্তাহের “সর্বাত্মক লকডাউন।”তখন জরুরি সেবা ছাড়া সব সরকারি বেসরকারি অফিস আদালতও বন্ধ থাকবে।
ভ্যাক্সিন কি? ভ্যাক্সিন হলো ভাইরাস। ভাইরাস থেকেই ভ্যাকসিন হয়, এবং এটাই শরীরে নিয়ে আমরা ঘুরি। ভ্যাক্সিনের কাজ হলো ভাইরাস দমন করা, ভাইরাস শেখেন খুব তাড়াতাড়ি বৃদ্ধি পায়, ভ্যাকসিন খুব ধীরে হয়, ভাইরাস দমন করে এবং অ্যান্টিবডি তৈরী করে। ভ্যাক্সিন কোনভাবেই ক্ষতিকারক না। কয়দিন আগে এক বিশেষজ্ঞ বললেন ভ্যাকসিন একটা নেয়া হলে, দ্বিতীয় ডেজ অন্য একটা নিলে ক্ষতি নাই। তবে আমাদের রিসার্চাররা এটা পরীক্ষা করে নিশ্চিত করলেই তখন দুই ডোজ নেয়া যাবে। ভ্যাকসিনের তৈরীর উপর আগেও লিখেছি, কি কি জিনিস লাগে। এই লেখার দরকার ছিলো না, তারপরও লিখছি কারন সেই অনুষ্ঠানে যারা উপস্থিত ছিলেন, কেউ কোন অবজেকশন দেন নাই। স্বাস্থ্যমন্ত্রী জাহেদ মালেক ছিলেন, শিক্ষামন্ত্রী দীপু মনি যিনি শুধু ডাক্তার না উনি জনস্বাস্থ্যে উচ্চতর ডিগ্রী নেয়া ছিলেন, সাবেক মন্ত্রী রুহুল হক ছিলেন, বিএমএ সভাপতি মোস্তফা জালাল মহিউদ্দিন ছিলেন, আরো অনেক বিশেষজ্ঞ ছিলেন। আমি কমনসেন্স থেকে বলতে পারি, এক ডোজ একটা নিলে অন্য ডোজ দ্বিতীয় একটা নেয়া কিছু ক্ষেত্রে চলে, বেশীর ভাগ ক্ষেত্রে এটা অত্যন্ত ঝুকিপূর্ন। কেন তার জন্য ভ্যাক্সিন কতভাবে হয় ব্যাখ্যা করে বলি। যে ভ্যাক্সিনগুলো আছে তার পাঁচটা ধরন আছে। ছবির সাথে মিলিয়ে নিন। ১। ভাইরাসের আরএনএ থেকে তৈরী করা আমেরিকা-জার্মানের ফাইজার এবং আমেরিকার মডার্না অত্যন্ত সফল ভ্যাক্সিন। এতে আরএনএ এর সাথে এন প্রোটিন থাকে। এটাকে এমআরএনএ পদ্ধতি বলে। ২। কার্যকর এনভেলপের ক্ষুদ্র অংশ সাথে এম বা এস বা এইচই সহ যেটা বানানো হয়, সেটাও সফল। এর মধ্যে রাশিয়ার স্পুটনিক ভি আছে। এটাকে ভাইরাস ভেক্টর বলে। ৩। অকার্যকর এনভেলপের সাথে অকার্যকর প্রোটিনসহ যেটা বানানো হয় তার মধ্যে ভারতের কোভ্যাক্সিন, চীনের সিনোভ্যাক ও সিনোফার্মা আছে। প্রথম দুটো কার্যকর না হলেও, তৃতীয়টি আবার কার্যকর। এটাকে ইনইফেকটিক্টিভ ভাইরাল ভেক্টর বলে। ৪। কার্যকর ভাইরাস যা শিম্পাঞ্জি থেকে নিয়ে জেনেটিকালি মডিফাই করা হয়, এটাকে ভাইরাল ভেক্টর জেনেটিকালি মডিফাইড বলে। ইংল্যান্ড সুইডেনের এ্যাসট্রাজেনেকা মোটামুটি কার্যকর তবে নূতন ভ্যারিয়েন্ট ধরতে পারছে না। ৫। কোন ভাইরাস ছাড়া শরীরের ইমিউনিটি বাড়াতে যেটা করা, সেটা আমেরিকার জনসন এ্যান্ড জনসনের করা। এবার আর একটু জটিলে যাই। প্রথম ব্যাপার, এখানে যতগুলোর কথা বলছি, যেহেতু প্রতিটা আলাদাভাবে তৈরী, আপনি যে গ্রুপেরটা নিয়েছেন, সেইগ্রুপে থাকা উচিত। এমআরএনএ এর ফাইজার নিয়ে এরপর মডার্না নিতে হয়তো পারেন, কিন্তু এসট্রাজেনেকা নিতে পারেন না। দ্বিতীয় ব্যাপার ডোজ নিয়ে। যেগুলোর নাম বলেছি, সবগুলোই দুই ডোজের। প্রথমটার পর কাজ শুরু করে, দ্বিতীয় ডোজ একই, এটাকে বুস্টার ডোজ বলে। তবে স্পুটনিকের দুই ডোজ আলাদা। আর জনসনের একটাই ডোজ। তৃতীয় ব্যাপার হলো বয়স সীমা। বেশীরভাগই দেখা গেছে ১৮ বছরের উপর নিতে হয়। এখানে মডার্না ১৬ এর উপর কাজ করেছে, ফাইজার ১২ এর উপর কাজ করেছে। চতুর্থ ব্যাপার হলো, প্রথম এবং দ্বিতীয় ডোজের মধ্যে সময়, কোনটার তিন সপ্তাহ আছে কোনটা দুই মাসে পরে ভালো কাজ করে, তিনমাস পর আরো ভালো। বেশি জটিল কিছু বলি নাই, তাই না? এখন কথা হলো, আপনি নিজের শরীরের উপর ঝুঁকি নেবেন কিনা। কাজ করতে পারে নাও পারে, খারাপও করতে পারে। আমি না বলার কেউ না, ডাক্তার না, বায়োলজিও পড়িনাই। আপনাদের সাথে শেয়ার করি, কারন পড়তে ভালোই লাগে, যেটা মনে হয় গুজব না বরং লজিক্যাল, সেটা শেয়ার করি। কোন কিছু মানতে বলি না, মানাও করি না। আমি যা বলি তা হলো আমি হলে কি করতাম। আমি প্রথম ডোজ যা নিয়েছি দ্বিতীয় একই নিয়েছি। দুইমাস পরে ডেট পরেছে, না হলে তিনমাসের অপশন থাকলে অসট্রাজেনেকাই নিতাম। প্রশ্ন থাকলে গুগুল করেন। জিজ্ঞাস করলে উত্তর দেবার চেস্টা করতে পারি, ভালো হয় নিজেরা নিজের দায়িত্ব নিলে এবং সেভাবে যেটা ভালো মনে হয় করতে। শুধু টকশোর সাংবাদিক আর বিশেষজ্ঞের কথা তেমন বিশ্বাস করেন না।
সালাউদ্দিন কাদের চৌধুরীর যেদিন ফাঁসি হোলো, বোধকরি সেই সন্ধ্যায় একজন বি এন পি সমর্থক আমাকে বিনীত গলায় পরম বিষ্ময় নিয়ে বলেছিলো, 'ভাই আজকে বুঝলাম শেখ হাসিনা কি জিনিস'। আমি সেই ভদ্রলোককে পুরো প্রক্রিয়া ধরে ধরে বুঝিয়ে বললাম, মাননীয় প্রধানমন্ত্রী শেখ হাসিনা, সাকা'র বিচারের ব্যাপারে কিছুই জানেন না। সরকারের দায়িত্ব ছিলো যার বিরুদ্ধে অভিযোগ তাকে ধরে আইনের সামনে দাঁড় করানো, তাঁর প্রশাসন শুধু অতটুকু করেছেন। বাকিটা বাংলাদেশের আইন মোতাবেক-ই হয়েছে। কিন্তু ভদ্রলোকের বিনয় আর একটা প্রচন্ড ভয় দুইটি'র মিশ্রণে উনি আর কিছুই বুঝতে চাইলেন না। তিনি আবারও একটা ঘোর লাগা মানুষের মত বিড়বিড় করে বলতেই লাগলেন, 'ভাই আজকে বুঝলাম শেখ হাসিনা কি জিনিস'... আমি বুঝলাম, ইনাকে আর বলে লাভ নেই। উনি ফানাহ ফিল্লাহ স্টেজে চলে গেছেন। আজকেও পরিস্থিতি এক। শেখ হাসিনা সরকারের যা করনীয় তা তিনি করেছেন। অভিযোগ রয়েছে, হেফাজতের তান্ডবকারীরা গ্রেফতার হয়েছে। এখানে শেখ হাসিনার কিছু করার নেই। তিনি আইন প্রক্রিয়ায় হস্তক্ষেপ করবেন না এটাই স্বাভাবিক। আইন তার নিজস্ব গতিতে চলুক। আইনী প্রক্রিয়ায় অপরাধীর সাজা হোক। তবে লন্ডনের কোনো এক হিমহিম ঠান্ডা সময়ে ঠিক অমন করে কোনো এক রুহানি বালকের কাছে আবারও শুনতে চাই সেই অমর বাক্যটি- 'ভাই আজকে বুঝলাম শেখ হাসিনা কি জিনিস' ভালো কথা শুনতে ভালোই লাগে...
আমাদের ইশকুল-কলেজের সহপাঠী,বন্ধু ডা: আবু বকর জামিল বুকে ব্যথা(চেস্ট পেইন) নিয়ে একটা ভিডিও বানিয়েছে। আগ্রহীরা দেখতে পারেন।
কোন এককালে বাঙালি ললনারা হয়তো বলবে, " আমাকে আর্জেন্টিনার মতো ভালোবেসো...আর্জেন্টাইন ফ্যানের মতো বিশ্বস্ত থেকো! " মনে হচ্ছে এবার জিতবোই!
আমার বাবা, প্রফেসর এ কে এম মহিউদ্দীন। ইংরেজি সাহিত্যের ছাত্র ও শিক্ষক। বাক্সের বাইরে কী করে চিন্তা করতে হয়, আমি তা শিখেছি আমার বাবার কাছ থেকেই। সব সময় একটা ভিন্ন অ্যাঙ্গেল থাকে, একটা ভিন্ন পয়েন্ট অফ ভিউ - চিন্তার এই বহুমাত্রিকতা আমার তার কাছ থেকেই শেখা। ‘রাব্বির হামহুমা কামা রাব্বাইয়ানি সাগিরা।’ অর্থ : ‘হে আমাদের পালনকর্তা! তাদের উভয়ের (মা-বাবা) প্রতি রহম করুন; যেমনিভাবে তারা আমাকে শৈশবকালে লালন-পালন করেছেন।’
ভারতের পশ্চিমবঙ্গ রাজ্যের একটি সংবাদপত্র – আনন্দবাজার পত্রিকা-য় ৩ নভেম্বর একটি প্রতিবেদন প্রকাশিত হয়েছে; শিরোনাম - ‘উইপোকা’ বাংলাদেশ অর্থনীতিতে টপকাচ্ছে ভারতকে! বিশেষজ্ঞরা বলছেন ‘ক্ষণস্থায়ী’। ভালো করে লক্ষ করুন শিরোনামটি। প্রতিবেদনের বিষয় বাংলাদেশের এবং ভারতের অর্থনীতির তুলনামূলক আলোচনা, বিশেষত সাম্প্রতিককালে এই দুই দেশের প্রবৃদ্ধি বিষয়ে আইএমএফ’এর করা ভবিষ্যৎবাণী। আইএমএফ-এর করা ভবিষ্যৎবানী নিয়ে প্রশ্ন তোলাই যায়। এই দুই দেশের জিডিপি’র তুলনা সঠিক কিনা সেটাও নিশ্চয় আলোচনা দাবি করে; এই তুলনা বিভ্রান্তিকর বলেই আমার ধারণা। কিন্ত এই প্রতিবেদনের কিছু বাক্য এবং দৃষ্টিভঙ্গী সকলের মনোযোগ দাবি করে। প্রতিবেদনে বাংলাদেশের পরিচয় দেয়া হয়েছে এই ভাবে – “সেই বাংলাদেশ, যাকে ১৯৭১ সালে পাক-শাসনমুক্ত করে স্বাধীনতা উপহার দিয়েছিল ভারত”। এটা প্রতিবেদনের ভাষা – আমি উদ্ধৃত করেছি মাত্র। আনন্দবাজার পত্রিকা বাংলাদেশের মুক্তিযুদ্ধকে এইভাবেই বিবেচনা করে; অন্যথায় সমর বিশ্বাসের লেখা এই বাক্যগুলো নিশ্চয় সম্পাদকীয় বিবেচনায় ভিন্নভাবে লেখা হতো। আমি একাধিকবার বাক্যটি পড়েছি, আপনারাও পড়তে পারেন - “সেই বাংলাদেশ, যাকে ১৯৭১ সালে পাক-শাসনমুক্ত করে স্বাধীনতা উপহার দিয়েছিল ভারত।” কিন্ত সেখানেই শেষ নয়। যদিও প্রতিবেদনে মনে করিয়ে দেয়া হয়েছে যে বাংলাদেশীদের ‘উইপোকা’ কে কখন বলেছিলেন - প্রতিবেদনে লেখা হচ্ছে --- ‘অসমে এনআরসি প্রসঙ্গে কেন্দ্রীয় স্বরাষ্ট্র মন্ত্রীর অমিত শাহ বাংলাদেশিদের উইপোকার সঙ্গে তুলনা করে বলেছিলেন, ‘‘উইপোকার মতো বাংলাদেশিরা ভারতে অনুপ্রবেশ করেছে এবং দেশের অর্থনীতির ক্ষতি করেছে।’’ যা নিয়ে তীব্র অসন্তোষ জানিয়েছিল ঢাকা’। অমিত শাহ বাংলাদেশ থেকে কথিত অনুপ্রবেশকারীদের ‘উইপোকা’ বলেছিলেন, কিন্ত আনন্দবাজার এখন তা ব্যবহার করেছে গোটা বাংলাদেশকে বোঝাতেই। এই প্রতিবেদনের গোড়াতে উইপোকা ছিলো উদ্ধৃতি চিহ্নের মধ্যে কিন্ত প্রতিবেদন শেষ বাক্য নাগাদ তা হয়ে উঠেছে প্রতিবেদকের/ আনন্দবাজারের ভাষ্য – “পার ক্যাপিটা জিডিপি-র এই ছবি পাল্টাতে খুব বেশি সময় লাগবে না। অর্থাৎ, হাতি এবং উইপোকা থাকবে তাদের নিজের নিজের জায়গাতেই”। আপনি চাইলে শেষ বাক্যটি আবার পড়তে পারেন।
পছন্দের সবই পেলাম, তবু স্বস্তিতে নেই হাত থেকে ফোন নামাতে চাইনি। করোনা এসে এটা পাকাপোক্ত করে দিয়েছে। ঢুকে আছি ইন্টারনেটের জগতে। অতিথির গাড়ি বাইরে, আমরা চাই না যখন তখন গ্রাম থেকে কেউ আসুক, এখন কেউ আর আসছে না। গ্রামের সঙ্গে যোগাযোগ নেই বললেই চলে, সেই যোগাযোগ এখন পুরোপুরি বন্ধ। বিশেষ পছন্দের মানুষের বাইরে কারোর সঙ্গে মিশতে চাই না, তাও এখন নিশ্চিত করা হয়েছে। সম্পর্কগুলো অনেক আগে থেকেই কেমন গুটিয়ে ফেলা হয়েছে, পরিবার কেন্দ্রিক জীবন হয়ে উঠেছে। সেই পরিবারের মধ্যেই আটকা পড়ে আছি। খাব দাব নিজের মত চলব, সামাজিক কোন দায় নিতে যাব না, করোনা এটাও নিশ্চিত করে দিয়েছে। তবু কি আমরা স্বস্তিতে আছি?
আমার করা অনেক আগের একটা চলচ্চিত্র সমালোচনা। কিছুদিন আগে একটা পোস্টে এটার কথা বলেছিলাম। ছবির নাম: অন্তর্যাত্রা। পরিচালক: তারেক ও ক্যাথলিন মাসুদ চিত্রগ্রাহক: গায়েতেইন রওসিয়াউ
অভিজ্ঞতা। ১. ওয়ান ইলেভেনের সময় একজন উর্ধতন কর্মকর্তা গ্রেফতার হলেন। সাথে তাঁর স্ত্রী। এসময় তাঁদের সম্পদের তদন্ত করা হচ্ছিলো। দায়িত্ব প্রাপ্ত টাস্ক ফোর্সের সদস্য হিসেবে ভদ্রমহিলাকে আমি জিজ্ঞেস করলাম,এ বিপুল সম্পদ জোগাড়ের উৎস সম্পর্কে আপনার কিছু বলার আছে? তিনি উত্তর দিলেন, আমার হ্যাজবেন্ডকে জিজ্ঞেস করুন। তাঁকে আপনারা জেলে দিন, ফাঁসি দিন, কিন্তু আমাকে নিয়ে টানাটানি করছেন কেন? আমি বললাম, কিন্তু আপনি তো তাঁর সম্পদের সুবিধাভোগী --- কথা শেষ হওয়ার আগেই তিনি বললেন, আমি তাঁকে বলিনি চুরি করে আমাকে সম্পদ বানিয়ে দিতে। সে দিয়েছে,আমি এনজয় করেছি। আমার কী দোষ? তাঁকে শাস্তি দিন, আমাকে নয়। তাঁর পাপের শাস্তি আমাকে কেন দেবেন? ২. আরেকজন। বাড়ির সংখ্যা কুড়ির ওপর। জিজ্ঞেস করলাম, ভাই, এত বাড়ি কেন করলেন? কার জন্য? কয়টা বাড়ি এক জীবনে লাগে? উত্তর দিলেন, স্যার, প্রথম বাড়িটি করার পর কেমন নেশার মতো হয়ে গেলো। কেন এত বাড়ি করলাম নিজেও জানি না। এর কিছুদিন পর জামিনে থাকা অবস্থায় তাঁর মৃত্যু হয়। কয়েক দিন পর তাঁর আইনজীবী মৃত্যুর খবর দেওয়ার জন্য অফিসে এলেন। তখন শুনলাম ভয়ংকর এক কাহিনী। ভদ্রলোকের নাকি দুই বিয়ে ছিলো। তাঁর লাশ উঠানে ফেলে দুই পক্ষ তীব্র ঝগড়ায় মাতলো সম্পত্তির বিলি বন্টন নিয়ে। উভয় পক্ষের জিদ তাঁকে দাফন করার আগেই এ বন্টন নিশ্চিত করতে হবে। অনেকে বুঝালেন যা হবে আইন অনুযায়ী হবে। কে শোনে কার কথা। উভয় পক্ষের দাবী তাঁদের প্রাপ্যতা বেশি। তাঁরা ঝগড়া করছেন আর সম্পদ উপার্জনকারীর লাশ উঠানে পিঁপড়ায় খাচ্ছে! ৩. অন্য আরেকজন। অতি পদস্থ কর্মকর্তা ছিলেন। আমার সাথে দেখা এ শতকের প্রথম দিকে। তখন তাঁর বয়স প্রায় পঁচাশি। আমি একবার জিজ্ঞেস করলাম, স্যার, কিছু মনে করবেন না, এ বয়সে আপনার কি এতো ঝামেলা করে অফিসে অফিসে ঘুরার দরকার আছে? বাড়িতে আর কেউ নেই? তাঁর চেহারা কুঁচকে গেলো, সেখানে কিলবিল করতে লাগলো হতাশা। তিনি বললেন, আপনি আমার পুত্র না, নাতির বয়সী। আপনাকে একটি কথা বলি, চাকুরি জীবনে আমি প্রয়োজনের চাইতে বেশি কামিয়েছিলাম। সেটিই আমার জন্য অভিশাপ হয়ে দাঁড়িয়েছে। একটি মাত্র ছেলে। পড়াশুনা করেনি। সারাদিন ঘুমায় আর সন্ধ্যা হলে ক্লাবে গিয়ে মদ নিয়ে বসে। মাঝরাতে পাঁড় মাতাল হয়ে বাড়ি ফিরে আমাকে অশ্রাব্য ভাষায় গালিগালাজ করে। ভোরের দিকে ঘুমায়। তারপর সারাদিন বিছানায়। বিয়েশাদিও করাতে পারি নাই। বলতে বলতে তিনি কাছে ঝুঁকে বললেন, ভাই, আমার ছেলে মানুষ হয় নাই কেন জানেন? আমি তাঁর দিকে তাকিয়ে আছি। তিনি বলতে লাগলেন, কারণ সে জানে তাঁর বাবার টাকা এক জন্মে খেয়ে সে শেষ করতে পারবে না। আমি যদি প্রয়োজনের বেশি উপার্জন না করতাম তাহলে এটা হতো না। সন্তান 'অমানুষ' হওয়ার মতো কষ্ট আর কিছুতে নেই ভাই। ৪. এবার একদম নিজের অভিজ্ঞতার কথা বলি। একবার আমি আমার স্ত্রীকে জিজ্ঞেস করলাম, আচ্ছা, আমার উপার্জনে যদি কোনো কালো দাগ থাকে তুমি কি তার দায়ভার নেবে? আমার স্ত্রী কিছুক্ষণ চুপ করে থেকে বললেন, আমি জানি আমার উত্তরে তুমি মন খারাপ করবে, তবু সত্য কথাটা বলি। তাহলো, পরিবার প্রধান হিসেবে আমাদের ভরণপোষণের দায়িত্ব তোমার, কিন্তু সে উপার্জনের দায়ভার ইহকালে বা পরকালে আমি বা অন্য কেউ কখনোই নেবে না। অতীতেও কেউ নেয়নি,ভবিষ্যতেও নেবে না। কেউ চাইলেও নিতে পারবে না। একই ভাবে আমি যে রোজগার করি তার দায়িত্ব তুমি নেবে না।ইউ মাস্ট ডাইজেস্ট দিস বিটার ট্রুথ। একদম বুকে ধাক্কা দেওয়ার মতো সত্য কথা, তাই না? . . #প্লিজ অবৈধ সম্পদের মায়া ত্যাগ করুন। . কর কমিশনার বাদল সৈয়দ স্যারের অভিজ্ঞতা! 
প্রতিদিনই ভোর ভোর হাওয়ায় পুবের এক টুকরো রোদ এসে হেলান দিত ৷সরাসরি লাল রঙা সম্মোহন নারকেল গাছের সবুজ পাতার উপরের সেই আলো! সোনালি রূপালি চিকনের কাজের মতন সূক্ষ্ম নঁকশার কিছুটা ভাগ পেত টক-মিষ্টির কাঁটা পাতার বরই গাছ৷সত্তর সালের "গোর্কি" যার বড় শাখাকে ভেঙে দিলেও প্রশাখা ছিল অনেক শক্ত৷পয়লা মাঘের আগের দিন ,পৌষ সংক্রান্তি থাকায় শীত থাকত জমে থাকা খেঁজুরের গুড়ের মতন ঘন৷সেই বরই গাছের নরম রোদে পেতে নিতাম একখানি চাটাই৷ মা কাপড় ভাঁজ করে ঘুরিয়ে গলায় বেঁধে দিতেন ,হাতটা ঠিক বাইরে থাকত বইএর পাতা উল্টানোর জন্যে৷ মিনমিন বা মনেমনে পড়ার কোনো উপায় ছিল না, ইচ্ছেতো নয়ই৷রীতিমতন গলার প্রতিযোগিতা চলত আমাদের এবং পড়শীদের৷গায়ের পরে চুপচাপ ঝরে আসত টুপটুাপ হলুদ বরই৷হলুদ তার মানেই পাকা৷বারবার লোভকে সামাল দিয়ে রাখতে হোত৷ দেবী মা সরস্বতীর পূজায় অঞ্জলী না দিয়ে ও ফল মুখে দিলে আর বিদ্যালাভ হবে না৷তখনকার দিনে আমার ছোটোদাদা আর ছোটোবোন অংকে পায় একশততে একশত৷এমনিতে অংক পারিনা,বরই খেয়ে নিলে যদি আবার টেনেটুনেও তেত্রিশ না জোটে...বুকের মধ্যে গুড়গুড় ঢাক বেজে উঠত! সব থেকে ভালো লাগত কবিতা পড়তে৷ গল্পের মতনই এক একটি কবিতা৷ রবীন্দ্রনাথের "সামান্য ক্ষতি"র রানি করুণাকে দেখতে পেতাম স্নান শেষে হুহু করে শীতে কাঁপছেন৷আহা! পলাশের ছায়া ফেলা আমাদের পুকুর৷জলের আলপনা ভেঙে একটু পরে ডুব দিয়ে অমনি করে আমাদেরও শীত করে!তবু শীত নিবারণে অমন ভাবে আগুন ধরিয়ে দেওয়াটাতো আমাদের উচিৎ হবে না,বুঝে নিতাম৷ভালো লাগতো রাজার বিচার.. দ্রুত ছুটতাম পরের কবিতায়৷জোরে বলতাম কবিতার নাম "পল্লী স্মৃতি"৷কবি বেগম সুফিয়া কামাল৷ইচ্ছে করে আরও উচ্চ স্বরে পড়তাম ."পৌষ পার্বনে পিঠা খেতে বসে খুশীতে বিষম খেয়ে আরো উল্লাস বাড়িয়াছে মনে,মায়ের বকুনি পেয়ে"! মা যখন যেখানেই থাকুন,কান থাকতো আমাদের পড়ার দিকে৷এক সময় বলতেন,অংক করতে হবে না? মাঘ মাসের মুলো খেতে নেই৷'গ্রেটার' এর ধারণাই ছিলনা তখন৷একখণ্ড টিনের উপর লোহা দিয়ে বানানো হোত ঘঁসুনী-খুব ধারালো৷মা তাতে বছরের শেষ মুলোটি ঘঁসে নিতেন৷ পৌষের সন্ধ্যায় মা চিঁড়ে ভেজে নতুন গুড় আর সেই "গ্রেট" করা মুলো দিয়ে বানিয়ে দিতেন ছাতু৷বিদ্যুৎ না আসার সেই সময়ে জ্বলত কেরোসিনের হারিকেন৷ ছাই দিয়ে ঝকঝকে পরিষ্কার হারিকেনের আলো-আমরা আর আমাদের মা৷পৌষ-পার্বণের সেই সামান্য ছাতু অসামান্য স্বাদ এনে দিত আমাদের টেনসনহীন আনন্দের ছোটোবেলায়৷ পরদিন আবার মাঘের ভোর ভোর রোদে চলত যথারীতি কবিতা সাধনা-সজোরে এবং আনন্দময় মনোযোগে৷ সাত চল্লিশ মায়ের মা বাবাকে আলাদা করে দিয়েছিল৷একাত্তর তাঁর কয়েকটি সন্তানকে,যারা থাকতো ভারতে৷মা সব সময় থাকতেন দোটানায়৷যারা দূরে,তাদের বাদ দিয়ে অন্যদের জন্যে পিঠা বা অন্য কিছু করা তাঁর জন্যে ছিল কষ্টের৷কাছের সন্তানদেরও সম্পূর্ণ বঞ্চিত করতে মন হয়ত সায় দিতনা৷দূর্বল মাতৃহৃদয় তাই সব সময় একটা সমঝোতার পথ বেঁছে নিত৷দূরের সন্তানদের কথা ভাবতে গিয়ে মুলো ঘঁসার সময় আঙ্গুল ছড়ে যেত৷দু'এক ফোঁটা রক্ত আর তার ব্যথাকে অগ্রাহ্য করেই মা আবার নতুন কোনো কাজ নিয়ে ব্যাস্ত করে রাখতেন নিজেকে৷ বছর বছর মাস পেরিয়ে পৌষ-পার্বণ ফিরে আসে৷পিঠা বানাতে না জানার অক্ষমতায় দুঃখ নেই৷ সেই পিছনের দিনগুলো আজও সুখস্মৃতি হয়ে আছে৷বহুবার পঠিত কবিতারা স্বমহিমায় আজও মুখস্থ৷ শুধু স্ব-জোরে পড়া আর হয়ে ওঠে না..উঠবেও না কোনোদিন! ছবিগুলো ইন্টারনেট থেকে নেয়া৷ 
যেখানে নদী ছিল সেখানে চর জাগে। সবুজ বাসা বাঁধে মৃত চরে, গড়ে আবার নিবিড় খামার।
আমার ফেরদৌসির শাহানামা নিয়ে এই লেখাটির কারণ আছে আর সেটি হলো কবিদের নিয়ে। কবি হলেন তার সৃষ্টির স্রষ্টা। কবির অহংকার থাকতে হয়। মাহমুদ গজনবীর কীর্তি তার মৃত্যুর পর শেষ হয়ে যায়। মহাকবি ফেরদৌসির মহাকাব্য বেঁচে আছে আজ অবধি। পৃথিবীর সাহিত্য প্রেমিকদের কাছে অত্যন্ত সম্মানের সহিত টিকে আছে এবং নিরবধি সমৃদ্ধ করে চলেছে এই পৃথিবীর শিল্প সংস্কৃতির জগতকে।
কারা কারা রাত জাগছেন, তারা কমেন্ট করেন। আমি বসে বসে কমেন্ট গুণবো। সব কিছুর একটা হিসাব থাকা উচিত।
বছর খানেক আগে ইতালিতে করোনা মোকাবেলায় আইসিইউ বেড নিয়ে এমন সব গল্প শুনেছিলাম। এখন এটা আমাদের দেশের বাস্তবতা। কী যে হবে আমাদের!
" আমাদের একজন অদ্বৈতমল্ল বর্মণ নেই, থাকলে আমরাও পেতাম- কালের স্রোতে মহানন্দা এক সোনালি নদীর নাম।" বেশ কয়েক বছর পর মহানন্দা নদীর উপর নির্মিত বীরশ্রেষ্ঠ জাহাঙ্গীর সেতুতে দাঁড়িয়েছিলাম কিছুক্ষণ। গৌড়বঙ্গের লাখো বছরের সভ্যতার ইতিহাস ধারণ করে আছে মহানন্দা। মহানন্দাকে বাদ দিয়ে বাংলার ইতিহাস লেখার কোনো সুযোগ নেই। আমি ইতিহাসবিদ নই, উপন্যাসিকও নই। শুধু কবিতা লেখার চেষ্টা করি। মহানন্দাকে নিয়ে ৩টি পূর্ণাঙ্গ কবিতা লিখেছি। আমার আরও বহু কবিতায় এসেছে এই নদীর নাম। কিন্তু এখনও মন ভরেনি। একদিন এই নিয়ে একটা বড় স্ট্যাটাস দিবো বলে ভাবছি।
“কালের তরঙ্গে আমি ভাসলাম আমি কাঁদলাম কেঁদে হাসলাম- মাঝরাতে ঘুম ভেঙ্গে যায়.....।”
আজ বিটিভি চট্টগ্রাম কেন্দ্রে ধারন হল আমার সুর ও সংগীত পরিচালনায় আধুনিক গানের নিয়মিত অনুষ্ঠান " সুরের মঞ্জুরী"।এই পর্বের শিল্পীরা হলেন প্রনব দাসগুপ্ত, ইকবাল পিন্টু, রাজিব মজুমদার, অর্পিতা বড়ুয়া, মুক্তা সরকার। এ পর্বের গীতিকার হলেন এস,আনিস আহামেদ বাচ্চু, মোহাম্মদ ওবায়দুল্লাহ, প্রকাশ বড়ুয়া, রত্না বনিক, তাপস আচার্য্য,ও প্রদীপ দাশ পরাগ। যন্ত্রানুসঙ্গে ছিলেন ঃ- কি-বোর্ড - সৈকত নন্দী, অক্টোপেড - সত্যজিত দাশ রুমু, বেহালা- প্রিয়তোষ বড়ুয়া, বেস গীটার- খাদেমুল বাশার মারুফ ও তবলায় - তপন চক্রবর্তী। অনুষ্ঠানটি প্রযোজনা করেছেন বৈদ্যনাথ অধিকারী ও অরিন্দম মুখার্জি বিঙ্কু। অনুষ্ঠানের সংশ্লিষ্ট সকলকে জানাই অশেষ ধন্যবাদ। তাং ২৫/০৩/২০২১
ঘুম ভাঙার আগেই দুচোখ খোলো আওয়াজ তোলো মেয়ে ও নারী আওয়াজ তোলো বজ্র কণ্ঠে আওয়াজ তোলো তোলো তোলো আওয়াজ তোলো হৃদয় ভেদি আওয়াজ তোলো মুষ্টিবদ্ধ করতে শেখো নতুন আশার সূর্য আঁকো তোমরা সবাই একসাথে হও পিশাচের চোখ উপরে ফেলো তোলো তোলো আওয়াজ তোলো হৃদয় ভেদি আওয়াজ তোলো ঘুম ভাঙার আগেই দুচোখ খোলো তুমি কন্যা জায়া জননী স্বাধীনচেতা রমণী হুংকার দিয়ে জাগ্রত রও অনুকূলে রাখো ধরণী কোন অন্যায় নিওনা মেনে পঙ্কিল মানুষ রেখো চিনে আমরাও আছি তোমার সাথে নির্ভীক প্রাণে দুর্বার চলো তোলো তোলো আওয়াজ তোলো হৃদয় ভেদি আওয়াজ তোলো ঘুম ভাঙার আগেই দুচোখ খোলো....... আত্ন-প্রত্যয় ও নব চেতনায় শানিত হোক প্রতিটি নারীর হৃদয়। হে নারী, যাও এগিয়ে! সফলতার শীর্ষে যেতে হবে হবেই..... একসূর্য স্নেহ, ভালোবাসা এবং শ্রদ্ধা সকল কন্যা জায়া ও জননীর জন্যে।
সকলকে ধন্যবাদ,যারা আমার অসুস্থতা নিয়ে ফেসবুক,ফোন,ম্যাসেজ অন্যান্য যোগাযোগ মাধ্যমে উদ্বেগ প্রকাশ করেছেন। আবার অনেকে খবর পেয়ে সোশ্যাল মিডিয়ার বাইরে অন্যান্য মাধ্যমে খবর পেয়ে যোগাযোগ করতে ব্যর্থ হয়ে উদ্বিগ্ন ছিলেন। আবার অনেকে ফোনে খবর নিয়ে বিরক্ত করা থেকে বিরত থাকায় খবর না পেয়ে উদ্বিগ্ন ছিলেন। সর্বোপরি আমার অসুস্থতা নিয়ে উদ্বিগ্ন সকলের নিকট আমি গভীর কৃতজ্ঞতা প্রকাশ করছি। আজ দুপুর ৩ টা নাগাদ আমি হসপিটাল থেকে রিলিজ নিয়ে বাসায় ফিরেছি । মূলতঃ আমার একটি জটিল কার্ডিও পালমোনারি ডিজিজ আছে, যার নাম পালমোনারি হাইপারটেনশন, সেটা আবার প্রাইমারি অর্থাৎ এর কারন অজানা। তাই এই রোগটি ইনকিউরিবল, শুধুমাত্র মেডিসিনের মাধ্যমে কিছুটা নিয়ন্ত্রণে রাখা যায়। হয়তো এই জাতীয় কোন সমস্যা থেকে গত রোববার আমি অফিসে পৌছানোর পর পরই অজ্ঞান হয়ে যাই, কয়েক মিনিট পরে জ্ঞান ফিরে আসার পর ৩/৪ বমি হয় । হয়তো বলছি এই কারণে যে, ডাক্তারাও সুনির্দিষ্ট ভাবে বলতে পারেনি,তবে এটাই গেজ করেছে । তারমধ্যে অন্যান্য সকল টেষ্ট করতে যেয়ে গল ব্লাডারে ষ্টোন ধরা পরে। কিন্তু যে কোনো ধরনের গল ব্লাডার অপারেশনে জেনারেল এনেস্থেশিয়া করতে হয়। কিন্তু পালমোনারি হাইপারটেনশন রোগীর জেনারেল এনেস্থেশিয়া খুবই ঝুঁকিপূর্ণ। তাই ডাক্তাররা আপাতত হাই এন্টিবায়োটিক দিয়ে গল ব্লাডারের প্রদাহ টা দমনের চেষ্টা করছে। বাদবাকি পরে যা হয় তখন দেখা যাবে এটাই ডাক্তারদের সর্বশেষ মতামত। তাছাড়া আমার মূল রোগটায়ও নুতন কিছু সমস্যা ধরা পড়েছে, ওটা হয়তো আগে ছিল, পূর্বে ধরা পড়েনি। যাহা হোক এখন আমি ভালো আছি, বাসায় রেস্টে আছি । ভালো তো থাকতেই হবে, দেশ, সমাজ ও মানুষের কাছে আমার যে দায়, তা শোধ করার জন্য হলেও ভালো থাকতে হবে। সর্বোপরি আমার অসুস্থতা নিয়ে যারা উদ্বিগ্ন ছিলেন সকলের প্রতি আবারও অশেষ কৃতজ্ঞতা। ভালো থাকবেন সকলে। একটু রেস্টে থাকতে হচ্ছে, তাই যোগাযোগ করতে পারছি না, এ জন্য আন্তরিকভাবে দুঃখিত ।
(} ভরা বাদর মাহ ভাদর মেঘে মেঘে ভরছে আকাশ কী গান আছে জলে আমার কথা তোমার সাথে শুধুই কথা বলে আকাশ যত আঁধার হয়ে আসে কালো মুখে আমার বুক কাঁদছে কেবল তোমার সকল দুঃখে আজকে না হয় বাদলধারায় বিরহ সব রাখি আমার আমি তোমার তুমিতে সদাই ভ্রমে থাকি
প্রবাস-আড্ডায় ঢাকার 'বিকশিত দম্পতি' পুরস্কার! দারুণ জমেছিলো হুমায়ূন ফরিদী-সুবর্ণা দাম্পত্য প্রসঙ্গ নিউজব্যাংক ♦জ্যাকসন হাইটসে হঠাৎ জমা সাহিত্য-আড্ডা। নিউইয়র্কের বাঙালি পাড়ার প্রিমিয়াম রেস্টুরেন্টে। আড্ডার সমাপণী পর্বের বিষয় ছিলো ভীষণ আকর্ষণীয়। আশির দশকের 'বিকশিত দম্পতি' পুরস্কার। এই আয়োজনকে নিয়ে ঘটেছিলো নাটকীয় সব ঘটনা। পুরস্কারের জন্যে মনোনীত পাঁচ দম্পতির একটি 'ফরিদী-সুবর্ণা। তাদের নিয়ে নাটকীয় ঘটনাবলী ছিলো আলোচ্য। বিস্তারিত বলেন কবি-সম্পাদক সালেম সুলেরী। তরুণ তারকাদের নিয়ে 'বিকশিত দম্পতি' পুরস্কার। ১৯৮৯ সালের ঘটনাটি নানাভাবে আলোড়িত হয়েছিলো। নির্বাচিত আরও চারটি দম্পতি বিষয়েও আড্ডা হবে। যেমন নায়ক-নায়িকা সোহেল চৌধুরী, দিতি। ব্যাডমিন্টনের কামরুননাহার ডানা, হাশেম। কবি সৈয়দ আল ফারুক, কন্ঠশিল্পী নাহিদ নাজিয়া। নৃত্যশিল্পী হাসান ইমাম, শামীম আরা নীপা। প্রসঙ্গ্ক্রমে আসবে সাংবাদিক নাইমুল ইসলাম খান। আর প্রথম স্ত্রী বিখ্যাত তসলিমা নাসরিন পর্ব। আসবে নায়িকা ববিতা ও নায়ক-গায়ক জাফর ইকবাল ট্রাজেডীও। 'বিকশিত দম্পতি' পুরস্কারটি 'বিতর্কিত দম্পতি'তে রূপ নিয়েছিলো। এই আয়োজনের অনুঘটক ছিলেন দুই সাংবাদিক। ইত্তেফাক ভবনস্থ সাপ্তাহিক রোববারের নির্বাহী সম্পাদক আলিমুজ্জামান হারু। আর সাপ্তাহিক সন্দ্বীপের নির্বাহী সম্পাদক কবি সালেম সুলেরী। হারু প্রখ্যাত লেখক-সম্পাদক রাহাত খানের ভাগ্নে। সুলেরী সর্বাধিক সার্কুলেশনের ম্যাগাজিনের দাপুটে সাংবাদিক। 'বিকশিত দম্পতি' পুরস্কার বিষয়ে উভয়েরই অভিজ্ঞতা তিক্ত। তবে পর্বে পর্বে নানান নাটকীয়তায় ভরা। আনন্দ-প্রণোদনা যে ছিলো না তাও নয়। সেইসব কাহিনি-কান্ড এক আড্ডায় শেষ করা অসম্ভব। 'বিকশিত দম্পতি'র অনেক তারকাই আজ প্রয়াত। কিন্তু কবি সালেম সুলেরী'র বয়ানে সবই যেন জীবন্ত। বিশেষ করে 'রেখায়ন' কর্ণধার রাগীব আহসান অনেকিছুর স্বাক্ষী। ফলে 'সোনায় সোহাগা' হিসেবে আড্ডাপর্ব জমজমাট। হুমায়ূন ফরিদী, সুবর্ণা মুস্তাফা পর্বটি এককথায় বহুমাত্রিক। নাট্য-দম্পতির অন্তর্নিহিত বেদনার কথায় মানুষমাত্রই ক্রন্দনসিক্ত হবে। বিকশিত দম্পতি' পুরস্কারের অনেক তারকাই আজ প্রয়াত। কিন্তু সালেম সুলেরী'র প্রামাণ্য বর্ণনায় সবাই যেন জীবন্ত। ফেলে আসা জীবনের গল্পই হলো জ্যকসন হাইটস আড্ডায়। বিস্তারিত বিবরণ আগামীতে, হয়তো উপন্যাস আকারে। কারণ, ঘটনাবলী ঋদ্ধ উপন্যাসের চেহারাকেও ছাড়িয়ে যায়। তার আগে শুভেচ্ছা নিন আজকের আড্ডা'র কুশীলবদের। বাঁ থেকে কবি-ভ্রমণবিদ-শিল্পী কাজী জহিরুল ইসলাম। কবি-কথাকার-সম্পাদক সালেম সুলেরী। শাহবাগের 'রেখায়ন'-খ্যাত শিল্পী রাগীব আহসান। সাংবাদিক-সংস্কৃতিসেবী মাইনউদ্দিন আহমদ। এবং লেখক-সাংবাদিক-অনুবাদক আনোয়ার হোসাইন মন্জু। ♦নিউজব্যাংক, নিউইয়র্ক, ২০২১
লাইক আর কমেন্ট দিয়ে সত্য মিথ্যার বিচার হয় না। হাহা দেন আর বুড়া আঙুল দেখান, সত্য তাতে বদলায় না।
গার্মেন্টস্ এর মতোই প্রবাসী কর্মীদের জন্যও রেজিষ্ট্রেশন ছাড়াই টিকা নেয়ার ব্যবস্থা করুন।।
কেটলিকথন কোন এক কালে কেটলিটা যখন প্রথম এ বাড়িতে এসেছিলো তখন নিশ্চয় তার গায়ের রঙ ছিলো রুপার মতো ঝকঝকে। কিন্তু আজ তার সেই রঙটা বোঝার কোনও উপায় নেই। এবাড়িতে আসার সাথে সাথেই সেই যে তাকে আগুনের আঁচে তোলা হয়েছে আজ অব্দি তার আর নিস্তার নেই। রোজ রোজ আঁচে পুড়তে পুড়তে তার গায়ের রঙটা এতটাই কালো হয়েছে যে কেলো ভূতও বুঝি তার কাছে হার মানবে। মনে মনে ভাবছিলাম রোজ এতজনের চায়ের জল কেটলিটাতে ফোটে অথচ তার শরীরটাকে কি কেউ একটু রগড়ে মেজে ধুয়েও দেয় না? অবশ্য মাজবেই বা কিভাবে? ওর নাদুসনুদুস গোলগাল গড়নটারও তো বারোটা বেজে গিয়েছে। শরীরের একদিকে তোবড়ানো তো অন্যদিকে অজস্র টোল ।এ বাড়িতে আসার সময় তার মাথার ঢাকনায় ছোট্ট একটা মুকুটও ছিলো সেটাই বা কোন চুলোয় গিয়েছে তাই বা কে জানে? তারপরেও কিম্ভুত এক শারিরীক গড়ণ নিয়ে সে সবার জন্যে নির্বিবাদে চায়ের জল ফুটিয়েই চলেছে। কারণ ও জানে বাঙালি মাত্রই চা পান করতে ও করাতে বরাবরই উদার। তাতে কেটলির যেমন চেহারাই হোক না কেন।তাতে কারো কি আসে যায়? একটু পরেই বৈঠকখানা থেকে হাঁকডাক শুরু হয়ে গেল অমুকের জ্যেঠা এসেছে,দুকাপ চা পাঠাও,তমুকের দাদু এসেছে চায়ের সাথে দুখানা বেলা বিস্কুটও দিও।তমুকের,কাকা এসেছে চিনিটা একটু বেশি দিও। বৈঠকখানার দাদু জ্যেঠারা ছাড়াও সব পাড়াতেই দু একজন মহিলাও থাকে যাদের কাজই হল সকাল হলেই এর তার বাড়িতে ঘুরে ঘুরে চা আর পান খেতে খেতে আড্ডা দেয়া। তেমনই দুজন মহিলা এসে দাওয়া থেকে পিঁড়ি টেনে নিয়ে বসতে বসতে বললেন আজ বুঝি নূতন বউ রুটি বানাচ্ছে মেজো বউ ? একজন আবার ফোড়ন কাটলো বউ মনে হয় বিয়ের আগে রুটি বানায়ানি রুটির মাঝখানটা পাতলা আর পাশগুলি মোটাই থেকে যাচ্ছে। আগের জন বললো আমাদের বউ কিন্তু এভাবে না একসাথে দুইটা রুটি সে একবারে বেলতে পারে। মেজদি ততক্ষণে আরেকখানা বেলনচাকি নিয়ে রুটি বেলতে বেলতে বললো সে আপনাদের বউয়ের গায়ের বল বেশি তাই পারে।আমাদের অত গায়ের বল নাই। এর মধ্যেই চায়ের জল ফুটে টগবগ করে উঠতেই রুটি বেলা রেখে মেজদি সাবধানে ন্যাকড়া দিয়ে কেটলির ঢাকনা খুলে তাতে বেশ কিছুটা চায়ের পাতা ফেলে দিতেই অপুর্ব এক সুগন্ধি এসে বাতাসে মিশতে লাগলো। এই চা পাতা সিলেটের চা বাগান থেকে আনা হয়েছে। এজন্যেই এত সুন্দর গন্ধ বেরিয়েছে। এর মধ্যেই মেজদি চা খাবার জন্যে কাপ নিয়ে থালায় সাজাতেই আমি তাকিয়ে দেখি কেটলির মতো সেসব কাপের কোনও ঠিকঠিকানা নেই। হরেক রকম কাপ তাতে শোভা পাচ্ছে। কোনটা কাঁচের কাপ তো কোনটা চিনেমাটির,কোনটার হাতল নেই কোনটা চটা ওঠা কোনটায় চিড় ধরা। তার মধ্যে তিনটে কাপের প্লেট আছে বাকিগুলোর নেই।দুটো কাঁসার গ্লাসও আছে। রুটি বানানো শেষ হয়ে গিয়েছিলো মেজদি রুটি সেঁকতে সেঁকতে লম্বা একটা হাতা দেখিয়ে আমাকে বললো এটার ডাঁট দিয়ে কেটলির চাটা একটু নেড়ে তারপর ওই গ্লাসে রাখা দুধটা ঢেলে দিয়ে ভালো করে আবার মিশিয়ে দে। আমি চামচটা তো নিলাম কিন্তু ঢাকনা তুলে চা নাড়তে গিয়ে পড়লাম এক মহা ফ্যাসাদে।টোল খাওয়া সেই কেটলিতে চামচটা বারবার উঁচুমতো একটা জায়গায় লেগে ঘটাং ঘটাং করে আমার হাতটা বারবার পিছলে যেতে লাগলো। চলবে 
