নতুন বছরের জন্য শুভ কামনা। সকলে নতুন করে শুরু করতে চায়। সম্ভাবনাকে জিয়ে রাখতে চায়। নতুন স্বপ্ন দেখতে চায়। নতুনের বার্তা সকলকে নিজ নিজ স্বপ্ন পূরণে ধাবিত করুক- এ প্রত্যাশা জাগরুক থাকুক
কয়েকদিন আগে একটা মেইল আসলো আমার কাছে। যিনি মেইল লিখেছেন তিনি একজন তেইশ বছরের যুবক আর যার ব্যাপারে লিখেছেন তিনি পঞ্চাশোর্ধ একজন বৃদ্ধ— তার পিতা। একেবারে ভগ্নপ্রায় হৃদয়ে জানালেন—ফিতনার এই কঠিন সময়ে, নফসের সাথে যুদ্ধ করে তিনি নিজের নজরের হেফাযত করবার আপ্রাণ চেষ্টায় নিয়োজিত; কিন্তু সাম্প্রতিক একটা ঘটনা তার হৃদয়কে একেবারে ভেঙে খান খান করে দিয়ে গেলো। সেটা হলো— তার পঞ্চাশোর্ধ বয়সের পিতার ফোন ঘাঁটতে গিয়ে কোন এক লুকোনো ফোল্ডারে আবিষ্কার করেছেন একগাদা অশ্লীল ভিডিও। জীবনের অন্তিমলগ্নে বৃদ্ধ বাবার এমন পদস্খলন কোনোভাবেই মেনে নিতে পারছেন না সদ্য যৌবনে পা রাখা সংযত চরিত্রের এই যুবক। কিছুদিন আগে বাড়িতে গেলে আমার এক স্কুলবন্ধুর সাথে দেখা। সে আগের মতোই আছে দেখলাম— নিতান্ত হাবাগোবা এবং পড়াশোনার মতো জীবনের ঘানি বইতেও নিদারুন অপটু। কথা বলতে বলতে ফেইসবুক প্রসঙ্গ উঠে এলো। ফেইসবুকে একটা জিনিস সে খুঁজে পায় না কোনোভাবেই। আমি বললাম, 'আরেহ! খুব-ই তো সহজ! দাও, খুঁজে দিই'। তার ফেইসবুক আইডির সার্চবারে ক্লিক করে আমি মুহূর্তের জন্য হতভম্ব হয়ে গেলাম যেন! আমার দুধভাত চেহারার বন্ধুটা ফেইসবুকে কি-সব খুঁজে বেড়ায়, কি দেখে সময় কাটায় তার একটা আমলনামা আমার সামনে টলটলে জলের মতো পরিষ্কার হয়ে ধরা দিলো। কেনো পঞ্চাশোর্ধ বয়সের একজন বৃদ্ধের ফোনের গোপন ফোল্ডারে পাওয়া যাবে অশ্লীল ভিডিও? কেনো ভরপুর যৌবনের অধিকারী কিন্তু নিতান্তই অবোধ-বৈশিষ্ট্যের এক যুবক ফেইসবুকে অশ্লীল জিনিস ঘেঁটে বেড়ায়? কারণ— প্রযুক্তির নির্মম সহজলভ্যতা! 'সহজলভ্য' শব্দটার সাথে 'নির্মম' শব্দের ব্যবহার বেশ অসহজলভ্য হলেও, আমার মতে— যে জিনিসের সহজপ্রাপ্তি একটা সমাজকাঠামোকে, একটা সভ্যতাকে অধঃপতনের দুয়ারে ঠেলে দেয়, তাকে নির্মম না বলে আর উপায় থাকে না। প্রযুক্তির উৎকর্ষতার দিনে আমরা গুনে গুনে এর সহস্র, অজুত, নিযুত, কোটি ভালো দিক বর্ণনা করতে পারবো, সেই তুলনায় এর মন্দ-দিক হয়তো একেবারে হাতেগোনা। কিন্তু সেই হাতেগোনা কয়েকটা মন্দ-দিকের শক্তি এতোই প্রবল আর প্রচন্ড যে— একটা সমাজকে ভেঙেচুরে দিতে, একটা সভ্যতাকে লন্ডভন্ড করে দিতে তা একদম যথেষ্ট! প্রযুক্তি বলতে আমি এখানে বিশেষ করে সোশ্যাল মিডিয়া এবং স্মার্টফোনের দিকটাই বিবেচনা করছি মূলত যা মানুষের দ্বারে দ্বারে, হাতে হাতে নয়, মিশে গেছে রন্ধ্রে রন্ধ্রে, শিরায় শিরায়। আপনি হয়তো জেনে থাকবেন, এই শতাব্দীর সেরা কয়েকজন টেক-সুপারস্টার, যারা বিশ্ব-প্রযুক্তিতে যুক্ত করেছে নানান মণি-মুক্তো, সেই সুপারস্টাররাও তাদের পরবর্তী প্রজন্মকে এই টেকনোলোজির দুনিয়া থেকে যথাসম্ভব দূরেই রাখতে চান। স্টিব জবস, যিনি আইফোন কোম্পানির সিইও ছিলেন মৃত্যুর আগ-অবধি, তিনি তার সন্তানকে তার-ই উদ্ভাবিত আইপ্যাড ব্যবহার করতে দিতেন না। মাইক্রোসফটের একসময়কার সিইও বিল গেটসের ঘরে বাচ্চাদের স্মার্ট-ফোন ব্যবহার, স্ক্রীনের সামনে থাকবার সময়টুকু বেশ সীমাবদ্ধ। পুরোদিনে একঘণ্টা কি দেড় ঘণ্টার মতো তার বাচ্চারা স্ক্রীন তথা মোবাইল অথবা কম্পিউটারের সামনে কাটাতে পারতো। একই ঘটনা স্ন্যাপচ্যাটের মালিকের বেলাতেও। এই যে বড় বড় টেক-জায়ান্টরা তাদের পরবর্তী প্রজন্মের হাতে টেকনোলোজি তুলে দিতে এতো সংকীর্ণ— তা কেনো বলুন তো? টেকনোলোজির এতো চমৎকার গুণ কিংবা নিযুত-কোটি ভালো দিক আমার আপনার চাইতে তারা তো অনেকগুণ বেশি জানে এবং বুঝে। তবুও কেনো তারা চায় না যে তাদের বাচ্চারা টেকনোলোজির যথেচ্ছ ব্যবহার করুক? কারণ, টেকনোলোজির যে ক্ষতির দিকটা আছে, তা যে কতো ভয়ঙ্কর এবং বিভীষিকাময়— তা আমি এবং আপনি না বুঝলেও তারা ঠিকই বুঝে। তারা জানে এর যথেচ্ছ ব্যবহার দিনশেষে কি পরিণতি ডেকে আনতে পারে। পরিণতি হলো— আমরা বৃদ্ধ বাবার ফোনে অশ্লীল ভিডিও আবিষ্কার করবো, দুনিয়াকে খুব বেশি না বোঝা বন্ধুটাকেও ভার্চুয়াল অন্ধকার গলির নিয়মিত খদ্দের হতে দেখবো। এবং এভাবেই সমাজে ছড়িয়ে পড়বে এক মর্মান্তিক বিশৃঙ্খলা। যে লোক অশ্লীল ভিডিওতে নিজের চোখ ডুবিয়ে রাখে, তার সামনে দিয়ে খোলামেলা মহিলাই যাক, কিংবা পর্দা-হিজাবে আবৃত কেউ— সে কিন্তু এসবের কোনোটাই চিন্তা করবে না। সে চিন্তা করবে একদলা মাংশপিন্ড হেঁটে যাচ্ছে তার চোখের সামনে দিয়ে যে হয়তো দেখতে অমুক ভিডিওতে দেখা ওই মেয়েটার মতোই। হয়তো-বা.... ধর্ষক রাতারাতি তৈরি হয় না, ধর্ষক তৈরির অনেকগুলো নিয়ামক আছে। সেই অনেকগুলো নিয়ামকের একটা হলো— নৈতিকতার অবক্ষয়। সেই কাজটা খুব ভালো করে করে যাচ্ছে সোশ্যাল মিডিয়া আর হাতে হাতে থাকা স্মার্টফোন। ধর্ষকের শাস্তির জন্য আমরা তৎপর হচ্ছি, আন্দোলন করছি, চারদিক থেকে অসংখ্য মানুষ তাতে জড়ো হচ্ছে, সাঁয় দিচ্ছে, সমর্থন করছে যা বিরাট আশার ব্যাপার সমাজের জন্য। কিন্তু যে নিয়ামকগুলো আস্তে আস্তে একজন মানুষকে ধর্ষক হতে প্রণোদনা দেয়, যে উপকরণগুলো একজন মানুষের নৈতিক পদস্খলন ঘটায় যা তাকে বানিয়ে তুলে পটেনশিয়াল রেপিস্ট, সেগুলোর ব্যাপারেও তৎপর হবার এখনই সময়। প্রযুক্তির এই যথেচ্ছ ব্যবহার অব্যাহত থাকলে ঘরে ঘরে হাজারো দেলোয়ার সুপ্তাবস্থায় থাকবে। কেবল সুযোগ এবং ক্ষমতার অভাবে তারা তাদের বাসনা চরিতার্থ করতে পারবে না। পেলে... ঠিক করা দরকার, প্রযুক্তির ব্যবহার আমি কিরূপ করছি? আমার ভাই, আমার বাবা, আমার বোন? আমরা কেউ দেলোয়ার তৈরির প্রাথমিক পর্যায়ে নেই তো?
 এ এক আজব দেশ! গতকাল ঈদ করেছে,কালও অনেক জায়গায় করবে আবার পরশু তো আছেই! শনিবারও কোথাও করে এরকম তথ্য আছে কিনা?
ফেসবুক মুসলিমদের চিন্তার পরিধিটা দেখেন! ফিলিস্তিন নিয়ে দুই লাইন কপি-পেস্ট করে, ওখানে হ্যাশট্যাগ দিলে না কি কেয়ামতের দিন আল্লাহর প্রশ্নের উত্তর দেয়া যাবে! তাদের দাবি— আল্লাহ যখন বলবেন, তুই কী করছিলি, তখন না কি তারা অন্তত বলতে পারবে, হে আল্লাহ, আমি হ্যাশট্যাগ দিয়েছিলাম! তারা ভাবে, আল্লাহর বুদ্ধি, তাদের বুদ্ধির সমান। থিওলোজিক্যাল ফিলোসোফিতে একটি প্রোপোজিশন আছে এরকম— গাধাকে যদি তার ঈশ্বর সম্পর্কে বলতে বলা হয়, তাহলে সে একটি গাধার বর্ণনাই করবে। কারণ গাধার ধারণা, তার ঈশ্বরও নিশ্চয়ই গাধা। ঢাকাস্থ ফিলিস্তিন দূতাবাস, যুদ্ধপীড়িত মানুষদের জন্য সাহায্য চেয়ে একটি বিকাশ ও ব্যাংক একাউন্ট নাম্বার ফেসবুকে শেয়ার করেছে (একটি ভেরিফায়েড ফেসবুক একাউন্টে এরকম দেখলাম)। আমার বুঝে আসে না, ওই বিকাশ একাউন্টে যিনি ১০ টাকা দেন নি, তিনি কীভাবে 'আমি হ্যাশট্যাগ দিয়েছি' বলে আল্লাহর দরবারে পার পাবেন! আল্লাহকে কি আপনারা আপনাদের মতো মনে করেন? —মহিউদ্দিন মোহাম্মদ
আবাহনিকে ৫ বছর পর হারাতে পারলো মোহামেডান, তাও ডাকোয়ার্থ লুইস পদ্ধতিতে। বছর দুই আগে নাসিরও এভাবে মেজাজ হারিয়েছিলো আবাহনির বিপক্ষে। আবাহনিকে জেতানোর জন্য আম্পায়ার থেকে শুরু করে পুরো মাফিয়াতন্ত্র যা যা করে সেসব বর্ণনা শুনলে যে কারও চোখ কপালে উঠবে।
আম নিয়ে ঝিনাইদহের কৃষকের করুন পরিনতি। ঝিনাইদহ জেলার সদর উপজেলার কাশিমপুর গ্রামে শত শত কৃষকের আম বাগানে আম বিক্রি না হওয়ার কারনে আম পচে নষ্ট হয়ে যাচ্ছে। করোনা পরিস্থিতি দিন দিন খারাপ হওয়ায় দূর দূরান্ত থেকে আমের ব্যাপারী আসতে না পারায় এবং আমের ব্যাবসায়ীরা খুচরা ক্রেতাদের কাছে আম পৌছে দিতে না পারায় আজ এই কৃষকের বেহাল দশা। বছরের একবার আমের ফলনে কৃষকের সচ্ছলতা ফিরে আসে কিন্তু লক ডাউনে আম বিক্রি না হওয়ায় এই বেহাল দশা থেকে কি কৃষকসহ সাধারণ মানুষ মুক্তি পাবে???
জিন্দা পার্ক আমার দেখা ঢাকার কাছে অন্যতম সেরা পার্কগুলোর মধ্যে একটি জিন্দা পার্ক। এতো পরিষ্কার পরিচ্ছন্ন আর গুছানো পার্ক খুব কমই চোখে পড়ে। বাংলাদেশের শুধু এই পার্কেই রয়েছে স্কুল, মসজিদ ও অন্যতম নান্দনিক স্থাপত্যকলায় নির্মিত লাইব্রেরি। 
ভালোবাসার জন্য আপনি কতদূর যেতে পারবেন? কিংবা, ভালোবাসার মানুষকে কাছে পেতে আপনি সর্বোচ্চ কী করতে পারেন? যে বইটি নিয়ে আলোচনা করছি সেটা একটি সায়েন্স ফিকশন, তাহলে শুরুতেই রোমান্স কপচাচ্ছি কেন? কারণ আছে নিশ্চয়! ক্যাম্পাসের সবথেকে ব্রিলিয়ান্ট, জিনিয়াস, তুখোড় মেধাবী সহ আরো যেকয়টা বিশেষন যোগ করা যায় সেরকম ছাত্র আবীর। মাস্টার্স ফাইনাল শেষ হয়্র গেলেও এখনো হল ছাড়েনি। কেউ ওকে ঘাটানোর সাহসও করে না। ভার্সিটির প্রভোস্ট থেকে শুরু করে প্রায় সবাই আবীরকে পছন্দ করে। তাছাড়া ম্যাথ অলিম্পিয়াডের আয়োজকদের একজন ও নিজে, টিচাররা ওকে এসিস্ট্যান্ট হিশেবে চায় যেকোনো গবেষণায়। মোটকথা, ভার্সিটির হার্টথ্রব। এরকম ছেলের গার্লফ্রেন্ড হয় সাধারণত ভার্সিটির সবথেকে সুন্দরী মেয়েটা। আবীরের ক্ষেত্রেও তাই, সিনথিয়াকে ভার্সিটির সবথেকে সুন্দরী বলা যায় নির্দ্বিধায়। এরপর প্রফেসর জামাল নিয়াজির সাথে মিলে শুরু হয় আবীরের গবেষণা। কী নিয়ে? অবশ্যই টাইম মেশিন। চতুর্থ মাত্রার সময় পরিভ্রমন সম্ভব কি না সেটা নিয়ে বিস্তর গবেষনার পর তারা এই সিদ্ধান্তে উপনীত হয় যে, পঞ্চম মাত্রার সময় পরিভ্রমন সম্ভব হলেও সেটা ওয়ান ওয়ে জার্নি৷ যদিও সময় পরিভ্রমনের আগে সেটা জানতো না আবীর! কিন্তু ফিরে তো আসতেই হবে। সিনথিয়াকে ছাড়া অন্য একটা জগতে বাস করা আবীরের পক্ষে কোনোভাবেই সম্ভব নয়। তাহলে? কীভাবে ফিরবে আবীর? ছোট বই, পড়তে সময় লেগেছে তিন ঘন্টা। তিন ঘন্টা একটানা পড়ে শেষ করে ফেলেছি। লেখকের লেখার হাত ভালো, বাক্যগঠন সুন্দর। সবথেকে যে ব্যাপারটা ভালো লেগেছে তা হলো, টাইম ট্রাভেলিং এর যত খুটিনাটি আছে সবই খুব সহজ ভাষায় ব্যাখ্যা করা হয়েছে। তবে গল্পের প্লটে কোনো নতুনত্ব পাইনি। খুবই কমন প্লট। এমন প্লটের গল্প অহরহ পড়েছি কিংবা দেখেছি। যারা ডার্ক সিরিজটা দেখেছেন তারা বইটাতে নতুন কিছুই পাবেন না, কিন্তু পড়তে মজা লাগবে। অন্যভাবে বলা যায় যারা ডার্ক দেখেছেন কিন্তু ভালোভাবে বুঝতে পারেননি, তারা কিছুটা হলেও ব্যাখ্যা পাবেন। এবং ব্যাখ্যাগুলো খুবই সহজ ও প্রাঞ্জল ভাষায় লেখা। আর যারা লুপ ব্যাপারটা বোঝেননি বলে বর্তমান সময়ের অনেক জনপ্রিয় বই বুঝতে পারেননি তাদের জন্যও এই বইটা সহায়িকা হিশেবে কাজ করবে। এই বইটা পাঠ করার পর লুপের ব্যাপারটা জলবত তরলং বুঝতে পারবেন আশা করছি। সময় সুযোগের অভাবে লেখকের আগের দুটো বই এখনো পড়া হয়নি বলে আফসোস হচ্ছে, আশা করছি শীঘ্রই পড়ে ফেলতে পারব। একটা ব্যাপার না বললেই নয়। এই বইটাতে ভুল বানান একদমই চোখে পড়েনি। বাইন্ডিং, ছাপা সবকিছুই আগের তুলনায় বেশ ভালো। চাইতে পারিনি আমি ও চোখের সোজাসুজি রিকশার ভীষণ তাড়ায় হয়ত বা কোনোদিন সে সাহস ফিরে পাব আগামীর কোনো সংখ্যায় এভাবেও ফিরে আসা যায় এভাবেও ফিরে আসা যায়....
ঢেঁকি স্বর্গে গেলেও ধান ভানে। জঙ্গিরা মহামারিতেও বোমা বর্ষণ করে। আজ জম্মু বিমানবন্দরের বায়ুসেনা ঘাঁটিতে জোড়া বিস্ফোরণ ঘটিয়েছে জঙ্গিরা। কী লাভ মেরে এবং মরে? ওরাই জানে। এই পৃথিবীতে কিছু মুসলমান , কিছু অতিবাম , কিছু লোন উলফ মাথা-পাগল জঙ্গি-খাতায় নাম লিখিয়েছে। এরা টোটাল যত খুন করে, তার চেয়ে বেশি খুন বর্বর কোনও রাষ্ট্র করে, দুর্ঘটনা, আর মহামারি করে। রাষ্ট্র যেন বর্বরতা বন্ধ করে, দুর্ঘটনা যেন না ঘটে, মহামারি যেন না হয়, তার চেষ্টা করা যায় এবং বন্ধও করা যায়, কিন্তু জঙ্গিদের কার্য কলাপ বন্ধ করা যায় না। কারণ তারা গভীর একটি বিশ্বাস থেকে জঙ্গি কার্যকলাপে যুক্ত। এই বিশ্বাস তাদের মগজের এত ভেতরে ঢুকে গেছে যে বের করে আনা সম্ভব হয় না। এই জঙ্গিদের কাছে অন্যের জীবনের মূল্য তো নেই-ই, নিজের জীবনেরও মূল্য নেই। মানুষ বিচিত্র। কেউ শান্তিপ্রিয়, কেউ অশান্তিপ্রিয়। আমরা যতই শান্তি শান্তি করি না কেন, অশান্তিপ্রিয়রা অশান্তি ডেকে আনবেই।
এখন পর্যন্ত যা বুঝলাম, অনেক মানুষ জানেই না যে বইমেলা হচ্ছে। আপনাদের কাছে অনুরোধ, যারা এই পোস্টটা দেখবেন তারা প্লিজ উপরের হ্যাশট্যাগ দিয়ে পোস্ট করুন। জানাবার দায়িত্ব আমার, আপনার, সকলের।
বিন্দু বৃত্তান্তে যারা কিনতে পারেননি এখনো, এই সুযোগে কিনে ফেলতে পারেন। ২৫% ছাড়ে মাত্র ৪৮০ টাকা কিনতে পারবেন আমার নতুন প্রকাশিত এই থ্রিলার উপন্যাসটি।
আওয়ামী লীগের রাজনীতির আরেকটা চরম ভুল হবে খালেদা জিয়াকে চিকিৎসার নামে বিদেশে যেতে দেয়ার সুযোগ করে দেয়া, এই ভুলের মাশুল দেয়ার সুযোগও আওয়ামী লীগ পাবে বলে আমার মনে হয় না। সকল মানবিকতার মূল্য সবাই বুঝেনা। ভুল বললে বছর খানেক পরে মিলিয়ে নিয়েন। 
সকাল বেলা ট্রলি ভরে ওয়ার্ডের রোগীদের খাবার দিতে আসে লিজি। সত্তরের উপর বয়স হবে। সব চুল আমার মৃত নানুর চুলের মতন পেকে রূপালি হয়ে আছে। যতক্ষণ থাকে চিৎকার চেচামেচি, হা হা করে হেসে ওয়ার্ড মাথায় তুলে রাখে। আজ হুট করে আমার অফিসে ঢুকে আমার কাঁধে স্নেহের হাত রেখে বললো, আই গট আ লাভলি লেমন ড্রিজল কেক এন্ড কাপা কফি ফর ইউ, মাই লাভ! মানুষে মানুষে রঙে রূপে ভাষায় কত তফাত! তবু মনে হয়, মানুষ আসলে সব এক! মানু্ষ তো আবেগ। মানুষ তো সম্পর্ক। মানুষ তো মানুষের সাথে কেবল কাটানো সময়টুকু! লিজের সাথে আমার নানুর কত মিল! নানুও এমন হাহা করে হেসে উঠতো। আস্ত সংসার টেনে টেনে পাড়া জুড়ে হেটে বেড়াতো! মানুষকে ডেকে এনে বাড়িতে রেখে পছন্দের মোরগটা রান্না করে ফেলতো! কোথা থেকে যে কোথায় যায় স্মৃতি! লিজির দেয়া কফি থেকে নানুবাড়ি ভেসে উঠে! লৌহজং নদী। নৌকা থেকে আকাশে উড়ে যাওয়া উজ্জ্বল নীল রঙের চঞ্চল পাল। শুশুকের দলের ডুব সাতার! কত বেদনার মতন আসে নীরব স্মৃতির জাহাজ! কত দিন যায়৷ কত শিশির জমানো রাত! ঘুম চোখে দেখা নানুর অমন সাদা হাত! আর ফিরেনা। আর কিচ্ছু ফিরেনা!
গতকাল বিআরটিএ গিয়েছিলাম নতুন ড্রাইভিং লাইসেন্সের ফিঙ্গার প্রিন্ট দিতে খুব মজার একটা জায়গা হাজারে হাজারে মানুষ ঘুরছে... কেউ এসেছে গাড়ির ফিটনেসের জন্য, কেউ ব্লু-বুকের ঝামেলা নিয়ে, কেউ রুট পারমিট নিতে, কেউ ট্যাক্স টোকেন নিতে ... কেউ গাড়ির নম্বর প্লেট নিতে হাজারে হাজারে মানুষ ঘুরছে গেটে ঢুকার সাথে সাথে এক দালাল শরীরে ধাক্কা দিয়ে বলল, ‘বসের হেল্প লাগলে আওয়াজ দিয়েন, মাইসেলফ বজলু’ আমি বললাম “আমি গাড়িতে যেয়ে বসি, ইয়োরসেলফ ফজলু ফিঙ্গার প্রিন্টের মেশিনটা আমার গাড়িতে এনে ফিঙ্গার প্রিন্ট নিয়ে যাও... পারবে?” ‘আমি ফজলু না, বজলু... আর আপনে একটা ত্যাড়া মানুষ... আপনার কাম আমি করতাম না... লাখ টেহা দিলেও করতাম না’ সে হাঁটা দিলো অন্য কাউকে ধাক্কা দিতে হয়ত যাই হোক, নির্ধারিত রুমের কাছে এসে দেখি বিশাল লম্বা লাইন ফিঙ্গার প্রিন্ট দেয়ার জন্য দাড়িয়ে আছি লাইনে লাইনের পাশেই শসা বিক্রি করছে... খুব হেপেনিং একটা জায়গা লাইনে থেকেই শসা কিনে খেলাম লাইনে আমার ঠিক সামনের একজন শসাওয়ালাকে শসা আসলে কিভাবে ছিলতে হয় তা দেখাতে যেয়ে তার বুড়া আঙুল কেটে ফেললেন আমি সাথে সাথে বললাম, “আপনার তো আজ তাহলে ফিঙ্গার প্রিন্ট হবে না... আপনি সরেন, আমি আগাই” লাইনে থেকেই মাথা ঘুরিয়ে সবাই তাকে পরামর্শ দিতে থাকল... কেউ বলল আঙুল চুষতে থাকেন জোরে জোরে, কেউ বলল গাঁদা ফুলের রস লাগান বেচারা ঘাবড়ে যেয়ে বলল ‘বিআরটি’র ভিতর গাঁদা ফুলের টব কৈ পায়াম?’ লাইনের একজন গুগল খুলে সার্চ শুরু করল, ‘গাঁদা ফুল নিয়ার মি’ লিখে দেশ আগাচ্ছে 😐 হাউকাউ এর মাঝেও কেউ কিন্তু লাইন থেকে নড়ছে না... তবে হট্টগোলের এর চান্সে বহিরাগত ফুল হাতা শার্ট পরা একজন চামে লাইনে ঢুকে পড়েছিল আমি তাকে বললাম, “আপনাকে বজলু পাঠিয়েছে শিওর” উনি বলল ‘জি… আপনি কি উনার সেট করা লোক?’ “বদমাইশটা কৈ?” সে আঙুল দিয়ে দূরে দেখালো আমি তাকিয়ে দেখি দূরে এক লাইনের ভিড়ের মাঝ দিয়ে এদিকে সে উঁকিঝুঁকি মারছে আমি ডাক দিলাম, “ইয়োরসেলফ বজলু, কাম হেয়ার... কুইক” সে ঝাটকা মেরে মাথা নিচু করে দৌড় দিলো বজলুর ক্লায়েন্ট বেচারা ভ্যাবাচ্যাকা খেয়ে গেল... কি করবে বুঝতে পারছে না ... বিড়বিড় করে বলল ‘সে আমার কাছ থেকে স্পিডমানি আড়াইশো টাকা নিসে লাইন ভেঙ্গে এভাবে ঢুকাবে বলে... এখন কি করব আমি?’ আমি কিছু বলার আগেই জনতা তাকে ঠেলে একদম লাইনের পিছনে পাঠিয়ে দিল সে ন্যাচারালি লাইনে দাঁড়ালেও বোধয় তার আগে হয়ে যেত... যাই হোক বেচারার ব্যাড লাক প্রায় দেড় ঘন্টা লাইনে দাঁড়িয়ে অবশেষে গেলাম ভিতরে ছবি তুলবে দেখে হাতে রাখা সুটটা পরে নিলাম ছবি তোলা শেষে চলে আসার আগে আমার লাইনের পরের জন্য ‘বলল, বস ১ মিনিটের জন্য আপনার সুটটা দিবেন? ছবি তুলেই দিয়ে দিব’ “নেন” এই যে নেন বললাম, পরে দেখা গেলো আমার স্যুট নেয়ার আলাদা লাইন হয়ে গেছে আমি বললাম সবাই লাইনে দাঁড়ান... ধাক্কা ধাক্কি করবেন না... সবাই পাবেন কি কিউট না জাতিটা? সুটের লাইনে দেখি সেই শসা ছিলার শর্টকাট ওয়ে দেখাতে যেয়ে আঙুল কেটে যাওয়া বান্দাটাও দাঁড়িয়েছে “আপনার আঙুল ঠিক হয়েছে?” ‘বেদনা নাই’ “আচ্ছা নেন সুট” একটু পরে দেখি রুমে হাউকাউ, বিআরটিএ’র কর্মকর্তা বলছে, ‘ভাই আপনার ব্যান্ড এইড দেয়া আঙুলের ফিঙ্গার প্রিন্ট কেমনে নিব? কাল আবার আসেন’ “লয়া লন” ‘আরে ভাই কেমনে’ “স্যুট পিন্দা লাইসি, লয়া লন ভাই… কাল স্যুট নাও পাইতে পারি”
যে কোন ব্র্যান্ডের ভ্যাকসিন ২য় ডোজ নেয়ার ২ সপ্তাহ পরে কেউ কোভিড আক্রান্ত হয়ে মারা গেছেন, এমন খবর কি কারো কাছে আছে? জানলে একটু কমেন্টে জানাবেন।
টিপিএসসির মাধ্যমে রেকর্ড সময়ের মধ্যে ১৫৬ জন চিকিৎসককে নিয়োগ করা হয়েছে। যা ত্রিপুরার ক্ষেত্রে নজির। কারণ আজকের ত্রিপুরা ব্যতিক্রমী মানসিকতা নিয়ে অগ্রসর হচ্ছে। স্বচ্ছ নিয়োগনীতি মেনে মাত্র ৩৯ দিনে এই কাজ সম্পন্ন হয়েছে। এই কোভিড পরিস্থিতির মধ্যে উত্তর-পূর্ব ভারতের সবথেকে বড় অক্সিজেন প্ল্যান্ট নির্মাণ হচ্ছে আইজিএম হাসপাতালে। এই সরকার স্বাস্থ্য ক্ষেত্রে বিশেষ গুরুত্ব আরোপ করেছে। ২০১৭-১৮ সালে বিগত সরকারের সময়ে স্বাস্থ্য বাজেট ছিল ৬২৮.০৫ কোটি টাকা। এই সরকারের স্বাস্থ্য বাজেট ১৪৪৩.৪৭ কোটি টাকার। শুধু বাজেট করাই নয়, তার বাস্তবায়নের ব্যাপারেও সমান গুরুত্ব আরোপিত হয়েছে।
 বনে মনে কোথাও আজ লাগেনিকো ঢেউ, পঞ্জিকাতে আসবে ফাগুন ডাকবেনা আর কেউ। নাইবা বাজুক বনের মাঝে ফাগুন সুরের বীণ, মনের রঙে রাঙিয়ে নিবো এই বসন্ত দিন। আসলো ফাগুন জ্বলল আগুন হৃদয় কুঞ্জবনে, এই দিনেতে মন বেঁধেছি আমার প্রিয়ার সনে।
বন্ধু মেরাজ মাগরিবের নামাজ পড়েই দেখলাম দ্রুত দৌঁড়াচ্ছে। জিজ্ঞেস করলাম, মেরাজ দৌঁড়াচ্ছো কেন? মেরাজ বললো, একটা গান প্লে হবে ডেস্কটপে। তো গান প্লে হবার সাথে দৌঁড়ের কী সম্পর্ক? মেরাজ বললো, তার ডেস্কটপটা অদ্ভূত। পেন্টিয়াম প্রসেসর এর এই ডেস্কটপ রুমের শোভা বর্ধনের পাশাপাশি গান শোনানোর কাজ করে। দুর্দান্ত দ্রুতগতির এই ডেস্কটপে পছন্দের কোন গান শুনতে চাইলে মেরাজ মাগরিবের নামাজ পড়তে আসার আগে প্লে করে। গান প্লে শুরু হতে হতে মাগরিবের নামাজ শেষ করে রূমে ফিরতে পারে। আর যদি তখন না শুনতে পারে তাইলে পুনরায় প্লে হতে এশার নামাজ পার হয়ে যাবে। মেরাজের পেন্টিয়াম প্রসেসর এর ডেস্কটপের গতি আর কোর আই ফাইভ প্রসেসরের সরকারি ল্যাপটপের গতি সেইম। সরকারি ল্যাপটপে গুগল ক্রোম ব্রাউজারে ক্লিক করে বাইরে থেকে হাওয়া বাতাস খেয়ে আসা যায়।
দেখি সুলতান আব্দুল হামিদ (রহ) এর ছবি ফেসবুকের কমিউনিটি স্ট্যান্ডার্ডের বিরুদ্ধে যায় কিনা।
সেই অসাধারণ ভালো লাগার মুহূর্ত — . যখন অপ্রয়োজনীয় কাজের (যা অন্য কারো মাধ্যমে সম্পন্ন করা যায়) জন্য নিজ স্ত্রীকে ক্রেন দিয়ে টেনেও বাসার দরজার বাইরে নেয়া যায় না।
আল্লামা জুনাইদ বাবুনগরীর মোনাজাত করার মাঝখানেই হঠাৎ আল্লামা কাসেমীর (রাহি:) মৃত্যুর সংবাদ শুনে কান্নার রোল পরে যায় চারিদিকে। আল্লাহ তুমি হুজুরকে জান্নাতের উচ্চ মাকাম দান করো আমিন।
জীবনের মূল্য আমরা গুনছি জীবনের বিনিময়ে। বাঁশখালিতে গুলি করে সাতজন শ্রমিক হত্যার পর পর আরও কত কত হত্যা আমাদের চিন্তাকে আড়াল করে দিচ্ছে। কোনটা নিয়ে কথা বলবেন? ফোকাস ঠিক রাখবেন কিভাবে? কে খেলছে আমাদের নিয়ে এত সুনিপুনভাবে? সাপ লেজ নাড়ায় আর আমরা লেজের পেছনে ছুটি। এভাবেই চলছে। মুনিয়ার পর আরও এক নারীর আত্মহত্যা/হত্যার ঘটনা অচিরেই সামনে আসবে। মেয়েটার চরিত্র নিয়ে বড় বড় আলাপ হবে! এই ভয়েই অনেক বাবা-মা তাদের আত্মজার হত্যার অভিযোগ সামনে আনতে সাহস পাননা। গবেষক, সাংবাদিক ফিলিপ গাইনের লেখা যৌনকর্মীদের নিয়ে একটা আস্ত বই আছে। সেটি পড়লেও বুঝতে পারবেন দেশে পুরুষ এস্কট সার্ভিস অনেকদিন থেকেই চলছে। তাই অযথা অন্যের দিকে আঙ্গুল তোলা বাদ দেন, তিনটা আঙ্গুল নিজের দিকে তাক করা থাকে।
ভাগীরথীর বাড়ীর ঠিক পাশেই নদী। ১ বছর আগের এক বিকেলে (ঈদ পরবর্তী ৩য় দিন) প্রচন্ড বৃষ্টিতে এক হাঁটু কাদা নিয়ে "ভাগীরথী" র ছোট ছেলে গণেশ কাকা অপেক্ষা করছিলেন ঘাটে। ছোট্ট ডিঙ্গি নৌকায় ভারসাম্য রক্ষা করতে আমাদের খুব কষ্ট হচ্ছিল। তারমধ্যে দ্রোহী তো কোনভাবে স্থির থাকতে চায় না। আর আমি এদিক সেদিক এঙ্গেল করে চিত্র ধরতে পারছিলাম না। অবশেষে স্থির হয়েই স্থিরচিত্র ধারণ করে কোনরকম একটা প্রমাণ রাখলাম। আমার কাজই এসব তথ্য প্রমাণ নিয়ে তাই। তারপরও লজ্জা পেলাম ঐ পরিস্থিতিতে কাকার একটা ছবি নিতে। সাথে তার নাতি রাও ছিলো। চলছে ভাগীরথীর স্ক্রিপ্টের ইম্প্রভাইজেশনের কাজ। কবে যে ফিল্ডের কাজ শুরু করব... সেই অপেক্ষায় অধীর আমি।
ওরা মাথায় গুলি করতে পারে, কিন্তু ওরা জানে না বিপ্লব আমাদের বুকে। আজ বিকাল ৪ টায়। শাহবাগে। আসেন যারা পারছেন। 
ফারাক্কা দিবসে, ইন্দিরাকে লেখা ভাসানীর চিঠি দুটি পড়ে নিতে পারেন।
দেশে যাওয়ার টাইম সন্নিকটে। আপাতত ফিউচার প্ল্যান হলো, একটা হলুদ কাতান শাড়ি পরে ঢাকা শহরের রাস্তায় হাঁটা......।
বীরত্বের গৌরব, শৌর্য-বীর্যের অভিমান, ভোগ-বিলাসের লালসা। প্রথম দুটো বাঙালি মুসলমানদের থেকে বিলুপ্ত হয়ে গেলেও ভোগ-বিলাসের লালসা স্বমহিমায় টিকে আছে এখনো। অথচ প্রকৃত মুসলিম হতে হলে এই লালসা দূর করা অন্যতম প্রধান বৈশিষ্ট্য। কী আর করার। আমরাতো আবার অলরাউন্ডার পছন্দ করি! আকাম-কুকাম সাথে কিছু ধর্মকাম সবেই একসাথে করতে আমরা পটু, কথাগুলো সত্যি হলেও তা শুনতে বড়ই কটু!
এতবড় অনিয়ম আর দূর্নিতি স্বাস্থ্য খাতে!এত বড় বড় পুকুর চুরির ঘটনা কতবার যে কতভাবে ঘটতেছে কে রাখে এত খবর।এই দেশের "দুদক" অবদি ঘুষের টাকা না দিলে ফাইল পাস হয়না(নিজের চোখে দাঁড়িয়ে থেকে দেখেছি) সে দেশে এমন দূর্নীতি অস্বাভাবিক কিছুই না।তবে কষ্ট লাগে খুব,আমাদের সাধারণ মানুষের ভ্যাট ট্যাক্স কমিয়ে দেশে দূর্নীতির গোড়া গুলোকে চিরতরে শেষ করে দিলে ভাল হতো।দেশে দূর্নীতি বন্ধ হলে দেশের সাধারন মানুষের হাজার হাজার টাকা খরচ কমে আসতো,মানুষ সুখী হতো। বাট এটা কেয়ামত অবদি বন্ধ করা পসিবল না।
বাংলাদেশে মোটা দাগে তিন ধরনের সাংবাদিক আছেন। একদল অন্য কিছু করতে পারেননি তাই সহজ পথ সাংবাদিক। একদল ধান্দাবাজি করার জন্য সাংবাদিক। আর তৃতীয় দলে আছেন সেই মানুষগুলো যারা অনেক স্বপ্ন নিয়ে, নীতি-নৈতিকতা নিয়ে দেশ আর মানুষের জন্য কিছু করার ব্রত নিয়ে সাংবাদিকতায় এসেছিলেন। এই সময়টা তাদের জন্য ভয়াবহ দুঃসময়। প্রথম দলে যারা আছেন মানে যারা অন্য কিছু না পেয়ে সাংবাদিকতা করছেন তাদের কাছে পেশাটা আর কাজের মতোই একটা চাকুরি। যতোক্ষণ না অসৎ হচ্ছেন এদের নিয়ে সমস্যা নেই। এরা বিপ্লব না করলেও কারও ক্ষতি করেন না। কিন্তু দ্বিতীয় দলে যার আছেন তারা নানা ধান্দাবাজি করার জন্য আসেন। তাদের কেউ সাংবাদিকতা করে টাকা চান, কেউ সম্পদ, কেউ বাড়ি গাড়ি ফ্ল্যাট আবার কেউ রাজনৈতিক পদ। এদের জন্য মানুষ মূলত সাংবাদিকদের গালি দেয়। তবে এরা এসব পরোয়া করেন না। নিজেদের স্বার্থ ফিকিরেই এরা ব্যস্ত থাকেন। যতো সংকট তৃতীয় দলকে নিয়ে যারা অনেক স্বপ্ন নিয়ে সাংবাদিকতায় আসেন। ততৃীয় দলের এই মানুষদের কাছে সাংবাদিকতা একটা মহান পেশা। আরও অনেক কিছু করার কম- বেশি সুযোগ থাকলেও দেশ-মানুষের জন্য কাজ করবেন এমন স্বপ্ন নিয়েই এই মানুষেরা সাংবাদিকতায় এসেছিলেন, এখনো কিছু আসেন। এদের অনেকেই পুরোপুরি পেশা ছেড়েছেন, কেউ কেউ আমার মতো আধাআধি আকড়ে ধরে রাখার চেষ্টা করছেন আবার অনেকেই এখনো আছেন। আমি নিজেকে এই তৃতীয় দলের মনে করি। নিজের অভিজ্ঞতায় জানি, তৃতীয় এই দলের মানুষেরা যখন দেখেন কোন অন্যায় দেখেন তারা মেনে নিতে পারেন না। এই মানুষগুলো এখন খুব যন্ত্রণায় আছেন। এই মানুষগুলো যখন দেখে, সাংবাদিকতার নামে মরে যাওয়া ভিক্টিমকে অপরাধী আর অভিযুক্তকে নিষ্পাপ বানানোর নিদারুণ চেষ্টা চলছে তখন তারা কষ্ট পান। যে গণমাধ্যমেই তারা থাকুন তারা কষ্ট পান। সাংবাদিকরা তিন ধরনের হলেও এই দেশের গণমাধ্যম মালিকদের চরিত্র দেখলে একটাই চরিত্র খুঁজে পাবেন। এই দেশে ট্রান্সকম গ্রুপসহ হাতে গোনা কয়েকটা প্রতিষ্ঠান বাদ দিলে বেশিরভাগই নিজের ব্যবসা বা স্বার্থ হাসিলে গণমাধ্যম করেছেন। আর সে কারণেই যখুনি প্রয়োজন তারা নিজের স্বার্থে গণমাধ্যমকে কাজে লাগায়। রাষ্ট্রের এখানে কোন নিয়ন্ত্রণ নেই। নিয়ন্ত্রণের চেষ্টাও নেই। একবার ভাবেন, ক্ষমতাশালী অভিযুক্তের বিরুদ্ধে নতুন পুরান মিলে হাজারো অভিযোগ আছে। কিন্তু গণমাধ্যম মালিক-সম্পাদক-সাংবাদিক সবাই সেখানে চুপ। কেউ চুপ ব্যবসা বা বিজ্ঞাপনের স্বার্থে কেউ চুপ বাধ্য হয়ে। এখানে কিন্তু কোন অনুসন্ধানী সাংবাদিকতা নেই। এটা গণমাধ্যমের সামস্টিক ব্যর্থতা। এর কারণ ওই মালিকানা। এই মালিকানা বা স্বার্থের কারণেই মৃত একটা মেয়েকে অপরাধী বানাতে ফরমায়েশি দারুণ সব অনুসন্ধান চলছে। না সব গণমাধ্যম হয়তো সেটা করছে না। কিন্তু যারা করছে তাদের জন্য লজ্জিত হতে হচ্ছে পুরো সাংবাদিকতাকে। এ নিয়ে দীর্ঘ একাডেমিক আলোচনা হওয়া দরকার। আগেই বলেছি, এই দেশের সাংবাদিকতায় রাষ্ট্রীয় বাঁধা আছে কিন্তু তার চেয়েও বড় সমস্যা সেলফ সেনসরশিপ। মালিক-সম্পাদকরা তাদের স্বার্থে নানা নিউজ গিলে ফেলে। এটাই সমস্যা। আমি মনে করি এই দেশের সাংবাদিকতা যদি ঠিক করতে হয় তাহলে তৃতীয় দলের মানুষ যারা সত্যি সত্যি দেশ ও মানুষদের জন্য সাংবাদিকতা করতে চান তাদের ঐক্যবদ্ধ হতে হবে। আর দরকার এমন একজন মালিককে যারা চাইবেন গণমাধ্যম স্বাধীনভাবে চলবে, নিজের আয়ে নিজে চলবে। এক্ষেত্রে ট্রান্সকম গ্রুপের প্রয়াত লতিফুর রহমান ছাড়া আমার সামনে খুব সফল আর কোন নাম নেই। এই দেশের ব্যবসায়ীদের মধ্যে লতিফুর রহমানই বোধহয় একমাত্র মানুষ যে তার মিডিয়াগুলোকে সেভাবে ব্যবহার করতে চাননি বা করলেও সামান্য করেছেন। কিন্তু এমন লোক আর কোথায়? এই দেশে কী এমন একজন ব্যাবসায়ী বা কোন প্রতিষ্ঠান আছে যিনি বলতে পারেন আমি রাজি, আমি স্বাধীন সাংবাদিকতা করার জন্য একটা গণমাধ্যম প্রতিষ্ঠানে বিনিয়োগ করবো। খুঁজতে থাকুন। পাওয়ার সম্ভাবনা খুব ক্ষীন। আচ্ছা আসলেই যদি এমন মালিক না পাওয়া যায় তাহলে কীভাবে বাংলাদেশের সাংবাদিকতাকে এগিয়ে নেওয়া যায়? কোন ট্রাস্ট? নাকি অন্য কিছু। রাষ্ট্র কি অসৎ সাংবাদিকতা বন্ধের উদ্যোগ নিতে পারে? কোন আইন কানুন করে কী নিয়ন্ত্রণ বরা সম্ভব? নাকি রাষ্ট্রীয় বিনিয়োগ। বাংলাদেশের সাংবাদিকতা নিয়ে যারা ভাবেন তাদের বলবো, আলোচনা করুন। গণমাধ্যমকে যদি প্রতিষ্ঠান বানানো না যায়, যদি সত্যিকারের মালিক আর সৎ সাংবাদিক এই দুই একসাথে না হয়, তাহলে বাংলাদেশের সাংবাদিকতার ভবিষ্যত আরও অন্ধকার। তখন দেখা যাবে, বাংলাদেশে ডিজিটাল মিডিয়ায় কিছু ব্যক্তি হয়তো ভালো সাংবাদিকতা করছেন কিন্তু সত্যিকারের কোন গণমাধ্যম নেই যাকে মানুষ আস্থায় নিতে পারে। আমি মনে করি এ নিয়ে বিস্তারিত আলোচনা হওয়া দরকার। আপনারা যারা লোকজন কথায় কথায় সাংবাদিকদের গালি দেন আপনাদের কাছে সমস্যা সমাধানের কোন মন্ত্র আছে কী? থাকলে দিন। আমাদের সবাইকে মিলেই এই সংকটের সমাধান করতে হবে। কারণ, একটা দেশের অগ্রগতির জন্য স্বাধীন ও সত্যিকারের সাংবাদিকতা খুব জরুরী। এখন ভাবুন তাহলে উপায় কী? 
আজকে যারা ঘর পেয়েছেন, তাদের কষ্ট দূর করা এবং তাদের মুখের হাঁসি আমার জীবনের সবচেয়ে বড় পাওয়া-মাননীয় প্রধানমন্ত্রী শেখ হাসিনা ক্ষমতা মানে ভোগ বিলাস নয়। ক্ষমতা হলো মানুষের সেবা করা। মানুষের জন্য কাজ করা।
গণমাধ্যম নিয়ে আলী রীয়াজের ৪ পর্বের বিশ্লেষণ পড়ার পর সারবস্তু কিছুই পেলাম না। ধরি মাছ না ছুঁই পানি টাইপ লেখায় আলী রীয়াজ বিশেষ সিদ্ধহস্ত হয়ে উঠেছেন। মাছ ধরতে ধরতে তিনি নিজে বড় তালেবর হয়ে উঠেছেন বটে কিন্তু পানি তার শরীর ছুঁতে পারেনি।
শুভ জন্মদিন ❤️ সৈয়দ রবিউল হোসেন (রবি) ভাই সাধারণ সম্পাদক শহীদ মৌলভী সৈয়দ স্মৃতি সংসদ। বাংলাদেশ আওয়ামী যুবলীগ নেতা,চট্টগ্রাম মহানগর।
একদমই প্র‍্যাকটিস করা হয়না। মন চাইলে মন পাবে, দেহ চাইলে দেহ। শ্রদ্ধেয় বাচ্চু ভাইকে খুব মনে পড়ছে।
" ‘রেডি টু কুক গরুর ভুঁড়ি’ উদ্যোক্তা তানজিলা জামানের সিগনেচার আইটেম। গত ছয় মাসে ৪ লাখ ৩০ হাজার টাকার বিক্রি হয়েছে এই গরুর ভুঁড়ি। ভুঁড়ির অর্ডার পাওয়ার পর ক্রেতাদের কাছ থেকে সময় চেয়ে নেন তানজিলা। একটা ৬ কেজি ওজনের গরুর ভুঁড়ি পরিষ্কার করতেই লেগে যায় দুই থেকে তিন ঘণ্টা। শুধু গরম পানি দিয়ে পরিষ্কার করতে কষ্টও বেশি। পরিষ্কার করার পর কেজি হিসাবে তিনি ঢাকার মধ্যে হোম ডেলিভারি দেন। তানজিলা জানালেন, বাজারে বিক্রি করা ভুঁড়ি বেশির ভাগই চুন বা সোডা দিয়ে পরিষ্কার করা হয়। ফলে স্বাদটা নষ্ট হয়ে যায়। তিনি শুধু গরম পানি দিয়ে প্রাকৃতিক উপায়ে ভুঁড়ি পরিষ্কার করেন বলে স্বাদের জন্যই চাহিদা বাড়ছে।"
ঈদে আমি: সবাই দিচ্ছে আমি যদি না দেই তাহলে কীরকম হয়ে যায়না ব্যাপারটা? হ্যাঁ, আমি ছবির কথা বলছিলাম😂 এটা আমার ঈদের জামা, সকাল সকাল ছবি আপলোড দিয়ে দিলাম। সবাইকে ঈদ মোবারক। মৈথিলী ১৪মে, ২০২১
স্টক ক্লিয়ারেন্স চলতেসে। শেষ হলে/ডিমান্ড আসলে নতুন চালান পাঠানো হবে।
যে ছেলেটি ফেসবুকে লিখেছে তাকে তারা গতকাল ধরে পুলিশে দিয়েছেন। তাদেরকে আশ্বস্ত করা হয়েছিলো আর কিছু হবে না। কিন্তু সকালেই লাঠিসোঠা নিয়ে কয়েকশ’ মানুষ পুলিশ ও উপজেলা চেয়ারম্যানের সামনেই হামলা চালায়। গ্রামের নারীসহ পুরুষরা শিশুদের নিয়ে হাওরের দিকে ছুটতে থাকে। পরে বাড়ি ফিরে এসে দেখে ঘরের আসবাব ভাংচুর করে লুটপাট চালানো হয়েছে।
লেভেল অফ ক্রিয়েটিভিটি..! শেষের এক্সপ্রেশনটা শেখার চেষ্টায় আছি। আয়নার সামনে বারে বারে অনুশীলন করতে হবে... 🤔 #চামচের_নানাবিধ_ব্যবহার_ও_কার্যকারিতা #অ্যানাকোন্ডা
আল্লাহ আযযা ওয়া জাল্লা একেকটা এলাকায় একেকরকমের খাবার দিয়েছেন যাতে ওই জনপদের মানুষদের উপকার আছে। সব এলাকায় সব ফল ফলে না, ফললেও আসলটার স্বাদ থাকে না। বৈশ্বায়নের এই যুগে চেষ্টা করা হচ্ছে অদেশি ফলের চাষাবাদ দেশে করতে যাতে দুষ্প্রাপ্যতার বদৌলতে ভালো দাম পাওয়া যায়। কাজটা খারাপ নয় যতক্ষণ না পর্যন্ত মিথ্যা কথা বলে সেগুলোর গুণ জাহির করা হয়। অদেশি ফল দাম বেশি বলে এলিট বলতে পারেন, কিন্তু আমাদের জন্য উপকারী বলা যাবে না যথেষ্ট গবেষণা না করে। আর দেশি ফল সস্তা দেখে তাচ্ছিল্য করা যাবে না কারণ এর উপকারীতা নিয়ে গবেষণা করার মতো মানসিকতা বাংলাদেশের একাডেমিয়ায় নেই বললেই চলে। রসুলুল্লাহ সাল্লাল্লাহু আলাইহি ওয়া সাল্লাম কোনো খাবার পছন্দ না হলে সেটা থেকে বিরত থাকতেন, খাবারের দোষ খুঁজতেন না। আপনার কোনো ফল ভালো না লাগলে খাবেন না। অন্য কারো সেটা ভালো লাগতেই পারে। সেটা নিয়ে মজা করে অত্যন্ত নিচু মানসিকতার পরিচয়। আল্লাহ সুবহানাহু ওয়া তা'আলা যে নি'আমত আমাদের দিয়েছেন - এটা নিয়ে উপহাস, ঠাট্টা বিদ্রুপের মধ্যে অন্তর্নিহিত আছে আমরা কতটা অকৃতজ্ঞ। এই অকৃতজ্ঞতার নানাবিধ শাস্তি আছে। দুনিয়াবি একটা শাস্তি হচ্ছে যাকে নিয়ে আপনি আজ তামাশা করবেন আগামীতে তার কাছেই যেতে হবে জীবনের টানে। সিরিয়ার মানুষের ২০১৯ সালেও পাতা খেয়েছিল জীবন বাঁচানোর জন্য। রাস্তার বেড়াল খেয়েছিল। আজ আপনার ঘরে খাবার আছে, আলহামদুলিল্লাহ। কাল থাকবে এমন কোনো গ্যারান্টি আপনাকে আল্লাহ লিখে দেননি। প্রত্যেকটা মানুষকে তার বলা এবং লেখার জন্য আল্লাহ রব্বুল ইজ্জাতের কাছে জবাবদিহী করতে হবে। আমরা যেন সাবধান থাকি।
পারছি না আর, ও রে— একটা মানুষ যাচ্ছে লিখে ক্যামনে এমন করে! একটা যুগে এমন লেখক একটা কেবল জোটে; আপনি গেছেন ঊর্ধ্বে উঠে, মানুষ না আর মোটে। কষ্ট পাব বুকের ভেতর, ভাবেন যদি তেল; আপনি যুগের অ্যারিস্টটল, সুকান্তও ফেল। কে দেখেছে বাংলাদেশে লেখার এমন ধরন! সালাম করে শান্ত হব, বাড়ান যদি চরণ।
একবার 'বিচিত্রা'য় একটা স্টোরি পড়েছিলাম। শিরোনাম ছিলো - 'চোরের গাও'। সুনামগঞ্জের এক গ্রামের বাসিন্দারা গর্বের সাথে নাকি নিজের পেশা হিসাবে 'চোর' লিখে। এটা হাছা নি? 'বিচিত্রা' বন্ধ হয়েছে অনেক আগে। 'বিচিত্রা' এখন নাই। আচ্ছা, চোরের গ্রাম কি আছে এখনো? সেটি এখন কোথায়? 
"একজন চাষী বা নদীর মাঝি সাংস্কৃতিকভাবে যতোটা মূল্যবান, সারা সচিবালয় ও মন্ত্রীপরিষদও ততোটা মূল্যবান নয়।" -হুমায়ুন আজাদ।
সকালে একটা পত্রিকা ১০ টাকায় বিক্রি হয়, বিকেলে তার কেজি বিক্রি হয় ১০ টাকায়। শুধুমাত্র সময়ের ব্যাপার।।🙄🙄 কসকো সাবানের কথা চিন্তা করুন, এক সময়ের নামকরা ব্যান্ড সৌন্দর্য সাবান, এখন হাত ধোঁয়ার কাজেও চলে না। 🤭🤭 তাই, অহংকার করবেন না। 😬
আমাদের সন্তানদের মানবিক করে গড়ে তুলতে হবে আমাদেরই।
দ্বিতীয় সর্বাত্মক লকডাউনে অ্যম্বুলেন্স- ফায়ার ব্রিগেডের গাড়ির ফিটনেস, ট্যাক্স-টোকেন চাওয়া হবে?
আমরা যেদিন ইলিশ পাঠালাম বন্ধু সেদিন এলসি করা পেঁয়াজও আটকে দিলো। বন্ধু ঐ পিঁয়াজ দিয়ে আমাদের ইলিশের দোঁপেয়াজা খাবে! অদ্বিতীয় বন্ধু!

আমরা যেহেতু দামী এবং বিলাসবহুল প্রোডাক্ট বানাই এবং বিক্রী করি, অনেক সময় অনেক বিত্তবান গ্রাহক আসেন তারা তাদের প্রিয়জনদের সারপ্রাইজ গিফ্ট হিসাবে দামী এপার্টমেন্ট কিনে দেন । অনেকে খুবই গোপনে বুকিং দেন । এপার্টমেন্ট তৈরী হবার আগ পর্যন্ত পুরো বিষয়টি প্রিয় মানুষের কাছে লুকিয়ে রাখেন, তারপর একদিন সারপ্রাইজ দিয়ে হাতে চাবি তুলে দেন । পৃথিবীতে যাদের সবচেয়ে বেশি ভালোবাসি আমরা তাদেরকে দামী গাড়ী কিংবা ফ্ল্যাট উপহার দেয়াতে দোষের কিছু নাই । তবে আমার দৃষ্টিতে প্রিয়জনদের জন্য সবচেয়ে দামী গিফ্ট হলো সময় । কারন আমরা কেউ জানিনা আমাদের কাছে কত সময় আছে । আমার-আপনার ব্যাংকে কত টাকা আছে সেটার তো হিসাব করতে পারি । কিন্তু আমরা কি জানি আমাদের কাছে কতটা সময় আছে ? তাই পৃথিবীতে সবচেয়ে দামী হলো সময় । কাজেই পৃথিবীতে সবচেয়ে বেশি ভালোবাসি যাদের, চলুন, তাদেরকে গিফ্ট করি অমূল্য সময়...!
আমার ক্ষুদ্রজীবনের অভিজ্ঞতায় আমি বুঝেছি কারো দায়িত্ব নিলেই তার ভাল করা হয়না। অধিকাংশ ক্ষেত্রেই যার যাবতীয় দায়িত্ব নেওয়া হয় সে নিজে একজন পরমুখাপেক্ষী অকর্মন্য মানুষ হিসেবে বেড়ে ওঠে। এবং যিনি দায়িত্ব নেন তার দায়িত্ব নেওয়াটাকে নির্ভরশীল ব্যক্তিটি তার প্রাপ্য বলে মনে করে। এতে উভয়ের মধ্যে একটি ভারসাম্যহীন সম্পর্কের সৃষ্টি হয়। কাউকে সাহায্য করার চেয়ে তাকে সহযোগিতা করাকে অধিক মহত্ব বলে আমি মনে করি। কেউ যেন নিজেই নিজের দায়িত্ব নিতে পারে সেই সহযোগিতাটা বরং জরুরি। আমাদের অনেকেরই বাবা আমাদের হাতে খুব বেশি টাকা বা সম্পদ তুলে দিতে পারেননি। তারাই শ্রেষ্ঠ বাবা যারা সন্তানদের শিখিয়ে দিতে পেরেছেন কিভাবে নিজেকে সম্পদে পরিণত করা যায়৷ উপরের কথাগুলো আমার আব্বা বলতেন। উনি উনার ভাষায় বলতেন। ঠিক এভাবে বলতেন না। তবে মূল থিম এটাই ছিলো। আব্বা আমাদের সব ভাই বোনকে কিছু কারিগরি বিদ্যা শিখিয়েছিলেন যেন আমরা নিজেরা ছাত্রাবস্থাতেই কিছু উপার্জন করতে পারি। আমার ভাইকে শিখিয়েছিলেন নষ্ট ক্যাসেট, রেডিও মেরামত করার বিদ্যা৷ কারণ ওর যন্ত্রপাতিতে আগ্রহ ছিল। এসএসসি পরীক্ষার পর রীতিমতো বাজারের এক রেডিও মেকানিকের দোকানে বড় ভাইকে বিনা বেতনে শিক্ষা নবিশি দিয়েছিলেন। এ নিয়ে আমাদের পাড়ায় টিজিং কম হয়নি। আমার ভাইয়ের বন্ধুরাও হাসাহাসি করেছে। একজন প্রথম শ্রেনীর সরকারি কর্মকর্তার ছেলে বাজারে মেকানিকের সহকারি হয়ে কাজ করে। কেউ কেউ আমাকে বলত "তোর ভাইকে মনে হয় তোর বাপ আর পড়ালেখা করাবেনা। " আব্বার একটা বড় গুন ছিলো। কে কি বলল তা নিয়ে ভাবতেন খুবই কম। হেসে উড়িয়ে দিতেন। না, ভুল বলেছি। আব্বা একটা বিষয় নিয়ে খুব ভাবতেন। খারাপ, অন্যায় বা দূর্নীতি করলে লোকে কি ভাববে সেটা নিয়ে খুব ভাবতেন। তাই কোন অধস্তন কর্মচারী " ভাবী, আমাদের বাগানের লিচু" বলে বাসায় উপহার পাঠিয়ে দিলেও আব্বা লজ্জায় মিশে যেতেন। আমি আব্বার মত অতটা সৎ হতে পারিনি বলে প্রায়ই আত্মগ্লানিতে ভুগি। তাই এই প্রসংগ থাক। যাইহোক লেখাপড়ার পাশাপাশি অর্থকরি বা কারিগরি বৃত্তিমূলক কর্মকান্ড হিসেবে আমার ভাগে ছিলো ফিচার রাইটিং। আব্বা বলতেন "তুই লিখবি ফিচার। তোর লেখার হাত আছে। পত্রিকায় ফিচার লিখলে টাকা পাওয়া যায়। আমি হয়তো তোকে খুব বেশি টাকা দিতে পারবোনা। যতটুকু দিব তা দিয়ে তোর প্রয়োজনটা হয়ত মিটবে৷ কিন্তু বাড়তি শখের খরচটা যেন নিজেই তুলতে পারিস তার জন্য তোকে এই পরামর্শ দিলাম। এবার একটা ফিচার লিখ। কি নিয়ে লিখবি বল?" আমি সম্ভবত আব্বার এই বয়ানের তিন বছর পর হোস্টেল জীবনে প্রবেশ করেছি। কিন্তু আব্বা ভেবে রেখেছেন তিন বছর আগেই। হোস্টেল জীবনের দ্বিতীয় বছর থেকেই আমি আমার নিজের প্রায় পুরো খরচই নিজে উপার্জন করতে শুরু করি। এমনকি কিছু উদবৃত্তও থাকতো। বন্ধুদের মাস শেষে কারো হাত খালি হলে টাকা ধার দিতে পারতাম। আমি আসলে খরচও করতাম খুব কম। অধিকাংশ বিকেলে নাস্তা করতাম না। কারণ আমার তাতে অসুবিধা হতোনা। আবার এই আমিই একদম শুরুর দিকেই মোবাইল ফোন কিনেছিলাম। যে জিনিস কাজে লাগে তাকে কখনই বিলাসিতা বলে ভাবিনি। এটাও আব্বাই বলতেন। যাই হোক ছাত্রাবস্থায় আমার টাকা আসতো পত্রিকায় লিখে, টিউশনি করে আর কোচিং এ পড়িয়ে। মনে আছে প্রায়ই ঢাকায় এসে জনকন্ঠের সজল আশফাক ভাই আর ভোরের কাগজের সঞ্জীব চৌধুরী দাদাকে পোক করতাম। ভাই চেক টেক আছে কিছু? এই দুটো রাস্তা আবার আমাকে দেখিয়ে দিয়েছিলেন আশীষ চক্রবর্তী দাদা। উনার ঋণ কি করে ভুলি? আব্বার চাকরি চলে গেল। রিটায়ারমেন্টের পুরো টাকাটাও পেলেন না। কিন্তু ঐ সময়ের পর থেকে আজ অব্দি আমার ব্যাংক একাউন্টে সব সময় পজিটিভ ব্যালেন্সই ছিল। ফলে প্রচন্ড সীমাবদ্ধতা ছিলো কিন্তু দারিদ্র ছিলোনা কখনই। কথাগুলো কেন বললাম? হয়তো আজকের অনেক স্ট্রাগল করা ছেলেমেয়েদের কাজে লাগবে। আমার অনুজপ্রতিম ছাত্রছাত্রী আর জুনিয়র স্টুডেন্টরাও আছে আমার বন্ধু তালিকায়। এই লেখার আরেকটা কারণ আছে। মাঝে মাঝেই আব্বাকে খুব মিস করি। রাত গভীর হলে আব্বাকে মনে পড়ে। আব্বাকে আমি মনে মনে তীরন্দাজ বলে ডাকতাম। অন্ধ তীরন্দাজ৷ যে চোখে না দেখেও তীর বিদ্ধ করতে পারতো।
আমার আম্মার এক চাচা ছিলো। তার নাম ছিলো আবদুর রশিদ। তিনি অবিশ্বাস্য কম দামে বাজার থেকে জিনিসপত্র কিনে আনতেন। তার সফলতার সূত্র ছিলো, কোনো জিনিস তিনি যে দামে কিনতেন, সবার কাছে তার দাম তিন ভাগের এক ভাগ বলতেন। এভাবে তিনি তার গ্রামের "বেস্ট বায়ার" হিসাবে খ্যাতি অর্জন করেন। সম্প্রতি ঢাকায় একদল হাব্লা কথাসাহিত্যিকের আবির্ভাব হয়েছে, যারা নিজেদের বই নিজেরা কিনে বেস্ট সেলার হচ্ছেন। এদিকে ঈশ্বর আবার বাইবেলে বলছেন, তিনি সবকিছু জোড়ায় জোড়ায় সৃষ্টি করছেন। . আজ সকাল থেকে আমি ঢাকার হাব্লা লেখকদের মধ্যে আমার আম্মার চাচা আবদুর রশিদের জোড়টাকে খুঁজছি...। 
কাল স্বাধীনতার ৫০ বছর পূর্তি। ভেবেছিলাম এ উপলক্ষে দেশব্যাপী ব্যাপক ধুমধাম হবে। জনগণ সেলিব্রেট করবে। কিন্তু সাধারণ পাবলিকের জন্য আমি কোনো উৎসবের আয়োজন তো দেখছি না। আপনি দেখছেন ? কালকে আপনার প্ল্যান কি ? কাল কি কোথাও কোন র‍্যালি আছে ? কোন জমায়েত ? আর্মি স্টেডিয়ামে কোনো কনসার্ট ? কোনো মেলা ? জেলায় জেলায় কোনো বিশেষ আয়োজন ? থানায় থানায় ? গ্রামে গ্রামে ? এই সুবর্ণ জয়ন্তী পালন করার জন্য মনে হয় একটা উচ্চ পদস্থ কমিটি করা হয়েছিল। কমিটির কাজ শুধু ভিআইপিদের জন্য ১০ দিন ব্যাপী প্রোগ্রাম আয়োজন আর কিছু আলোকসজ্জ্বা র মাঝেই সীমাবদ্ধ দেখলাম। সাধারণ জনগণের সেলিব্রেশনের জন্য তারা কোনো ব্যবস্থাই করেন নাই ? এতো বাজে ইভেন্ট প্ল্যানিং ! ( বলবেন করোনার দ্বিতীয় ওয়েভের কথা - যখন প্ল্যানিং হয়েছিল তখন তো দ্বিতীয় ওয়েভ ছিলো না। আর বইমেলা হচ্ছে - একটা স্বাধীনতার সুবর্ণজয়ন্তী মেলা তো হতেই পারতো ) আমার পুত্র কন্যা যখন বাংলাদেশের ১০০ বছর সেলিব্রেট করবে, তখন তাদের বাবার রেখে যাওয়া বাংলাদেশের ৫০ বছর সেলিব্রেশনের কোনো স্যুভেনির কি আমি রেখে যেতে পারবো না ? আজব তো !
সমাজে আর্থিকভাবে পিছিয়ে পড়া জনগোষ্ঠী, সোজা কথায় গরিব মানুষগুলো সবসময়ই ধনকুবেরদেরকে ঈর্ষা করে, ঘৃণা করে। মজার ব্যাপার হলো, গরিব মানুষগুলো ধনীদের সম্পদের উপর নিজেদের অধিকার আছে বলেও বিশ্বাস করে। ধনীরা যে তাদের যোগ্যতা বলে ধনী হয়েছেন তা বিশ্বাস করে না গরিবরা; গরিবরা মনে করে তাদের সম্পদ চুরি করেই ধনীরা ধনী হয়েছে। রাস্তায় অনেক ভিক্ষুককেও খুবই আক্রমণাত্মক দেখা যায়; ভিক্ষা না পেলে গালিগালাজ করে, মারতেও আসে কখনো কখনো। আর্থিকভাবে পিছিয়ে থাকা জনগোষ্ঠী এগিয়ে থাকা জনগোষ্ঠীর কোন বিচ্যুতি দেখলেই একেকজন বিপ্লবী হয়ে উঠে। এই গরিবরা ঈর্ষা আর ঘৃণা প্রদর্শন করেই থেমে থাকে না; তারা নিজেরা নিজেদের মতো করে সান্ত্বনাও খুঁজে। আশেপাশে কান পাতলেই আমি তিন প্রকার সান্ত্বনার বাণী শুনতে পাই। ১. বড়লোক হলে কী হবে? বড়লোকদের কোন শান্তি নেই। ওরা রাতে ঘুমাতে পারে না। ২. বড়লোকদের পোলাপান মানুষ হয় না। ঘুষখোরদের পোলাপান শারীরিক ও মানসিক প্রতিবন্ধী হয়। এ বিশ্বাস দুর্নীতি করতে না পারা কিংবা কম দুর্নীতি করা সর্বোচ্চ শিক্ষিতরাও লালন করে। ৩. আধ্যাত্মিক বিশ্বাসেও চলে যায় সান্ত্বনা খুঁজতে। গান ধরে, 'একদিন মাটির বিছানা হবে তোর, কেন বান্ধো দালান ঘর'!
লকডাউন ও আমাদের শিশুরা। ঘটনা-১। আজ লকডাউন বাস্তবায়নে টহল করছিলাম ঈশ্বরদী এলাকায়।দাশুরিয়া আজ হাটবার। মানুষ আসছেন , যাচ্ছেন। আশার কথা অধিকাংশের মুখে মাস্ক ছিল। এক মহিলাকে দেখলাম কোলে একটা বাচ্চা শিশু, হাতে ভারী ব্যাগ। তার মুখে মাস্ক থাকলেও শিশুটা মাস্কবিহীন।জিজ্ঞেস করলাম , বাসায় আর কেউ নেই,আপনি বাচ্চাসহ কেন এসেছেন? জানালেন, তার স্বামী প্রবাসী, তাই নিজেই এসেছেন বাজারে। বাচ্চার মাস্ক নেই কেন, সে কথার কোন জবাব দিতে পারলেন না।বাচ্চাটিকে মাস্ক পরিয়ে দিলাম। ঘটনা-২। ঈশ্বরদী থেকে হামিদ রোড আসলাম, সদরে। রাস্তায় হেটে টহল করছিলাম আমরা। এআর সেন্টারের কাছে এসে লোকজনের ভীড় দেখে কারন জিজ্ঞাসা করলেই সবাই চলে গেলেন, তার মানে বিনা কারনে বের হয়েছেন, একটা বাচ্চা ছেলেকেও দেখলাম আমাদের দেখে দ্রুত হেটে যেতে, এতটুকু ছেলের হাতে মোবাইল ফোন দেখে কৌতুহল হল। আবার ডাকলাম। জিজ্ঞেস করে জানলাম ক্লাস টু তে পড়ে, বাবা স্বর্ণের দোকানে কাজ করে; হাতের ফোন নাকি তার; বাসা দ্বীপচর, সদর থেকে বেশ কয়েক কলোনিটার দূরে; রাস্তার পাশে বসে বসে ফ্রি ফায়ার খেলছিল; সাথে কেউ আছে কিনা ঠিকমত বলছিল না; বলল একাই এসেছে, মোবাইলের স্ক্রিন ভেঙ্গে গেছে তা ঠিক করার জন্য; সন্দেহ হল, একটু পর জানাল তার খালুর সাথে এসেছে। খালু আসলেন। জানালেন ঔষধ নিতে এসেছিলেন, বললাম এত দূরে কেন? এবার জানা গেল আসল কথা।এআর সেন্টারেই তার দোকান; সরকারী নিষেধ অমান্য করে খুলেছিলেন। পুলিশ দেখে ভেগেছিলেন; এই করোনায় শিশু বাচ্চা নিয়ে ঘুরে বেড়াচ্ছেন কেন? কোন উত্তর নাই।শিশুটিকে আবার মোবাইল সহ রাস্তার পাশে একা ছেড়ে গেছেন, এই মোবাইলের লোভে তাকে কেউ অপহরন করতে পারত, আর করোনা তো আছেই। আমরা সরকারী নির্দেশনা পালন করতে মাঠে আছি। পাবনায় করোনার প্রকোপ বাড়ছে, অনেকে অক্সিজেনের জন্য কল করছেন, অসুস্থ হওযার পর সকলের বোধোদয় হচ্ছে, তার আগে কেউ পাত্তা দিচ্ছেন না, বিষয়টি হাতাশাজনক।পরিস্থিতির উন্নতিতে প্রয়োজন সকলের সহযোগিতা। এই লকডাউনে আপনারা যারা জরুরী কাজে বাইরে আসছেন তারা দয়া করে মাস্ক ব্যবহার করুন, শিশুদের সুরক্ষিত রাখুন। তাদের নিয়ে বাইরে বের হবেন না।
মানুষকে ঘরে থাকার প্রণোদনা অর্থাৎ খাদ্য ও নগদ অর্থ না দিয়ে এবং কর্মস্থল খোলা রেখে লকডাউনে আর কোন কাজ হয় কিনা জানি না, তবে একটা কাজ হয়: বাংলাদেশের সাধারণ মানুষ লকডাউন মানে না, করোনা ছড়ানোর জন্য সাধারণ মানুষের অসচেতনাতা দায়ী এইসব বলা যায়।
ইন্ডিয়ার ক্রিকেট ওয়ার্ল্ডকাপ জিতা সহ্য করে নিতে পারলে আর্জেন্টিনার কোপা আর ইংল্যান্ডের ইউরো জয়ও সহ্য করে নেয়া যাবে। আফটার অল মানুষের সহ্য ক্ষমতা অসীম। ঘটনা ঘটার আগে ভয়টাই বরং বেশী থাকে, ঘটে গেলে মানানো যায়। আর, নিজের ঘরের লোক এবং গত দুইবছরে সবচেয়ে বেশী আলাপদেয়া বন্ধুস্থানীয় ছোটভাই এরা দুইজন যথাক্রমে আর্জেন্টিনা এবং ইংল্যান্ডের সাপোর্টার। এদের খুশী হইতে দেখা আনন্দের।
ইমিলিয়ানো মার্টিনেজের বেশ কিছু ফুটেজ দেখে যা বুঝলাম সে পেনাল্টিতে সাইড মিস কম করে, বল রিলিজ পয়েন্ট দেখে আর রিলিজ হওয়ার সাথে সাথে কুইক জাম্প দেয়। ওরে গোল দিতে হইলে খুব জোরে শট নেওয়া উচিত। ব্রাজিলের ১৫-২০ বছর আগে এমন একটা গোলকিপার ছিল ডিডা।
শোষণভিত্তিক সমাজে যে শোষণ করে না সে শোষিত হয়। উৎসঃ আসামি হাজির- বিমল মিত্র
সুন্দরবনে শুদ্ধি অভিযান সুন্দরবন বলতেই আমি বুঝতাম বাঘ। আমার কল্পনায় ভাসতো, এক দুই কুড়ি ডোরাকাটা বাঘ সুন্দরবনের মাঠে বিচরণ করছে। মা বাঘ আর ছানা বাঘ হুটোপুটি খেলছে। বাবা বাঘ ব্যাকগ্রাউন্ডে হরিণের পেছনে ছুটছে। কল্পনার অগ্নিতে ডিসকভারি, জিওগ্রাফি ঘি ঢাললো যথেষ্ট পরিমাণে। প্রথম যেবার সুন্দরবন গেলাম, সেটাকে মোটামুটি প্রতিকী ভ্রমন বলা যায়। রঙচঙে ট্রলারে ঝাঁক বেঁধে আমরা জনা পঞ্চাশেক ইউনিভার্সিটি ছাত্র ছাত্রী শিক্ষকদের নজরদারীর ভিতরে সুন্দরবনের প্রবেশদ্বার দর্শন করে সূর্যাস্তের আগেই নিরাশ হয়ে ফিরে এসেছিলাম। আমার সহপাঠীরা আমার মতই বাঘ দেখার জন্য ব্যাকুল ছিল, আমাদের সবার চোখ সুন্দরবনের মাঠে বাঘের পাল খুঁজে বেড়াচ্ছিল। আমরা বলাবলি করছি, কোথায় সুন্দরবন? আমাদের ট্রলার চালক প্রশস্ত নদীর দুই পাড়ে ছোট সবুজ রেখার দিকে আঙুল তাক করে দেখাল, ঐ যে সুন্দরবন। সবুজ রেখা যখন কাছে এলো, তখন দেখি সারি সারি গোলপাতা পানিতে প্রহরীর মত দাঁড়িয়ে আছে, গোলপাতার পেছনে সবুজের পর্দা। এই পর্দার অন্তরালে কী আছে তা বাহির থেকে দেখে বোঝার উপায় নেই। আমরা তখন আবার বলাবলি করছি বাঘ কোথায়? এবার ট্রলার চালক আঙুল গুটিয়ে রেখে কেবল মুচকি একটা হাসি দিল। আমাদের গন্তব্য হলো করমজল, সেখানে নেমে দেখি সেটা ঠিক বন নয় বাগান। গাছগুলো এবং গাছের বানরগুলোকেও কেমন গৃহপালিত মনে হয়। জেটির মত উঁচু কাঠের রাস্তায় হাটলে মনে হবে পার্কে হাঁটছি। আমাদের মনে একটু উত্তেজনা জাগানোর জন্যই হয়ত একজন উর্দি পরা বন্দুকধারী আমাদের সঙ্গী হলো। তার বন্দুকেও যখন কোনো উত্তেজনা সৃষ্টি হলো না, তখন সে বাঘের গল্প ফাঁদলো, মাত্র দুই দিন আগেই একটা বাঘ ঘুরে গেছে বলে আমাদের ভয় দেখানোর বৃথা চেষ্টা করলো। ঝাঁকে ঝাঁকে বাঘ দেখার আকাঙ্খা নিয়ে যারা এসেছে তাদের কি আর দুই দিন পুরনো বাঘে পোষায়? অবশেষে আমাদের নিয়ে যাওয়া হলো কুমির প্রজনন কেন্দ্রে, প্রজনন শব্দটা কিঞ্চিত উত্তেজনা তৈরি করল অবশ্য। আমরা গিয়ে দেখলাম বিভিন্ন আকারের কালো কালো কিছু কুমির পানির হাউজের মধ্যে অলস শুয়ে আছে। পেছনে কার যেন হতাশ কন্ঠ শুনতে পেলাম, কই প্রজনন! পরেরবার সুন্দরবনের শুধু মুখ দর্শন করে আসিনি, সুন্দরবনের বুকে বিচরন করে এসেছি। একটা নৌকায় ভেসে বেড়িয়েছি সুন্দরবনের শিরা উপশিরায়। সুন্দরবনের উদ্দেশ্যে রওনা হওয়ার সময়ও আমার মনে রয়েল বেঙ্গল টাইগার ঘুরাঘুরি করছে। তখনো জানতাম না কী বিস্ময় অপেক্ষা করে আছে আমার জন্য। রাতের ট্রেনে ভয়ানক এক রুদ্ধশ্বাস প্রতিযোগীতার পর কোনমতে উঠতে পারলাম। একবার নিজের চেয়ারের দখল নিয়ে সারারাত ঘুমিয়ে সকালে নৌকায় উঠব, এমন একটা পরিকল্পনা আমার ছিল। কিন্তু রাতের ট্রেনে এত মানুষ দাঁড়িয়ে যাত্রা করে না দেখলে বিশ্বাস করতাম না। ট্রেন ছাড়ার প্রায় ত্রিশ মিনিট পর বহু সংগ্রাম করে অবশেষে নিজের আসনের দেখা পেলাম। ইতোমধ্যে দখল হয়ে যাওয়া আসন পুনুরুদ্ধার করতে আরো বেশ কিছুক্ষণ সময় লেগে গেলো। মানুষ এবং ট্রেনের কোলাহল, সুন্দরবন দর্শনের উত্তেজনা, ট্রেনের বাতি চিরন্তন সবকিছুকে পাশ কাটিয়ে এক আধবার যখনি চোখ বুজেছি, তখনি কোনো না কোনো ফেরিওয়ালা উৎপাত করেছে। রাত আড়াইটা বাজে ঘুমন্ত যাত্রীদেরকে বাদাম, কলা, পানি, কমলা, পাউরুটি ইত্যাদি খাওয়ানোর সংকল্প নিয়ে ঘুরছে কিছু ফেরিওয়ালা। এমনি ঝঞ্ঝাময় নির্ঘুম রাত পার করার পর যখন নৌকায় উঠলাম, তখনো সূর্যের ঘুম ভাঙ্গেনি। নদীর কোমল ঠান্ডা বাতাসে গতরাতের সব ক্লান্তি উড়ে গেল। বুক ভরে তাজা বাতাস সেবন করলাম, সেই বাতাসে আমাদের মন এবং পেট দুইই জেগে উঠল। নদীর বিশুদ্ধ বায়ূ অরুচির মহৌষধ। রূপসা নদীর দুইপাশে জেলেদের বসতি, মাঝ নদী থেকেও তাদের ঘরবাড়ির জীর্ণদশা এবং অপরিসীম দারিদ্র্য চোখে পড়ে। এইসব জীর্ণ ঘরবাড়ির মাঝেই দেখা যাচ্ছে কোটিপতিদের কলকারখানা। বিরাটাকার দৈত্যের মত যান্ত্রিক কলকারখানাগুলো দেখলে এতই বেমানান লাগে যে বেশিক্ষণ চোখে সয় না। তার চেয়ে আঙ্গিনায় জেলেদের শুকাতে দেওয়া জাল দেখলেও মনে প্রশান্তি আসে। নদীতে যে জায়গায় ছোট বড় বিভিন্ন আকারে জাহাজের সমাগম হয়েছে সেই জায়গাটা হলো মংলা। ছোট জাহাজও আকারে এত বড় যে আমাদের পাঁচজন বসবাস উপযোগী নৌকাটাকে সেই জাহাজের তুলনায় একটা মাছি মনে হবে। কিছু জাহাজ ছুটছে কিছু দাঁড়িয়ে ঝিমাচ্ছে। ষন্ডামার্কা কিছু জাহাজ আমাদের ছোট নৌকার দিকে চোখ পাকিয়ে তাকিয়ে আছে। মংলা পার হয়ে যেতেই দেখা যাবে কোমরে পাতিল বেঁধে হাতে জাল নিয়ে নদীতে চিংড়ির পোনা ধরছে কিছু সিক্ত বসন এবং শুষ্ক মুখের নারী পুরুষ। এই অঞ্চলে নাকি মাঝে মাঝে কুমিরে মানুষ টেনে নিয়ে যায়, কুমিরের কামড়ের চেয়ে পেটে ক্ষুধার কামড় বেশি ভয়ঙ্কর, তাই তারা অকুতোভয়। বাঁচার জন্য তাদের সংগ্রাম দেখলে মনে মায়া এবং শ্রদ্ধা জাগে। চার ঘন্টা নৌযাত্রার পর পৌঁছালাম ঢাংমারি। এখানে বনের সীমা রেখায় বন কতৃপক্ষের অফিস, সেখান থেকে বনে থাকার অনুমতি এবং একজন বন্দুকধারী বনরক্ষী সংগ্রহ করতে হয়। বন্দুক বাঘ তাড়ানোর জন্য নয়, মনের ভয় তাড়ানোর জন্য। সুন্দরবন অঞ্চলে খুব কম সংখ্যক মিঠা পানির পুকুর আছে তারমধ্যে একটা আছে এই বন কতৃপক্ষের অফিস আঙ্গিনায়। পুকুরে না নেমে সেখানে আমরা গোসল করে নিলাম, পুকুরে নেমে গোসল করা বারণ, কারণ এই পানি অনেকেই খাবার কাজে ব্যবহার করে। তারপর যত এগুনো যায় নদী তত সংকীর্ণ হয়ে উঠে এবং সুন্দরবন আসে তত নিকটে। দুইপাড়ে যে ঘন সবুজ রেখা তা ধীরে ধীরে স্পষ্ট হয়। গোলপাতার প্রহরা এখানে শিথিল, সুন্দরী, গড়ান, কেওড়া গাছের আশেপাশে শ্বাসমূলের সমাহার। জোয়ারে গাছগুলো হাঁটু ডুবিয়ে থাকে, প্রতিটা গাছের গায়ে জোয়ারের চিহ্ন। দ্বীপের মত খন্ড খন্ড বনের ভিতর দিয়ে আমরা চলেছি সুন্দরবনের সর্বগভীরে। হঠাৎ অনুভূতি হয়, সভ্যতা থেকে কত দূরে আছি। আশেপাশে সভ্যতার কোন নিদর্শন নেই। অন্য কোন জাহাজ কিংবা নৌকা নেই, দোকানপাট নেই, রাস্তার ধূলাবালি নেই, ঘরবাড়ি নেই, আমাদের নৌকার ইঞ্জিনের শব্দ ছাড়া আর কোনো কোলাহল নেই। পাখিদের যে সূর ইঞ্জিনের শব্দ ভেদ করে কানে আসে তাকে কোনোমতেই কোলাহল বলা যাবে না। প্রকৃতির এই নিজস্ব দুনিয়ায় আমরা ছাড়া যেন আর কেউ নেই। আমাদের পকেটে বাস করা আমাদের দুই মনিব তখন অসহায়, একটা হচ্ছে মানিব্যাগ অন্যটা মোবাইল ফোন। টাকা এখানে কাগজ ছাড়া কিছুই নয়, যেহেতু কোনো দোকানপাট নেই, নেটওয়ার্ক যেহেতু নেই পৃথিবীর সাথে যোগাযোগ বন্ধ, সেহেতু মোবাইল ফোনটাও পঙ্গু। সব নাড়ি ছিন্ন করে সবুজের কারাগারে নিজেকে তখন স্বাধীন মনে হয়। এমনি কোন বনে হঠাৎ চোখে পড়বে একটা দুইটা হরিণ মাথা উঁচিয়ে সতর্ক দৃষ্টিতে আগন্তুকদের পর্যবেক্ষণ করছে। খাচায় বন্দী হরিণের সাথে এদের বিস্তর পার্থক্য। চিড়িয়াখানার হরিণগুলো নির্লিপ্ত, খাঁচার সুরক্ষা এবং বন্দীত্বের মধ্যে তাদের স্বাভাবিক স্ফূর্তি নেই। বন্য হরিণের জীবনের প্রতিটা মুহূর্ত একেকটা সংগ্রাম, প্রতিটা অপরিচিত শব্দে তাদের সন্দেহ, প্রতিটা দৃষ্টিতে আছে নিবিড় নীরিক্ষণ। হরিণের পাশাপাশি খুব সহজেই চোখে পড়বে বানর এবং বন্য শুকর। মুক্ত স্বাধীন এসব প্রাণী দেখলে মন রোমাঞ্চিত না হয়ে পারে না। নদীর দুইপাশে বনের মাঝে মাঝে শাখা নদী আর খালের ছড়াছড়ি। সরু খালের দুই পাশে সবুজ ঘন বন, দৃষ্টি খালের বাঁক পর্যন্ত গিয়ে থেমে যায়, ভিতরে না জানি কী ঐশ্বর্য লুকিয়ে রেখেছে সুন্দরবন। আমাদের নৌকাটা যেহেতু আকারে অত বড় নয়, আমরা সহজেই বনের গলি উপগলির মধ্যে ঢুকে গেলাম। তবুও সরু খালের ভিতরে বনের রূপ দেখার জন্য মন আকুল হয়ে ছিল। আমরা আস্তানা গাড়লাম তাম্বুলবুনিয়ার এক খালে। দুইপাশে বন যেন হাতের নাগালে। ভয় এবং উত্তেজনা মনে আলিঙ্গন করছে। অন্ধকার বনের মধ্যে না জানি কত পশু পাখির আবাস। তাদের ডাক নীরবতা বিদীর্ণ করে আমাদের বুকে কাঁপন ধরায়। আমরা আজ তাদের প্রতিবেশী হয়েছি। খুব ভোরে আমার ইচ্ছা পূরণ হলো, হালকা কুয়াশায় চারদিক যখন মায়াবি তখন বৈঠা চালিত একটা ছোট ডিঙ্গি নিয়ে আমরা একটা কৃশকায় খালে ঢুকে পড়লাম। ভেতরে ঢুকতেই বিস্ময় আর উৎকণ্ঠা আমাদের ঘিরে ধরলো। দুই পাশে বন তখন আমাদের চেয়ে উঁচুতে, মাথার উপর গাছের ডালপালার ছাউনি। সুন্দরবন আমাদের এত কাছে যে অজানা আতঙ্কে আমরা স্তব্ধ। আগে বাঘ, কুমিরের সাক্ষাৎ ছিল কামনা এখন তাদের নাগালে চলে আসার পর সেটাই হয়েছে আশঙ্কা। মনে হবে এই বুঝি গোলপাতার আড়াল থেকে ঝাপিয়ে পড়বে রয়েল বেঙ্গল টাইগার, কিংবা লেজের বাড়িতে ডিঙ্গি উল্টে দিবে বিশাল কোনো কুমির, অথবা গাছ থেকে মাথার উপর টুপ করে পড়বে কিং কোবরা। এইটুকু আতঙ্ক বনের প্রতি আপনাকে শ্রদ্ধাশীল করে তুলবে। আমরা ত্রস্ত হরিণের মত চারিদিকে সতর্ক দৃষ্টি রেখে চলে যাচ্ছি সুন্দরবনের নাড়িতে। কাচের মত স্থির পানি থেকে ধূমায়িত কুয়াশা পাক দিয়ে উপরে উঠে যাচ্ছে, মাঝে মাঝে মনে হয় আমরা নৌকা সমেত মেঘে ভাসছি। এই দৃশ্য বর্ণনা করার মত ভাষা পৃথিবীতে নেই, প্রত্যক্ষ করা ছাড়া তা কোনোভাবেই তা ব্যক্ত করা যাবে না। সুন্দরবন তখন জেগে উঠছে, বনের পশুপাখি বেরিয়ে পড়েছে খাদ্য অন্বেষণে। আমাদের উপস্থিতি যেন তাদের বিন্দুমাত্র বিরক্ত না করে সেজন্য আমরা নিস্তব্ধ হয়ে রইলাম, নিশ্বাসও ফেলছি শব্দহীন। মাথার উপর দিয়ে উড়ে যাচ্ছে রঙ বেরঙের পাখি, সাদা বক এক পায়ে ধৈর্য্য ধরে মাছ শিকার করছে, ভোদরের দল সপরিবারে নেমেছে প্রাতঃস্নানে, গুইসাপ গাছের ডালে শুয়ে অপেক্ষা করছে সূর্য কিরণের, গাছের ডালে বিশাল প্যাঁচা সম্ভবত ঘুমানোর আয়োজন করছে, মাথার উপর ঘুরির মত উড়ছে চিল, দুই একটা প্রকাণ্ড মদন টাক কাদায় খাবার খুজছে। তারা সবাই বনের সন্তান, সবাই মিলে তৈরি করেছে জীবনের অপূর্ব সুর এবং ছন্দ। সেই ছন্দে ব্যাঘাত না ঘটিয়ে আমরা তখন নীরবে বনের অংশ হয়ে গেছি, বৈঠার মৃদু ছলাত শব্দ ছাড়া আর কোন শব্দ নেই। বনের এই রূপ দেখতে হলে চুপ থাকতে হয়। যখন কুয়াশার মধ্যে প্রথম সোনালি রোদ মিশে তখন এত অপরূপ দৃশ্যের অবতাড়না হয় যে সেই সৌন্দর্য ধারণ করার মত ক্ষমতা আমাদের মনে নেই। এই অসহ্য সুন্দর প্রকৃতি এবং তার সুর মনের ভেতর এক অদ্ভূত হাহাকার তুলে। আমরা নিজেদের অস্তিত্ব ভুলে যাই, ভুলে যাই নগরজীবন। নিজেকে ভোলার নেশায়, বনের পশুপাখির দিনের সমাপ্তির আয়োজন দেখার লোভে বিকালেও ঢুকে পড়েছিলাম ক্ষীন এক খালে। আমাদের ছোট ডিঙ্গিতে চা বিস্কুটের বিলাসিতা ছিল। বনের ভিতরে ঢুকতেই চা বিস্কুটের অস্তিত্ব ভুলে গেলাম আমরা, চোখ ভরে গিলছি সবুজ অরণ্য। ভাটার টান শুরু হয়েছে তখন, ভাটার বিরুদ্ধে বৈঠা চালিয়ে আমাদের নৌকা এগিয়ে চলল। সুন্দরবনে ছোটবড় চারশত নদী, খাল আছে। খালের জন্ম এবং মৃত্যু হয় হরহামেশা। আমরা যে খালটিতে ঢুকেছি কাদা জমে তা মুমূর্ষু। খালের শেষপ্রান্তে এসে দেখি নৌকার নিচে পর্যাপ্ত পানি নেই। সূর্য তখন প্রায় ডুবন্ত, কোনো সংকেত ছাড়াই হঠাৎ দেখলাম সন্ধ্যা নামছে। পানি না থাকার কারণে খাল আরো সংকীর্ণ হয়ে গেল, আমরা তখন বনের আয়ত্তে। সভ্য জগতের সাথে যোগযোগহীন আমরা কয়েকটা প্রাণী সুন্দরবনের অসংখ্য খালের একটা খালে কাদায় আটকে পড়েছি। এখানে যদি আটকে যাই জোয়ার আসার আগে কেউ আমাদের উদ্ধার করতে পারবে না। জোয়ার আসবে গভীর রাতে, ততক্ষণ এই খোলা অরক্ষিত ডিঙ্গিতে কাটাতে হবে ভাবতেই বুকটা চিমসে গেল। আমাদের মাঝি বহু কষ্টে কাদা থেকে নৌকা ছাড়িয়ে ভাটার টানের সাথে পাল্লা দিয়ে বৈঠা চালাতে লাগলো। কতক্ষণ চলল মনে নেই, একসময় গাঢ় কালো ভেদ করে আবছা আঁধারে এসে পৌঁছালাম। আমাদের নৌকাটা যখন চোখে পড়ল, তখন সবাই একযোগে স্বস্তির নিশ্বাস ফেললাম। সেদিন অন্ধকার রাতে আরেকটা বিস্ময় প্রতক্ষ্য করেছি আমরা। রাতে আমরা সবাই শুয়ে পড়েছি, চোখে ঘুম মনে বিহ্বলতা। তখন নৌকার ক্যাপ্টেন আমাদের ডেকে তুলল। আমরা ছাদে গিয়ে জড়ো হলাম। জোয়ার শুরু হয়েছে বোধহয়, ছোট শাখা নদী তখন প্রস্থে বড় হয়েছে। ক্যাপ্টেন বলল, একটা জাদু দেখবেন স্যার? আমাদের নীরবতাকে সে সম্মতি হিসেবে ধরে নিল। তারপর একটা লাঠি নিয়ে পানিতে নেড়ে দিল। আমরা হতবাক হয়ে দেখলাম, পানিতে আগুন জ্বলে উঠল। সবুজ আলোর আভা ছড়িয়ে পড়ল কালো পানিতে। আমরা নিজেরা হাত দিয়ে পানিতে নেড়ে দিতেই আবার জ্বলে উঠল সবুজাভ আলো। এ কী বিস্ময়! এটা ওটা ফেলে পানিতে ঢেউ সৃষ্টি করে আমরা শিশুদের মত খেলতে লাগলাম আলোর খেলা। আমাদের নৌকা চলতে শুরু করলো, নৌকার নিচে সবুজ আগুনের ফেনা। সবুজ আলোয় পানিতে ছোট ছোট মাছের ছুটাছুটি দেখা যাচ্ছে। সে রাতে ঘুম কেড়ে নিয়েছিল পানিতে জ্বলা আগুন। পরে জেনেছিলাম, পানিতে লবনাক্ততার পরিমাণ বাড়লে বিশেষ এক শৈবাল এই অদ্ভূত ঘটনাটি ঘটায়। প্রকৃতিতে কত যে আশ্চর্য লুকিয়ে আছে! দিনের আলোয় সুন্দরবন যত অপরূপ রাতের আঁধারে ততটাই মোহনীয়। অমাবশ্যায় বন যেমন রহস্যময় জোছনায় ততটাই মায়মায়। সুন্দরবনে পূর্ণ চন্দ্র দর্শনের সৌভাগ্য হয়েছিল একবার। পূর্ণিমা রাতে যখন নদীতে জোয়ার এসেছিল তখন পুরো বনে জোছনার জোয়ার। নদীতে রুপালি ঢেউ, আমরা আমাদের ডিঙ্গিটা নৌকার সাথে বেঁধে ভাসিয়ে দিয়েছিলাম নদীতে। ইচ্ছেমত ভাসতে ভাসতে জোয়ারে ডুবন্ত বনে ঢুকে গিয়েছিলাম। নৌকার পাটাতনের নীচে লাল কয়লা আমাদের উষ্ণতা দিয়েছিল, আর গরান কেওরার বন দিয়েছিল শিহরণ। আমরা হাত দিয়ে ছুঁয়ে দিলাম প্রাচীন বৃক্ষ, হয়ত এই গাছে এটাই প্রথম মানব স্পর্শ। নদীতে ভাসতে ভাসতে সভ্যতা থেকে বহুদূরে জনমানবহীন ঘন বন পাশে রেখে জোছনা উপভোগ করা এক অপার্থিব অভিজ্ঞতা। সুন্দরবনের অল্প কিছু শুষ্ক বনভূমির মধ্যে একটা আছে কটকায়। ভোরে কটকার খালে নিঃশব্দ পরিভ্রমণ শেষে, আমরা বনে নামলাম। উদ্দেশ্য কচিখালি সমুদ্র সৈকত। ঘাসের বিস্তীর্ণ মাঠের মধ্য দিয়ে মেঠো পথ। দূর থেকে দেখলাম এক পাল হরিণ আমাদের দেখেই ঘাসের মধ্যে দৌড়ে অদৃশ্য হয়ে গেলো। উঁচু ঘাসের মধ্যে বাঘ লুকিয়ে থেকে আক্রমন করে, এটাকে বাঘের শিকার ক্ষেত্র বলা যায়। এখানেই বাঘের মল দেখেছি, এটাও নাকি আমাদের সৌভাগ্য। খোলা মাঠে বেশ কিছু বরই গাছ আছে, গাছগুলো নিচ থেকে এত নিখুঁত ভাবে ছাটা যে মনে হবে কোন নাপিত কাঁচি দিয়ে নিখুত ভাবে বরই গাছের চুল ছেটে দিয়েছে। হরিণের দল নিজেদের নাগাল অনুযায়ী পাতা খেয়ে এই শিল্পকর্মটি করেছে। বরই গাছে ছোট ছোট বরই আর অসংখ্য পাখির বাসা। মুগ্ধ হয়ে দেখেছি হরিণ আর পাখির শিল্পকর্ম। আমরা জেনেছিলাম কচিখালির এই বনে একটা অজগর আতিথ্য নিয়েছে। অনেক খোঁজ করলাম অতিথির কিন্তু লাজুক অতিথি দেখা দিল না। তবে দেখা পেয়েছিলাম কাল নাগিনের, সাপে আমার ভীষণ ভয়, সম্ভবত বাঘের চেয়েও বেশি। কিন্তু কাল নাগিনের এতো রূপ যে চোখ ফেরাতে পারিনি। দুই কিলোমিটার এই পথে যেতে যেতে বিভিন্ন রকম পাখি নজরে পড়বে। পর্যটকদের মধ্যে দেখেছি পাখির প্রতি নিদারুণ অবহেলা। অথচ পাখি দেখতেই আমার ভীষণ আগ্রহ। কত রকম পাখি যে দেখেছি, সব কয়টার নামও জানি না। ঘাসের মাঠ আর বন পেরিয়ে যখন সৈকতে এলাম, দেখলাম সাত কিলোমিটার কালো বালির সৈকতে আমরা ছাড়া আর কোনো মানুষ নেই। দূরে কিছু হরিণ, বানর আর শুকর দেখলাম। সুন্দরবন গেলে বাঘের পায়ের ছাপ প্রায় সবাই দেখতে পায়, বিভিন্ন খালে আমরাও দেখেছি বিভিন্ন মেয়াদী পায়ের ছাপ। তবে সবচেয়ে তাজা ছাপ দেখেছি এই সৈকতে। আমাদের বন্ধুকধারী পায়ের ছাপ দেখে বলল, এটা মাত্র একটু আগের। পায়ের ছাপ ধরে এগিয়ে দেখি এখানে কয়েকটা ক্ষুদ্র পায়ের ছাপ। মা বাঘ তার ছানাদের নিয়ে একটু আগেই এখানে সমভিব্যাহারে বেড়িয়ে গেছে। সৈকত জুড়ে তাদের অজস্র পদচিহ্ন। হয়ত আমাদের দেখেই পাশের বনে ঢুকে পড়েছে। মনে ভয় নিয়ে বনে চোখ রেখে আমরা সাত কিলোমিটার হাঁটলাম। আমরা বাঘ দেখিনি কিন্তু বাঘ নিশ্চয়ই আমাদের দেখেছে, এইটুকুই সান্ত্বনা। অমাবশ্যার ঘোর অন্ধকারে এই বনেই নেমেছিলাম একবার। রাত তখন প্রায় বারোটা, সুন্দরবনে সন্ধ্যা নেই, সূর্য ডুবলেই রাত। বারোটা মানে রাতের বয়স তখন সাত ঘন্টা। উঁচু ঘাসের পথ দিনের বেলায় হয়ত নিরীহ মনে হয় কিন্তু পিচের মত কালো রাতে এই পথই হয়ে উঠে ভয়ঙ্কর। এই অভিযানের কথা শুনে আমরা সবাই বুকে সাহসের অভাব টের পেলাম, কেবল একজন ছাড়া। তিনি সবাইকে সাহস দিলেন এবং এই বয়সে মনে এত ভয় পুষে রাখার জন্য তীরষ্কারও করলেন। উনার তীরষ্কারের খোঁচায় আমরা সবাই নামলাম সাহসের পরীক্ষা দিতে। আমাদের ঘুম কাতুরে বনরক্ষী উনার বন্দুকটাকে বেকার রেখে শয্যা নিয়েছেন বহু আগে। বন্দুক ছাড়া কেবল দুটি টর্চ এবং উক্ত বীরপুরুষের ভরসায় আমরা যাত্রা শুরু করলাম। আমাদের মধ্যে সবচেয়ে অভিজ্ঞজন টর্চের অধিকারী হলেন। আমরা একজন আরেকজনের পেছনে কাঁধে হাত রেখে রেলগাড়ি বানালাম। বীরপুরুষ ঠিক মধ্যিখানে অবস্থান নিয়েছেন। অন্ধকারে আমরা চোখে দেখি না, মানুষ হিসেবে এইটুকু সীমাবদ্ধতা আমাদের আছে কিন্তু বাঘের সেই সমস্যা নেই। রয়েল বেঙ্গল টাইগার ভীরের মধ্যেও সবচেয়ে দূর্বল ব্যাক্তিটিকে চিহ্নিত করতে পারে, এবং আক্রমন করার জন্য দূর্বল প্রাণী তাঁর প্রথম পছন্দ। মনে মনে আমরা প্রত্যেকে দূর্বল, তাই আমরা রেলগাড়ির বগীর মত যুক্ত হয়ে রইলাম। আলাদা করে কাউকে যেন চিহ্নিত করার সুযোগ না পায়। টর্চ জ্বলে উঠল, সাথে সাথে আমরা দেখতে পেলাম দুটি চোখ অন্ধকারে জ্বলে উঠল। অভিজ্ঞজন আমাদের হাতের ইশারায় থামতে বলল, গলা নামিয়ে বলল, আমি বোধহয় কিছু একটা দেখতে পেয়েছি। শুধুমাত্র এই ‘বোধহয়’ টুকুতেই আমাদের সাহসের পরীক্ষা কঠিন হয়ে গেল। বীরপুরুষ তখন লাইনচ্যুত, বীরত্বে ইস্তফা দিয়ে তিনি বললেন, আমি আর সামনে যাব না, আমাকে আগে নৌকায় রেখে আসো। লাইনচ্যুত বগীটাকে নৌকায় রেখে এসে আমরা ঠিকই ভিতরে ঢুকেছিলাম। সবাই ‘কিছু একটা’র ভয়ে তটস্থ। ঘাসের মাঠের শুরুতে একটা কাঠের ওয়াচ টাওয়ার ছিল, নড়বড়ে সেই ওয়াচ টাওয়ারে উঠে আমরা সাহসের পরীক্ষায় তেত্রিশ নম্বর অর্জন করে ফিরে আসলাম। আঁধার রাতে কিছু জ্বলন্ত চোখ ছাড়া কিছুই দেখিনি আর। পরে জেনেছিলাম ওগুলো হরিণের চোখ। তবে নৌকায় ফেরার সময় এই অভিযান স্বার্থকতা পেলো। সুন্দরবন গিয়ে খুব কম মানুষ যাকে চাক্ষুষ দেখতে পায় তাই আমাদের সামনে পড়লো, সজারু। টর্চের আলোতে ধরা দিয়ে পিঠে কাটার বোঝা ঝনঝন করে বাজিয়ে মুহূর্তেই আবার অদৃশ্য হয়ে গেল। কচিখালির এই রাস্তায় পর্যটকদের আনাগোনা সবচেয়ে বেশি, রাস্তাটা দেখলেই যে কেউ বুঝতে পারবে। মানুষ যারা কিনা নিজেদের সভ্য ভাবে, তাদের অসভ্যতার নিদর্শনে ভরপুর রাস্তাটা। চিপসের খোসা, জুসের প্যাকেট, পানির বোতল, সিগারেটের প্যাকেট এবং ফিল্টার ইত্যাদি ছড়িয়ে ছিটিয়ে পড়ে রয়েছে। নিজেদের শহরটাকে ময়লার ভাগাড় বানানো মানুষজন পশু পাখিদের ঘরে গিয়েও নিজেদের ময়লা ফেলে নোংরা করে আসছে। সজারুটার বাসা ছিল ওয়াচ টাওয়ারের নিচে একটা গর্তে। গর্তের মুখে মানুষের উৎপীড়নের নানাবিধ চিহ্ন। সজারুর গর্তের মুখ দুই একটা ভাঙ্গা লাঠি ও প্লাস্টিক বর্জ্যে ঠাসা। লাঠিগুলো কী কাজে ব্যবহৃত হয়েছে বুঝতে অসুবিধা হয় না, নিজেদের মনোরঞ্জনের জন্য সজারুটিকে গর্ত থেকে বের করার জন্য খোঁচানো হয়েছে এই লাঠি দিয়ে। আমি পরেরবার গিয়ে দেখেছি, গর্তের মুখ সিমেন্ট দিয়ে ঠাসা। মানুষের অত্যাচারে সজারুটি উৎখাত হয়েছে নিজ ঘর থেকে। বাস্তুচ্যুত সজারুটির জন্য এখনো মন কাঁদে আমার। যারা প্রকৃতিকে সম্মান করতে জানে না, নিজেকে প্রকৃতির অংশ ভাবতে পারে না, তাদের সুন্দরবনে যাওয়া অনুচিত। তাদের বিষাক্ত পদভারে সুন্দরও হয়ে ওঠে কুৎসিত। সুন্দরবন থেকে ফেরার সময় সবার মুখেই উদাসীনতার ছাপ দেখতে পেলাম। সুন্দরের বিরহে সবাই কাতর। বনের প্রান্তে সূর্য ডুবছে, ডুবন্ত সূর্যের রক্তিম আভায় বিদায়ের রঙ। আমাদের মনের সহস্র জঞ্জাল সুন্দরবনে ফেলে এসে বনের নিস্তব্ধতা নিয়ে ফিরছি আমরা। আত্মায় যেন একটা শুদ্ধি অভিযান শেষ হলো। গোলপাতার প্রহরা ভেদ করে সবুজের পর্দার আড়ালে সুন্দরবন কী লুকিয়ে রেখেছে, তা আবিষ্কারের অদম্য বাসনা ছিল মনে। সুন্দরবন তার রহস্য ভাঙ্গেনি, একটু আভাস দিয়েছিল কেবল। তাতেই আমি প্রেমে পড়ে গেছি এই বনের। এই প্রেম আমাকে বারবার টেনে নিয়ে গেছে সুন্দরবনে। আমি নগরে ফিরে আসি তবুও সুন্দরবন থেকে বের হতে পারি না। আমার মনের উপকূলে জোয়ার ভাটায় হাসে খেলে একটা ম্যানগ্রোভ। 
এই খেলাটা আমার বরাবরই ভালো লাগে না। অনেকেরই লাগে না। কিন্তু কোভিডের এই সময়টাতে এরা দারুণ আয়োজন করেছে- একথা বলতেই হচ্ছে। এইভাবে অনলাইন আয়োজনে দর্শক হয়তো টিভিতে দেখার চাইতে খুব একটা বেশি মজা পাচ্ছে না। কিন্তু খেলোয়ারা ঠিকই পাচ্ছে দর্শকদের চিৎকারের উন্মাদনা।
অনেকদিন পর তুহিন! ভিডিও না দেখে গানটা শুনলে ভালো। ভিডিও গান শোনার আবেদন নষ্ট করে।
মাথার প্রায় সব চুল পেকে গেছে। সকাল থেকে আয়নায় দেখছি আর মনে করছি, সেই সব দূরন্তপনা, ঘন চুলে ধেয়ে চলা যুবক... কোথায় হারিয়ে গেল...কষ্ট... হঠাৎ এসএমএস আসলো, "ভালবাসা-প্রেমের টিপস পেতে ডায়াল করুন *213*6361#" তোরা কি আমার লগে মশকরা করস!...
এই ছেলেটার তড়িৎ এক বুদ্ধিতে বেঁচে যায় অনেকগুলো তাজা প্রাণ ওই হাসেম কারখানায়! দেবনাথ জিত রুবেল, স্যালুট মন থেকে! [সে বেতন পায় মাত্র ৭০০০ টাকা, নারায়ণগঞ্জে নিজের দু'মুঠো ভাতও হয়তো হয় না সেই টাকায়! পরিবার চালানো তো পরের কথা। তবুও তার জীবন সার্থক এতগুলো মানুষকে বাঁচাতে পেরে]
আহা,কতদিন মঞ্চে গাইনা ... সবশেষ মঞ্চে গেয়েছিলাম ৩১ ডিসেম্বর 😢
যুক্তরাষ্ট্রের পর কানাডা উইঘুর মুসলিমদের প্রতি চীনা আচরণকে গণহত্যা বলে স্বীকৃতি দিলো। ধর্মপ্রাণ মুসলিম দেশগুলোর কি খবর?
এই যে আমি আজ অফিস থেইকা আইসা এই গরমের ভিত্রে বাজার টাজার কইরা, ম্যাগাজিন ট্যাগাজিন কিইনা, আম টাম স্টক কইরা নিলাম। এর কী হইবো??? 😒
আজ ঐতিহাসিক ৭ জুন। ছয় দফা দিবস। স্বাধীনতার অন্যতম সোপান। জয় বাংলা।
স্বা ধী ন তা অনেক পথ বাকি তবুও পথের মাঝ থেকে সবাইকে শুভেচ্ছা।
জুয়ারির মেসেজ ডিলেট করার সময় যার মাথা কুল থাকে। তিনি এত অল্পতে রেগে যাবার কথা না। তলের নাটকটা খুঁজতেছি।
"দলের নেতা মানে এই নয় যে তিনি অমুক সালের অমুক দিন একটি সম্ভ্রান্ত পরিবারে জন্ম নিয়েছেন, কৃতিত্বের সাথে বিএ-এমএ পাস করেছেন এবং অমুক সালের অমুক দিন হৃদযন্ত্রের ক্রিয়া বন্ধ হয়ে মারা গেছেন। ফলে জাতির অপূরণীয় ক্ষতি হয়ে গেছে৷ এভাবেই তৈরি হয় গরুর রচনা৷" লাল সন্ত্রাস -মহিউদ্দিন আহমদ জীবনে একটাই চাওয়া গরুর রচনার মতো জীবন যেন না হয়। উথাল-পাতাল হোক, ঝড় হোক, বৃষ্টি হোক, রোলার কোস্টার মারি একটা। দিনশেষে জীবন যাপনের না, উদযাপনের। এখানে ভুল হলে হোক না, বাধা আসুক না, কষ্টরা ঘিরে ধরুক না। অবাক ভালোবাসা নিয়ে উদযাপন করে যেতে হবে।
এই বৃষ্টিতে একটি বৃষ্টির কবিতা।তবে কবিতাটি বৃষ্টি বিলাসীদের জন্য নয়..
এই ৩য় রিকসাতেই ছিলেন স্বর্গীয়া শিক্ষিকা ম্যাডাম, তার সহ নিহত সকলের আত্মার সদগতি কামনা করছি......
স্মৃতির পাতায় অলংকারের প্রথম ভার্চুয়াল প্রোগ্রাম। গতকাল ২ অক্টোবর ২০২০ বিশ্বভরা প্রাণের বাংলাদেশ, ভারত, নিউইয়র্কের শিশু শিল্পীদের নিয়ে সারাদিন স্বপ্ন আঁকি অনুষ্ঠানে পরিবেশনের একটি গান।
আজ বাদে মাগরিব চট্টগ্রাম বাতিঘরে কবিবন্ধু সোহেল হাসান গালিব এর সাথে ক্ষণিকের আড্ডায় ছিলেন কবি আহমেদ মুনির কবি রিমঝিম আহমেদ ।
করোনার জন্য অক্সিজেন নিয়েও মৃত্যু ব্যবসা। করোনাভাইরাসের হটস্পট কুষ্টিয়ায় এক জনের ম্যানুপুলেটের নিয়ন্ত্রণে অক্সিজেন সিলিন্ডার রিফিল ব্যবসা। ২০ দিনের ব্যবধানে সব সাইজের অক্সিজেন সিলিন্ডার রিফিলে আকাশচুম্বি ৭০ শতাংশ পর্যন্ত দাম বাড়ানো হয়েছে। মাত্র ৪০০ টাকার অক্সিজেন সিলিন্ডার রিফিলে ১ হাজার ২০০ টাকা পর্যন্ত নেওয়া হচ্ছে। দেশে করোনার হটস্পট কুষ্টিয়ায় প্রতি ঘণ্টায় একজন করে মারা যাচ্ছে আর ১২ জন করে শনাক্ত হচ্ছে, সেখানে আপৎকালীন এই দুঃসময়ে যখন সকলে মানবিক মূল্যবোধ নিয়ে যার যার অবস্থান থেকে জেগে উঠছেন তখন কুষ্টিয়ার এই অক্সিজেন প্ল্যান্ট’ মানুষকে জিম্মি করে ও সংকটকে পূজি করে লাগামহীন দাম বাড়িয়ে করোনা আক্রান্তদের বিপদের মধ্যে ঠেলে দিচ্ছে। এছাড়াও নিয়ম অনুযায়ী সিলিন্ডারের ‘অক্সিজেন প্রেসার’ তারা সঠিক মাত্রায় দিচ্ছে না। এ প্রেসারের অক্সিজেন, রোগীর জন্য পর্যাপ্ত নয় বলে জানিয়েছেন বিশেষজ্ঞ চিকিৎসকরা। অস্বাভাবিকভাবে দাম বাড়িয়ে দেবার কারণে কুষ্টিয়াতে এই প্ল্যান্ট থেকেই রিফিল করে খুচরা ব্যবসা করতেন যারা তাদের অনেকেই এখন ঢাকা থেকে অনেক কম মূল্যে রিফিল করিয়ে আনছেন । সেখানে অক্সিজেনের প্রেসারও সঠিক মাত্রায় পাওয়া যাচ্ছে। কমদামেও তারা বিক্রি করতে পারছেন। করোনার মতো অতিমারী দুর্য়োগ কী এমনি আসে!!! আসে আমাদের অমানবিক কাজের জন্য, অসভ্য আচরণের জন্য এই অবিবেচনার জন্য। 
বসন্ত এসেছে তবে শীতেরও যেতে মন কেমন করে! একটু কষ্ট করে ছবিগুলো দেখতে পারেন।
গত রাতে ১০০.১ পর্যন্ত উঠেছিল মোটে।তারপর আর ওঠে নাই।৯৮/৯৮.৫ এর মধ্যেই থাকছে।গলায় খুশখুশ শুক্নো কাশি। খুশখুশ মানে খুশিখুশি না।বড্ড উসখুস টাইপের।জোরে মারলে কর্ড চিরে কিংবা ছিঁড়ে যাওয়ার আশংকা। তাছাড়া আমার মৌসুমি এজমার মতো বুকে চাপ ধরা অনুভূতির সুক্ষ্ম আভাস।নাক বন্ধ শ্বাস নেয়া যায় তবু স্বয়ংক্রিয় ভাবেই মুখ খুলে সীমিত পরিসরে হা করে রাখতে হচ্ছে। ভয়াবহ শারিরীক দুর্বলতা বোধ হচ্ছে।উঠতে বসতে নড়তে চড়তে সেটা টের পাচ্ছি।একদিন এত এত যে খেলাম,সব খেয়ে ফেললো কি অসুখেই? কত জনকেই না পরামর্শ দিয়েছি,শুরুতেই করোনা ভেবেই ঔষধ সেবন করতে।কিন্তু নিজের বেলা? সহকর্মী জুবায়ের কে আগেই বলে ছিলাম, কীভাবে কীভাবে দিন কাটাতেন জানাবেন।ঔষধ পত্রের নাম ধাম কুড়িকুসঠী 😁 সব বিস্তারিত জেনে নেবো যেদিন দরকার হবে। এখনো কল করা হয়নি। মিলনভাইকেও এখনো নক করিনি।যতক্ষণ টেকা যায় এভাবেই দেখি আর কি! এইসব বলা বা লেখার দরকার কি ছিলো? না।তবু লিখলাম।যদি বিলুপ্ত হয়েই যায়,তো ক্লু তো রেখে গেলাম।তাই না? পাছাভারি গোস্বা নিয়ে কেউ কেউ সটকে পড়বে,ছিঁটকে যাবে, যে নেই,লাইক,কমেন্ট নেই তার জন্য জায়গা বরাদ্দ রেখে কী লাভ? শুভ ঈদ।ঈদ মোবারক।
'তোমার পূজার ছলে তোমায় ভুলেই থাকি'... আমার প্রাণের বাগান! আমার প্রাণের আনন্দ!
(তিল নিয়ে একটা ছড়া লিখব বলে মনস্থির করেছি। তাই তথ্য সংগ্রহের জন্য গুগলের শরণাপন্ন হলাম। জানতে পারলাম, পণ্ডিতরা বলেন, শরীরের বিভিন্ন অংশে তিলের উপস্থিতি দিয়ে আমাদের ভবিষ্যত ধারণা করা যায়। তেমনই একজন পণ্ডিত জ্যোতিষী রুবাই কিছু কিছু তিলের উপর আলোকপাত করেছেন। এই ভ্যাপসা গরমে আপনি যখন সম্ভব সর্বনিম্ন কাপড়ে আছেন তখনই তিল খুঁজে নিজের ভবিষ্যত জানার শ্রেষ্ঠ সময়। নম্বর আকারে দিলাম। চাইলে মিলিয়ে নিতে পারেন। না মিললে তার দায় আমার না, পণ্ডিত জ্যোতিষী রুবাই-এর।) #তিল_তত্ত্ব ১) পুরুষের শরীরে ডান দিকে এবং নারীদের শরীরে বাঁ দিকে তিল থাকা শুভ। ২) কোনো ব্যক্তির শরীরে ১২টির বেশি তিল হওয়া শুভ মনে করা হয় না। ১২টার কম তিল হওয়া শুভ ফলদায়ক। ৩) যাদের ভ্রুতে তিল থাকে তারা প্রায়ই ভ্রমণ করেন। ডান ভ্রুতে তিল থাকলে ব্যক্তির দাম্পত্য জীবন সুখী হয়। আবার বাঁ ভ্রুর তিল দুঃখী দাম্পত্য জীবনের সঙ্কেত দেয়। ৪) মাথার মাঝখানে তিল থাকলে তা নির্মল ভালোবাসার প্রতীক। ডান দিকে তিল থাকা কোনো বিষয়ে নৈপুণ্য দর্শায়। আবার যাদের মাথার বাঁ দিকে তিল আছে তারা অর্থের অপচয় করেন। মাথার ডান দিকের তিল ধন ও বুদ্ধির চিহ্ন। বাঁ দিকের তিল নিরাশাপূর্ণ জীবনের সূচক। ৫) ডান চোখের মণিতে তিল থাকলে ব্যক্তি উচ্চ বিচার ধারা পোষণ করে। বাঁ দিকের মণিতে যাদের তিল থাকে তাদের বিচার ধারা ভালো হয় না। যাদের চোখের মণিতে তিল থাকে তারা সাধারণত ভাবুক প্রকৃতির হন। ৬) চোখের পাতায় তিল থাকলে ব্যক্তি সংবেদনশীল হন। তবে যাদের ডান পাতায় তিল থাকে তারা বাঁ পাতায় তিলযুক্ত লোকের তুলনায় বেশি সংবেদনশীল। ৭) কানে তিল থাকা ব্যক্তি দীর্ঘায়ু হন। ৮) স্ত্রী বা পুরুষের মুখমণ্ডলের আশপাশের তিল তাদের সুখী ও ভদ্র হওয়ার সঙ্কেত দেয়। মুখে তিল থাকলে ব্যক্তি ভাগ্যে ধনী হন। তার জীবনসঙ্গী খুব সুখী হয়। ৯) নাকে তিল থাকলে ব্যক্তি প্রতিভাসম্পন্ন হন এবং সুখী থাকেন। যে নারীর নাকে তিল রয়েছে তারা সৌভাগ্যবতী হন। ১০) যাদের ঠোঁটে তিল রয়েছে তাদের হৃদয়ে ভালোবাসায় ভরপুর। তবে তিল ঠোঁটের নীচে থাকলে সে ব্যক্তির জীবনে দারিদ্র্য বিরাজ করে। ১১) গালে লাল তিল থাকা শুভ। বাঁ গালে কালো তিল থাকলে, ব্যক্তি নির্ধন হয়। কিন্তু ডান গালে কালো তিল থাকলে তা ব্যক্তিকে ধনী করে। ১২) যে স্ত্রীর থুতনিতে তিল থাকে তিনি সহজে মেলামেশা করতে পারেন না। এরা একটু রুক্ষ স্বভাবের হন। ১৩) ডান কাঁধে তিল থাকলে সেই ব্যক্তি দৃঢ়চেতা। আবার যাদের বাঁ কাঁধে তিল থাকে তারা অল্পেই রেগে যান। ১৪) যার হাতে তিল থাকে তারা চালাক-চতুর হন। ডান হাতে তিল থাকলে, তারা শক্তিশালী হন। আবার ডান হাতের পিছনে তিল থাকলে তারা ধনী হয়ে থাকেন। বাঁ হাতে তিল থাকলে সেই ব্যক্তি অনেক বেশি টাকা খরচ করেন। আবার বাঁ হাতের পিছনের দিকে তিল থাকলে সেই ব্যক্তি কিপটেও হন। ১৫) যে ব্যক্তির ডান বাহুতে তিল থাকে তারা প্রতিষ্ঠিত ও বুদ্ধিমান। বাঁ বাহুতে তিল থাকলে ব্যক্তি ঝগড়াটে স্বভাবের হন। তাঁ বুদ্ধিতে খারাপ বিচার থাকে। ১৬) যাদের তর্জনীতে তিল থাকে তারা বিদ্বান, ধনী এবং গুণী হয়ে থাকেন। তবে তারা সব সময় শত্রুদের কারণে সমস্যায় থাকেন। ১৭) বৃদ্ধাঙ্গুষ্ঠে তিল থাকলে ব্যক্তি কর্মঠ, সদ্ব্যবহার এবং ন্যায়প্রিয় হন। মধ্যমায় তিল থাকলে ব্যক্তি সুখী হন। তার জীবন কাটে শান্তিতে। ১৮) যে ব্যক্তির কনিষ্ঠায় তিল রয়েছে তারা ধনী হলেও জীবনে অনেক দুঃখ-কষ্ট সহ্য করতে হয়। ১৯) যার অনামিকায় তিল থাকে, তারা জ্ঞানী, যশস্বী, ধনী ও পরাক্রমী হন। ২০) গলার সামনের দিকে তিল থাকলে ব্যক্তির বাড়িতে বন্ধু-বান্ধবের আনাগোনা লেগে থাকে। গলার পিছনে তিল থাকলে সেই ব্যক্তি কর্মঠ হয়। ২১) যে ব্যক্তির কোমরে তিল থাকে, তার জীবনে সমস্যার আনাগোনা লেগেই থাকে। ২২) ডান দিকের বুকে তিল থাকা শুভ। এমন স্ত্রী খুব ভালো হয়। পুরুষ ভাগ্যশালী হয়। বা দিকের বুকে তিল থাকলে স্ত্রীপক্ষের তরফে অসহযোগিতার সম্ভাবনা থাকে। বুকের মাঝখানের তিল সুখী জীবনের সঙ্কেত দেয়। ২৩) যে জাতকের পায়ে তিল রয়েছে তারা অনেক ভ্রমণ করেন। ২৪) যে ব্যক্তির পেটে তিল আছে তারা খুব খাদ্যরসিক হয়। মিষ্টি তাদের অত্যন্ত প্রিয়। তবে তারা অন্যকে খাওয়াতে খুব একটা পছন্দ করে না। ২৫) ডান হাঁটুতে তিল থাকলে গৃহস্থজীবন সুখী হয়। বাঁ হাঁটুতে তিল থাকলে দাম্পত্য জীবন দুঃখময় হয়। 
প্রতিবেশী দেশে কোভিড-১৯ এর ব্যাপক সংক্রমণের কারণে সরকার ভারত থেকে বাংলাদেশে প্রবেশে নিষেধাজ্ঞা জারি করেছে।-স্বরাষ্ট্রমন্ত্রী সূত্র: দা ডেইলি ষ্টার 
ইতিহাসের সবচেয়ে কম সময়ে আবিষ্কৃত হয়েছে করোনাভাইরাসের টিকা... সেই টিকা নিয়ে বাণিজ্য সম্ভাবনা আর বিশ্ব অর্থনীতিতে প্রাণসঞ্চার কিংবা ধনী দেশগুলোর আধিপত্যের লড়াই, মজুদ-প্রবণতার ঝুঁকি... এ রকম নানা বিষয় নিয়ে দারুণ বিশ্লেষণাত্মক আলোচনা... এটিএন নিউজের নিউজ গ্যালারিতে সেই আলোচনায় ছিলেন... কানাডাপ্রবাসী সাংবাদিক শওগাত আলী সাগর জনস্বাস্থ্য বিশেষজ্ঞ ড. তৌফিক জোয়ার্দার
যে ভুলে যাবার ভুলে যায় যে মনে রাখার সে ঠিকই মনে রাখে.. একমাস পর অরিজিনাল আইডি ফেরত পেলাম। যতই রির্পোট কর না কেন অসংগতি দেখলে প্রতিবাদ করবই। জানি তাতে কারো কিছু আসবে যাবে না তবুও প্রতিবাদ থামবে না। ভালবাসি বন্ধুদের। ❤️ আমি তোমাদেরই লোক...
মনে পড়ে, 'দীপ জ্বেলে যাই' ক্রোড়পত্রের লেখা এডিট করতে করতে অনেক রাত হয়ে যেত। চোখ আর হাত কখন যেন যন্ত্রের মতো আপনাআপনিই প্রুফ চেক করে যেত বাইশ-চব্বিশটা লেখার। এবার হয়তো তেমন করে লেখার রোশনাইও ফুটবে না। ঘোর অন্ধকারের মধ্যেই আমার একটা ছোট্ট পিদিম এই রইল। আজকের সংবাদ প্রতিদিন।
