গতকাল আমার বিশ্ববিদ্যালয়ের বন্ধু ক্যানাডা প্রবাসী খালেদ ফোন করেছিল। বলছিল ওর ওখানেও লকডাউন চলছে। এই লকডাউনে কেউ বের হলে কোন কথা নাই সোজা ৭০০ ডলার ফাইন। দ্বিতীয়বার ধরা খেলে ১৫০০ ডলার এবং জেল। যেখানে লকডাউন চলছে সেখানকার প্রতিটা বাসিন্দা বেশ মোটা অংকের ডলার তাদের একাউন্ট-এ স্বয়ংক্রিয়ভাবে সরকার পৌঁছে দিয়েছে। রেস্টুরেন্ট মালিকদের বলা হয়েছে কোন কর্মচারীদের যেন ছাটাই না করা হয়। কর্মচারীদের বেতনের ৬০% সরকার দিয়ে দিচ্ছে। এইটাকে বলে লকডাউন। আর আমাদের এখানে লকডাউন দিছে সরকার। আমরা যারা মোটামোটি ভালো আছি আমরা সরকারের কাছ থেকে একটি পয়সাও চাই না। কিন্তু নিম্নবিত্তের মানুষদের অন্তত খাবার দেন। গতবার যখন করোনা পরিস্থিতি খারাপ হয়েছিল তখন বেক্সিমকোর ইয়েলো শপে একটা ক্যাফেতে যেই কর্মচারীরা কাজ করত তাদের বসিয়ে বসিয়ে বেতন দিতে হবে ভেবে সবাইকে চাকুরিচ্যুত করেছিল। এই হলো সালমান এফ রহমান। জনগণের সঞ্চিত টাকা থেকে ব্যাংক ঋণ নিয়ে মেরে দিয়ে বড়লোক হলে কি হবে আত্মাটা ছোটই রয়ে গেছে। সরকারও মনে করে গরিবদের যদি আর্থিক সহযোগিতা করা হয় তাহলে টাকা পাচার করার টাকা আসবে কোথা থেকে? আমরা পারি রিকশাওয়ালাদের রিকশা উল্টে দিতে।
আমি কার নিমন্ত্রণে যাবো ! আজ সন্ধ্যায় আমার দু'জন ছাত্রীর বিয়ের অনুষ্ঠান | দুই জনই নিজে এসে কার্ড দিয়ে নিমন্ত্রণ করে গেছে | একজন উচ্ছলতার হাসিতে, আরেকজন লাজুক রাঙা হাসিতে ! একজন বলেছে, "স্যার আপনি গেলে আমার সব বন্ধুরা যাবে |" আরেকজন বলেছে, "আমার সব বন্ধুদের বলেছি আপনি আসবেন এখন আমি কি করি !! দু'টি অনুষ্ঠান একই সময় ঢাকা শহরের দুই প্রান্তে | তবুও চেষ্টা করা যেতো দু'জনের অনুষ্ঠানেই যাবার কিন্তু হায় জ্যাম, ঢাকা শহরের শৈল্পীক সৌন্দর্যের ট্রাফিক জ্যাম শ্রদ্ধা, স্নেহ, ভালোবাসা আটকে রাখে ঘন্টার পর ঘন্টা ! বি. দ্র. তোরা মাসের শেষে বিয়ে করিস কেন? আসলে দু'টি গিফট কেনার মত পয়সা নেই পকেটে |
প্রিয় দীপন ======= ১. গত কয়েকদিন থেকে আমি ছটফট করছি। সত্যিকারের কোনো কাজ করতে পারছি না। যে মানুষগুলোকে দেশের মাটিতে খুন করা হচ্ছে, জখম করা হচ্ছে, তারা আমার চেনা মানুষ, পরিচিত এবং ঘনিষ্ঠ মানুষ। টুটুলের ছেলে এবং মেয়ের সঙ্গে তোলা একটা ছবি আমার অফিসঘরে বহুদিন থেকে টানানো আছে। দীপন বইয়ের প্রকাশক, বই প্রকাশের কারণে বহুদিন আমার বাসায় এসেছে। তার মতো সুদর্শন, পরিশীলিত এবং মার্জিত মানুষ আমি খুব কম দেখেছি। দেশে আসার পর সেই '৯৭ সালে দীপন আমাকে তার বাবার সম্পাদিত 'লোকায়ত' নামে একটা সাময়িকপত্রের সংকলন উপহার দিয়েছিল। যখন আমি দেশের বাইরে ছিলাম, তখন এ দেশের মানুষ কীভাবে ভাবনাচিন্তা করত আমি এই সংকলনটি থেকে জানতে পেরেছিলাম। দীপন এখন নেই। খবরের কাগজে প্রত্যেকবার তার হাসিখুশি মুখটি দেখে বুকের ভেতর মোচড় দিয়ে ওঠে। আমি বিশ্বাস করতে পারি না, মুক্তচিন্তার একজন মানুষের বই প্রকাশ করার জন্য কাউকে এ রকম নির্মমভাবে হত্যা করা সম্ভব। আমাদের দেশে এ রকম কিছু মানুষ গড়ে উঠেছে, আমরা সেটা সহ্য করেছি, চোখ বুজে না দেখার ভান করেছি, অস্বীকার করেছি - সেই দায় থেকে আমরা কি কখনও মুক্তি পেতে পারব? দরজা ভেঙে রক্তস্নাত সন্তানের মৃতদেহ আবিষ্কার করার হাহাকার কি এ দেশের সব বাবার হাহাকার নয়? শুদ্ধস্বরের প্রকাশক টুটুল আঘাতে ক্ষতবিক্ষত হয়ে শেষ পর্যন্ত বেঁচে গেছে। তার সঙ্গে আহত হয়ে রণদীপম বসু এবং তারেক রহিম ধীরে ধীরে হাসপাতালে সুস্থ হয়ে উঠছে। হাতে-মুখে-মাথায় আঘাত, শরীরে গুলি নিয়ে একেকজন হাসপাতালে যন্ত্রণায় কাতরাচ্ছে কিন্তু তারপরও আমরা স্বস্তির নিঃশ্বাস ফেলে সৃষ্টিকর্তার কাছে কৃতজ্ঞতা জানাচ্ছি; কারণ, তারা প্রাণে বেঁচে গেছে। আমাদের চাওয়া খুব কম। সারা শরীর ক্ষতবিক্ষত হয়ে শুধু প্রাণে বেঁচে গেলেই আজকাল আমাদের মনে হয়, আমরা বুঝি অনেক সৌভাগ্যবান। আমরা বেশি কিছু চাই না, শুধু প্রাণটুকু চাই; কিন্তু সবসময় সেটাও পাই না। ২. শুধু মুক্তবুদ্ধির চর্চা করার জন্য ধর্মান্ধ মানুষরা প্রথমে লেখকদের হত্যা করেছে। প্রথমে তাদের হত্যা করেছে ঘরের বাইরে। তারপর ধীরে ধীরে তাদের সাহস বেড়েছে। তখন তারা হত্যা করার জন্য তাদের বাড়ির ভেতরে হানা দিয়েছে। লেখকদের হত্যা করার পর তারা সেই লেখকদের-প্রকাশকদের হত্যা করতে শুরু করেছে। এরপর নিশ্চয়ই বই বিক্রেতার ওপর হামলা করবে। তারপর পাঠকদের ওপর হামলা শুরু হবে। যত বিচিত্র মানসিকতাই হয়ে থাকুক না কেন, এই ধর্মান্ধ হত্যাকারী মানুষদের কাজকর্ম আমি খানিকটা হলেও বুঝতে পারি কিন্তু আমি এই সরকারের কাজকর্ম হঠাৎ করে আর বুঝতে পারি না। সর্বশেষ উদাহরণটি দেখা যাক। একই দিনে প্রায় একই সময়ে দুটি ভিন্ন জায়গায় একই লেখকের দু'জন প্রকাশকের ওপর একইভাবে হামলা হলো এবং একজন মারাই গেল। তার ওপর বক্তব্য দিতে গিয়ে আমাদের স্বরাষ্ট্রমন্ত্রী আসাদুজ্জামান খান কামাল বললেন, এগুলো 'বিচ্ছিন্ন' ঘটনা। প্রথমে রাজীব, তারপর অভিজিৎ, ওয়াশিকুর, অনন্ত, নিলয় হয়ে সবশেষে দীপন - সবাই একেবারে একই পদ্ধতিতে খুনিদের ধারালো অস্ত্রের আঘাতে মারা গেছে। তাদের সবার বিরুদ্ধে হয় নাস্তিকতার অভিযোগ, না হয় নাস্তিক মানুষের বই প্রকাশের অভিযোগ। তারপরও যদি এগুলো 'বিচ্ছিন্ন' ঘটনা হয়ে থাকে, তাহলে নিশ্চিতভাবেই হয় আমি বিচ্ছিন্ন শব্দটির অর্থ জানি না, না হয় আমাদের স্বরাষ্ট্রমন্ত্রী 'বিচ্ছিন্ন' শব্দটির অর্থ জানেন না। স্বরাষ্ট্রমন্ত্রী মহোদয়ের কথা শুনে আমরা এক ধরনের আতঙ্ক অনুভব করেছি। রাষ্ট্রের আইন-শৃঙ্খলার দায়িত্ব যার ওপর দেওয়া হয়েছে, তিনি যদি এখনও এই নিষ্ঠুর হত্যাকাণ্ডের মূল বিষয়টি ধরতে না পারেন যে এগুলো মোটেও বিচ্ছিন্ন নয়, এগুলো সব একসূত্রে গাঁথা, তাহলে কার দিকে মুখ তুলে চাইব? বিচ্ছিন্ন ঘটনা মানেই গুরুত্বহীন ঘটনা। এত বড় একটা বিষয়কে চোখের পলকে গুরুত্বহীন করে দেওয়া হলে আমরা কি হতবুদ্ধি হয়ে যাই না? স্বরাষ্ট্রমন্ত্রীর বক্তব্যটি আমাদের জন্য যথেষ্ট বড় একটি ধাক্কা ছিল। তার সঙ্গে যোগ হয়েছে আওয়ামী লীগের যুগ্ম সাধারণ সম্পাদক মাহবুবউল আলম হানিফের বক্তব্য। দীপনের বাবা বুকে অনেক বড় কষ্ট এবং ক্ষোভ নিয়ে বলেছিলেন, তিনি তার ছেলে হত্যার বিচার চান না। শুধু দীপনের বাবা নন, অভিজিতের স্ত্রী রাফিদা আহমেদ বন্যাও বলেছেন, তিনিও তার স্বামী হত্যার বিচার চান না। শুধু তাই নয়, তিনি বলেছেন যে, নিশ্চিতভাবেই টুটুল এবং দীপনের স্ত্রী, অনন্তের বোন কিংবা রাজীব, বাবু অথবা নিলয়ের বন্ধুরাও নিশ্চয়ই বিচার চায় না। দীপনের বাবা আবুল কাসেম ফজলুল হক কিংবা অভিজিতের স্ত্রী রাফিদা আহমেদ বন্যার বক্তব্যের ভেতরের দুঃখ, কষ্ট বা অভিমানটুকু বুঝতে আমাদের কারও এতটুকু সমস্যা হয়নি। যে দেশের সরকারের কাছে ব্লগার বা নাস্তিক নামের এই অভিশপ্ত মানুষগুলোর প্রাণের বিন্দুমাত্র দাম নেই, যে দেশের সরকার মনে করে, তাদের মৃত্যু নিয়ে প্রকাশ্যে একটি বাক্যও উচ্চারণ করা যাবে না, কারণ সেটি 'স্পর্শকাতর। যে দেশের বড় একটা অংশ মনে করে, এই মানুষগুলো নিজেরাই তাদের ওপর হত্যাকাণ্ডের দায় টেনে এনেছে, সে দেশে বিচারের দাবি করে কে তার আত্মসম্মানটুকু বিসর্জন দেবে? এ দেশে ধর্মান্ধ জঙ্গি গড়ে তোলার প্রক্রিয়া বন্ধ না করে, সমাজকে আরও সহনশীল না করে শুধু কয়েকজন কম বয়সী তরুণ হত্যাকারীদের বিচার করে ফাঁসিতে ঝুলিয়ে কী লাভ? তাই দীপনের বাবার বিচার না চাওয়ার পেছনের হাহাকারটি বুঝতে আমাদের কোনো সমস্যা হয়নি কিন্তু আওয়ামী লীগের যুগ্ম সাধারণ সম্পাদক মাহবুবউল আলম হানিফ সেটা বোঝার চেষ্টাও করলেন না। তিনি দীপন এবং তার বাবাকে প্রতিপক্ষ রাজনৈতিক দলের নেতাকর্মী হিসেবে ধরে নিয়ে একেবারে ঢালাও একটি রাজনৈতিক বক্তব্য দিয়ে দিলেন। তিনি বললেন, 'হত্যাকারীর আদর্শে বিশ্বাসী বলেই পুত্র দীপন হত্যার বিচার চাননি বাবা আবুল কাসেম ফজলুল হক। কী ভয়ঙ্কর নিষ্ঠুর একটি কথা! বাবা সন্তান হত্যাকারীর আদর্শে বিশ্বাসী অর্থাৎ পরোক্ষভাবে হলেও সন্তান হত্যার জন্য বাবাও কোনো না কোনোভাবে দায়ী। সংবাদপত্রে এই বাক্যটি নিজের চোখে দেখেও আমার বিশ্বাস হতে চায় না। সদ্য সন্তানহারা একজন বাবাকে উদ্দেশ করে একজন মানুষ এ রকম একটা উক্তি করতে পারে? রাজনীতিবিদ হলেও কি পারে? এ দেশে সত্যিই কি এ রকম মানুষ আছে, যারা এভাবে চিন্তা করতে পারে? নাকি এটাই সরকারের মনের কথা, কোনো না কোনোভাবে কথাটি গণমাধ্যমে প্রচার করার কাজটি মাহবুবউল আলম হানিফ করে দিয়েছেন? আমি দেশের সব মানুষের পক্ষ থেকে দীপনের পরিবারের কাছে ক্ষমা চাই যে, এ দেশের একজন রাজনীতিবিদের মুখ থেকে এ রকম একটি উক্তি বের হয়েছে। অথচ আমার চোখে এখনও ছবিটি জ্বলজ্বল করছে, যেখানে জামায়াতে ইসলামীর একজন নেতা হাস্যোজ্জ্বল মাহবুবউল আলম হানিফের সঙ্গে হাত মেলাচ্ছেন এবং ছবির নিচে লেখা আছে, সেই নেতা জামায়াতে ইসলামী ত্যাগ করে আওয়ামী লীগে যোগ দিয়ে মাহবুবউল আলম হানিফের নির্বাচনী প্রচার করছেন। তখনই ছবিটি এবং ছবির নিচের খবরটি আমার কাছে অবিশ্বাস্য মনে হয়েছিল। এখন দীপনের বাবাকে উদ্দেশ করে করা তার এই উক্তিটির কথা পড়ে হঠাৎ করে পুরো বিষয়টিকে এক ধরনের উৎকট রসিকতা বলে মনে হচ্ছে। খবরের কাগজে দেখেছি, আওয়ামী লীগের যুগ্ম সাধারণ সম্পাদক মাহবুবউল আলম হানিফ তার এই উক্তিটির জন্য দুঃখ প্রকাশ করেছেন। পুরোপুরি লজ্জিত-বিব্রত অনুশোচনার যন্ত্রণায় জর্জরিত মানুষের দুঃখ প্রকাশ নয়, তার বক্তব্যের একটি নতুন ব্যাখ্যা তিনি বলতে চেয়েছিলেন, হত্যাকারীর বিচার না চাইলে হত্যাকারীরাই উৎসাহিত হয়ে যাবে! তিনি যেটি বলতে চেয়েছিলেন এবং যেটি বলেছিলেন, এই দুটি বাক্যের মাঝে আকাশ-পাতাল পার্থক্য। স্বরাষ্ট্রমন্ত্রীর বক্তব্য পড়ে আমার শুধু একটা শব্দের অর্থ নিয়ে বিভ্রান্তি হয়েছিল। আওয়ামী লীগের যুগ্ম সাধারণ সম্পাদকের বক্তব্য পড়ে আমার বাংলা ভাষা নিয়েই বিভ্রান্তি হয়ে গেছে। মাহবুবউল আলম হানিফ বলেছেন, হত্যার বিচার না চাইলে হত্যাকারীরা উৎসাহিত হয়ে যায়। আমি তার বাক্যটি দিয়েই এই সরকারকে প্রশ্ন করতে চাই, হত্যাকারীদের বিচার করা না হলে হত্যাকারীরা কী করে? উত্তরটি আমরা সবাই জানি। কারণ, সেটি আমরা একেবারে নিজের চোখে দেখতে পাচ্ছি। একেবারে রাজীব থেকে শুরু করে দীপন পর্যন্ত কোনো একটি হত্যাকাণ্ডের বিচার শেষ করা দূরে থাকুক, হত্যাকারীদের ধরে কি বিচারের চেষ্টা হয়েছে? আমরা জানি, শুধু যে করা হয়নি তা নয়, তাদেরকে বিচার করার ব্যাপারে সরকারের বিন্দুমাত্র উদ্যোগ নেই। শুধু যে উদ্যোগ নেই তা নয়, যতবার ব্লগার হত্যাকাণ্ড নিয়ে কথা হয়েছে, ততবার সরকারের লোকজন উল্টো ব্লগারদের সংযতভাবে লেখালেখি করার উপদেশ দিয়েছেন। তাদের বক্তব্য যতবার পড়েছি, ততবার আমার মনে হয়েছে হত্যা করে খুনিরা যতটুকু অপরাধী হয়েছে, অসংযতভাবে লেখালেখি করে ব্লগাররা তার থেকে অনেক বেশি অপরাধী হয়েছে। দোষটি হত্যাকারীর নয় - দোষটি ব্লাগারদের, দোষটি লেখকদের। ৩. আমি ঠিক জানি না, এই সরকার বুঝতে পারছে কিনা যে, তারা খুব দ্রুত জনবিচ্ছিন্ন হয়ে যাচ্ছে। এই সরকারের মাঝে একটা আত্মতুষ্টির ভাব চলে এসেছে, বিচিত্র এক ধরনের স্তাবকের জন্ম হয়েছে এবং সময়ে-অসময়ে তারা নিজেরাই নিজেদের ঢাকঢোল পিটিয়ে যাচ্ছে। উচ্ছৃঙ্খল ছাত্রলীগের তাণ্ডব, দলের নেতাকর্মীদের অত্যাচার, ভয়ঙ্কর এক ধরনের দুর্নীতি, পরীক্ষায় প্রশ্ন ফাঁস, একেবারে শিশু ছাত্রদের পরীক্ষায় নকল করার হাতে-কলমে শিক্ষা, সব পর্যায়ের শিক্ষকদের অসন্তোষ, কিছু সাংসদের বেপরোয়া আচরণ, মন্ত্রীদের বেফাঁস কথা, সংবাদপত্রের ওপর এক ধরনের অলিখিত সেন্সরশিপ, ৫৭ ধারা দিয়ে দেশের তরুণদের কণ্ঠরোধ - এ রকম ঘটনাগুলো দিয়ে খুব ধীরে ধীরে তারা সাধারণ মানুষদের মাঝে এক ধরনের ক্ষোভের জন্ম দিয়েছে। এখন তার সঙ্গে যোগ হয়েছে লেখক-প্রকাশক হত্যাকাণ্ড নিয়ে সরকারের বিস্ময়কর এক ধরনের নির্লিপ্ততা। যুদ্ধাপরাধীদের বিচারের অঙ্গীকার দিয়ে এ দেশের তরুণদের ভোটে আওয়ামী লীগ ক্ষমতায় এসেছে। বাংলাদেশের তরুণদের বিশাল এই অংশকে উপেক্ষা করা যাবে না। তারা কিন্তু সরকারের হেফাজত তোষণ নীতি দেখে মোটেও আহ্লাদিত নয়। তারা বুঝে গেছে, এই সরকার ব্লগার-লেখক-প্রকাশক হত্যাকাণ্ডের বিচার করতে মোটেও আন্তরিক নয়। শুনে অবিশ্বাস্য মনে হতে পারে, অনেকে বিশ্বাস করতে শুরু করেছে, সরকার কোনো এক ধরনের দুর্বোধ্য রাজনৈতিক সমীকরণ সমাধান করার জন্য নিজেরাই এই ঘটনাগুলো ঘটিয়ে যাচ্ছে কিংবা ঘটতে দিচ্ছে। গত কয়েকদিনে এ দেশের অসংখ্য মানুষ, বিশেষ করে তরুণদের ভেতর এক ধরনের হতাশা ও ক্ষোভের জন্ম নিয়েছে। আমি পঁচাত্তর দেখেছি। তাই এই হতাশা এবং ক্ষোভকে খুব ভয় পাই। যারা ভয়ঙ্কর কিছু করতে চায়, তারা সাধারণের ভেতরে এই হতাশা আর ক্ষোভের জন্য অপেক্ষা করে। এ দেশের তরুণদের আমি অনেক গুরুত্ব দিই। আমাদের দেশের ইতিহাসে আমরা অনেকবার দেখেছি, তারা এ দেশের সবচেয়ে বড় বড় সিদ্ধান্ত নেওয়ার জন্য কাজ করেছে। তারা না থাকলে ভাষা আন্দোলন হতো না, মুক্তিযুদ্ধ হতো না, স্বৈরাচারবিরোধী আন্দোলন হতো না - যুদ্ধাপরাধীর বিচারও হতো না। কাজেই যখন দেখি তরুণরা ক্ষুব্ধ এবং হতাশ, তখন আমি ভয় পাই। দেশটি সম্পূর্ণ উল্টো দিকে রওনা দিয়েছিল, এই সরকার দেশটিকে সঠিক পথে এনেছে, তার জন্য আমার কৃতজ্ঞতার শেষ নেই। কিন্তু একেবারে অবহেলায় এই সরকার যদি নিজেদের অবস্থানটা সবার কাছে প্রশ্নবিদ্ধ করে ফেলে, সেটি খুব দুঃখের একটা ব্যাপার হবে। সরকারকে বুঝতে হবে, হেফাজতে ইসলাম বা সাম্প্রদায়িক গোষ্ঠী তার আপনজন নয় - তার আপনজন হচ্ছে এ দেশের প্রগতিশীল, অসাম্প্রদায়িক, আধুনিক এবং শিক্ষিত তরুণরা। একই সঙ্গে আমি তরুণদের কাছে সবিনয় অনুরোধ করব, আমরা যে স্বপ্ন নিয়ে মুক্তিযুদ্ধ করে এ দেশটি পেয়েছি, সেই স্বপ্নটি যেন কেউ ভূলুণ্ঠিত করতে না পারে। এ দেশ সবার -সেই কথাটি যেন তারা সবার কাছে পেঁৗছে দেয়। ৪. আমি এখনও বিশ্বাস করতে পারি না, আমার স্বজনরা হাসপাতালের বিছানায় যন্ত্রণায় ছটফট করছে। আমি তাদের সুস্থ হয়ে প্রিয়জনের কাছে ফিরে যাওয়ার অপেক্ষা করছি। দীপনের জন্য আমি সেই কথাটি বলতে পারছি না। প্রিয় দীপন, তুমি যে কষ্ট নিয়ে আমাদের ছেড়ে চলে গেছ, এ দেশে আর কাউকে যেন সেই কষ্ট নিয়ে যেতে না হয় - সৃষ্টিকর্তার কাছে সেই প্রার্থনা করি।
চারধারে এত হতাশা যে একটু আশা, একটু আনন্দ বা আস্থার খবর পেলে নতুন করে বাঁচতে ইচ্ছে করে 
এক চাইনিজ থেকে মেহমান খাবার নিয়ে এসেছে। প্যাকেট/বক্স খুলতে গিয়ে ডান হাতের তর্জনি আঙ্গুলে খচ্ করে কি যেন ঢুকে গেল। ব্যাথায় লাফ দিয়ে উঠলাম। আঙ্গুল গড়িয়ে রক্ত পড়ছে। প্যাকেট ভাল করে খেয়াল করে দেখলাম একটি স্ট্যাপ্লার পিন এর মাথা খাড়া হয়ে আছে। বক্সের উপরের এবং নিচের মোড়ক এর কোণাগুলো স্ট্যাপল করে পিন দিয়ে আটাকানো হয়েছে, গাম বা গ্লু'র পরিবর্তে। সেই পিনের দুই মাথা সোজা বা খাড়া হয়ে আছে। যে কোন সময় খাবারের সাথে মিশে যেতে পারে এবং পেটে গিয়ে ঘটাতে পারে মারাত্মক দুর্ঘটনা। এটাকে বলে ফিজিক্যাল হ্যাজার্ড। নিরাপদ খাদ্য আইনে যার শাস্তি ১ থেকে ৩ বছর জেল এবং ন্যুনতম ৩ লাখ টাকা জরিমানা। অতি দ্রুত এই প্যাকেটগুলো সরিয়ে নেয়ার জন্য বলা হয়েছে সেই প্রতিষ্ঠানকে। সবাইকে স্বরণ করিয়ে দেয়া হচ্ছে। স্ট্যাপলার পিনের জন্য ৩ লাখ টাকা জরিমানা। গত পরশু আর গতকাল দুই দিন ছিল কুমিল্লা হাইওয়ে রেস্টুরেন্টগুলোর বিরুদ্ধে মোবাইল কোর্ট অভিযান। দুই টিম ঢাকায় গত রাতেই ফিরে এসেছে। আজ হুমকি পেলাম, ম্যাজিস্ট্রেট সাহেবরা আজ মোবাইল কোর্টে গেলে কুমিল্লায় বড় রকমের বাধা দেয়া হবে। আফসোস, এটা কাল পেলে ভাল হত। আজ ম্যাজিস্ট্রেট আমাদের অফিসে। হুমকিটা পরের বারের জন্য রেখে দিন আপনারা। না নেতা, না পাতি নেতা, না মাস্তান, না ক্যাডার। আমাদের কাছে সব জিরো। বাংলাদেশ নিরাপদ খাদ্য কর্তৃপক্ষের সাথে অন্য কাউকে গুলিয়ে বা মিলিয়ে ফেললে ভুল করবেন সবাই। আমরা প্রতিজ্ঞাবদ্ধ আমাদের সন্তানদের কাছে, এই মাটির কাছে। চাকুরির মায়া করি না। না আর পদোন্নতির আশা বা মায়া। যা এই দেশ দিয়েছে আমাকে, তা কড়ায় গন্ডায় উশুল করে দিতে চাই।
সরকার বিরোধী রাজনৈতিক দল ও লোকজনদের ভেকসিন সম্পর্কে বক্তৃতা -বিবৃতির মাধ্যমে ভয় পাওয়ানোর চেষ্টার পরও যাঁরা নির্ভয়ে ভেকসিন নিয়েছে, নিঃসন্দেহে তারা জাতীয় বীর!
ব্যবধান তানিমা তোমার আমার ব্যবধান :-- * তুমি রাজা মহা রাজা আমি তোমার রাজ্যের সামান্য এক প্রজা * তুমি বিশাল বড় বট বৃক্ষ আমি সামান্য পরগাছা। * তোমার একটি মিনিটের উপস্থিতি আমার ২৪ ঘন্টা অপেক্ষার পালা * তোমার আছে বলার অধিকার আছে মনের যত রাগ অভিমান প্রকাশের স্বাধীনতা আছে ভালোলাগা মন্দ লাগা ইচ্ছা অথবা অনিচ্ছা।। আর আমার? হয়ে থাকা নিরব এক বোবা! * তুমি সিংহের মত গর্জে ওঠো আমি নীরবে নিভৃতে কাঁদি। * তুমি মুখ ফিরিয়ে চলে যেতে পারো আমি পারি কষ্ট কে মেনে নিয়ে, অনেক বেশি ভালোবেসে তোমার ফেরার প্রতীক্ষায় প্রহর গোনা * তোমার আছে রাগ আমার আছে অভিমান * তোমার আছে অভিযোগ অনুযোগ অথবা অনেক বেশি বিরক্তি আমার আছে ভালোলাগার অনুভূতি বুক ভরা ভালোবাসা। * তোমার নেই ক্ষমা করার ক্ষমতা অথবা ইচ্ছা, আমার নেই তোমার উপর রাগ করা বা ক্ষমা করার কথা ভাবার স্পর্ধা। তোমার আমার ব্যবধান :-- * তুমি পুরুষ তুমি এক সম্পূর্ণ মানুষ অনুভূতি সম্পন্ন এক রক্ত মাংসের মানুষ * আমি নারী, অর্ধ মানুষ অনুভূতিহীন হৃদয়হীন দুঃখ কষ্ট হীন অর্ধ জীব আর অর্ধ জড়ো।
জাতির রক্তে ফের অনাবিল মমতা আসুক জাতির রক্তে ফের সুকঠোর সততা আসুক আসুক জাতির প্রানে সমতার সঠিক বাসনা ।। 
ছয় বছরের বন্ধুত্ব, মিলেমিশে থাকা..... সবকিছু পেছনে ফেলে এক ঝাঁক শিক্ষার্থী জীবনের প্রথম পাবলিক পরীক্ষায় অংশ নেয়ার মাধ্যমে ছেড়ে যেতে যাচ্ছে তাদের প্রিয় প্রতিষ্ঠান শিশু সরকারি প্রাথমিক বিদ্যালয়। যাবার বেলার সময়টুকু আনন্দঘন করে তুলতে শিক্ষার্থী, অভিভাবক, শিক্ষকের আনন্দমেলা। আর এ আনন্দমেলায় সহকারী উপজেলা শিক্ষা অফিসার শরীফ স্যার ও আহম্মেদ স্যারের উপস্থিতি অনুষ্ঠানে জুগিয়েছিল নতুন মাত্রা।সমাপনী পরীক্ষায় সকলে ভালো  ফলাফল করুক, ভালো মানুষ হিসেবে গড়ে উঠুক, সকলের জন্য শুভকামনা।
আপনার দ্বীনদারি, ইবাদাত-বন্দেগী ও দ্বীনী-জ্ঞান যেন আপনাকে অহংকারী করে না ফেলে। বিনয়ী হোন, তাহলে ইবাদাতে স্বাদ পাবেন, হিদায়াত বাড়বে, এবং আল্লাহর পক্ষ হতে প্রদত্ত এমন জ্ঞানে উদ্ভাসিত হবেন যা অর্জনের জন্যে আপনি হয়তো কোন প্রচেষ্টাই ব্যয় করেন নি। ইং শা আল্লাহ্‌। এটি পরীক্ষিত, সালাফদের আমল থেকে প্রমাণিত।
আহমদ ছফার ২০তম প্রয়াণ দিবসে আহমদ ছফা বক্তৃতা। প্রবন্ধ পড়েছেন আজিজুল রাসেল। আলোচনা করেছেন জহিরুল ইসলাম কচি। মূল আলোচক সলিমুল্লাহ খান।
"শুরু থেকেই ভ্যাকসিন দিয়ে আসছি। সবাই আসে, ভ্যাকসিন দেয়, নিজেদের ছবি তুলে ফেসবুকে পোস্ট করে আর আমাদের ছবি সাইড হয়ে থাকে"। আমি বললাম- আসুন আপনার সাথে একটা ছবি তুলি। দ্বিতীয় ছবিটা তার যিনি আমায় ভ্যাকসিন দিলেন। ছবি তোলার পর বললেন অবশ্যই ফেসবুকে দেবেন কিন্তু। তাই দুটো ছবিই দিলাম।
মিডল ক্লাস শিষ্যের বড়লোক ও গ্ল্যামারাস গুরুর প্রতি ভালোবাসা ও দখলের বাসনার সামাজিক কারণ অত সূক্ষ্ম হইতে হয় না। তা প্রকটই থাকে। রাজ্জাক বিষয়ে বই লেখার ঘটনাটারে সেইভাবে দেখা যাইতে পারে। 
পরিবার নিয়া বেড়াইতেছি,,,,,, আজ গিয়েছিলাম বহদ্দার হাটে মিনি বাংলাদেশে। জায়গাটা সুন্দর। ২৪ তলার উপরে ঘূর্ণায়মান রেস্টুরেন্টে চক্কর খাইতে খাইতে খানাপিনা খাইছি। ব্যাপক আনন্দ হইছে। 
বইমেলা ও পাঠক বইয়ের পাঠকের এক বিশাল অংশ হচ্ছে মধ্যবিত্ত শ্রেণি। যাদের বেশিরভাগ আবার চাকুরিজীবী। এমন সময় বইমেলা শুরু হলো যখন মাস ধীরে ধীরে শেষ হয়ে আসছে। বৃহৎ অংশের পাঠকের হাতে তখন টাকা নেই। ফেব্রুয়ারি মাসে বইমেলা হবে বলে কেউ টাকা জমিয়েছিলেন। ফেব্রুয়ারিতে বইমেলা হলো না, সেই টাকা খরচ হয়ে গেল! নতুন মাস শুরু হচ্ছে। বেতনের টাকা হাতে আসবে। বেতনের টাকা হাতে এলে তা থেকে কিছু টাকার বই কেনা যাবে সিদ্ধান্ত হয়ে গেছে। বইমেলা হবে বিকাল ৩ঃ০০টা থেকে সন্ধ্যা ৬ঃ৩০মিনিট পর্যন্ত। অফিস শেষ করে বইমেলায় আসতে বাজে ৭ঃ০০টা। তারমানে তখন বইমেলা বন্ধ হয়ে যাবে। বই কেনা যাচ্ছে না। বইমেলা শুধু বই কেনা না, পাঠকের নিশ্বাস নেওয়ার জায়গা। তবু করোনা পরিস্থিতিতে ব্যতিক্রম হবে এটাই স্বাভাবিক। তবে সিদ্ধান্ত ঝুলন্ত না রেখে পাঠককে স্পষ্ট সিদ্ধান্ত জানাতে হবে। এ বছর বইমেলা হবে অথবা হবে না। বইমেলা চলবে অথবা চলবে না। পুতপুত করার কোনো মানে নেই। পাঠক দরকার হলে বাড়তি নিশ্বাসটুকু না নিয়ে অনলাইন বুকশপ থেকে বই কিনবেন, যাবেন না বইমেলায়। কিন্তু রাতে ঘুমের ভেতর স্বপ্ন দেখে সকালে উঠে এক সিদ্ধান্ত, দুপুরের ঘুমে স্বপ্ন দেখে ঘুম ভেঙে আরেক সিদ্ধান্ত এটা দুঃখজনক। এটা তো জানুন, এখন বইমেলা বন্ধ হলে একজন প্রকাশকের কী পরিমাণ আর্থিক ক্ষতি হবে আর বইমেলা সাড়ে তিনঘণ্টা চললে প্রকাশকের আর্থিক ক্ষতির পরিমাণ কত হবে! প্রকাশককে স্টল চালু রাখতে হবে, সেলস পারশনদের দৈনিক ভাতা দিতে হচ্ছে। স্টল তো তিনি আগেই খরচ করে বানিয়েছেন। শুনুন, অর্ধেক গর্ত আর অর্ধেক গর্ভবতী ব্যাপারটা না নেই! গর্ত ছোটো হোক আর বড়ো হোক সেটা একটা গর্ত, অর্ধেক না। হাফ প্রেগনেন্সি বলে কিছু নেই, মানেন তো! মেরুদণ্ডটা শক্ত করুন, ব্রাদার!
- কাঁদছিস কেনো মা? চোখে পানি! - কিছু না আব্বু, এমনি। - আমাকে বলবি না? - অন্য কিছু না আব্বু, সুরা পড়ছিলাম! - কোন সুরাটা? - ফাতিহা। সত্যিই তো, সুরা ফাতিহা পড়ে আমরা ক'জনা কাঁদতে পারি? প্রতিদিন ৫ ওয়াক্তের ফরজ সলাতে ১৭ বার এই সুরা পড়ার পরেও ক'জনা এর অর্থ শিখেছি? যদি সুন্নাহ্‌ সলাতগুলি গুনি তাহলেও প্রায় ৪০ বার। আর তাহাজ্জুদ এবং অন্যান্য নফল সলাতের হিসাব করলে ৫০ বারের বেশিই হবে। এতবার ফাতিহা পড়তে কেনো আল্লাহ আমাদেরকে বাধ্য করলেন? সবচাইতে অধিকবার পঠিত এই সুরার অর্থ কি আমরা সবাই শিখেছি? প্রতিদিন এতবার রবের কাছে বারে বারে কি বলছি, কি চাইছি এই সুরায়? সুরা ফাতিহা নিয়ে জানার আছে অনেক কিছু কিন্তু একবার শুধু এর অর্থটা অন্তস্থ করে ফেলুন, দেখবেন আপনার প্রতিটি সলাত পূর্বের চাইতে অনেক বদলে যাবে ইন্‌শাআল্লাহ্‌। যারা আরো বিস্তারিত জানতে চান, ইংরেজি ভাষায় ২৮ পর্বের অডিও লেকচারের লিংক কমেন্টে থাকবে ইন্‌শাআল্লাহ্‌।
নদীটি সবসময়ই ভাবে সে রূপসী নারীটির কাছে গেছে নদীটি কখনোই জানে না, রূপসী নারীটি ঠিকই জানে নারীই নদী কাছে যায়, নদীটি কখনো যায়না নারীর কাছে
গোলাগুলির পরে আটলান্টায় এশিয়ান আমেরিকান নেতাদের সাথে প্রেসিডেন্ট বাইডেন সাক্ষাত করেছেন মার্কিন রাষ্ট্রপতি বাইডেন গত সপ্তাহে আটলান্টা অঞ্চলে আট জন মানুষকে হত্যার বিষয়ে মুখ খুললেন। এই ৮ জনের মধ্যে ছয় জন এশীয় বংশোদ্ভূত মহিলা ছিলেন এবং এশীয় আমেরিকানদের লক্ষ্য করে সাম্প্রতিক হামলার প্রবণতার বিরুদ্ধে কথা বলেছেন। শুক্রবার এমরি বিশ্ববিদ্যালয়ে এক মন্তব্য করে প্রেসিডেন্ট বাইডেন বলেছিলেন, "তাদের উপর আক্রমণ করা হয়েছে, তাদেরকে দোষী করা হয়েছে, এবং বঞ্চনা করা হয়েছে এবং হয়রানি করা হয়েছে।" "তাদেরকে মৌখিকভাবে লাঞ্ছিত করা হয়েছে, শারীরিকভাবে লাঞ্ছিত করা হয়েছে, হত্যা করা হয়েছে।" "প্রেরণা যাই হউক না কেন, আমরা এটি জানি: প্রচুর এশিয়ান আমেরিকান রাস্তায় চলাফেরা করে এবং চিন্তিত হয়ে পড়েছে," রাষ্ট্রপতি শুক্রবার বলেছিলেন। মিঃ বাইডেন কর্নোভাইরাস পরিস্থিতি বর্ণনা করার জন্য প্রাক্তন রাষ্ট্রপতির "চীনা ভাইরাস" বাক্যাংশটি ব্যবহারের কথা উল্লেখ করেছিলেন। "শব্দ ব্যবহারে পরিণতি দেখা যাচ্ছে," তিনি যোগ করে বলেন, "এটি করোনভাইরাস, গোটা দুনিয়েতেই তার প্রভাব পরেছে, এছাড়া আর কিছু নয়, এসব প্রপাগাণ্ডা স্টপ করুন।" তার বক্তব্যের ঠিক আগে, মিঃ বাইডেন এবং ভাইস প্রেসিডেন্ট কমলা হ্যারিস এশীয় আমেরিকান নেতাদের সাথে সাক্ষাত করেছেন। রাষ্ট্রপতি বলেন, "আমরা মঙ্গলবার গণসংযোগ করে, এই দেশে জনস্বাস্থ্য সংকট, বন্দুক সহিংসের আরও একটি উদাহরণ সম্পর্কে কথা বললাম।" "আট জন নিহত হয়েছে, সাত জন মহিলা। ছয়জন এশীয় বংশোদ্ভূত ছিল।এরা সকলেই আমেরিকান। তাদের প্রত্যেককের জন্যেই আমরা শোক জানাচ্ছি।" "করোনা ভাইরাসকে চীনা- ভাইরাস হিসেবে আখ্যায়িত করে প্তাক্তন রাষ্ট্রপতি দায়িত্বহীনতার পরিচয় দিয়েছেন" বলেন বাইডেন।
মেডিক্যাল কলেজে তখন ফোর্থ ইয়ারে পড়ি। কমিউনিটি মেডিসিনের ফিল্ড ভিজিটে সম্ভবত রাজশাহীর পুঠিয়ায়। আমাকে খুজে নিতে পারবেন? 😊😊
আমি মরে গেছি।। আমার পক্ষে সম্ভব নয় এমন কিছু দেখি।। এর প্রভাব আমাকে বার বার কাঁদায়।। কিছুতেই চোখের সামনে থেকে সরাতে পারিনা।। নিজের মধ্যে সে বেদনা অনুভব করি।। তবে সেই মেয়েটি এতকিছু করেও নিজেকে রক্ষা করার আপ্রাণ চেষ্টায় প্রাণপণ লড়ে যাচ্ছে, এই শক্তি সাহস ওর ভেতরে ঐশ্বরিক।। এতো অন্যায়ের সম্মুখীন হয়েও শুনেছি মেয়েটি পালিয়ে যেতে পেরেছে।। এতবড় একটি আঘাতের পরও জীবন ওকে ডাকছে।। ও বাঁচতে চায়।। ও সেই সব অমানুষদের শাস্তি দিবে আমি নিশ্চিত।। জানিনা সরকারের ভুমিকা কি হবে।। তবে এই অপরাধের সংশ্লিষ্ট সব গুলোর কঠিন শাস্তি দাবী করছি।। বার বার এমন হতে পারেনা।। বিচারহীনতার নজির প্রতিষ্ঠা পাক সে চাইনা।। সেই মেয়েটি কে? আমি জানতে চাইনা।। আমি এক একটি অপরাধীকে দেখতে চাই।। তাদের বড় বড় ছবি নাম সহ প্রকাশ করুন।।
"বিশ্ববিদ্যালয়ের ভারপ্রাপ্ত রেজিস্ট্রার মো. আবু তাহের প্রথম আলোকে বলেন, কুমিল্লায় করোনাভাইরাসের সংক্রমণ ক্রমাগত বেড়েই চলছে। তার ওপর পরীক্ষা দিতে এসে বিশ্ববিদ্যালয়ের চারটি হলে শত শত শিক্ষার্থীকে অবস্থান করতে হচ্ছে। মেসগুলোতেও পরীক্ষার্থী ঠাসা। এ অবস্থায় প্রায় প্রতিদিনই বিভিন্ন বিভাগের দু–একজন করে শিক্ষার্থী করোনায় আক্রান্ত হচ্ছেন। ফলে বিভিন্ন বিভাগে বারবার পরীক্ষা স্থগিত করতে হচ্ছে। এ পরিস্থিতিতে একাডেমিক কাউন্সিল পরবর্তী নির্দেশ না দেওয়া পর্যন্ত সব ধরনের পরীক্ষা স্থগিত থাকবে।"
বাংলাদেশে গত বছর ধর্ষণের সংখ্যা ৯,০০০। ইংল্যান্ডে গত বছর ধর্ষণের সংখ্যা ৭ লক্ষ ৩০ হাজারের বেশি। বর্ণবাদী আচরণের জন্য বৃটিশরা সেরা। আমাদের মানবতার সবক দিতে এলে প্যান্ট খুলে দিব। বৃটিশ রাষ্ট্র দূত কি আদালত অবমাননা করে নাই? আদালতে রায় হওয়া একজন আসামীকে তিনি "গৃহবন্ধী" বলেছেন। ১০ ট্রাক অস্ত্র মামলা, গ্রেনেড হামলা মামলার পূর্ণাঙ্গ বিচার হলে লন্ডন কেন্দ্রিক সকল ধরণের ষড়যন্ত্র বন্ধ হবে।
চট্টগ্রামের সিআরবি এলাকায় বেড়াতে গেছেন কখনো ? শতবর্ষী গাছেদের মিনি অরণ্য , শান্তির একটা আর্কেডিয়া যেন ۔ উন্নয়নমারানীদের সহ্য হয়নি , নতুন কি এক বালছাল হসপিটাল করার প্ল্যান করছে , কাজ শুরু হবে নাকি শিগগির , গাজগুলো সব কাটা পড়বে , চাটগাঁ শহরের অবশিষ্ট সবুজের টুকরোটা বিলীন হবে ۔ *দানির ফোয়ারা দেখেনা ঐখানে অলরেডি প্রাচীন একটা যক্ষা হসপিটাল আছে ? ঐটারেই এক্সটেন্ড করে আধুনিকায়ন করা যায়না ? নতুন ডিপার্টমেন্ট খুল পারলে ! না , তা করবেনা , নতুন প্রজেক্টে তো টাকা বেশি খাওয়া যায় ۔ চিটাংগের ছেলেরা আসলে বরবাদ হয়ে গেছে , নইলে পিটায়ে হাড্ডিগুড্ডি ভেঙে দিত ঐখানে কেউ গাছ কাটতে এলে ۔
সুখবর! সুখবর!! সুখবর!!! ঈদ উপলক্ষে শিথিল হচ্ছে লকডাউন। বৃহস্পতিবার থেকে গণপরিবহন চলবে, শপিংমল- দোকানপাট খোলা থাকবে। বসবে কোরবানীর পশুর হাট!
কোন নিউজ শুনবেন, কিছু তথ্য খুঁজবেন, তথ্য যাচাই করবেন, কিছু লজিক খাটাবেন, দেখবেন আপনি একটা ধারনায় পৌছে গেছেন যা আপনি বিশ্বাস করতে শুরু করবেন। এই বিশ্বাস ততক্ষন অটুট থাকবে যতক্ষন না অবিশ্বাস করার মতো কিছু হয়। গুলশানের ফ্লাটে মুনিয়া নামের কলেজ ছাত্রী আত্মহত্যা করেছে। আমার হিসাবে ফোন রেকর্ডে, অন্য আনুষঙ্গিক তথ্য মিলিয়ে, এটা মানসিক যন্ত্রনা থেকে এক তরুনীর আত্মহত্যা। পুলিশ সেইরাতেই আত্মহত্যায় প্ররোচনায় বসুন্ধরা এমডি আনবীর সোবহানের নামে মামলাও করে। এরপরই একের পর এক কাহিনী আসতে থাকে। একবার আনবীরের পালিয়ে যাওয়া, একবার তার পরিবারের সদস্যদের, একবার শারুনের সাথে হোয়াটসএ্যাপ, একবার শারুনের প্রাক্তন স্ত্রীর বানী, একবার সেই মক্ষীরানী ফারিয়া মাহবুব পিয়াসা, এদিকে টিভি মাধ্যমের চুপ থাকা, পত্রিকায় তরুনীর চরিত্রহরন, এবার নিজের ধারনা পাল্টাতে হচ্ছে, এটা আত্মহত্যা না, প্লেন এন্ড সিম্পল ব্লাডি কোল্ড ব্লাডেড মার্ডার। বসুন্ধরা গ্রুপের ইস্টওয়েস্ট মিডিয়া খবর বানিয়ে পাঠিয়ে দেয়, সেগুলো ছাপাও হয়, এই সংবাদমাধ্যম যে একটা খাম কতো ভালোবাসে সেটা আপনি আমি সবাই জানি। আমাদের মধ্যে অনেকে হয়তো দেখেওছি এই খামের জন্য জাঙ্গিয়া খুলে মুখে পরে মাস্ক বানাতে কয় মূহুর্ত লাগে। সেল্ফ সেন্সরশীপের সবচেয়ে বড় বেনেফিশিয়ারী এই সাংবাদিক ও সম্পাদকরা। তারা জনগনকে বিশ্বাস করাতে সক্ষম হয়েছিলো সরকারের “বিশেষ নির্দেশনায়” তাদের চুপ থাকতে হয়, গনমাধ্যম কর্মী হলেও জনগনের কাছে সত্য বলার সাহস রাখে না, কারন তাদের জীবন বাঁচাতে হবে। এই বসুন্ধরার খবর জাতির সামনে এক অথর্ব মিথ্যাবাদী পেশাজীবিদের নগ্ন করে ছেড়ে দিয়েছে। এরা যে এক একটা সারমেয়, এক টুকরা হাড়ের অপেক্ষায় জিহ্বা দিয়ে লালা ঝরে, তাদের সেই ছবি সবার সামনে নিজেরাই তুলে ধরলো। আমার ভুল, মুনিয়া আত্মহত্যা করেনি, তাকে হত্যা করা হয়েছে। তবে সে রক্ষিতা ছিলো সেখান থেকে সরবো না। সে শুধু আনভীর সোবহানের শারীরিক রক্ষিতা না, আনভীর হয়তো এই ফ্লাটে নগদ টাকা পয়সাও রাখতো, সেটার রক্ষকও মুনিয়া ছিলো। এখান থেকেই হয়তো সেই কথিত ৫০ লাখ টাকা চুরি হয়। তবে যেই নিউজ পত্রিকাগুলোতে যায়, ভালো লাগলো দেখে যেই ফারিয়া মাহবুব পিয়াসা আনভীরের মাকে খবর দিয়েছিলো মুনিয়ার ব্যাপারে, তার নামও পাঠানো খবরে চলে আসে “পিয়াসা সিন্ডিকেট” হিসাবে। এই শহরে আরো কতো শরীর বেচা সিন্ডিকেট আছে উপর তলার মানুষরা তাদের চেনে, আমরা শুধু ধারনা করতাম, এক ঢিলে খবর (মুনিয়া) আর খবরদাতা (পিয়াসা) দুটোই লাগলো। হয়তো তৃতীয়টাও লাগবে সাইফার গায়ে, পাপিয়ার যেমন সরাসরি লেগেছে। আর কে কে উলঙ্গ হবে, অপেক্ষা করা যাক। একমাত্র তার নিজের সামাজিক স্ত্রী সাবরিনার গায়ে কোন আঁচড় লাগবে না, বিয়ে একটি গুরুত্বপূর্ণ পবিত্র চুক্তি, কেউ নিজের সন্তানের মায়ের দিকে ঢিল ছোড়ে না, আনভীরের মতো আসামী হলেও তা করবে না। এটা আমার নিজের বিশ্বাস। আনভীর সোবহানের চলাফেরা যেই উচ্চতায়, সে এখনো সব আইনের উপরে। আইন যদি তাকে টেনে নামাতে যায়, প্রথমত সকল সারমেয়গুলোর জন্য পর্যাপ্ত মাংস দেবে, তারপরও যদি না থামে, একা সে ডুববেই না, সাথে আর কে কে ডুববে তারা টিকেট কেটে অগ্রিম প্রস্তুত থাকতে পারেন। এতো লোককে খাম পাঠালো, ফেইসবুকে যারা লেখে, তাদের কিছু লোকজনকে পাঠাতে পারতো। সামাজিক মাধ্যম বর্তমানের টিভি বা প্রিন্ট মাধ্যম থেকে অনেক বেশী বিশ্বাসযোগ্য। নাহয় বিকাশ নম্বর দিতামই। ছবি: নেটে পাওয়া জনাব ও বেগম সাবরিনা ও আনভীর সোবহান।
পরীমনি নামের ভদ্রমহিলার বক্তব্য মন দিয়ে শুনলাম মোট তিনবার। আমি তাঁর বেশকিছু বক্তব্য নোট করেছি যেগুলো নিয়ে আমার তীব্র খটকা আছে কিংবা ফারদার প্রশ্ন রয়েছে। আমি পরীমনির বক্তব্যে পুরোপুরি কনভিন্সড নই। একইদিকে যার বিরুদ্ধে অভিযোগের আঙ্গুল, সেই নাসির ইউ মাহমুদের বক্তব্যটাও শোনা জরুরী। দুই পক্ষের কথা না শুনে জাজমেন্টাল হতে চাইনা। তবে এই ঘটনায় মামলা হয়েছে। এবার নিশ্চই দুই পক্ষের বক্তব্য জানা যাবে।
১-১য়ে ৪ ক্রেডিট পদার্থবিজ্ঞান কোর্সের মডার্ন ফিজিক্স পড়াতেন আলী আসগর স্যার। মডার্ন ফিজিক্স যে ভালো বুঝতাম, ব্যাপারটা এমন না। তবে স্যার এমনভাবে পড়াতেন যেন থিওরি, উদাহরণ ইত্যাদি উনি চোখে দেখতে পাচ্ছেন। পড়ানোর সময় চোখেমুখে এমন বিষয়ের সাথে একাত্ম হয়ে যাওয়ার অভিব্যাক্তি কম শিক্ষকের মধ্যে দেখেছি। ক্লাস-টেষ্টের দিন আমি কার যেন খাতা দেখার চেষ্টা করছিলাম। স্যার দেখতে পেয়ে বলে " এই ছেলে দাঁড়াও, কি নাম তোমার, কোন কলেজ থেকে পাশ করেছে" উঠে দাঁড়িয়ে বললাম "সরকারি আজিজুল হক কলেজ বগুড়া থেকে" "কলেজ থেকে কি নকল করে পাশ করেছে" একটু লজ্জা পেয়ে মাথা নিচু করলাম। সনি হত্যাকান্ডের পরিপ্রেক্ষিতে বুয়েটে যে সন্ত্রাসবিরোধী ছাত্রঐক্যের অনশনে স্যার এসেছিলেন। অনশনকারি ছাত্রদের সাথে কথা বলেছিলেন। স্যারের মতো মানুষের উপস্থিতি অনশনরতদের জন্য এক বিশাল নৈতিক অনুপ্রেরণা ছিলো। সকালে পত্রিকায় পড়লাম স্যার মারা গেছেন।২০২০য়ে মৃত্যের মিছিল যেন থামছেই না। ওপারে ভালো থাকবেন স্যার। ১৬ই জুলাই ২০২০
খাগড়াছড়ি ও সাজেকের স্মৃতি! (পাহাড়ের এত উঁচুতে একটা বিদ্যালয় আছে! ব্যাপারটা বিস্ময়কর!)
জ্ঞান, গবেষণা, প্রকাশনা, ইত্যাদি ******************************** ড. সলিমুল্লাহ খানের একটি মন্তব্যের প্রেক্ষিতে বিশ্ববিদ্যালয় শিক্ষকদের একটি ফোরামে বেশ আলোচনা চলছে। ড. খানের মন্তব্যটি অনেকটা এ'রকম - বিশ্ববিদ্যালয়ের শিক্ষকদের "বাংলা শুদ্ধভাবে লিখতে ও পড়তে পারেন কিনা" বিষয়ে পরীক্ষা নিলে-৫০% শিক্ষক তাতে উত্তীর্ণ হবে না! মন্তব্যটি একটু ঢালাও প্রকৃতির তবে একেবারে ভিত্তিহীন তা বলা যাবে না। তবে আজকের লেখার বিষয় এই মন্তব্য নয়। বরং এই মন্তব্য নিয়ে যে প্রতিক্রিয়া, তা নিয়ে। কেউ কেউ বলছেন, ড. সলিমুল্লাহ খান যে এমন বলছেন, বিশ্ববিদ্যালয় শিক্ষক হিসেবে গবেষণা ও জ্ঞান সৃষ্টিতে তার কী অবদান? কোন স্বীকৃত জার্নালে তার প্রকাশনা আছে? ইত্যাদি। আবার একটি পক্ষ বলছেন, ড. সলিমুল্লাহ খান অত্যন্ত বড় মাপের পণ্ডিত ও জ্ঞানী মানুষ, এই ধরণের জ্ঞানী মানুষ জার্নালে কী প্রকাশ করলেন বা করলেন না, তাতে তেমন কিছু আসে যায় না। কেউ কেউ তো প্লেটো অ্যারিস্টটলের প্রসঙ্গ টেনে বলেছেন, তাঁদের কি জার্নালে প্রকাশনা ছিল? খুব ইন্টারেস্টিং। প্রথম কথা হচ্ছে জ্ঞান কী? সহজ উত্তর নেই। জ্ঞানী বলতে আমরা কী বুঝি? এই প্রশ্নের উত্তরও সহজ নয়। ইংরেজিতে অনেকগুলো শব্দ আছে যা বাংলায় 'জ্ঞানের' সাথে সহজেই গুলিয়ে ফেলা হয়। প্লেটো বা অ্যারিস্টটলের জ্ঞান নিয়ে কোন সন্দেহ নেই। আজকের দুনিয়ায় যে স্কলারশিপ তা অনেকটাই এদের চিন্তাভাবনার উপর দাঁড়িয়ে। তাঁদের সময়ে জার্নাল, ইমপ্যাক্ট ফ্যাক্টর, ইত্যাদি বিষয়গুলো ছিল না, তাই গবেষণা প্রবন্ধের প্রশ্নে তাঁদের প্রসঙ্গটা টেনে আনা সমীচীন নয়। হাল আমলের একজন পণ্ডিতের 'জ্ঞান' আজকের দিনের ইনডিকেটর দিয়েই পরিমাপ করতে হবে। এই ইনডিকেটর কি গবেষণা প্রবন্ধের সংখ্যা? জার্নালের মান? ইমপ্যাক্ট ফ্যাক্টর? উত্তর হচ্ছে, হতে পারে, তবে হতেই হবে এমন কোন কথা নেই। প্রশ্ন হচ্ছে, তাহলে সত্যিই কি কোন ইনডিকেটর আছে? উত্তর হচ্ছে আছে। ইনডিকেটর হচ্ছে জ্ঞানের জগতে 'পণ্ডিত' ব্যক্তিটির ইমপ্যাক্ট। যদি ইমপ্যাক্ট থাকে, তাঁকে পণ্ডিত ও জ্ঞানী বলে স্বীকৃতি দিতে হবে। এই ইমপ্যাক্ট কী করে মাপা যায়? একটি সহজ উপায় হচ্ছে সাইটেশন। এবং যারা সাইট করছেন তাঁরা কোন ধরণের গবেষক/পণ্ডিত/জ্ঞানী। 
কী লিখবেন? কি লিখবো? মুসতাকের নাম লিখবেন? লিখবো মুসতাক আহমেদ নামে একজন লেখক ছিলেন? ‘রাষ্ট্রবিরোধী ষড়যন্ত্র’-এর অভিযোগ মাথায় নিয়ে কার্যত বিনা বিচারে তাঁকে মরতে হয়েছে কারাগারের প্রকোষ্ঠে, আদালত তাঁকে জামিন দেয়নি কেননা জামিনের ‘যোগ্য’ বলে বিবেচিত হননি, সেই সময়ে অনেকেই জামিন পেয়েছেন। মুসতাকের জামিনের আবেদনের বিরোধিতা করেছে রাষ্ট্রের প্রতিনিধি – এটা তো আমরা জানি। রাষ্ট্র চায়নি, কিন্ত রাষ্ট্র তো একটা বায়বীয় বিষয় নয়। কে চায়নি সেটা তো বুঝতে পারি – সরকার চায়নি। গত মে মাস থেকে তাঁকে যে আইনের অধীনে কারাগারে থাকতে হয়েছে সেই আইনের উদ্দেশ্য বুঝতে যদি এতদিনেও কারো সংশয় থাকে তবে আরেকবার মনে করুন – এই আইন কাকে নিরাপত্তা দেয় আর কার জীবন ‘নিরাপত্তাহীন’ করে তোলে, কাকে ‘মৃত্যুর দিকে’ ঠেলে দেয়? মুসতাক কী ভাবে মারা গেছেন তাঁর চেয়ে বড় বিষয় হচ্ছে তিনি রাষ্ট্রের হেফাজতে ছিলেন, তাঁর দায়িত্ব নিয়েছিলো সরকার – এই মৃত্যুর দায় – হত্যার দায় সরকারের। কিন্ত এটা দায়িত্বহীনতার বিষয় নয়, এর মধ্যে একটা বার্তা আছে। আপনি – আমি সেই বার্তা পাচ্ছি তো? আপনি-আমি সচেতনভাবে স্বীকার করি না করি আমাদের হাড়ে-মাংসে-মজ্জায়-শিরায় সেই বার্তা পৌছে যায়নি? আমাদের মগজে সেই বার্তা পৌঁছায় নাই? এই আইনে আপনি আটক হলেন কিনা, আপনি কারাগারে গেলেন কিনা, আপনি নির্যাতিত হলেন কিনা – সেগুলো এখন আর বিষয় নয়। কেননা আপনার/আমার মগজের ভেতরে ভয় তৈরি করে দেয়া হয়েছে – কী লিখবেন কী লিখবেন না সেটা রাষ্ট্র আর বলবেনা, সরকার আর বলবেনা; বলার দরকার হবে না। প্রতিটি অক্ষর লেখার সময় আপনি মনে করবেন মুসতাকের কথা। সেটাই রাষ্ট্রের উদ্দেশ্য, সরকারের উদ্দেশ্য। সহিংসতার উদ্দেশ্য কেবল একজন ব্যক্তিকে হত্যা নয়, অন্যদের জানিয়ে দেয়া যে এই পরিণতি তারও হতে পারে। এরপরেও যারা বাংলাদেশে মতপ্রকাশের স্বাধীনতার কল্প-কাহিনী শোনান তাঁদের নিয়ে আমার কোন মাথাব্যথা নেই, কিন্ত যারা এখনও ভাবছেন যে কেবল মানবিকতার আবেদনই যথেষ্ট তাঁরা বুঝতে অনীহ যে মানবিকতা দিয়ে ক্ষমতার উগ্র আকাঙ্ক্ষা দমন করা যায়না। মুসতাকের মৃত্যুর পর পোস্ট-মর্টেম হবে কিনা, তা স্বচ্ছ হবে কিনা জানিনা কিন্ত এটা বুঝতে পারি – পোস্ট-মর্টেম দরকার আমাদের, চিন্তার, কাজের। বাংলাদেশে অপঘাতে মৃত্যুর ঘটনা স্বাভাবিক, চিন্তার কারণে হত্যা করার ঘটনা বিরল নয়, বিচার বহির্ভূত হত্যার ঘটনা ঘটে অহরহ। কিন্ত আইনের মোড়কে ঢাকা হয়েছে মুসতাকের বিচার বহির্ভূত হত্যাকে, এটা বোঝা জরুরি। মুসতাক নেই, কিংবা বলতে পারেন শেষ পর্যন্ত মোসতাক ‘জামিন’ পেয়েছেন, ‘মুক্তি’ পেয়েছেন। আপনি কিন্ত জামিন পাননি, আমরা কেউ জামিন পাইনি। 
খোলা বিলের মাথার উপর নীল একটি আকাশ এই বিলের পাড়ে থাকে প্যাকপ্যাকে দুই হাঁস! নলখাগড়া ঝোপের মাঝে নরম একটি বাসা খড় কুরিয়ে ঘর সাজাল হাঁসির সাথে হাঁসা! একে একে নয়টি ডিমে দিচ্ছে দুজন তা অপেক্ষাতে আছে ওরা ফুটবে কখন ছা!
এক হুজুর বললেন গরু-ছাগলের ছবি পোস্ট করলে রিয়া (লোক দেখানো অহংকার) হবে। একটু অবাক হলাম। ওনার ওয়ালে গিয়ে দেখি ওনার কোরান পড়ার ছবি থেকে বক্তৃতার ছবি ওই খানে ভর্তি। শুধু তা না। হুজুরের মোটর সাইকেলের শখ। বিভিন্ন দামী ব্র্যান্ডের হন্ডা আর হুজুরের বিভিন্ন পোজের ফটোও দেখলাম। হুজুরের স্ত্রী’র নাম আবার রিয়া।
মানুষ গুলো মারা যাচ্ছে হাসপাতাল গুলোতে তিল ধারনের যায়গা নাই! আই সি ইউ নাই অক্সিজেন নাই। রোগীর স্বজনের আহাজারিতে ভারী হয়ে যাচ্ছে বাতাস! করোনা ভয়াবহ রুপ ধারণ করছে। টপাটপ মানুষ গুলো মারা যাচ্ছে। আহারে আল্লাহ তুমি সহায় হও। আল্লাহ গো অক্সিজেন নাকে কাউকে দেখলেই কলিজা কেপে ওঠে আমার! কিযে কষ্ট! কতো যে কষ্ট আল্লাহ গো তোমার বান্দাদের ক্ষমা করো আল্লাহ। সেই বিভীষিকা ময় দিন গুলো কিছুতেই ভুলতে পারছিনা। গভীর রাতে ঘুম ভেংগে যায়। স্বপ্নে দেখছিনা তো! সত্যিই কি বেচে আছি আমি ! সত্যি ই উঠে দাড়িয়েছি আমি! সত্যিই আমার নাকে অক্সিজেন নাই! সাতটা মাস হাসপাতালে একটা বিছানায় কাটিয়ে আসছি। ওরে কষ্ট রে! আমার বোনটা জীবন বাজি রেখে আমার সেবা করে গেছে বলেই এখনো বেচে আছি! করোনা রোগীদের আপন বলতে তেমন কেউ থাকেনা। আমি এখনো স্বাভাবিক হতে পারছিনা। কারো করোনা হইছে শুনলেই বুকের ভিতর কেপে ওঠে! 
নভেম্বরে তখন অনেক শীত পড়ত৷পাতায় পাতায় টুপটাপ শিশির ঝরার শব্দ স্পষ্ট শুনতে পেতাম৷ঘরের কোণে নিভুপ্রায় হারিকেনের আবছায়ায় লেপের ওম রেখে উঠতে ইচ্ছে করত না৷ "ফাইনাল পরীক্ষা"বড় বালাই,ছোটো দাদার৷বারবার না পড়লে তার হবেই না৷এর্লাম ঘড়ি নেই তো কি হয়েছে!দূরে "মা মেরীর "খৃস্টান পাড়া থেকে ঢংঢং করে শোনা যেত, চারটে বাজার আওয়াজ৷আমার প্রাথমিকের পরীক্ষা শেষ হলেও দাদার জন্যে উঠে যেতাম৷নিঝুম ঘরের এক কোণে মাদুর পেতে হারিকেনের শিখা বাড়িয়ে দিয়ে চলত তার অধ্যয়ণ৷আমাকে সে পড়তে দিত দেশ বিদেশের কত জানা অজানার কথা কাহিনি৷ঘোর লাগা চোখ আমাকে নিয়ে যেতো সেই সব দেশে,যেখানে আমার কোনোদিন যাওয়া হয়নি,জানি হবেও না৷চমকে উঠতাম বাড়ির পাশের মসজিদের মাইকছাড়া আজানের সুরে৷ আস্তে আস্তে ভোর এক সময় সকাল হয়ে উঠত৷ দাদা পরীক্ষা দিতে চলে যেত মাকে প্রনাম করে৷মা! আমাদের সব শুভ কাজের শুরু তাঁকে প্রনাম করে৷ আমাদের সবার রেজাল্ট বেরুতো প্রায় একই সময়ে৷ আমরা পুকুরের ঠান্ডা জলে ঢুপঢাপ ডুব দিয়ে ভিজে মাথায় চিরুনি বুলিয়ে দৌড় দিতাম রেজাল্ট আনতে৷পরীক্ষা যেমনই দেই না কেনো,রেজাল্ট আনাতে উৎসাহের কমতি ছিল না৷ দু'কদম হেঁটে আসলেই আমাদের গৃহ,যেখানে সব সময় থাকতেন মা৷মা আর বাড়ি,আমাদের কাছে ছিল সমার্থক৷রেজাল্টের দিন ঠিক উৎকন্ঠিত প্রতীক্ষায় মা গেটের কাছে দাঁড়িয়ে থাকতেন৷মার্কসিটটা হাতে নিয়ে দেখতেন৷ম্লানমুখে একটুখানি শান্তি ,স্বস্তি আর আনন্দ মিলেমিশে অপূর্ব সুন্দর দেখতে লাগতো মাকে৷ সব সময় মা আমাদের "মানুষ"করার কথা ভাবতেন৷"অলস,অবাধ্য, অগোছালো,অকর্মন্য" বাদ দিয়ে যে ভাবে মানুষ হতে হয়৷ আস্তে আস্তে আমরা বড় হতে লাগলাম,মায়ের দায়িত্ব একটু একটু করে কমতে লাগল৷আগে মা আমাদের দূরে যেতে দিতেন না৷একটা সময় এল,আমরা দূরে গিয়ে মাকে কাছে-সাথে রাখতে চাইতাম৷ব্যাগে রেখে দিতাম ঠিক এই ছবি খানা-অষ্টাশি সাল থেকে৷ অনেক বিপদ আর ঝড় ঝাপটা এই ছবিকে স্পর্শ করে দূর করেছি! তারপর যত দূরেই বা কাছেই আমরা থাকিনা কেন, খোঁজ নেওয়াটাই মায়ের প্রতিদিনের কাজ হয়ে উঠল৷পাশে বসে থাকলেও জিজ্ঞাসা করতেন "খাইছিস"?স্নেহের হাত মাথায় বুলিয়ে দিতেন বারবার,যেন সব সমস্যা ঐ শিরা পড়া হাতের যাদুতে দূর করে দেবেন! আজ থেকে ছয় বছর আগের এই দিনে মা,তুমি চলে গিয়েছিলে৷অশান্ত জীবনে তোমার কথা মনে পড়ে বারবার৷নির্ঘুম রাতে খুব ভাবতে ভাল লাগে— "আজ রাতে অনেক ঘুমাবো৷সকালে আমাদের ছাদের পুব জানালার রোদ মুখে ঝাপটা দিয়ে ঘুম ভাঙাবে৷আর আমার মায়ের মিষ্টি গলায় শুনতে পাব"খাইছিস"! তুমি এখন কতদূরে থাক মা! সেখান থেকে কী বুঝতে পারো আমাদের কথা! আমরা তোমাকে ভুলিনি মা৷ 
অনেক পন্ডিত মানুষরা প্যান্ট খুইলা চেক করাকে মুসলমান পুরুষ চেনার একমাত্র উপায় মনে করেন।  ডিয়ার ভাই এবং বোনেরা, আগার চামড়া কাটা লিঙ্গতো ইহুদিদেরও থাকে! মুসলমান চিনতে হইলে ব্যক্তির আচরণ লক্ষ্য করতে হবে। শিশ্ম দিয়ে নয়, আচরণ দিয়ে মুসলমান চিনতে হবে। কেউ আগার চামড়া কাটা লিঙ্গ নিয়া আইসা নিজেরে মুসলমান দাবি করলেই সে মুসলমান হয়ে যায় না। কেউ দাড়ি,টুপি লাগালেই মুসলমান হয়ে যায় না, এমনকি মুসলমানের ঘরে জন্ম নিলেও সে মুসলমান হয় না। যতক্ষণ সে তার উদ্দেশ্য, গন্তব্য এবং মানসিকতা পরিবর্তন না করে ততক্ষণ কোনো কিছুই তারে মুসলমান বানাইতে পারে না। মনে রাইখেন, মুসলমান দাবী করা অধিকাংশই গুণগতভাবে মুসলমানের ধারে কাছেও আসে না।
দত্তকুলোদ্ভব __________ লিয়েন্ডার পেজ, বিশ্ব বিখ্যাত লন টেনিস খেলোয়ার। জন্ম ; ১৭ ই জুন ১৯৭৩। বাবা ; ভেস পেজ, মা ; জেনিফার পেজ।তিনি আন্তার্জাতিক টেনিস খেলোয়ার হিসাবে নাম করেছেন। ভারতের অন্যতম ক্রীড়াব্যক্তিত্ব হিসাবে ভারতের সর্বসেরা ক্রিডা সম্মান ,”রাজীব গান্ধী খেল রত্ন “ (১৯৯৬-১৯৯৭)। ২০০১ এ “পদ্মশ্রীতে” ভূষিত হন।লিয়েন্ডার পেজ মা জেনিফারের দিক থেকে মাইকেল মধুসুদন দত্তের প্রপৌত্র। আজ মাইকেল মধুসুদন দত্তের প্রয়ান দিবস। হ্যান্ডসাম পেজের চেহারায় দত্তকুলোদ্ভব মাইকেলের চেহারার সঙ্গে মিল খুঁজে পাওয়া যায়? আমার তো মনে হয় যায়।
আমাদের ১০০ মধ্যবিত্ত পরিবারকে ঈদের বাজার করে দেয়ার কর্মসূচী আপাতত বাদ দিতে হচ্ছে। কারণ, আমাদের ফান্ডিংয়ের অভাব। আমাদের দরকার ২ লাখ টাকা। উঠেছে ৭২ হাজার টাকা। আমরা ভেবেছিলাম, একটি গরু কুরবানি দিয়ে আমরা ১০০ পরিবারের মধ্যে বিতরণ করবো। সেটা হবার সম্ভাবনা প্রায় নেই। ঈদের আর কয়েকদিন বাকি। খুব সম্ভবত যারা দানশীল তারা সকলেই বিপদের মধ্যে আছেন। এজন্য দানের পরিমাণ সীমিত। আজ রাতে আমরা টিম মিটিং করবো। এই ৭২ হাজার টাকা দিয়ে কী করা যায়। আপনারা সবাই আমাদের পাশে ছিলেন। এজন্য সবার প্রতি কৃতজ্ঞতা।
ইদানিং তুমি সন্ত্রাসবাদী হয়ে উঠছো তোমার সীমানায় বসিয়েছ অদৃশ্য ব্যারিকেড তোমার সহাস্য মুখ ঢাকছো অদ্ভুত নেকাবে তোমার দারুণ মায়াবীচোখ মৃয়মান তোমার সন্ত্রাসবাদী দেয়ালে আজই ছুড়বো একগুচ্ছ কবিতা একটি বুনো ফুল। সন্ত্রাসবাদী প্রেমিকা
উদ্বোধন / আমিনুল ইসলাম ঐ যে দ্যাখো, কালিজিরা ব্রীজ, বাল্যবিবাহের তরিকায় সেটির উদ্বোধন হয়েছিল গায়ের জোরের মোড়লের হাতে; রূপসী বাংলার কবির নাম নিয়ে বুকপকেটে, আমরা চারজন দাঁড়িয়ে দাঁড়িয়ে দেখেছি সেই মরিয়া তামাশা ; তামাশা দেখার জন্য বেতনভাতার ব্যবস্থা ছিল ; আমরা অবশ্য হাততালিও দিয়েছি, বেনামাজী হলেও হাত উঠিয়েছি উঁচুতে আর রিপোর্টারগণ ক্যামেরাম্যানসহ হয়ে উঠেছেন উপাসাগরীয় যুদ্ধকালের--- বিবিসি-সিএনএন-ফক্স নিউজের তুলনা ! আজকের শাহনাজ শিল্পী বুঝবে না-- সেদিন ঢেউয়ের দৃষ্টি বাড়িয়ে এসব দেখে হেসেছিল কি না- জোয়ারভাটার অভিজ্ঞ হেডমিস্ট্রেস কীর্তনখোলা। সেসব দিন কি চলে গেছে ফেলে রেখে নগ্ন নিতম্বের ছবি? নাকি রেখে গেছে ডিজিটাল সংস্করণের আয়োজন? দুচোখে দুটি পাওয়ার গ্লাস কিন্তু চোখদুটি আজো ছয় বাই ছয়, এখনও তারা সালিম আলীর আগফা বক্স ক্যামেরা তবে নাকের ওপর ঝুলে আছে-- হলদেগলা চড়ুই নয়, ভীষণ বড় একটা রাতরঙা যদি... কিন্তু তামাশা নয়, একটা সত্যিকারের ক্ষণ-- দাঁড়িয়ে আছে উদ্বোধিত হওয়ার অপেক্ষায় হাতে নিয়ে -- সময়ের অননুমোদিত দাওয়াত পত্র; বহুদিন বহুরাত ধরে প্রস্তুত লায়েক পতিত জমি, বৃষ্টির জল মোটেও যথেষ্ট নয়, মহানন্দাও বাড়ায়নি জলের আঁচল; ফলে তো পড়ে আছে যাকে বলে আবাদহীন অথচ এই ডিজিটাল যুগেও এমন স্বর্ণসম্ভবা জমির চাহিদা কমার কোনো কারণ নেই ! ত্রাণ মন্ত্রণালয়ের তদবিরী বরাদ্দ নয়, ভালো ছাত্রদের বালিশ প্রকল্পও নয়, আমরা আমাদের গড়পড়তা মেধা ও শ্রম, সহমর্মিতা ও ভালোবাসা- এসব বিনিয়োগ করে কেটেছি জল সরবরাহের খাল-- স্থানীয় ভাষায় লোকে বলে খাড়ি; দুইধারে মিহি কাশবন, রাখাল কিশোরদের মোহমাখা চোখ আটকে যায় সোনালি রোদের জামার বোতামে; উদ্বোধন হবে কিন্তু কোথাও কোনো প্লেট বা পাথর থাকবে না; উদ্বোধন হবে-- আষাঢ়ের হাতে যেমন হয় উন্মুখ নদী উদ্বোধন হবে-- ফাগুন হাওয়ার হাতে যেমন হয়-- কুয়াশার কামিজ পরা গোলাপের বাগান; আমন্ত্রিত অতিথিদের তালিকায় থাকবে- অক্সিজেনমাখা আলো, করোনা ভাইরাসমুক্ত হাওয়া এবং স্বর্গ থেকে আসবেন গন্দম বাগানের কতিপয় অভিভাবক বৃক্ষ। ভালোবাসার ইউনিফরম জড়িয়ে অস্তিত্বে সেই মাহেন্দ্রক্ষণের অপেক্ষায় কাজ করছি আমরা যেভাবে লোডেড রাইফেল নিয়ে একটু একটু করে বিজয় দিবসের পথে অগ্রসর হতেন একাত্তরের দেশপ্রেমিক মুক্তিযোদ্ধাগণ। রোদেলা স্টেশন থেকে ভেসে আসে আবদুল আলীমের গলা: পরের জমা পরের জমি ঘর বানাইয়া আমি রই আমি তো সেই ঘরের মালিক নই..... হে ক্ষণ, আহ্নিকগতির ট্রেনে চড়ে তুমি আর কত দূর?
নাটকের মানুষেরা অধিকাংশই ভালো। তবে যারা খারাপ, তারা চূড়ান্তরকম খারাপ। ধান্দাবাজি, চাটুকারিতা, চরিত্রহীনতা, স্বার্থপরতা- এসব বিষয়ে যে কোনো পেশার লোককে তারা অ্যাডভান্স ট্রেনিং কোর্স করাতে পারে।
পূণ্যময় মুহুর্তের সুখস্মৃতি ঃ- ২১/১২/২০১৯ ------------------------------------- ভারতের "বুদ্ধগয়া" মহাতীর্থ ভুমি তথাগত বুদ্ধের বোধিজ্ঞান লাভের পূণ্য স্মৃতি বিজড়িত মহাবোধির তলে গতবছর এমনি দিনে সংঘদানের স্মৃতি। পৃথিবীর সকল প্রাণী সুখী হোক, দুঃখ থেকে মুক্তি লাভ করুক।
শ্রাবন্তী মন তোমার একটু অভিমানেই চোখ ছল ছল যেনো শ্রাবণ ধারায় গড়িয়ে পড়ে জল তোমার একটু ছোঁয়াতেই আমি হাসি সুখের ঝর্ণাধারায় ভাসি স্বপ্ন ঘেরা অবাক চোখে জল করে টলমল। কল্পনার চেয়েও সুন্দর আকাশ তোমার হৃদয় জুড়ে তুমি ভাবনায় কাটে সারাক্ষণ প্রিয় গানের সুরে অনুভবের চাঁদনী ক্ষণে অথৈ আলোর ঢল।
''রাজশাহী বিশ্ববিদ্যালয় ৮০ দশকের ছাত্র মৈত্রী কর্মীদের মিলন মেলা'' নামে নিম্নের এই পেইজ টা ওপেন করা হয়েছে। মিলন মেলায়  অংশগ্রহণ ইচ্ছুক সকলকে এই পেইজের মাধ্যমে অন্যদের অংশগ্রহণের আহ্বানসহ মিলন মেলা সম্পর্কে মতামত প্রদানের জন্য অনুরোধ করছি।
সংযমী লোক লোকটা খুব চুজি দাম বাড়লেও তাঁর প্রিয় সেই তরমুজই লোকটা খুব ভালো পাঁচ'শ দিয়ে আঙুর কেনেন রসালো নাদুস কালো লোকটা হ্যান্ডসাম এক লহমায় নিচ্ছেন কিনে ইঁচড়েপাকা আম এড়িয়ে ভিড় ছোঁয়া সুপার শপে লোকটা কেনেন খেঁজুর আজোয়া। এদিকে, আমার কপাল খল জীবন কাটছে পরীক্ষা দিয়েই শূন্য ফলাফল! 
শহর হাসে পাপে-ত্রাসে! ♦ সালেম সুলেরী উন্নয়নের মহান ঢাকা, জলের তলে কেবল চাকা? ডুবছে যেন পুরোই গাড়ি, মেট্রোরেলে অহংকারী... হায়রে আমার রাজধানীটা শুনছে নানান 'রাজ-বাণী'টা, সাজছে নানান অলংকারে, বদ্ধ এখন অহং ভারে, শ্বাস নিতে আজ কষ্ট বড়ো, যার যা খুশি নষ্ট করো। গাছ কেটে সাফ-- বাঁধ মানে না, পল্লীবাসীর সাথ জানে না, নগরীকেই-- সাজের বহর, অতি সাজেই নষ্ট শহর! যায় না বাজেট মফস্বলে কাজ-কমিশন ছলে-বলে, রূপের বাহার অবয়বে, গ্রামকে বাণী-- হবে হবে! দিন কেটে যায় অভিশাপে, শহর হাসে ভরা পাপে! শতাব্দী ও একুশ সালে হায়রে ঢাকা কি বেহালে.... উন্নয়নের ফাঁপা জালে জলের সাঁতার তালে তালে! ♦ স্বরবৃত্ত # নিউইয়র্ক, জুন ২০২১
হারাধনের দামী গাড়ীর দুইটা গেলো কই? বেচে দিলে পাবেন শুধু ভেরেন্ডা আর খই।
ফুটবলের উত্তাপে জিম্বাবুয়ে টেস্টে সাকিবের করা মহামূল্যবান ৩ রান চাপা পড়ে গেছে।

