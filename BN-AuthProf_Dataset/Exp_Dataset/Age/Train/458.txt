শপিং মল নাকি খুলে দিছে? আমারতো শুনেই ঈদের খুশির মত আনন্দ লাগতেছে। বাকি কথাগুলো নাজনীন মুন্নির কণ্ঠেই শুনুন। এটি তিনি গতবছর বলেছিলেন যা এখনও প্রযোজ্য। আমরা যা করছি তাতে আগামী বছরও এই ভিডিওটি প্রযোজ্য হবে।
শোনো ফ্লাইওভারে বৃষ্টির জল জমতে দেখেছো? আমি দেখেছি। মুগ্ধ হয়ে দেখছিলাম আর ভাবছিলাম তাই হয়তো হাতে ধরে থাকা ফোনের ক্যামেরায় একটি ছবি তোলার কথা মনে হয়নি। কেন জল জমলো ওভাবে? আমি ওই উড়াল পথে চলার সময় গাড়ীর জানালা দিয়ে খালি হয়ে যাওয়া পানির বোতল ফেলতাম, চিপসের প্যাকেট ফেলতো আমার মেয়েটা। বাবাকে দেখেই শিখেছে যে! এটুকু বুঝেছি। (হয়তো ফ্লাইওভারের নকশায় ভুল থাকতে পারে, ওতটা ভাবনাতে আসেনি)। উড়াল পথের অল্প জমে থাকা বৃষ্টির জল মাড়িয়ে চলতে আনন্দ হচ্ছিলো মনে, বেশ আনন্দ। কিন্তু ওপর থেকে নিচে নেমে যে হাঁটু জল। একি অবস্থা! সমতল পথে ওমন হাঁটু জল কেন? ওই যে উন্নয়নের উড়াল সড়কের যত ফেলে দেয়া আবর্জনা পথের পাশের জল গড়িয়ে যাবার মুখ বন্ধ করে দিয়েছে। তাতেই কি ওমন অবস্থা? তুমি বলো? তুমিও তো জানো। আমি জানি? আমার মুখে উন্নয়নের বুলি। আর আমার? আমার যে আবর্জনায় বন্ধ!
নিউ ইয়র্ক! নিউ ইয়র্ক!! ============== ১. চৌদ্দ ঘণ্টা আকাশে উড়ে আমাদের প্লেনটা শেষ পর্যন্ত নিউ ইয়র্ক পৌঁছেছে। টানা চৌদ্দ ঘণ্টা প্লেনের ঘুপচি একটা সিটে বসে থাকা সহজ কথা নয়। সময় কাটানোর নানারকম ব্যবস্থা, তারপরও সময় কাটাতে চায় না। অনেকক্ষণ পর ঘড়ি দেখি, মনে হয় নিশ্চয়ই এর মাঝে ঘণ্টা খানেক কেটে গেছে। কিন্তু অবাক হয়ে দেখি পনেরো মিনিটও পার হয়নি! এয়ারপোর্টে নামার পর ইমিগ্রেশানের ভেতর দিয়ে যেতে হয়। প্রত্যেকবারই নূতন নূতন নিয়মকানুন থাকে। এবারেও নূতন নিয়ম, যাত্রীদের নিজেদের পাসপোর্ট নিজেদের স্ক্যান করে নিতে হবে। কীভাবে করতে হবে খুব পরিস্কার করে লেখা আছে, সেই নির্দেশ অক্ষরে অক্ষরে পালন করি। কিন্তু আমাদের পাসপোর্ট আর স্ক্যান হয় না। দেখতে দেখতে বিশাল হলঘর প্রায় খালি হয়ে গেছে, শুধু আমি আর আমার স্ত্রী পাসপোর্ট নিয়ে ধাক্কাধাক্কি করছি! কিছুতেই যখন পাসপোর্ট স্ক্যান করতে পারি না, তখন শেষ পর্যন্ত লাজ-লজ্জা ভুলে, কাছাকাছি দাঁড়িয়ে থাকা একজন পুলিশ অফিসারের কাছে গিয়ে মিন মিন করে বললাম, “আমার পাসপোর্ট কিছুতেই স্ক্যান হচ্ছে না।” আমার কথা শেষ করার আগেই পুলিশ অফিসার আঙুল দিয়ে আমাকে দেখিয়ে বলল, “আপনি জাফর ইকবাল না?” পুলিশ অফিসার বাঙালি। শুধু যে বাঙালি তা নয়, আমাকে চেনে। দেশের এয়ারপোর্টে এটা অনেকবার ঘটেছে। কিন্তু নিউ ইয়র্কের এয়ারপোর্টেও এটা ঘটবে কল্পনা করিনি। বলা বাহুল্য, এরপর আমার পাসপোর্ট মূহূর্তে স্ক্যান হয়ে গেল (কী কারণ জানা নেই, আমার পাসপোর্টে পুরনো পাসপোর্ট লাগানো থাকে, সে কারণে সাইজ মোটা এবং স্ক্যান করার জন্যে যন্ত্রের মাঝে ঢোকানো যায় না! এরকম অবস্থায় কী করতে হবে আমাদের বাংলাদেশের বাঙালি পুলিশ অফিসার সেটা শিখিয়ে দিল।) বিদেশের মাটিতে নামার পর নানারকম আশংকায় সব সময় আমার বুক ধুকপুক করতে থাকে। এবারে মূহূর্তের মাঝে সব দুশ্চিন্তা, সব আশংকা দূর হয়ে গেল। মনে হল এই শহরটি বুঝি অপরিচিত, নির্বান্ধব, স্বার্থপর নিঃসঙ্গে একটি শহর নয়– এই শহরে আমার দেশের মানুষ আছে, দেশের বাইরে তারা দেশ তৈরি করে রাখে। আমার ধারণা যে ভুল নয় সেটি কয়েক ঘণ্টার মাঝে আমি আবার তার প্রমাণ পেয়ে গেলাম। যারা খোঁজ-খবর রাখে তারা সবাই জানে, সারা পৃথিবীতেই এখন উবার কিংবা লিফট নামে নূতন সার্ভিস শুরু হয়েছে। স্মার্ট ফোনে তার ‘এপস’ বসিয়ে নিলেই সেটা ব্যবহার করে গাড়ি ডাকা যায়। ভাড়া নিয়ে দরদাম করতে হয় না। ক্রেডিট কার্ড থেকে সঠিক ভাড়া কেটে নেয়, তাই কোনো টাকা-পয়সার লেনদেন করতে হয় না। স্মার্ট ফোনের ম্যাপে গাড়িটা কোনদিকে আসছে সেটা দেখা যায়, গাড়িটার নম্বর কত, ড্রাইভার কে, তার নাম কী, টেলিফোন নম্বর কত সেটাও টেলিফোনের স্ক্রিনে উঠে আসে। নিউইয়র্কে পৌঁছানোর কয়েক ঘণ্টার মাঝে আমাদের এক জায়গায় যেতে হবে বলে আমার মেয়ে এরকম একটা গাড়ি ডেকে পাঠিয়েছে। সেটাতে ওঠার আগেই টের পেলাম গাড়ির ড্রাইভার বাংলাদেশের তরুণ। আমাকে দেখে তার সে কী আনন্দ! গাড়ি চালাতে চালাতে তার কত রকম কথা। গাড়ি থেকে নামার পর সে আমার মেয়েকে বলল, তার কোম্পানিকে সে জানিয়ে দেবে যেন আমাদের কাছ থেকে কোনো ভাড়া কেটে নেওয়া না হয়। আমি অনেক কষ্ট করে তাকে থামালাম। আমি দুই সপ্তাহের মতো নিউ ইয়র্ক শহরে ছিলাম। যখনই ঘর থেকে বের হয়েছি দেশের মানুষের সাথে দেখা হয়েছে। কখনও ফল-বিক্রেতা, কখনও রেস্টুরেন্টের কর্মচারী, কখনও ট্রাফিক পুলিশ, কখনও মিউজিয়ামের গার্ড, কখনও সাবওয়ের সহযাত্রী। পৃথিবীর অন্যপ্রান্তে এসে দেশের মানুষ এবং তাদের মমতাটুকু হৃদয়টা অন্যভাবে পরিপূর্ণ করে তুলে। ২. আমেরিকা দেশটি হচ্ছে গাড়ির দেশ। এই দেশে গাড়িটি চালিয়ে শুধুমাত্র এক জায়গা থেকে অন্য জায়গায় যাওয়ার জন্যে তৈরি হয়নি। আমেরিকায় গাড়ি হচ্ছে সেই দেশের কালচারের একটা অংশ।মাঝখানে পেট্রোলের দাম বেড়ে যাওয়ার কারণে তেল-বান্ধব ছোট গাড়ির প্রচলন হতে শুরু করেছিল। কিন্তু এখন পেট্রলের দাম আবার কমেছে বলে বিশাল বিশাল বিলাসী গাড়িও আবার ফিরে আসতে শুরু করেছে। খাঁটি আমেরিকানদের সম্ভবত নিউ ইয়র্ক শহরে গাড়ি চালাতে সমস্যা হয় না। কিন্তু আমার কাছে বিষয়টা রীতিমতো দুঃস্বপ্ন মনে হয়। তবে যারা নিউ ইয়র্ক শহরে থাকে তারা অবশ্যি গাড়ি ব্যবহার না করেই দিন কাটাতে পারে। কারণ পুরো শহরের মাটির নিচে মেট্রো ট্রেন মাকড়শার জালের মতো ছড়িয়ে আছে। আমি যে দুই সপ্তাহ নিউ ইয়র্ক শহরে ছিলাম, এই মেট্রো ট্রেনেই চলাফেরা করেছি। নিউ ইয়র্ক শহরের নূতন প্রজন্ম অবশ্যি চলাফেরার জন্যে নূতন আরেকটি সমাধান খুঁজে পেয়েছে। সেটি হচ্ছে বাইসাইকেল। আমি যখন প্রথম জানতে পারলাম আমার মেয়ে বাইসাইকেল চালিয়ে আমাদের সাথে দেখা করতে এসেছে, আমি তখন জানতে চাইলাম সাইকেলটি সে কোথায় রেখেছে। রাস্তার পাশে কোনো একটা ল্যাম্প পোস্টে সাইকেলটি বেঁধে রেখে এলে কিছুক্ষণের মাঝেই সাইকেলের ফ্রেম ছাড়া বাকি সব কিছু হাওয়া হয়ে যায়। (আমার ধারণা এই ব্যাপারে নিউ ইয়র্কের মানুষের দক্ষতা আমাদের দেশের মানুষ থেকে বেশি!) আমার মেয়ে বলল, সে নিউ ইয়র্ক শহরে এসে কোনো বাইসাইকেল কিনেনি। যখনই দরকার হয় একটা ভাড়া নিয়ে নেয়। বিষয়টা আমার কাছে যথেষ্ট বিদঘুটে মনে হল। সাইকেল ভাড়া নিলেও ফেরৎ না দেওয়া পর্যন্ত সেটাকে কোথাও না কোথাও নিজের হেফাজতে রাখতে হয়। পুরো সাইকেল ভাড়া নিয়ে শুধু তার কংকালটা ফেরৎ দেওয়া হলে সাইকেল ভাড়া দেওয়ার ব্যবসা দুইদিনে লাটে উঠে যাবে। আমার মেয়ের কাছ থেকে বাইসাইকেল ভাড়া দেওয়া-নেওয়ার পুরো প্রক্রিয়াটির বর্ণনা শুনে আমি চমৎকৃত হলাম। সিটি বাইক নাম দিয়ে নিউ ইয়র্ক শহরের অসংখ্য জায়গায় সাইকেল স্ট্যান্ড তৈরি করা হয়েছে। যার যখন দরকার হয় এক স্ট্যান্ড থেকে ভাড়া নেয়। গন্তব্যে পৌঁছানোর পর অন্য স্ট্যান্ডে জমা দিয়ে দেয়। কোথাও কোনো মানুষ নেই, পুরো ব্যাটারটা ইলেকট্রনিক। কে কোথা থেকে ভাড়া নিয়েছে, কোথায় ফেরৎ দিয়েছে, সব কিছু ইলেকট্রনিক পদ্ধতিতে হিসাবে রাখা হচ্ছে এবং ক্রেডিট কার্ড থেকে ভাড়ার টাকা কেটে নেওয়া হচ্ছে। পুরো শহরে অল্প কয়েকটা জায়গায় সিটি-বাইকের স্ট্যান্ড থাকলে এই প্রক্রিয়াটা মোটেও কাজ করত না কিন্তু যেহেতু শহরের প্রায় কোনায় কোনায় সিটি বাইক স্ট্যান্ড বসানো হয়েছে, কাজেই এখন কাউকেই বাইসাইকেলটা কোথা থেকে ভাড়া নিয়ে কোথায় ফেরৎ দেবে সেটা নিয়ে ভাবনা করতে হবে না। কাছাকাছি কোথায় সিটি বাইক স্ট্যান্ড আছে সেটা জানার জন্যে দরকার শুধু একটা স্মার্ট ফোন! নিউ ইয়র্ক শহরের একটা সুন্দর দৃশ্য হচ্ছে এই সিটি বাইক। তাদের জন্যে আলাদাভাবে ডিজাইন করা হয়েছে। ডিজাইনটিও চমৎকার। একজন মানুষ চাকরির ইন্টারভিউ দেওয়ার জন্যে স্যুট পরেও এই সাইকেল চালিয়ে যেতে পারবে। নিউ ইয়র্ক শহরের কত বড় বড় বিষয় থাকার পরও আমি ইচ্ছে করে সিটি বাইক নিয়ে আমার উচ্ছ্বাসটুকু প্রকাশ করেছি। আমার মনে হয় আমাদের ঢাকা শহরেও কোনো একজন উদ্যোক্তা এই ধরনের একটা উদ্যোগ নিলে সেটি শহরের মানুষের জন্যে অনেক বড় একটা আশীর্বাদ হতে পারত। (আমাদের দেশের জন্যে হুবহু এই মডেলটি হয়তো কাজ করবে না। একটু অন্য রকমভাবে শুরু করতে হবে। যেমন আমাদের এটিএম মেশিন, সারা পৃথিবীতেই এটিএম মেশিন কারও পাহারা দিতে হয় না, আমাদের দেশে সেখানে সার্বক্ষণিকভাবে কাউকে না কাউকে পাহারা দিতে হয়)। ৩. এটি আমেরিকার নির্বাচনী বছর। আমেরিকার ইতিহাসের যে কোনো নির্বাচন থেকে এটি অন্য রকম। কারণ এবারে ডোনাল্ড ট্রাম্প নামে একজন ব্যবসায়ী প্রেসিডেন্ট পদের জন্যে আমেরিকার প্রধান দুই দলের একটি, রিপাবলিকান পার্টির পক্ষ থেকে নির্বাচন করছেন। আজ থেকে প্রায় দুই যুগ আগে আমি যখন আমেরিকাতে ছিলাম তখন থেকে এই মানুষটিকে চিনি। তখন ডোনাল্ড ট্রাম্প ছিলেন স্বল্পবুদ্ধিসম্পন্ন, স্থূল রুচির বাকসর্বস্ব একজন ব্যবসায়ী। প্রথম যখন আমি শুনতে পেয়েছিলাম যে, ডোনাল্ড ট্রাম্প রিপাবলিকান পার্টি থেকে নমিনেশান পাবার চেষ্টা করছের, তখন পুরো বিষয়টা একটা উৎকট রসিকতা হিসেবে ধরে নিয়ে আমি উড়িয়ে দিয়েছিলাম। এখন যখন নির্বাচন প্রায় চলে এসেছে এবং ডোনাল্ড ট্রাম্প সত্যি সত্যি একজন প্রার্থী, তখন পুরো ব্যাপারটা রসিকতার পর্যায়ে না থেকে বিভীষিকার পর্যায়ে চলে এসেছে। আমেরিকায় সংখ্যালঘু মানুষের প্রতি বিদ্বেষ কিংবা সাম্প্রদায়িকতা, আতংক এবং ঘৃণা এগুলোর অস্তিত্ব থাকলেও রাষ্ট্রীয়ভাবে কখনও মাথা তুলে দাঁড়াতে পারেনি। ডোনাল্ড ট্রাম্প ইলেকশনে জিতে গেলে অন্ধকার জগতের এই সব গ্লানি হঠাৎ করে রাষ্ট্রীয় নীতিমালার মাঝে চলে আসবে! আমি যতদিন ছিলাম তার মাঝে একদিনও একটি মানুষকে পাইনি যে ডোনাল্ড ট্রাম্প সম্পর্কে ইতিবাচক কোনো কথা বলেছে। সত্যি কথা বলতে কী, একজন অধ্যাপককে ডোনাল্ড ট্রাম্পের কথা জিজ্ঞেস করার পর তাকে আমি আক্ষরিক অর্থে শিউরে উঠতে দেখেছি। ডোনাল্ড ট্রাম্পের বিরুদ্ধে নানা রকম প্রচারণা চলছে। সবচেয়ে মজার প্রচারণাটা শুনেছি একজন গৃহহীন ভিক্ষুকের কাছ থেকে। সে পথের মোড়ে একটা কাগজ নিয়ে বসে থাকে। কাগজে লেখা, “আমাকে যদি এক ডলার না দাও তাহলে আমি কিন্তু ডোনাল্ড ট্রাম্পকে ভোট দিয়ে দেব!” আমি যতদূর জানি এই হুমকি কাজে দিয়েছে! প্রচুর মানুষ এই ভিক্ষুককে এক ডলার করে দিয়ে যাচ্ছে। ৪. একদিন বিকেলে আমার ছেলে আমাদেরকে জানাল সে একটি বিক্ষোভ মিছিলে যোগ দিতে যাচ্ছে। আমার ধারণা ছিল বিক্ষোভ মিছিল, মানববন্ধন এই ব্যাপারগুলো বুঝি শুধু আমাদের দেশের জন্যে একচেটিয়া, আমেরিকাতেও যে বিক্ষোভ মিছিল হতে পারে সেটা অনুমান করিনি। আমি জানতে চাইলাম, ‘কীসের বিক্ষোভ মিছিল?’ উত্তরে সে আমাকে যে কাহিনি শোনাল সেটি অবিশ্বাস্য! তার একজন সহকর্মী (ঘটনাক্রমে এই সহকর্মীর সাথে আমারও পরিচয় হয়েছে) লং আইল্যান্ড ইউনিভার্সিটি এট ব্রুকলিন নামে একটা বিশ্ববিদ্যালয়ে শিক্ষক হিসেবে যোগ দিয়েছে। আমেরিকাতে বিশ্ববিদ্যালয়ের শিক্ষক পদ মোটামুটি সোনার হরিণ, সেখানে যোগ দিতে পারা কঠিন। কাজেই এ রকম একটি পদে যোগ দেওয়ার পরই একজন তাদের জীবন শুরু করার পরিকল্পনা করতে পারে। লং আইল্যান্ড ইউনিভার্সিটির কর্মকর্তারা তাদের বিশ্ববিদ্যালয়ের জন্যে একটি নূতন বেতন স্কেল তৈরি করেছে। শিক্ষকদের সেটা পছন্দ হয়নি। তাই তারা সেটা গ্রহণ করতে রাজি হননি। তখন বিশ্ববিদ্যালয়ের প্রেসিডেন্ট কলমের এক খোঁচায় চারশত শিক্ষককে বরখাস্ত করে দিলেন! মূহূর্তের মাঝে একজন নয় দুইজন নয়, চারশত শিক্ষক বেকার। সবাই একেবারে পথে বসে গেছেন। যেহেতু আমেরিকার একাডেমিক জগতে অসংখ্য মানুষ চাকরির খোঁজে ঘুরে বেড়াচ্ছে, ভালো চাকরি না পেয়ে ছোটখাটো কাজ করে সময় কাটাচ্ছে, তাই এই চারশ শিক্ষকদের বদলে নূতন শিক্ষক নিয়োগ দেওয়া খুব যে অসম্ভব ব্যাপার তা নয়। বিশ্ববিদ্যালয়টিতে লেখাপড়া চালিয়ে নেওয়ার জন্যে সে রকম শিক্ষকদের নেওয়া শুরু হয়েছে। অনেকেই খণ্ডকালীন নিয়োগ পেয়ে কাজও করতে শুরু করেছে। বলাবাহুল্য, চাকরি হারানো চারশত শিক্ষক, তাদের পরিবার, বন্ধু-বান্ধব এই অবিশ্বাস্য ঘটনার প্রতিবাদ করতে শুরু করেছে! যে জন্যে বিক্ষোভ মিছিল এবং আমার ছেলেও সেই বিক্ষোভ মিছিলে যোগ দিতে যাচ্ছে। আমার সময় খাকলে আমিও যোগ দিতাম। শেষ খবর অনুযায়ী বিশ্ববিদ্যালয় কর্তৃপক্ষ শেষ পর্যন্ত বরখাস্ত করে দেওয়া চারশত শিক্ষককে আবার ফিরিয়ে নিতে বাধ্য হয়েছে। বিশ্ববিদ্যালয়ের প্রেসিডেন্ট (আমাদের দেশে আমরা বলি ভাইস চ্যান্সেলর)– যে এই ঘটনাটি ঘটিয়েছেন– তাকে প্রচুর গালমন্দ শুনতে হয়েছে। সাধারণ শিক্ষক এবং ছাত্রেরা বিক্ষোভ মিছিলে তাকে একটা ‘ধাড়ি ইদুঁর’ বলে ডাকছে। আমি যতদূর জানি, বিশ্ববিদ্যালয়ের প্রেসিডেন্ট এখনও তার নিজের পদে বহাল আছেন। হার্ভাডের প্রেসিডেন্টকে শুধুমাত্র ছেলে এবং মেয়ের মেধার তুলনা করতে গিয়ে একটি বেফাঁস কথা বলার জন্যে চাকরি হারাতে হয়েছিল। আমার ধারণা লং আইল্যান্ড ইউনিভার্সিটির এই ‘ধাড়ি ইদুঁর’ও সেখানে খুব বেশি দিন থাকতে পারবেন না। আমরা আমাদের ইউনিভার্সিটির ভাইস চ্যান্সেলরদের নিয়ে মাথা চাপড়াই। মনে হচ্ছে সমস্যাটি দেশীয় নয়, আন্তর্জাতিক! ৫. শিক্ষক হওয়ার প্রধান আনন্দ হচ্ছে সারা পৃথিবীতে তার ছাত্রছাত্রীরা ছড়িয়ে ছিটিয়ে থাকে। কাজেই নিউ ইয়র্ক যাবার পর এই ছাত্রছাত্রীরা যে আমাদের নিয়ে ব্যস্ত হয়ে পড়বে সেটি এমন কিছু অবাক ব্যাপার নয়। সে কারণে একদিন বিকেলে তাদের সাথে দেখা করার জন্যে আমাদের ‘জ্যাকসন হাইট’ নামে একটা জায়গায় যেতে হল। (যারা জ্যাকসন হাইটের নাম শুনেননি তাদের বলা যায়, এটি হচ্ছে নিউ ইয়র্কের মিনি বাংলাদেশ!) জ্যাকসন হাইট জায়গাটি আমি যেখানে আছি সেখান থেকে অনেক দূর, কিন্তু মেট্রো ট্রেনে খুব সহজেই যাওয়া যায়। আমি সেভাবেই যাব বলে ঠিক করে রেখেছিলাম। আমার ছাত্রছাত্রীদের তাতে প্রবল আপত্তি এবং তারা গাড়ি না করে আমাদের নেবে না। এর মাঝে নিশ্চয়ই যথাযথ সম্মান দেখানোর ব্যাপার আছে, যেটা আমি জানি না। কাজেই যে দূরত্বটা অল্প সময়ে অতিক্রম করতে পারতাম, গাড়ি করে ট্রাফিক জ্যাম ঠেলে অনেক সময় নিয়ে অতিক্রম করতে হল। যাই হোক, ছাত্রছাত্রীদের সাথে গল্পগুজব করে, খেয়ে-দেয়ে, ছবি তুলে চমৎকার একটি সন্ধ্যা কাটিয়ে আমরা ফিরে আসতে প্রস্তুত হয়েছি। আমরা আবার ছাত্রছাত্রীদের বলছি, আমাদের মেট্রো ট্রেনে তুলে দিতে তারা আবার রাজি হল না, গাড়ি করে আমাদের এপার্টমেন্টে ফিরিয়ে দেবে। যখন মাঝামাঝি এসেছি, তখন হঠাৎ করে আমার ছেলে ফোন করে জিজ্ঞেস করল, “তোমরা কোথায়?” আমি জিজ্ঞেস করলাম “কেন, কী হয়েছে?” আমার ছেলে বলল, “ম্যানহাটানের মাঝখানে বোমা ফেটেছে, খবরদার ঐ পথে ফিরে আসার চেষ্টা কর না।” শুনে আমি হাসব না কাঁদব বুঝতে পারলাম না। দেশে জঙ্গি এবং তাদের উৎপাতের খবর পড়তে পড়তে আমাদের সবার জীবন অতীষ্ঠ হয়ে গেছে। ভেবেছিলাম নিউ ইয়র্ক এসে অন্তত দুটি সপ্তাহ জঙ্গিদের উৎপাতের খবর পড়তে হবে না। কিন্তু আমাদের কপাল! এখানেও সেই একই জঙ্গি একই উৎপাত! ছাত্রছাত্রীরা আমাদের কথা না শুনে মেট্রো ট্রেনে তুলে না দেওয়ার কারণে আমরা খুব বাঁচা বেঁচে গিয়েছিলাম। কারণ বোমা ফাটার সাথে সাথে মেট্রো রেল বন্ধ করে দেওয়া হয়েছিল। অসংখ্য মানুষ অন্য কোনোভাবে গন্তব্যে যাওয়ার চেষ্টা করছিল বলে ট্যাক্সি বা ক্যাবও পাওয়া যাচ্ছিল না। কাজেই আমাদের হয়তো পুরো পথটুকু পায়ে হেঁটে ফিরে আসতে হত। আমাদের ছাত্রেরা তাদের গাড়িতে করে নিরাপদে একেবারে আমাদের এপার্টমেন্টের দরজায় পৌঁছে দিয়ে গেল। আমার ছেলের অবশ্যি এত সৌভাগ্য হয়নি। পায়ে হেঁটে এবং একজন দয়ালু ক্যাব ড্রাইভারের সহযোগিতায় অনেক কষ্টে গভীর রাতে বাসায় ফিরে আসতে পেরেছিল। যখনই আমাদের দেশে একটা জঙ্গি হামলা হয় বাংলাদেশ সরকার তখন ঘোষণা দেয়, এটি স্থানীয় ঘটনা, আন্তর্জাতিক জঙ্গিদের সাথে এর কোনো সম্পর্ক নেই। এখানেও তাই হল। নিউ ইয়র্কের মেয়র ঘোষণা দিলেন, এটি স্থানীয় ঘটনা, আন্তর্জাতিক জঙ্গিদের সাথে এর কোনো সম্পর্ক নেই।
বিয়ের আট-দশ বছর বাদে প্রায় প্রতিটি স্বামী এবং স্ত্রী আলাদা করে মাঝে মাঝে নিজেদের কাছ থেকে পালাতে চায় । প্রায়ই তো তাদের মনে হয়, এত মেনে নিয়ে একত্রে বাস করা সম্ভব নয় । তবু থাকতে হয়” 
মো: আলতাফ হোসেন, অতিরিক্ত সচিব, ধর্ম মন্ত্রণালয়। আমার এক ব্যাচ জুনিয়র (১১ ব্যাচ)। ২০০৬ সালে চট্টগ্রাম জেলার বোয়ালখালী উপজেলার নির্বাহী কর্মকর্তা হিসেবে দায়িত্ব নিয়েছিলাম তাঁর কাছ থেকে। অত্যন্ত অমায়িক, মিশুক, সদা হাসিখুশি এবং সৎ কর্মকর্তা ছিলেন তিনি। পরকাল এবং ইহকালের সব কল্যাণের কাজই করে যাচ্ছিলেন। আজ রোজা রাখার জন্য সেহরী খাওয়ার পর আল্লাহপাক তাঁকে নিয়ে গিয়েছেন। রোজা রাখা অবস্থায় আমাদের ছেড়ে চলে গেলেন চিরতরে (হার্ট এটাক)। ইন্না লিল্লাহি ওয়া ইন্না ইলাইহি রাজিউন। আল্লাহ জান্নাতবাসী করুন তাঁকে।
বিকেলে গণভবনে করোনা ভাইরাসের ভ্যাকসিন নিয়েছেন মাননীয় প্রধানমন্ত্রী জননেত্রী শেখ হাসিনা । শুভ কামনা মাননীয় প্রধানমন্ত্রীর জন্য। এসময় তাঁর পাশে ছিলেন ছোট বোন শেখ রেহানা।
কিছু প্রেম না হয় আমার থাকভালোলাগার এই আবেগ টুকু ও আমারই থাক। শুভ রাত্রি
ভালো আছি, ভালো থেকো আকাশের ঠিকানায় চিঠি লিখ, দিও তোমার মালা খানি বাউল এর এই মনটারে।
শরীফ মোহাম্মদ নেয়ামত উল্লাহ স্যার, আজ ছিল স্যারের সহকারী উপজেলা শিক্ষা অফিসার হিসেবে শেষ কর্মদিবস। স্যার উপজেলা শিক্ষা অফিসার পদে পদোন্নতি পেয়ে সিলেট জেলার ওসমানী নগর উপজেলায় যোগদান করবেন। স্যারের নতুন কর্মজীবন আনন্দের হোক, এই প্রার্থনা করি। স্যারের এইউইও হিসেবে সুদীর্ঘ কর্মজীবন এই মৌলভীবাজার জেলায় কেটেছে, তার মধ্যে বেশিরভাগ সময়ই স্যার আমাদের মাঝে মৌলভীবাজার সদর উপজেলায় ছিলেন।স্যার চাকুরিজীবনের প্রথম যখন মৌলভীবাজার সদর উপজেলায় ছিলেন,তখন আমি সহকারী শিক্ষক ছিলাম, তাই স্যারের কাছাকাছি থেকে কাজ করার সুযোগ হয়নি।২০১৫ সালে যখন স্যার সদর উপজেলায় এলেন তখন প্রথমে আমতৈল বালক সপ্রাবি, তারপর গন্ধর্বপুর সপ্রাবি এবং বর্তমানে শিশু সপ্রাবিতে কর্মরত অবস্থায় স্যারের ধৈর্য্য, শান্ত স্বভাব,সহমর্মিতা, সহযোগিতামূলক মনোভাবের প্রকাশ সবসময় পেয়েছি। শিশু সপ্রাবিতে বিভিন্ন সভা, মেলা, মেলার প্রস্তুতিমূলক কার্যক্রম চলাকালে স্যার সবসময় সার্বিক সহযোগিতা করতেন। একটি কথা না বললেই নয় সরকারি উচ্চ বিদ্যালয় মাঠে কিংবা শিশু সপ্রাবিতে মেলা চলার পর রাতে মেলা শেষ হওয়ার পর সকল জিনিসপত্র গুছিয়ে মাঠ ত্যাগ করা পর্যন্ত স্যার দাঁড়িয়ে থাকতেন।স্যার যেভাবে বিভিন্ন কাজের নির্দেশনা দিতেন কখনো মনে হতো না স্যার উর্দ্ধতন কর্তৃপক্ষ হিসেবে নির্দেশনা দিচ্ছেন মনে হতো একজন অতি আপনজন হিসেবে নির্দেশনা দিচ্ছেন। এই অতি আপনজন স্যার আমাদের সাথে থাকবেন না এটা ভাবতে গিয়ে আমি আবেগে তাড়িত হচ্ছি।স্যার আগামী দিনগুলোতে সুস্থ ও নীরোগ থেকে তার দায়িত্ব পালন করুন, সৃষ্টিকর্তার কাছে এই প্রার্থনা করি।
সদ্য সংবাদ ********** সোমবার সকাল ৬ টা থেকে সারাদেশে পরবর্তী নির্দেশ না দেয়া পর্যন্ত কঠোর লকডাউন । ঘরের বাইরে যাওয়া যাবে না। চলবে না গাড়ি। হে আল্লাহ্‌, তুমি অসহায়দের রক্ষা করো।
বিশ্ববিদ্যালয়ে আমি ভাষা ছাড়া আর কিছুই শিখিনি। ভাষা হচ্ছে চাবির মতো। তা দিয়ে একটা ঘরের মধ্যে আপনি প্রবেশ করতে পারেন। দেখতে পারেন সেখানে কী অমূল্য ধন আছে। ভাষা শিক্ষার মাধ্যম নয়, ভাষাই শিক্ষা। তা শিখলে আপনি বিদ্যা অর্জনের যেকোনো জায়গায় যেতে পারেন।
ভাবলাম শুধু ঘরে বসে না থেকে এই সুযোগে বাচ্চাদের বাড়ী ঘর পরিস্কার করার কাজ টা শেখায়। অরো কতো ভাইরাস আসবে ভবিষ্যতে.... ওরা যেন নিজেরাই সামাল দিতে পারে।
কিন্তু আপনি যখন আপনার নিজের চিন্তার প্রভাব সমাজে ছড়াইতে চাইতেছেন, আপনার লেখা ও কথা দিয়া, সেইটা তো দার্শনিকতাই। গৌণ দার্শনিকতা হইতে পারে, তবে দার্শনিকতাই।
প্লিজ,,,, প্লিজ,,,,প্লিজ,,, মৃত মেয়েটাকে নিয়ে আমরা আর বাজে কথা না বলি। তার চরিত্র নিয়ে অশ্লীল কথা না বলি। না জেনে না শুনে একটা মৃত মেয়েকে প্রশ্নবিদ্ধ না করি। মরা মেয়েটার ভিডিও নিয়ে ট্রল না করি। মা-বোন আমাদেরও আছে। মুনিয়ার খুনী নারীর মর্যাদা হয়তো দেয়নি বা দেয়না। তাই বলে আমরা কেন ওদের মতো আচরণ করবো! আগে আসল সত্য বের হয় কিনা দেখি। মেয়েটা আত্মহত্যা করেছে নাকি তাকে হত্যা করা হয়েছে সে সম্পর্কে নিশ্চিত হই। আমার তো মনে হয় মেয়েটাকে মেরে ফেলা হয়েছে। বসুন্ধরার আগের রেকর্ড ভালো নয়। এর আগেও এরা একজন ব্যবসায়ীকে হত্যা করেছিলো। সেসময়ের সরকারের বড় বড় ইয়েদের ম্যানেজ করে পার পেয়ে যায় তারা। আমার যতোটুকু মনে হয়েছে মুনিয়া ইনোসেন্ট ছিলো। তার বয়সও কম ছিলো। তাকে যেকোন টোপে বা ট্রেপে ফেলে তার সর্বনাশ করেছে খুনি। মুনিয়ার হত্যাকারীর বিচার চাই। অঢেল অর্থ যেন ন্যায়বিচার এর পথ রুদ্ধ করতে না পারে। আমরা আশাবাদী। এই সরকারের সময়ে অনেক বড় বড় টাকাওয়ালা অপরাধ করে শেষ রক্ষা হয়নি।
কিছুই বদলালো না! গৃহস্থালী কঠিন কাজগুলো এখনো কেবল নারীকেই করে যেতে হচ্ছে! দীর্ঘপথ পাড়ি দিয়ে খাওয়ার জন্য পানি নারীকেই সংগ্রহ করতে হচ্ছে। আসুন, অন্তত একবার নারীর কাজের তালিকাটা লিখি। নারীর কাজ, সময়, শ্রম আর সেই কাজের অর্থমূল্য, পারিবারিক ও সামাজিক স্বীকৃতি।
মুসলিম পরিবারের শিশু কিশোর সন্তানদেরকে রমাদান মাস আগমনের আনন্দে রাখা উচিত। ওরা যেনো আনন্দে গুনতে থাকে আর মাত্র ৩০ দিন বাকি, ২৫ দিন বাকি...১০ দিন বাকি! সিয়াম রাখতে রাখতে ঈদ আসার আনন্দে ওদেরকে মাতিয়ে রাখা উচিত নানা ধরনের মজার একটিভিটির মাধ্যমে। এ কাজটা বড়দেরকেই করতে হবে নিজ সামর্থানুসারে। আমরা সন্তানদের সুরা মুখস্ত করাই, কিন্তু সাধারনত হাদীস মুখস্ত করাই না। অথচ ছোট ছোট সুন্দর সুন্দর হাদীসও আছে! বাংলা ভাষায় গল্পাকারে লিখা ❝হাদীস শিখি ইউশার সাথে❞' বইটিতে আমিও কাজ করেছি। অন্য আরো অনেক উপহারের সাথে এই বইটি হতে পারে আপনার সন্তানদের জন্য চমৎকার একটা উপহার! অর্ডার দিয়ে সংগ্রহ করুন আর ভালো একটা সময় বুঝে রমাদান উপহার তুলে দেন পরিবারের ছোট ছোট সদস্যদের হাতে এবং সকলে মিলে সেটা প্রতিদিন অল্প করে পড়ুন, শিখুন, হাদীসগুলি পরিবারে পালন করার প্রতিযোগিতা শুরু করে দিন। ইহকাল ও পরকাল উভয় স্থানেই উপকার পাওয়া যাবে ইন্‌শাআল্লাহ্‌।
- কিরে বুলবুল, ঐরকম উদাস সটান হয়ে কি চিন্তা করিস? - ভাবছি - কি ভাবছিস - ভাবছি একটা তালিকা করব কিনা - ও, বেশ বেশ, কিসের তালিকা - ঐ ইয়ের তালিকা আরকি, - কিসের - ঐ তো, আমরা যারা মানবজাতিকে নিয়ে চিন্তা করি - লে বাবা, তো কাদেরকে নিয়ে করবি এই তালিকা? - নাম তো বেশী নাই, পুরনোদের মধ্যে বেকন ভাই আছে - আর? - আর জীবিতদের মধ্যে আমি আর সিরাজুল ইসলাম চৌধুরী - ব্যাস! হয়ে গেল? তিনজনের লিস্টি! - না না, আরও যোগ করতে করতে পারি পরে - কিভাবে? - এগলা তো ইডিট করা যায়
সীমান্ত এলাকায় কোভিড-১৯ সংক্রামণ দ্রুত বাড়ছে, তবুও টেস্ট কিটের দাম সরকারি ভাবে কমলেও বেসরকারিতে কমেনি পিসিআর পরীক্ষার ফি!
ডা জাফরউল্লাহ যদি মনে করেন তারেক রহমানকে পড়াশোনা করতে হবে। সেটা তো তিনি তারেক রহমানকেই সরাসরি বলতে পারেন। জাফর ভাইয়ের কথা তারেক রহমান না শুনলে এইটা জাফর ভাই বেগম জিয়াকেও বলতে পারেন। এই এক্সেস উনার আছে বলেই আমার বিশ্বাস। এই কথা তো পাবলিক মিটিং এ বলার বিষয় নয়। এভাবে বললে মনে হতেই পারে যে তারেক রহমান লেখাপড়া করতেছেন না জন্যই বা বিএনপির রাজনীতিতে আছেন জন্যই বিএনপির সমস্যা হচ্ছে। তারেক রহমানকে দুই বছর কথা বন্ধ রাখতে বলার অর্থই হচ্ছে, বিএনপি থেকে তারেক রহমানকে বিদায় নিতে হবে। আল্লাহর অহী দিয়ে দল চলা, অহী লণ্ডন থেকে আসে, এই কথাটাও তো থিওলজিকালি আপত্তিজনক। কমিউনিকেশনের সবচেয়ে জটিল এবং সেনসেটিভ পার্ট হচ্ছে, আপনি কী বলতে চাচ্ছেন আর আপনার কথা কীভাবে পারসিভ করা হচ্ছে? আপনি যা বলেননি আপনার বলার ঢঙ্গে, বলার সময় ও পরিবেশ নির্বাচনে আপনার কথা সম্পুর্ন অন্যভাবে পারসিভড হতে পারে। এইটা যারা আগে বুঝতে পারে তারা বেটার কমিউনিকেট করতে পারে। বলতে দ্বিধা নেই আমি নিজেও বুঝতে পারিনা অনেক সময় যে আমার কথাটা কীভাবে পারসিভড হবে। মানুষ পড়ে উলটা মানে করবে কিনা? আমাকে অনেক সময়েই মানুষ ভুলভাবে রীড করে। আমি যা কস্মিনকালেও বলি নাই বা বলতে চাই নাই, সেটাকেও আমার কথা বলে চালানো হয়। জাফর ভাইয়ের তারেক রহমান সংক্রান্ত এই কথার পারসেপশন দাঁড়াবে এই যে, তারেক রহমান রাজনীতিতে না থাকলেই ভালো। জাফর ভাইয়ের কথার ইনার মিনিং হতেই পারে যে তারেক রহমানকে কিছুটা অপমান বা তুচ্ছতাচ্ছিল্য করা। তবে এই প্রসঙ্গে ছাত্রদলের প্রতিক্রিয়া প্রকাশের কায়দা খুবই আপত্তিকর। ছাত্রদলের কথার মিনিং হচ্ছে, এরপরে এইভাবে বললে কিন্তু আপনারে আমরা পিটাবো। এইভাবে কথা বলা যায়না ভাইজান। শুধু জাফর ভাইয়ের মতো মানুষের সঙ্গেই না, কারো সঙ্গেই পিটানির হুমকি দিয়ে কথা বলা যায়না। রাজনীতিতে প্রকাশ্যে বা ইঙ্গিতে পিটানির কথা বলা রাজনৈতিক কর্মীদের জন্য একেবারেই নিষিদ্ধ। রাজনীতি করতে হলে কথা বলা শিখতে হবে। কথার পালটা কথা বলা শিখতে হবে এবং বুদ্ধিমত্তার সাথে প্রয়োগ করতে হবে। হিউমার দিয়ে আপনি তীব্র শেষাত্মক কথা অনেক সফট ডেলিভার করতে পারেন। ছাত্রদলের ছেলেরা যদি প্রচ্ছন্ন হুমকি না দিয়ে এভাবে বলতো তাহলে কেমন হতো? যদি তারা বলতো, জাফর ভাই আপনিও তো এফ আর সি এস কম্পলিট করতে পারেন নাই। আপনিও পড়াশোনা করেন, এফ আর সি এসটা শেষ করে একটা চেম্বার খুলে বসেন। আপনি উচ্চশিক্ষা শেষ করতে পারেন নাই সেই খায়েশ আপনি কেন তারেক রহমানকে দিয়ে পুরণ করতে চান? আমরা পিটানো ছাড়া অন্য কোনভাবে ডিফারেন্স সেটেল করার কথা ভাবতেই পারিনা। এটা হতাশাজনক।
মিষ্টি আলু কামড় দিতে গিয়ে আমার প্রথম বার সামনের নিচের একটি দাঁত নড়ে গেছে।। মনে অনেক দুঃখ পেলাম, ভাবলাম আর কোনো দিন মিষ্টি আলু খাব না।। তখন কত্ত ছোট আমি, আম্মাকে দৌড়ে গিয়ে বললাম দাঁত নড়ার কথা।। আম্মা বললেন নিজে নিজে আস্তে আস্তে নড়া দাঁত টি কে আরো নাড়তে।। তারপর এক সময় দাঁত নরম হলে তুলে ফেললেই হবে।। আমি নাড়ানো দূর, দাঁতে হাত দেই না।। এমন কি সামনের দাঁত বাঁচিয়ে পাশের দাঁত দিয়ে খাই।। এদিকে আম্মা ভুলে যায়নি একদম।। প্রায়ই জিজ্ঞেস করে দাঁত নাড়ছিস তো? আমি মাথা নাড়ি হ্যাঁ সূচক।। আম্মা আমাকে নড়া দাঁতে একটা সুতো বেঁধে দিয়ে নাড়তে বললেন।। এবং এও বললেন এই দাঁত না ফেললে এটার নিচে দাঁত গজাবে তখন এই দাঁত শক্ত হয়ে যাবে।। আর পরে এই দাঁত অনেক অসুবিধা করবে।। সেসব কথা আমি এতো বুঝি নাকি ছাই? কয়েক দিন পর নড়তে থাকা দাঁতের নিচে নতুন দাঁত গজাতে শুরু করেছে।। এটি একটি অদ্ভুত ব্যপার।। দাঁত না নড়লে কিন্তু দাঁতের নিচে দাঁত গজাবে না।। যাই হোক।। তখন ছোট বলে আসন্ন বিপদ আঁচ করতে পারলেও মাকে তখন সব অসুবিধার কথা বলা চাই।। আম্মা একদিন ডাক দিলেন, এদিকে আয় দেখি তোর দাঁত।। আমি সরল মনে আম্মাকে দেখালাম।। দুপুর বেলা আম্মার সংসারের কাজ থাকে।। সন্ধ্যের পর আম্মা আবার ডাকলেন এদিকে আয়।। আমি কিছুটা আঁচ করতে পেরেছি।। সামনে যাইনা সহজে।। কিন্তু ভিষণ ভয়ও তো পাই আম্মাকে।। যেই সামনে গেছি আম্মা খপ করে আমার হাত ধরে একদম কোলের মধ্যে জোর করে শুইয়ে দিলেন।। আর আমার তিন খালা মিলে কেউ আমার হাত, কেউ পা এমন ভাবে চেপে ধরেছে আমার নড়ার একদম উপায় নেই।। কিন্তু আমিও কম না।। এমন জোড়ে চিৎকার করছি যে পাড়ার লোক জড়ো হয়ে যাবার জোগাড়।। চিৎকার করলে মুখ হা করতে হয়, তাতে আম্মার সুবিধা হবে।। এরপর মুখ বন্ধ করে শুধু প্রাণপণ দাপাদাপি করা।। জানিনা কি কারন এতো বিদ্রোহের।। হয়তো ভয়ে।। নয়তো সেই দাঁতটির প্রতি এতো কি ভালবাসা? কতক্ষণ যুদ্ধ করে আম্মাদের চার বোন হয়রান হয়ে গেছে।। এর মধ্যেই কখন দাঁত তুলেও ফেলেছে টের পাইনি।। হঠাৎ আমাকে ছেড়ে দেয়া হলো।। আমি তখন যুদ্ধে ক্লান্ত।। কেঁদে কেটে হয়রান।। আম্মা আমাকে দাঁত টা দেখালেন, আর বললেন কাল সকালে সামনের মাঠে গিয়ে ইঁদুরের গর্তে গিয়ে দাঁত টা ফেলে আসতে।। আর বলতে, ইঁদুর আমার দাঁত নাও আর তোমার মতো দাঁত দাও।। আমি জিজ্ঞেস করলাম ইঁদুরের দাঁত কেন? আম্মা বললেন ইঁদুরের দাঁত সুন্দর তাই।। আসলে সুন্দর কিনা জানিনা তবে ধারালো।। অন্য প্রাণীর দাঁত কি সুন্দর না? কে জানে? বা তাদের গর্ত নেই যেখানে দাঁত ফেলা যায়।। আমি কষ্টে কিছু বললাম না।। শুধু মনে মনে ভাবলাম আর কোনো দাঁত নড়লে আম্মাকে তো কোনো দিন বলবোই না।। যদিও আমি সেই ছোট্ট বয়সে বার বার আম্মাকে এই ধরনের কথা বলে নিজেকে বিপদেই ফেলেছি।। যাই হোক পরের দিন সক্কাল বেলা ঘুম থেকে উঠলে আম্মা একটি ম্যাচ বক্সে আমাকে দাঁত টা দিয়ে ইঁদুরের গর্তে ফেলে আসতে বললেন।। আমি দাঁত নিয়ে বাড়ির পিছনে মাঠের মতো জায়গায় গিয়ে ইঁদুরের গর্তে দাঁত ফেলে দিলাম আর পরম বিশ্বাসের সাথে ইঁদুরকে ওর মতো দাঁত দিতে বললাম।। ইঁদুর আমার দাঁত চায় কিনা সেটিও তো একটি বিষয়? এর পর আমার আরও কয়েকটি দাঁত পড়ছে।। এবং যখন গজাচ্ছে তখন ত্যাড়াব্যাকা হয়ে গজাচ্ছে।। কে জানে ইঁদুর ভায়া হয়তো আমার উপর রাগ করেছে বা আমি ঠিক ভাবে বলতে পারিনি।। .
"অভিযোগ ওঠে, মাওবাদীদের মদতে সমাজকর্মীরা হিংসার পরিকল্পনা করেছিলেন। এমনকি প্রধানমন্ত্রী নরেন্দ্র মোদীকে খুনের পরিকল্পনাও ছিল বলে অভিযোগ ওঠে। অভিযুক্তদের বিরুদ্ধে কঠোর ইউএপিএ-র ধারায় মামলা হয়। এনআইএ-কে তদন্তের দায়িত্ব দেওয়া হয়েছে। আড়াই বছর কেটে গিয়েছে। কেউই এখনও দোষী সাব্যস্ত হননি। কিন্তু ইউএপিএ-র মতো কড়া আইনের জন্য ভারাভারা ছাড়া কেউ জামিনও পাননি। একের পর এক জামিনের আবেদন খারিজ হয়ে গিয়েছে।"
ভারতীয়রা চিকিৎসা সেবায় পৃথিবীর সেরাদের কাতারে পড়ে। চিকিৎসা সেবা উন্নত হবার কারণে ইন্ডিয়ান অনেক হাসপাতাল, ক্লিনিক চলে বাংলাদেশীদের জন্য । সেই ইন্ডিয়াকে কামড়ে, খুবলে খেয়ে ফেলছে করোণা। এত উন্নত চিকিৎসা, পৃথিবীব্যাপী সুনাম অথচ আজ গন দাহ, গণ কবর দিচ্ছে। টিভি পর্দায় এই দৃশ্য দেখে সহ্য হয় না। অক্সিজেনের অভাবে ডাঙ্গায় তোলা মাছের মতো ছটফট করে চোখের সামনে মারা যাচ্ছে স্বজন। কিছুই করার নেই। নিজেও যে এক পথের যাত্রী! কে কার জন্য প্রার্থনা করবে? কে করবে কার সৎকার? সারি সারি মৃত্যু পথ যাত্রী। সারি সারি লাশ। সারি সারি অক্সিজেনের জন্য অপেক্ষা। সারি সারি মৃত্যুর অপেক্ষা। স্বপ্ন নেই। আহা যদি পাওয়া যেত এক সেকেন্ডের অক্সিজেন। চারদিকে শীতল বাতাস। অথচ নিশ্বাস চুরি হয়ে যাচ্ছে। ভারতীয়দের সাথে আমাদের জেনেটিক্যাল মিল আছে। শারীরিক সক্ষমতা প্রায় কাছাকাছি। আমরা কতটা প্রস্তুত?! ভারতের আজকের এ অবস্থার জন্য কুম্ভ মেলা, নির্বাচন অনেকটা দায়ী। আমরা কতটা প্রস্তুত!
বুলিং এর শিকার একটি ছেলে মারা গেছে ঢাকায় ۔ সব গার্ডিয়ানের মনে টনক নড়েছে ۔ টনক অবশ্য আগেও নড়েছিলো , আমার দূরসম্পর্কের এক সেলিব্রিটি কাজিন তার বাচ্চার উপর বুলিং নিয়ে নামকরা স্কুলের বিরুদ্ধে প্রায় শতকোটি টাকার ক্ষতিপূরণের মামলা দায়ের করে ফেলেছিল আমাদের ঘনিষ্ঠ বন্ধু বিখ্যাত এক ব্যারিস্টারকে দিয়ে ۔ কাজিন মিডিয়াতে এখনো ক্যাম্পেইন চালিয়ে যাচ্ছে ۔ আমাদের সবারই কমবেশি অভিজ্ঞতা আছে বুলিং এর ۔ স্কুলে প্লেইসে থাকতাম বলে কখনো বুলিং এর শিকার হইনি , কিন্তু পাড়ায় হইছি ۔ খুব শুকনা লিকলিকে ছিলাম বলে এলাকার সমবয়েসী মাস্তান টাইপের এক ছেলে খুব ক্ষ্যাপাতো "ফাইস্যা উঁনি " বলে মানে শুঁটকি মাছ ডাকতো আরকি ۔ প্রচন্ড মেজাজ খারাপ হতো ۔ কিন্তু আমার নেইচারে তাৎক্ষণিক রিয়্যাকশান ব্যাপারটা নাই ۔ ঐ ছেলেকে এভোয়েড করার জন্য আমি ঘুরতি পথে বাসায় ফিরতাম ۔ প্রায় তিনচারবছর কষ্ট দিছে ۔ কলেজে উঠে একটু বড় হয়ে খুব ইনফ্লুয়েনশিয়াল কিছু বন্ধুবান্ধব জুটে , সোজা বাংলায় ক্যাডার আর কি ۔ একদিন কাটাপাহাড়ের গলির মুখে উৎ পেতে থেকে মামুরে সেকি মাইর , চারবছরের হিস্যা একদিনে তুলে নিছি ۔ কেউ ভুল বুঝবেননা , বাচ্চাদের উপর চলমান বুলির ফল এইই হয় , কেউ নীরবে ঢুকরে কেঁদে মরে কেউ আমার মতো মারকুটে হয় ۔ বুঝে না বুঝে ছোটখাটো বুলি মনে হয় আমরাও করছি স্টুডেন্ট লাইফে , লুক ব্যাক করলে এখন খারাপই লাগে ۔ বাচ্চাদের টোটাল সারাউন্ডিংয়ে গণসচেতনতা আর বুলি সম্পর্কে যথাযত ট্রেনিং বুলি নিয়ন্ত্রণ করতে পারে একমাত্র ۔ স্কুল গুলোতে এ বিষয়ে জিরো টলারেন্স নীতি নিতে বাধ্য করাটা অভিভাবকদের জন্য ফরজ কাজ ۔
মৃত্যুদিনে হুমায়ূন আহমেদের জন্য চোখের পানি... ছেলেবেলায় আমাদের মা খালাদের গল্পের বই পড়ে কাঁদতে দেখতাম। তখন বুঝতাম না একটা গল্পের বই পড়ে কান্নাকাটির কি আছে! একটু বড় হয়ে যখন ক্লাশের বইয়ের বাইরের বই পড়ার সুযোগ হলো, তখন শরৎচন্দ্র, ফাল্গুনী বা নীহাররঞ্জন পড়ে আমিও যে দু একবার চোখ মুছিনি তা নয়। তবে আমি জীবনে সবচেয়ে বেশি কেঁদেছি হুমায়ূন আহমেদের বই পড়ে। এখনো, কদিন আগেও দ্বিতীয়বার তাঁর 'মধ্যাহ্ন" পড়তে গিয়ে কতবার যে চোখ ভিজে এসেছে- গোপনে চোখ মুছেছি, ভেবে লজ্জাই লাগে! এই বুড়ো বয়সেও একটা গল্পের বই পড়ে কেন কাঁদি! মানবজন্ম চরম আনন্দের একটি ভ্রমণ, কিন্তু সেই আনন্দের সর্বোত্তম প্রকাশ চোখের জলে। আমরা খুব বেশি ব্যথায় যেমন কাঁদি, খুব বেশি আনন্দেও তাই কাঁদি। খুব আনন্দের সময় নিজেকে আরো তুচ্ছ মনে হয়, ক্ষূদ্র মনে হয়। মনে হয়, যে আনন্দ ধারণ করার ক্ষমতা আমার নেই, সেই আনন্দ যে বিধাতা আমাকে দিচ্ছেন, এ এক পরম পাওয়া, আর তাই চোখে পানি আসে। হুমায়ূন আহমেদ আমাদের সেই আনন্দের চরম প্রকাশ ঘটাতে পারতেন অল্প কথায়, সহজ ভাষায়। গল্পে- উপন্যাসে, নাটকে- সিনেমায় তিনি বাঙালির অন্তরের সেই আবেগকে গভীরভাবে, প্রবলভাবে স্পর্শ করেছেন। এখন শ্রাবণ মাস, আকাশে কালো মেঘ, মাঝে মাঝেই তুমুল বৃষ্টি। রবীন্দ্রনাথ ছাড়া বাংলা সাহিত্যে আর কোনো লেখক এত বেশি বৃষ্টি-বন্দনা করেছেন কি না আমি জানি না। বৃষ্টিবিলাসী বলেই হয়ত চিরতরে দূরে চলে যাবার জন্য হুমায়ূন আহমেদ বেছে নিয়েছিলেন এমন এক শ্রাবণ মেঘের দিন! আজও এই বৃষ্টিতে কোনো যুবক হলুদ পাঞ্জাবি পরে খালি পায়ে শহরের পথে পথে হাঁটছে, কোনো এক শ্যামল মেয়ে নীল শাড়ি পরে ছাদে উঠে বৃষ্টিতে ভিজছে, তাদের চোখে পানি। বৃষ্টিতে ধুয়ে যাচ্ছে তাদের কান্নার রঙ- আর দূরে একজন গাইছে- "যদি মন কাঁদে তুমি চলে এসো এক বরষায়..." (হুমায়ূন আহমেদের ছবিটি নাসির আলী মামুনের তোলা।) 
নাম কিন্চিৎ বদলাইলাম এখন নামের আগে লর্ড বসছে। শুনলে হাসি পাইতে পারে, তারপরও নাম এখন লর্ড কাজী এম. মুর্শেদ। ঘটনাটা খুইলা বলি। বনভূমি অত্যন্ত প্রয়োজনীয় জিনিস। গাছ বেশী থাকা দরকার, গাছ অক্সিজেন দেয়। পৃথিবীর প্রায় প্রতিটি দেশে কার্বন এমিশনের হিসাব করা হয়, বাংলাদেশের অবস্থা ভালো না, সামনে যেইসব ফসিল ফুয়েল প্রজেক্ট আছে, তাতে কার্বন এমিশন আরো বাড়বে। তার উপর আছে বাংলাদেশ এক্সপোর্ট জোন অথরিটি, সেখানে বিদেশি কোম্পানীকে জায়গা দেয়া হবে। ইতিমধ্যে ১২ টা জোন দেয়া হয়েছে যার মধ্যে সবচেয়ে বড় জোন ১৭ হাজার একরের মীরেরসরাই প্রজেক্ট যেখানে গাড়ী এ্যাসেম্বল হবে। মোট প্রজেক্ট এলাকা বের করা হয়েছে ১০০ টা। ইন্ড্রাসট্রিয়াল দেশ হিসাবে আমরা এগিয়ে যাবো, কিন্তু কার্বন এমিশনে আরো আগাবো। কার্বন এমিশনে একমাত্র দেশ যা নেগেটিভে আছে তা হলো ভূটান, যেখানে অক্সিজেনের পরিমান অনেক বেশী। কার্বন এমিশনে গ্রীন হাউজ গ্যাস তৈরী হয়, এতে পরিবেশের শুধু ক্ষতি হয়না, জনগনের জন্য পর্যাপ্ত অক্সিজেন কম উৎপাদন হয়, সিএফসি গ্যাস উৎপন্ন হয়, পৃথিবীর তাপমাত্রা বেড়ে সাগরের পানির লেভেল বাড়বে। এটা কমাতে গেলে মূলত দুইটা কাজ করা দরকার, বনভূমি বা বনাঞ্চল বাড়ানো এবং ফসিল ফুয়েল ব্যবহার কমিয়ে আনা। দুঃখজনক হলেও সত্য, বাংলাদেশ একদিকে এক্সপোর্ট জোন অথরিটি তৈরী করতে চাষের জমি ও বনাঞ্চল কমাচ্ছে এবং সাথে ফসিল ফুয়েল প্লান্ট করে চলছে। মাতারবাড়ি, পায়রা, রামপাল, বাঁশখালী সবই ফসিলফুয়েল প্লান্ট। আমাদের জন্যই সাগরের পানি উঠবে, আমরাই সেই সাগরে ডুববো। স্কটল্যান্ডে সম্প্রতি দেখা গেছে তাদের বনভূমি ধ্বংস হয়েছে, তারা বিভিন্ন এলাকা মার্ক করে সেই জায়গায় বনভূমি রক্ষা এবং বনভূমি উন্নয়নের কাজ করছে। আমাদের সোহরাওয়ার্দী উদ্যানে দেখেছেন সাতটা রেস্টুরেন্ট আরো কিছু প্লান করে গাছকাটা শুরু করেছে। ঢাকা শহরের বনভূমির অবস্থা কি আপনারা যারা শহরে থাকেন জানেন। যা বলছিলাম জনগনের সাহায্য ছাড়া কাজ হয় না, স্কটল্যান্ড যা করেছে, বিভিন্ন এলাকায় বনভূমি মার্ক করে ১ স্কয়ার ফিট, ৫ স্কয়ার ফিট ও ১০ স্কয়ার ফিট জমি বিক্রি করছে। এই জমির মার্কিং আছে, তবে জমির মালিক আপনি হলেও এটা রেজিস্ট্রি করা যাবে না। তার বদলে আপনাকে জমির মালিক হিসাবে স্বীকৃতি দেবে, খাতায় নাম থাকবে একটা দলিল দিয়ে কোন প্লট নম্বর আপনার জানাবে এবং আপনি নামের আগে পুরুষ হলে লর্ড আর মহিলা হলে লেডি উপাধি ব্যবহার করতে পারবেন। আমার এমন এক টুকরা ৫ ফিট বাই ১ ফিটের মোট ৫ স্কয়ারফিটের জমি আছে স্কটল্যান্ডে এবং রানী দ্বিতীয় এলিজাবেথের হুকুমে আমি তার মালিক। জমির প্লট নম্বর আছে, এটা আমি গিয়ে দাবী করতে পারবো না, রেজিস্ট্রি করতে পারবো না, নাগরিকত্ব দাবী করতে পারবো না, বিক্রয় করতে পারবো না, যা পারবো তা হলো নামের আগে লর্ড টাইটেল ব্যবহার করতে পারবো, এই জমির এবং নামের টাইটেল আমার সন্তানরাও ব্যবহার করতে পারবে। একটা সহজ ব্যাপার চিন্তা করেন, এটা ক্রাউড ফান্ডিং এর চমৎকার এক উদাহরন, আমাদের দেশেও একই কাজ করতে পারে। যেকোন বনভূমি রক্ষায় একটা টাইটেল ব্যবহারের অনুমতি, বিনিময়ে সরকার বনভূমি বা জলাভূমি রক্ষা করতে পারে। সরকারের একটা চিঠি দিয়ে নিশ্চিত করা, একটা উপাধি দেয়া, কিন্তু কোন জমি দেয়া লাগছে না। যাই, লর্ড মুর্শেদ সাহেব এখন বিশ্রাম নিতে যাচ্ছেন। কমেন্টে আমার মার্ক করা ম্যাপটা দিয়ে দেবো লংগিচিউড ও ল্যাটিচিউড সহ।
পরীমনি নামের ভদ্রমহিলার বক্তব্য মন দিয়ে শুনলাম মোট তিনবার। আমি তাঁর বেশকিছু বক্তব্য নোট করেছি যেগুলো নিয়ে আমার তীব্র খটকা আছে কিংবা ফারদার প্রশ্ন রয়েছে। আমি পরীমনির বক্তব্যে পুরোপুরি কনভিন্সড নই। একইদিকে যার বিরুদ্ধে অভিযোগের আঙ্গুল, সেই নাসির ইউ মাহমুদের বক্তব্যটাও শোনা জরুরী। দুই পক্ষের কথা না শুনে জাজমেন্টাল হতে চাইনা। তবে এই ঘটনায় মামলা হয়েছে। এবার নিশ্চই দুই পক্ষের বক্তব্য জানা যাবে।
ভদ্দরলোক আম্লীগের পদলেহন করেই বিদেশে প্রেস মিনিষ্টারের পদ পর্যন্ত বাগিয়ে ফেললেন। আপনার প্রতি তাই উপদেশ "ভালোভাবে আম্লীগের পদলেহন করুন"। বলা যায় না আপনার ভাগ্যেও বৈদেশে এমন পদ জুটে যেতে পারে।
একটি ঘোষণা : ফুটবলের রাজা লিও মেসি " রাজার কাপ" জিতলো বিশ্বের সেরা ক্লাব বার্সা! ঘোষণাটি শেষ হলো!
এই লক-ডাউনের মধ্যেও রিসার্চ স্টুডেন্টরা প্রায় নিয়মিত ল্যাবে আসছে। একজন তো আজ দেখলাম ল্যাবেই সংসার পেতেছে। ছেলেমেয়েরা খারাপ সময়ে কাজ থামিয়ে দেয় নি দেখে ভালো লাগে। মাঝেমধ্যে কিছু ইন্সট্রাকশন দিতে ল্যাবে আসতে হয়। যতক্ষন ছাত্রদের সাথে থাকি, ভালো লাগে। ল্যাব থেকে বের হয়ে গত কিছুদিন ক্যাম্পাসে যা দেখি তাতে ভালো লাগাটা আর থাকে না। এই অসম্ভব সুন্দর ক্যাম্পাসটা অনেকটাই পচে গেছে। এই ক্যাম্পাসের সুন্দর আকাশ এখন শকুনের দখলে। গত কিছুদিন ধরে রাজশাহী বিশ্ববিদ্যালয় নিয়ে একটি ভালো খবর চোখে পড়বে না। নোংরা শিক্ষক রাজনীতি এই বিশ্ববিদ্যালয়টিকে শেষ করছে।
এটাও সহজেই অনুমেয় যে ডোনাল্ড ট্রাম্পের সঙ্গে বিতর্ক করা জো বাইডেনের সহজ হবে না। কারণ, ট্রাম্প বিতর্কে প্রশ্নে যে বিষয়ে জানতে চাওয়া হচ্ছে, সে বিষয়ে থাকতে অনাগ্রহী, তদুপরি তিনি ব্যক্তিগত আক্রমণে মোটেই পিছপা হন না। ২০১৬ সালে দলের প্রাইমারির এবং ডেমোক্রেটিক প্রার্থী হিলারি ক্লিনটনের সঙ্গে বিতর্কে দেখা গেছে যে তিনি তাঁর প্রতিপক্ষের বক্তব্যের মাঝখানেই এক বাক্যের আক্রমণাত্মক মন্তব্য করে থাকেন। রাজনীতি বিশ্লেষকেরা কমবেশি একমত যে বিতর্কে প্রেসিডেন্ট ট্রাম্প যথেষ্ট পরিমাণে ভুল তথ্য ও মিথ্যাচার করবেন।
টাকার নেশা নেশাগ্রস্তদের কারণে সমাজে মাদক ছড়িয়ে যায়নি, সমাজে মাদক ছড়িয়ে গেছে টাকার নেশার কারণে। নকলবাজ আর অবুঝ ছাত্র ছাত্রিদের জন্যে সমাজে নকল, প্রশ্নফাঁস, ভর্তি জালিয়াতি ছড়িয়ে যায়নি, এগুলোও ছড়িয়ে গেছে টাকার নেশার কারণে! 
আমার করা অনেক আগের একটা চলচ্চিত্র সমালোচনা। কিছুদিন আগে একটা পোস্টে এটার কথা বলেছিলাম। ছবির নাম: অন্তর্যাত্রা। পরিচালক: তারেক ও ক্যাথলিন মাসুদ চিত্রগ্রাহক: গায়েতেইন রওসিয়াউ
আজ আমার ডাক্তার বলল.... সেলিনা আজমী আমার মনে হয় বাংলাদেশে করোনায় সর্বোচ্চ সাফারার পার্সন হিসেবে বেচে আছেন আপনি। আপনাকে নিয়ে বই লেখা যাবে। আমি মনে মনে হাসলাম! এই খবর কোন পত্রিকায় আসবেনা আসলেও ভাইরাল হবেনা কেউ পড়বেও না কেউ মজাও পাবেনা কেউ পুরস্কার ও দিবেনা। ফেইজবুকের হোম পেইজ গরম এখন নাসির আরেক জনের বউকে বিয়ে করেছে সবাই সেটাকে রং চং মাখিয়ে মজা নিচ্ছে। যেনো নাসির অন্য একজনের বউকে বিয়ে করে ইতিহাসে বিরল কোন ঘটনা ঘটিয়ের ফেলেছে। এই টাইপের নোংরা ঘটনা এই দেশে আর ঘটে নাই। এখন নাসিরের বউ নামক নষ্ট মহিলা সেলিব্রিটি তার পূর্বের স্বামী সেলিব্রিটি নাসির আরো সেলিব্রিটি! আমরা নিজেরা সেলিব্রিটি না হতে পারি সেলিব্রিটি বানাতে পারি । যত নষ্ট ঘটনা তত সেলিব্রিটি হওয়ার সম্ভাবনা। স্পর্শকাতর কোন ঘটনা ভাইরাল হয়না। সমাজের দেশের মানুষের কোন দুঃখ কষ্ট ভাইরাল হবেনা সমাজের দেশের অন্যায় অনিয়ম অত্যাচার ভাইরাল হয়না। ৬মাস হাসপাতালে থেকে প্রাইভেট হাসপাতাল সায়ত্তশাসিত হাসপাতালের যে চিত্র আমি দেখছি ডাক্তার আমাকে নিয়ে বই লিখতে বলেছে আর আমি এই হাসপাতাল চিকিৎসা ডাক্তারদের নিয়ে লিখলে বই না ইতিহাস লিখতে পারবো। তবে টিকে থাকতে পারবোনা কারন আমার ক্ষমতা নাই............
কর্কট এবং কয়েকজনের কথা—১৭৷ এইমস হাসপাতালের কুড়িটার মতন বহুতল ছাত্রাবাস৷যেখানে সমস্ত ভারতের শ্রেষ্ট শিক্ষার্থী চিকিৎষকেরা আসেন উচ্চ শিক্ষা নিতে৷এছাড়াও আছেন প্রতিবেশী দেশের শিক্ষার্থীরা৷সকাল হলেই লিফ্টগুলো খুব দ্রুত ওঠানামা করে৷আটটার ভিতর অধিকাংশের ডিউটি থাকে৷আমি দেখতাম তাঁরা সবাই রেডি হয়ে একোয়াগার্ড থেকে জল নিয়ে লিফ্ট ধরে ছুটতেন৷কিছুটা দূরেই থাকত এইমসের নিজস্ব পরিবহন৷অনেককে দেখতাম সাইকেলে করে যাচ্ছেন৷ আমি এদের কোনো সমস্যা না হয়,তাই আগেই জল নিয়ে রাখতাম৷খুব ভোরেই উঠতাম৷স্নান করে যেতাম আশে পাশের মন্দিরে৷আমাদের এখানের মন্দিরের থেকে কিছুটা আলাদা মনে হোত,কিন্তু অন্তরের প্রার্থনাতো আদি এবং অকৃত্রিম৷ সুমিতের হোস্টেলের গা ঘেঁসেই বড় একটা মন্দির,আলাদা আলাদা ভবন৷মূল দুর্গা মন্দির হলেও অন্যান্য দেব—দেবীর মূর্তি আছে৷প্রথমে সেখানে যেতাম৷নার্সদের দেখতাম প্রনাম করে বাসে উঠছে৷ এই মন্দিরের সামনেই নার্স হোস্টেল৷ সাইবাবার মন্দিরে ঠিক আটটার সময় প্রার্থনা শুরু হওয়ায় আমি চেষ্টা করতাম উপস্হিত থাকতে৷ আমাদের যেমন ফুল—ফল প্রসাদে পূজা,ঠিক তেমনটা নয়৷আসলে স্থান বিশেষে আনুষ্ঠানিকতায় ভিন্নতা৷মন্দিরে গেলে বাড়ির ফুলের কথা মনে আসত৷ বৃহষ্পতিবার ওখানের ভাষায় "গুরুবার"৷ ঐদিন ওখানে বিশেষ পূজার আয়োজন ৷কিছু দরিদ্র ভিড় জমাতেন৷আমি অবশ্য অনেক সময় থাকতে পারতাম না৷ওখান থেকে কেনাকাটা করবার পথে ছিল আর একটি মন্দির,রাস্তার পাশেই"রাম মন্দির"৷ওখান থেকেই সব্জি —ফল—দুধ..কিনে যখন হোস্টেলে আসতাম তখন নীরব হোস্টেলে ফাঁকা লিফ্ট ৷ সিকিউরিটি গার্ডরা বসে নিজেরা গল্প করছেন দেখতাম৷প্রথম দু'একদিন জিজ্ঞাসার পরেই তাঁরা জানতেন কে কোন রুমের গেস্ট৷তালা খুলে ঘরে আসার পরে সুমিতকে ডাক দিতাম৷সাধারণ দিনে ও উঠে কিছু খেয়ে ওষুধ খেয়ে আবার ঘুমাত৷আমি ইনডাকসন ওভেনে রান্না করতাম৷বিকালে ছাদে গিয়ে নিয়ে আসতাম সকালের মেলে দেওয়া কাপড়৷ছাদে ঘুরতে গিয়ে দেখতাম দল বেঁধে পায়রা বসে আছে৷ মনে পড়ত সদ্য ছেড়ে আসা পুরাতন বাঙালিপাড়া সেই সি আর পার্ক৷ যেখানে থেকে এসেছি দুই মাস দশ দিন৷ সকাল হবার অনেক আগেই সেখানে ভোর হয় শালিক ,কালো দূর্গাটুনটুনি,চড়ুই, আর একটা দুটো দোয়েলের সাথে অনেকগুলো কবুতরের ডাকে৷দিল্লিতে কবুতরের অভাব নেই একটুকরো ছাদ যেন ছোট্ট এক উঠোন, তার পাশের রান্নাঘরটি৷ রেলিংএ দিতাম অল্প চাল ওদের বন্ধু বানাতে ৷ তারপর এক সময় যখন তখন চলে আসতো রান্নাঘরের দুয়ারে ৷ সারাদিনের আলো শেষবারের মতন ডানায় মুছে নিয়ে রাতের জন্য ওরা যেন কোথায় ফিরে যেত৷ আর ঠিক তখন তখনই দূরের কালীমন্দির থেকে বেজে উঠতো আরতীর বাজনা৷ আলোয় সাজানো চূড়ার ওপর দিয়ে একই সাথে ভেসে আসত বড় পরিচিত আরো একটা সুর, আজানের! আসলে জায়গাটা এমনই বি-রব যে, প্রতিদিন ভোর বা দুপুর বা সন্ধ্যার পরেও অতিস্পষ্ট স্বরে আমি শুনতে পেতাম ৷ আর আমার কতকথা মনে পড়ে যাওয়ায় ভারীমনটা আরো কেমন করে উঠত৷ আসার সময় দেখে এসেছিলাম মা কবুতর কার্নিসের এক বিপদজনক জায়গায় বসে আছে জীবনের অপেক্ষায়৷ বাচ্চা আসবে ঘরে -তার সাধনায়৷ শেষের দিকে ডিম ছেড়ে আসতই খাবার খেতে৷ আমি একটু বেশী চাল রেখে চলে এসেছিলাম৷৷ওরা তেমন আর কিছু খায়না— ওদের দেবার মতন আমার কাছে আর কিছু ছিল না৷কল্পনায় দেখতাম গুটি কয়েক বাচ্চা নিয়ে ওর ঘুরছে ফিরছে সেই ছোট্ট উঠানসম ছাদটিতে৷ অভিষেকের মা-বাবা মার্চের মাঝামাঝি চলে যাবার সময় সেই একটুখানি চিনচিনে কষ্ট,যা প্রতিটা বিদায়ের সময়েই হয়৷ অমলের মায়ের সাথে বৃহষ্পতিবার বিকালের হাটে যেতাম৷হোস্টেলের সামনে শত বছরের পুরাতন হাট বসতো৷সেখান থেকে অমলের মা খূঁজে পেতে কিউই,আম, ড্রাগন ফল আনতেন,যদি সুমিত খেতে পারে৷ যেদিন কেমো থাকতো,সেদিন বিকালে চলে আসতেন,থাকতেন অনেক রাত পর্যন্ত৷ মাঝেমাঝে দিদি চলে আসতেন বর্ধমানে,ওনার সংসার দেখভালের জন্যে৷ফোনে খোঁজ নিতেন বারবার৷এমন করতে করতেই বত্রিশটা কেমো শেষের পথে৷প্রতিটা কেমোর আগে ব্লাড টেস্ট করতে হয়৷অভিষেক ডিউটিতে যাবার আগে নিজেই স্যাম্পল নিয়ে যেতো৷যখন যে সমস্যাই আসুক,ওরা সবাই তার সমাধানের চেষ্টা করত৷সন্ধ্যায় ডাঃ মণীষের স্ত্রী পূজা,,অমলের মা,ডিউটি শেষে অভিষেক,অমল সবাই এসে অনেক সময় থাকত৷সবাই হাসি-গল্পে থাকলেও প্রত্যেকের মনে আশা ছিল পরের পেটস্ক্যানটা যেনো নেগেটিভ আসবে৷ একদিন অবশেষে বত্রিশটা কেমো শেষ হয়৷বৈশাখ মাসের দুই তারিখ,সতেরই এপ্রিল পরবর্তী পেটস্ক্যানের তারিখ জানানো হয়৷২॰১৯সালের এপ্রিলের কথা বলছি...৷ 
শিল্প সংস্কৃতির অংশ। ইসলামে সব ধরনের সংস্কৃতির অবাধ অংশগ্রহন নিশ্চিত করা হয়েছে। কারন ইসলাম'কে নবী সর্বজনীন ধর্ম করে গেছেন। নইলে হাবশি আর বেদুইন কি এক পাতে ভাত খাইতে পারতো? তবে সংস্কৃতিতে যদি অশ্লীলতা, নীচতা বা হীনতা থাকে তবে ঐ অংশটুকু ইসলাম অনুমোদন করে নাই। যে আয়াতের রেফারেন্স দিয়ে গানকে নিষিদ্ধ বলা হয়ে থাকে সেই আয়াতে বলা হয়েছে, " অসার কথা/কবিতা পরিত্যজ্য"। গান শব্দটাই এখানে নাই। আয়াতের তাফসিরে বলা হইছে, আরবে অশ্লীল নৃত্যসহ গান পরিবেশন করা হইতো। এটাকে বন্ধ করার উদ্দেশ্যে এই আয়াত আসছে আর যুক্তির খাতিরে কবিতা'কে গান ধরে নিলেও গান'কে নিষিদ্ধ করা বোঝানো হয় না। এখানে নাচ বা গানকে নিষিদ্ধ করা হয়নি, নিষিদ্ধ করা হয়েছে মূলত অশ্লীলতা'কে। কোরান বুঝতে হইলে এটারে মনস্তাত্ত্বিক দিক থেকে পড়তে হবে। মানুষের নীচতা, সে তার দেহে বহন করে না। নীচতাকে সে নিজের মানসপটে বহন করে, চেতনে অথবা অবচেতনে লালনও করে। এটাই অসার মানসিকতা। ইসলাম মূলত এই ধরনের মানসিকতার বিরোধী। আরবীতে এটাকে নিয়ত বলে। যার নিয়ত সুন্দর তার সব সুন্দর, যার নিয়ত অসুন্দর তার সবকিছু অসুন্দর। অসুন্দর নিয়ত পরিত্যজ্য, অসুন্দর নিয়ত নাস্তি। যদি তা করা যায় তবে একটা মানুষ ফুল হয়ে ফোটে। যেখানে সে পা ফেলে সেখানেই জন্মে সৌন্দর্যের বুনোফুল। সেই বুনোফুলের নাম ইসলাম। বিভিন্ন ঠগ আর বাটপারদের ওয়াজ নসীহত শুনে ইসলাম শিখা বন্ধ করে সুন্দরের সাধনা শুরু করেন, দেখবেন আপনাতেই ইসলাম কায়েম হয়ে যাচ্ছে।
আমার ফেরদৌসির শাহানামা নিয়ে এই লেখাটির কারণ আছে আর সেটি হলো কবিদের নিয়ে। কবি হলেন তার সৃষ্টির স্রষ্টা। কবির অহংকার থাকতে হয়। মাহমুদ গজনবীর কীর্তি তার মৃত্যুর পর শেষ হয়ে যায়। মহাকবি ফেরদৌসির মহাকাব্য বেঁচে আছে আজ অবধি। পৃথিবীর সাহিত্য প্রেমিকদের কাছে অত্যন্ত সম্মানের সহিত টিকে আছে এবং নিরবধি সমৃদ্ধ করে চলেছে এই পৃথিবীর শিল্প সংস্কৃতির জগতকে।
আমার মা'র খুব ইচ্ছা আমেরিকা দেখার। আমি অনেক কাঠখড় পুড়িয়ে সেই ব্যবস্থা করলাম। তখন আমার মা আমাকে বললেন, প্লেন কি এসি না নন এসি? আমি বললাম, এসি। আমার মা আঁতকে উঠলেন। বললেন, তার মানে প্লেনের জানালা খোলা যায় না? আমি খুবই হতাশ হলাম। বললাম, কেন যাবে না। তুমি প্লেনের জানালা কেবল না, দরজা খুলে আমেরিকায় আসতে পারবা। প্লেনের দরজা খুলে পা ঝুলিয়ে আকাশ দেখতে দেখতে আমেরিকায় আসবা। আমার ''বুদ্ধিমতি'' মা সেই কথা বিশ্বাস করলেন। তিনি মহা আনন্দে প্লেনের দরজায় পা ঝুলিয়ে আমেরিকায় আসার প্রস্তুতি নিলেন। এই হচ্ছে আমার মা। বলাবাহুল্য, তিনি আমেরিকায় আসতে পারেন নি। কখনো পারবেন বলে আমার মনে হয় না। ...... রোজার আগে আমার মা আমাকে ফোন দিয়ে বললেন, তুমি রোজা রাখো। আমি বললাম, আমেরিকায় রোজা রাখা খুবই কঠিন। এখানে সূর্য ডোবে রাত ৮ টার পরে। আমি মা বললেন, তবুও রাখো। যদি রোজা না রাখো, তাহলে তোমার ফোন করার দরকার নাই। টাকা পাঠানোরও দরকার নাই। তার এই হুমকিতে আমি, আমার স্ত্রী , এমনকি আমার ছোট মেয়ে, যে ক্লাস সিক্সে পড়ে, সেও রোজা রাখছে। এবং আমরা সবাই তাঁর উপর মহা বিরক্ত। ...... মা দিবসে আমার একটাই কথা। ... আমি খুবই বিরক্ত। ... তবু মা, আমি তোমার মতো বোকা হতে চাই। তোমার মতো সরল হতে চাই। তোমার মতো বিশ্বাসী হতে চাই। .................................... আমার জন্য দোয়া করো।
চরম আলসেমী, ফাঁকিবাজি, পিঠের ব্যথার কষ্ট নিয়ে পাঁচ সপ্তাহের একটা অনলাইন কোর্স করে ফেললাম। UN System Staff College এর কোর্স Unleashing the Power of Private Sector for the 2030 Agenda. পড়াশুনা করতে ভালোই লাগে। আমার নবাবী ও পিঠের ব্যথা কমার অপেক্ষায় আরো দুটো কোর্স ঝুলে আছে!
কাজ করে যাচ্ছে সমবায় আমিনুল ইসলাম মহামারী করোনা ভাইরাসের মধ্যেই স্বাস্থ্যবিধি মেনে এবং অবশ্যই ঝুঁকি নিয়ে কাজ করে যাচ্ছে যাচ্ছে সমবায়। আমার সহকর্মীরা মাঠে কাজ করছেন। আমরা মাঝে মাঝে তাদের কাজ দেখে আসছি। আর আমরা সমবায় অধিদপ্তরে থেকে তাদের কাজের সমন্বয় ও সুপারভিশন করে যাচ্ছি। ২। সমবায়ের গতানুগতিকমূলক কাজের পাশাপাশি আমরা দেশের মানুষের উন্নয়নের জন্য সমবায় সমিতির মাধ্যমে উন্নয়ন প্রকল্প বাস্তবায়ন করে যাচ্ছি। তেমনি ২টি প্রকল্প হচ্ছে (১) উন্নত জাতের গাভী পালনের মাধ্যমে সুবিধাবঞ্চিত মহিলাদের জীবনযাত্রার মান উন্নয়ন প্রকল্প এবং (২) দুধ ও মাংস উৎপাদনের মাধ্যমে কর্মসংস্থান সৃস্টির লক্ষ্যে গঙ্গাচড়া উপজেলায় ডেইরী সমবায়ের কার্য‌ক্রম সম্প্রসারণ প্রকল্প। ৩। আজ ২/৯/২০২০ তারিখ বিকাল ৩টা থেকে ৫টা অবধি প্রকল্প দুটির বাস্তবায়ন তদারকি সংক্রান্ত ‘‘ প্রকল্প বাস্তবায়ন কমিটি’’ এর সভা অনুষ্ঠিত হয়েছে। সভায় আইএমইডি, পল্লী উন্নয়ন ও সমবায় বিভাগ, মিল্কভিটা এবং সমবায় অধিদপ্তরের সংশ্লিষ্ট কর্মকর্তাগণ ফিজিক্যালি উপস্থিত থেকে অংশগ্রহণ করেন। প্রকল্প পরিচালক জনাব মোঃ আসাদুজ্জামান এবং জনাব মোহাম্মদ আবুল বাশার নিজ নিজ প্রকল্প বাস্তবায়নের অগ্রগতি সভায় উপস্থাপন করেন। ৪। উন্নত জাতের গাভী পালনের মাধ্যমে সুবিধাবঞ্চিত মহিলাদের জীবনযাত্রার মান উন্নয়ন প্রকল্পটি দেশের ২৫ টি জেলার ৫০ টি উপজেলায় বাস্তবায়িত হচ্ছে। গঠিত সমবায় সমিতি ১০০টি। মোট উপকারভোগী মহিলা ১০,০০০ জন। প্রত্যেকে ২টি করে বকনা ক্রয়ের জন্য ১ লক্ষ টাকা করে সুদমুক্ত ঋণ পেয়েছেন এবং বকনার খাদ্য ও আনুষঙ্গিক ব্যয় নির্বাহের জন্য ২০ হাজার টাকা। চেকের মাধ্যমে ঋণের টাকা দেয়া হয়েছে। মোট প্রাক্কলিত ব্যয় ১৫১ কোটি ৫৭ লক্ষ টাকা। প্রকল্পের মেয়াদ জুলাই ২০১৬ থেকে জুন ২০২১। প্রতিদিন গড়ে ৩৪২৬৩ লিটার দুধ উৎপাদিত হচ্ছে । প্রতি লিটার ৪০/ টাকা করে ধরে প্রতিদিন ১৩.৭০লক্ষ টাকার দুধ বিক্রয় করা হচ্ছে। প্রকল্পটির বাস্তবায়নকাজ সমাপ্তপ্রায়। কিন্তু রিভলভিং ফান্ডের মাধ্যমে এই প্রকল্প-উত্তর প্রকল্পের কাজ চলতেই থাকবে। মূলত জেলা সমবায় অফিসার এবং উপজেলা সমবায় অফিসারগণ সেকাজের নেতৃত্ব দেবেন এবং দেখভাল করবেন। এটি একটি সফল প্রকল্প। করোনা ভাইরাসের কারণে দুধ বিক্রয়ে অসুবিধা হচ্ছে বিধায় ঋণের কিস্তি আদায়েও গতিমন্থরতা রয়েছে কিছুটা। তবে সেটি আমরা কাটিয়ে উঠবো শীঘ্রই। ৫। দুধ ও মাংস উৎপাদনের মাধ্যমে কর্মসংস্থান সৃস্টির লক্ষ্যে গঙ্গাচড়া উপজেলায় ডেইরী সমবায়ের কার্য‌ক্রম সম্প্রসারণ প্রকল্পটি শুরু থেকেই নানাবিধ ঝামেলার মুখে পড়েছে। একটিমাত্র উপজেলার জন্য এটি একটি অনেক বড় প্রকল্প। প্রকল্পে মোট বরাদ্দ ২৩ কোটি ৮৯ লক্ষ টাকা। সুফলভোগীর সংখ্যা ৩০৪০ জন। উপকারভোগীদের প্রায় ৩৩% মহিলা। সমবায় সমিতি ৩৮টি। প্রত্যেক উপকারভোগী পাচ্ছেন সুদমুক্ত ৭০ হাজার টাকা ঋণ। চেকের মাধ্যমে টাকা দেয়া হয়। তা দিয়ে কিনেছেন/ কিনবেন ১টি উন্নত জাতের শংকর বকনা বাছুর অথবা ২টি দেশী ষাড় । এটি জামানতবিহীন ঋণ। প্রকল্পের মেয়াদ জুলাই ২০১৬ থেকে জুন ২০২০। কিন্তু অনেক বিলম্বে বাস্তবায়ন কাজ শুরু হওয়ায় এর মেয়াদ ২০২০-২১ সাল অবধি বৃদ্ধি করতে হবে। এই প্রকল্পটির অবশিষ্ট কাজ বাস্তবায়নে আজকের সভায় কিছু সুপারিশ পাওয়া গেছে। সেগুলো আমরা বিবেচনায় নিয়েছি। এভাবেই সমবায় অধিদপ্তর দেশের সাধারণ মানুষের আর্থ-সামাজিক উন্নয়নে উন্নয়ন প্রকল্প বাস্তবায়ন করে আসছে। এসব প্রকল্প মাংস ও দুগ্ধ উৎপাদন বৃদ্ধির পাশাপাশি গরিব মানুষের এবং বিশেষত সুবিধাবঞ্চিত নারীদের ক্ষমতায়নে সফলভাবে কাজ করে যাচ্ছে। আমরা এধরনের আরও ২টি নতুন উন্নয়ন প্রকল্প পর্লী উন্নয়ন ও সমবায় বিভাগের মাধ্যমে পরিকল্পনা মন্ত্রণালয়ে পাঠিয়েছি। সেগুলোও অনুমোদিত হয়ে আসবে বলে আমরা দৃঢ়ভাবে আশাবাদী এবং সেলক্ষ্যে আমরা তৎপর রয়েছি। জয়তু সমবায় !
১০/১৫ বছর আগেও কর্মকর্তা কলোনীর কিশোর-কিশোরী ও তরুণ-তরুণী ছেলেমেয়েদের বেশিরভাগ তাদেরবাবা-মায়েদের সহকর্মীদের আদাব-সালাম দিতো। সমঝে চলতো।এখন এরকম ছেলেমেয়ে খুব একটা দেখা যায় না।
বাংলাদেশ বৌদ্ধ সমিতি-যুব এর ৪০ তম প্রতিষ্ঠা বার্ষিকী ও ২৫তম উন্মুক্ত স্বর্ণ পদক সাংস্কৃতিক প্রতিযোগিতা ২০২১************************************************ প্রতি বছরের ধারাবাহিকতায় এবারও বাংলাদেশ বৌদ্ধ সমিতি -যুব এর ৪০ তম প্রতিষ্ঠা বার্ষিকী ও উন্মুক্ত স্বর্ণ পদক সাংস্কৃতিক প্রতিযোগিতা অনুষ্ঠিত হতে যাচ্ছে।শিশু- কিশোরদের প্রতিভা বিকাশের লক্ষ্যে ১৯৯৭ সাল থেকে বিরতিহহীন ভাবে প্রতি বছর বাংলাদেশ বৌদ্ধ সমিতি যুব নিয়মিত এই আয়োজন করে আসছে। প্রতি বছর ৩ দিনব্যাপী অনুষ্ঠিত উন্মুক্ত স্বর্ণ পদক সাংস্কৃতিক প্রতিযোগিতায় প্রায় ১০০০ প্রতিযোগী অংশগ্রহণ করে থাকে।ইতোমধ্যে এই প্রতিযোগিতা সকলের কাছে ব্যাপকভাবে প্রশংসিত ও হয়ে সমাদৃত হয়ে আসছে।অত্যন্ত সুষ্ঠু,নিরপেক্ষভাবে এই প্রতিযোগিতা বিগত ২৪ বছর যাবত সুচারুরূপে সম্পন্ন হয়ে আসছে। প্রতি বছরের ধারাবাহিকতায় এবারও আগামী ২,৩ এপ্রিল ২০২১দুইদিনব্যাপী উন্মুক্ত স্বর্ণ পদক সাংস্কৃতিক প্রতিযোগিতা অনুষ্ঠিত হবে। প্রতিযোগিতায় অংশ গ্রহণ করতে ইচ্ছুক আগ্রহী প্রতিযোগী/অভিভাবকেরা পোস্টারে উল্লেখিত স্হান থেকে আবেদন পত্র সংগ্রহ করতে পারবে। প্রতিযোগিতার বিষয় সমূহ-- রবীন্দ্র,নজরুল,দেশাত্মবোধক,বৌদ্ধ কীর্তন/সংগীত,সাধারন নৃত্য,আবৃত্তি, চিত্রাংকন,সুত্র/গাতা প্রতিযোগিতা। সকলের অংশগ্রহণ বিনীতভাবে প্রত্যাশা করছি।
বিশ্বের সকল মমতাময়ী মা'য়ের প্রতি বিনম্র শ্রদ্ধাঞ্জলি! আজ বিশেষ ভাবে স্মরণ করছি আমার শাশুড়ী'কে যিনি আমাদের ছেড়ে চলে গেছেন বেশ কয়েক বছর আগে। আমাদের সকলের মা'য়ের প্রতি এই গানটি নিবেদন করছি। প্রথিতযশা শিল্পী মনির খান এর আপ্লূত কন্ঠে গাওয়া দারুণ মায়াময় একটি গান। যথারীতি আমার লেখা এবং বিনোদ রায় এর সুর, সঙ্গীত ও ভিডিও নির্মাণ। আশা করি ভালো লাগবে সকলের। 
করোনা ভাইরাস: আগাম ভাবনার প্রতিফলন :----- যে কোন ঘটনার ফলাফল বা আগামীতে কি হবে বা হতে পারে, এ বিষয়ে প্রত্যেক মানুষের আগাম ভাবনা বা মতামত থাকে। করোনা ভাইরাসের ক্ষেত্রেও আমাদের দেশে কি হতে পারে, সে বিষয়ে প্রত্যেকের একটা মতামত রয়েছে। প্রাপ্ত সত্য - মিথ্যা তথ্যের বিশ্লষন, নিজের শিক্ষা, ধর্মীয়- রাজনৈতিক - সামাজিক দর্শন, উদ্ভুত পরিস্থিতিতে নিজের এবং নিজস্ব গন্ডির মধ্যে কারোর আপাতঃ লাভ ক্ষতিসহ আরো অনেক মনোস্তাত্বিক বিষয়ের সংমিশ্রণে মানুষের এই আগাম মতামত তৈরি হয় । আর মানুষের একটা স্বভাবজাত ধর্ম হচ্ছে, মানুষ তার মতামত প্রতিফলিত হোক সেটা সে মনে প্রাণে চায়, সেটায় মানুষের ভালো হোক আর মন্দ হোক। সে মনে করে এর মধ্যে দিয়ে তার বিশাল একটা জয় হবে, আর এই বিষয়ে ভিন্ন মতের কারো সাথে তর্কে লিপ্ত হলে তো কথাই নেই, তার মতামত প্রতিষ্ঠিত করার জন্য সর্বোচ্চ ভূমিকা রাখার চেষ্টা করে। তাই প্রতিদিন আইডিসিআর এর প্রেস কনফারেন্সে যখন আক্রান্ত ও মৃত্যুর সংখ্যা কম বা শূন্য থাকে, তখন কম বিস্তারের মতামত প্রদানকারীরা স্বস্তির নিশ্বাস ফেলে নিজেকে জয়ী মনে করে এবং বিস্তার লাভ না করার পক্ষে বৈজ্ঞানিক- অবৈজ্ঞানিক অনেক যুক্তি দাঁড় করানোর চেষ্টা করে। আর বেশি বিস্তারের মতামত প্রদানকারীরা নিজের মতামত হেরে গেছে মনে করে, ঐ তথ্যকে ভুল বলে তথ্য গোপনের অভিযোগ করে। সবচেয়ে আশ্চর্যের বিষয়, কনফারেন্স শোনার সময় অনেকে তার মতামতকে জয়ী করার জিঘাংসা থেকে আক্রান্ত ও মৃত্যুর সংখ্যা বেশি হোক, পরোক্ষভাবে সেটা কামনাও করে। আর বাংলাদেশের মানুষ অন্য কোন বিষয়ে ভাবুক আর না ভাবুক, রাজনীতি নিয়ে প্রত্যেকের একটা ভাবনা আছে। আর যে কোন বিষয়ের মত করোনা ভাইরাসের ক্ষেত্রেও তার মতামত সৃষ্টিতে তার রাজনৈতিক ভাবনা মূখ্য ভূমিকা পালন করেছে। তাদের রাজনৈতিক অবস্থান যতটা না নিজের বা সমাজের কল্যাণ বিষয়ক, তার চেয়ে বেশি পক্ষ বিপক্ষের। একটা সরকার পক্ষ আর একটা সরকার বিপক্ষ । সরকার পক্ষের বেশিরভাগ লোক করোনা মোকাবিলায় সরকারের কোন দোষ ত্রুটি মানতে চান না, বিশেষ করে তাদের নেত্রী কোন ভুল ত্রুটি করতে পারে সেটা ভাবতেও পারে না। আর সরকার বিপক্ষের বেশিরভাগ লোক তো সরকার করোনা মোকাবিলায় কোন পজিটিভ ভূমিকা রাখছে, সেটা মানতেই চায় না। সরকারের যে কোন উদ্যোগকে কোনো না কোনো যুক্তি দিয়ে অকার্যকর প্রমাণ করার সর্বাত্মক চেষ্টা চালিয়ে যায়। আর একটা অংশ আছে, যারা সরকার বিপদে পড়লে দেশের যে কোনো ক্ষতি মেনে নিতে রাজি, এমনকি করোনার ভয়াবহতা!!!!!! আর কিছু লোক আছে, তারা যে পক্ষেরই হোক, এই করোনা ভয়াবহতা থেকে দেশ ও বিশ্ব মুক্তি পাক সর্বদা কামনা করে। তারা আইডিসিআর এর প্রেস কনফারেন্সের সময় সংখ্যা যেন কম হয় তাই কামনা করে। তবে তাদের মধ্যে অনেকে সরকারের অনেক কর্তা ব্যক্তির অযৌক্তক মন্তব্য , যার সাথে বাস্তবতার কোন মিল খুঁজে না পেয়ে বিরক্ত হয়ে সংকট বৃদ্ধির কামনাও করে ফেলে। যাই হোক, আমরা যখন কোন বিষয়ে আগাম মতামত তৈরি করবো, তখন কোন পক্ষ বিপক্ষ নয়, কোন স্বার্থ বিবেচনায় নয়, মানব কল্যাণকে সামনে রেখে মতামত তৈরি করবো। যদি পরবর্তীতে দেখা যায়, আমার পূর্বের মতামত মানব কল্যাণের সাথে যাচ্ছে না, কোন জেদ না ধরে মানব কল্যাণের পক্ষে যেটা, সেটাকেই গ্রহণ করতে হবে, যদি সেটা আমার বিপক্ষ লোকের মতামতও হয়। যতই ভিন্ন মত থাক, সব ভেদাভেদ ভুলে আমাদের দেশসহ সারা বিশ্ব করোনা ভাইরাস মুক্ত হোক, অতি দ্রুত করোনা প্রতিরোষধক আবিষ্কার হোক, করোনা বিস্তার শূন্যের কোঠায় আসুক, এটাই আমাদের কামনা। আজকের এই বিশ্ব দুর্যোগে মানব কল্যাণের জয় হোক, এটাই আমাদের প্রত্যাশা ।
(} এ রাষ্ট্র আগুন পোষে। যেমন আমি আগুন পুষি বুকে- আমার আগুন জ্বলে বিদ্রোহে। রাষ্ট্র আগুন জ্বালায় তার খেয়ালখুশি আর সুখে। ছবি ও খবরঃ ঢাকা ট্রিবিউন।
বেগম জিয়া কেনো কারাগার থেকে করোনায় # ফালু বলতেন-- আপনার লেখা ম্যাডাম আগে পড়েন। পরে অন্য কাজ করেন ♦ সালেম সুলেরী ♣ { সম্প্রতি সাপ্তাহিক ঠিকানা, নিউইয়র্কে প্রকাশিত। কর্ণধার এম এম শাহীন সমীপে শুভেচ্ছাসমেত ধন্যবাদ} ১১ এপ্রিল’২১-এর ল্যাবরেটরী রিপোর্টটি চোখে দেখলাম। করোনা পজিটিভ হয়েছেন বেগম খালেদা জিয়া। 'রাজনীতিতে ধরাশায়ী' জাতীয়তাবাদী দলের চেয়ারপারসন তিনি। নিজেও রাজনৈতিকভাবে জেলবন্দি। দাপ্তরিক বয়েস প্রায় ৭৭ বছর। প্রধানমন্ত্রী শেখ হাসিনার থেকে দু’বছরের সিনিয়র। দাপ্তরিকভাবে প্রধানমন্ত্রী হয়েছেন তিনবার। ক্ষমতাসীনপূর্ব সময়ে ঘনিষ্ঠ ছিলাম উভয় শীর্ষ নেত্রীরই। বিশেষ করে এরশাদ-যুগে 'স্বৈরাচার সরকার বিরোধী' আন্দোলনকালে। কেউ বলে খালেদা, কেউ বলে হাসিনা, দুই জনে ভাগ হওয়া মোটে ভালোবাসিনা। দু’জনের রোষ কি? এক হতে দোষ কি? (অবৈধ ভেলা চড়ে আমরাতো ভাসি না!) ১৯৮৮ সালে ‘সাপ্তাহিক সন্দ্বীপে’ প্রচ্ছদ করেছিলাম পদ্য দিয়ে। খ্যাতিমান আবু সালেহ-এর পদ্যে প্রচ্ছদলিখন বন্ধু আমির খসরুর। শীর্ষ সার্কুলেশনপ্রাপ্ত ম্যাগাজিনটিতে আমি নির্বাহী সম্পাদক। তুমুল সাড়া পেয়েছিলাম গণতন্ত্রমুখী পরিবেশনায়। বিশেষ করে দুই নেত্রীর বিবদমান বিরোধ ভাঙাতে। পাঁচদলীয় জোট দু’নেত্রীকে ঐক্যবদ্ধ করতে সক্ষম হয়। সেই পাঁচদলে'র অন্যতম নীতি-নির্ধারক ছিলেন দুই চিরকুমার। কলামিস্ট-রাজনীতিক নির্মল সেন ও ফয়েজ আহমদ। উভয়ে বলেছিলেন-- তোমাদের প্রচ্ছদকাহিনীটি কাজে দিয়েছে। দুই নেত্রীকে এক টেবিলে বসাতে ওটাই ছিলো নিয়ামক। গণমানুষের মতামত প্রতিফলিত হয়েছিলো তাতে। আমাদের বিশ্বাস-- দুই নেত্রীই প্রতিবেদনটি পড়েছে। পাঁচদলের রাশেদ খান মেনন, হাসানুল হক ইনুৃও পড়েছেন। সন্দ্বীপ ম্যাগাজি'নে আমি ‘শেষ সংবাদ’ শিরোনামে কলাম লিখতাম। সমাজ, সংস্কৃতি, রাজনীতির ওপর সর্বশেষ মূল্যায়ন থাকতো। সেসবে বেগম খালেদা জিয়ার প্রসঙ্গ অসংখ্যবার এসেছে। এরশাদ বিরোধী আন্দোলনে শ্রদ্ধেয় খালেদা-হাসিনা ঐক্যবদ্ধ ছিলেন। ফলে ১৯৯০-এর ৬ ডিসেম্বর এরশাদ সরকারের পতন হয়। ১৯৯১-এর ২৭ ফেব্রুয়ারির নির্বাচনে বিএনপি বিজয়ী। বেগম জিয়া পাঁচটি আসনে এমপি নির্বাচিত হন। দেশের প্রথম নারী প্রধানমন্ত্রী হিসেবে শপথও গ্রহণ করেন। ১৯৯১ সালে আমি 'সাপ্তাহিক আকর্ষণ' ম্যাগাজিনে নির্বাহী সম্পাদক। সম্পাদক, ব্যবস্থাপনা সম্পাদক সৈয়দ আল ফারুক, নাহিদ নাজিয়া। প্রথম তিনটি সংখ্যাই পুনর্মুদ্রণ পর্যায়ে পৌঁছায়। প্রথমটিতে ছিলো জেনারেল সফিউল্লাহর সুদীর্ঘ সাক্ষাৎকার। তিনি স্বাধীন বাংলাদেশের প্রথম সেনাপ্রধান। জে. জিয়াকে ‘স্বাধীনতার ঘোষক’ বলা মুক্তিযুদ্ধের সেক্টর কমান্ডার। বঙ্গবন্ধুর নৃশংস হত্যাকান্ড ঠেকাতে ব্যর্থ সেনাপ্রধান। সামগ্রিক বিষয়ে প্রথম বিস্তারিত সাক্ষাৎকার দিয়েছিলেন আমাকে। দুর্লভ আলোকচিত্র আর ওনার বক্তব্যে প্রচ্ছদ করেছিলাম। বলেছিলেন-- ‘মুজিব-জিয়া হত্যায় এরশাদের হাত ছিলো!' আকর্ষণ-এর দ্বিতীয় প্রচ্ছদটি ছিলো বেগম জিয়াকে ঘিরে। তিনি তখন নতুন প্রধানমন্ত্রী হয়েছেন। চোখকাড়া দুর্লভ আলোকচিত্র দিয়েছিলেন লুৎফর রহমান বীনু। শিরোনাম করেছিলাম : ‘পুতুল থেকে প্রধানমন্ত্রী’। উল্লেখ্য, বেগম জিয়ার ডাক নাম পুতুল। শেখ হাসিনার একমাত্র কন্যার নামও (সায়মা ওয়াজেদ) পুতুল। অনেক দুর্লভ তথ্য সংযোজিত হয়েছিলো প্রচ্ছদকথায়। এক্ষেত্রে সহযোগিতা দিয়েছিলেন প্রয়াত খুরশীদ জাহান হক। তিনি বেগম জিয়ার অগ্রজ সহোদরা, পরে এমপি, মন্ত্রী। দিনাজপুর সদর-এর প্রতিনিধিত্বকারী। ‘চকলেট আপা’ নামেই ছিলেন খ্যাতিমান। আগস্ট মাসেই জন্ম দুই রাজনীতিক সহোদরার। একদা ‘সাদাকালো’ ম্যাগাজিনে দু’জনের ওপর প্রচ্ছদ করি। শিরোনাম : সিংহ রাশির জাতিকা দুই রাজনৈতিক সহোদরা। আকর্ষণ-এর তৃতীয় প্রচ্ছদটি ছিলো শেখ হাসিনা’কে নিয়ে। ‘ইতিহাসের রাজকন্যা’ শিরোনামের প্রচ্ছদটিও ছিলো জমজমাট। ক্ষমতাসীন প্রধানমন্ত্রীর বিশেষ সহকারী হন মোসাদ্দেক আলী ফালু। এরশাদ-বিরোধী আন্দোলনকালে বেগম জিয়ার সহকারী ছিলেন। আলাপ-পরিচয় মূলত তখন থেকেই। ক্ষমতাসীন হওয়ার পর 'এনটিভি' ও 'আমার দেশ’র কর্ণধার হন। সংসদ সদস্যও নির্বাচিত হয়েছিলেন মহানগরী ঢাকায়। জনাব ফালু’র সাথে আমার শেষ দেখা ২০০৪-এর মাঝামাঝি। হোটেল সোনারগাঁ-এর দীর্ঘ লবি’তে। আমি ঢুকছি আর তিনি স্ত্রীসহ বেরুচ্ছেন। সামনা সামনি হতেই ঠুকলেন লম্বা সালাম। বোরকা পরিহিত স্ত্রীর সাথে পরিচয় করিয়ে দিলেন। বললেন-- আমার বউ, রোজা’র আম্মু। উল্লেখ্য, এই বিয়ে সম্পর্কে পূর্ব থেকেই কিছুটা জানতাম। সেই ভদ্রমহিলার এটি দ্বিতীয় বিয়ে। আর ফালুর প্রেমঘটিত প্রথম পরিণয়। ভদ্রমহিলার স্বামী সৌদি প্রবাসী ছিলেন। সেখানে আওয়ামী লীগ করতেন, সম্ভবত প্রচার সম্পাদক। পরিবার থাকতো ঢাকার শাহজাহানপুরে। কিন্তু ভদ্রলোক তেমন দেশে ফিরতেন না। ফলে স্ত্রী’র সঙ্গে দীর্ঘ মনোমালিন্য।৷ অতঃপর তরুণ ফালু'র সঙ্গে আলাপ-পরিচয়-প্রণয়। কন্যা রোজা’র নামেই 'আরটিভি’র প্রতিষ্ঠা। দেশে 'ওয়ান ইলেভেনে'র সরকার এলে ‘আরটিভি’ হাতছাড়া হয়। স্ত্রীর সাথে পরিচয় করানোর পর নাটকীয় ঘটনা। জনাব ফালু স্ত্রীকে বললেন-- এবার ওনার পরিচয় দেই। তুমি ওনাকে ভালোভাবে চিনে রাখো। কারণ উনি বাংলাদেশের একজন গুণী সাংবাদিক। বিদেশের মিডিয়াতেও কাজ করেন। ওনার একটা গোপন ঘটনা বলি। আমাদের ম্যাডাম জিয়াও ওনার লেখনীর ভক্ত। ওনার লেখা পেলেই ম্যাডাম সেটি আগে পড়েন। পড়া শেষ করে তারপর অন্য কাজ করেন। আমি নিজের চোখে এই ঘটনা দেখেছি। ওনার নামটি হয়তো তুমি জানো-- সালেম সুলেরী। জনাব ফালু’র নাটকীয় বর্ণনায় আমি লজ্জিত হলাম। তবে খেই না হারিয়ে বললাম এমনটি এই প্রথম জানলাম। এর আগে ১৬ ডিসেম্বরে শেখ হাসিনাও এমনটি বলেছিলেন। রাত সাড়ে ১০টায় ৩২ নম্বরে গেলে বাঁধা পাই। ওনার সহকারী মৃণাল বাবু বলছিলেন দেখা হবে না। দূর থেকে শেখ হাসিনা আমাকে দেখে ফেলেছিলেন। চিৎকার করে বললেন-- ওকে আসতে দাও। তোমরা জানো না-- ওর লেখা আমার খুব পছন্দ। ও আসুক, আজ না হয় একটু দেরিতে ঘুমাবো। ১৯৮৮-তে শেখ হাসিনার লেখা নিবন্ধ 'সন্দ্বীপে' ছেপেছিলাম। সেটিই ছিলো ওনার জীবনের প্রথম নিবন্ধ/ প্রবন্ধ। এরপর বিচিত্রা’য় লিখেছেন : ওরা টোকাই কেনো। বেগম খালেদা জিয়া তেমন একটা লেখেননি। তবে বলেছেন, সাক্ষাৎকার দিয়েছেন, স্মৃতিচারণ করেছেন। সবকিছু মিলিয়ে একটি ঢাউস সাইজের গদ্য হতে পারে। জীবদ্দশায় সেটি দেখে গেলে ভীষণ প্রীত হবো। প্রবীণ বয়েসে করোনাক্রান্ত হওয়া ভীষণ আশংকার। মহান সৃষ্টিকর্তার কাছে প্রার্থনা-- দ্রুত সুস্থতা দিন। দ্রুত কারামুক্তিও একান্ত কাম্য। ক্ষমতাধারীদের নিকট এটি আরাধ্য দাবিও। কারণ সত্তরোর্ধ বয়েসে তিনি কারগারের ঘানি টানছেন। কখনও জামিন, কখনও কারা-হাসপাতাল, কখনও কারান্তরালে। করোনা'য় আক্রান্ত হওয়া নিয়ে চলছে অভ্যন্তরীণ বিতর্ক। তথ্যমতে, বেগম জিয়া অনেক আগে ভ্যাকসিন নিতে চেয়েছিলেন। কিন্তু বাঁধ সাধেন বৃটেনবাসী পুত্রবধু ডা. জোবাইদা। বয়েস বেশি-- এই অজুহাতে তিনি নিবৃত্ত করেন। শরীরে অনেক অসুখ যা ভ্যাকসিন উপযোগী নয় বলে জানান। বেগম জিয়ার রাজনৈতিক সহযোগিদের অনেকে এতে বিরক্ত। প্রেসিডিয়াম সদস্য বাবু গয়েশ্বর চন্দ্র রায় ক্ষোভ দেখিয়েছেন। গণস্বাস্থ্য চেয়ারম্যান ডা. জাফরুল্লাহ চৌধুরীও নাখোশ। তিনি বলেছেন ডায়াবেটিস না থাকলে আর আশংকা থাকেনা। ভ্যাকসিন নেয়ার বিষয়ে প্রস্তাব করে ব্যর্থ হয়েছি। ম্যাডাম জিয়ার ডায়াবেটিস নেই অতএব ভ্যাকসিন নিতে পারতেন। তিনি বলেন, ডা. জোবাইদা স্বামী তারেক রহমানকে সমর্থন করেছেন। কিন্তু এই বিষয়টি নিয়ে দল ও পরিবারে সংকট বাড়বে। মহান সৃষ্টিকর্তা সংকট মোচনে দ্রুত সহায় হোন।♠ ♦ নিউইয়র্ক, এপ্রিল ২০২১
বাণিজ্য সচিব বলেন, "গ্রাহকের টাকা অগ্রিম নিয়ে ব্যবসায় খাটানো কিংবা নতুন গ্রাহকদের কাছ থেকে টাকা নিয়ে পুরনো গ্রাহকদের পণ্য দেওয়া কিংবা দায় মেটানো যাবে না।" তাহলে পোস্টডেটেড চেকগুলির কি হবে?
ওসির স্লোগানের সমালোচনা করায় ব্যারিস্টার সুমনকে যুবলীগ থেকে অব্যাহতি।। প্রথম আলো
আমার দেখা মেলা ও একজন ঠাকুমা -------------------------- চৈত্র বৈশাখ মাস এলেই ছোট্ট বেলায় দেখা সূর্যখোলা আর চতুর্দশী মেলা দুটির কথা খুব মনে পড়ে । সূর্যখোলা প্রায় একমাস জুড়ে থাকতো। মেলায় বিভিন্ন গ্রামের কারুশিল্পীরা তাদের সারা বছরের জমিয়ে তোলা হাতের কাজ সাজিয়ে মেলায় বসতো।তার মধ্যে হাতে আঁকা মাটির সরা,হাতল দেয়া ও জোড়া লাগানো চারটে হাঁড়ি,মাটির চাকার টমটম গাড়ি, টেপা পুতুল, কাগজের নীল পাখির কথা মনে আছে। মাটির জিনিস ছাড়াও আসতো কাঠের খেলনা,বাঁশ আর বেতের খেলনা,তালপাতার পাখা,ঝুরি, মাটি,বাঁশ, বেত,কাঁসা,পেতল,এলুমিনিয়ামের তৈরি সংসারের হরেকরকম জিনিস। এছাড়াও রংবেরঙের কাঁচের চুড়ি, পুঁতির মালা,চুলের ফিতা,ক্লিপ আরও কতকি! মেশিনে তৈরি প্লাস্টিকের জিনিস তখনও আমাদের এভাবে গ্রাস করে নি। হালুইকররা বড় বড় শালপাতা বা পদ্মপাতায় তাদের বানানো মিঠাইগুলি আলগোছে সুন্দর করে বেঁধে দিতো। আসতো নানারকম সুগন্ধি চাল,সোনামুগের ডাল।মুড়ি,মুড়কি,মোয়া,নাড়ু,বাতাসা। আসতো নানা রকম মশলা। পসারীরা হয় চটের থলে নয়তো কাগজের ঠোঙাতে চাল ডাল, মশলাপাতি বেঁধে দিতো।পলিথিন আমরা তখন চোখেও দেখিনি। সব কিছুই পরিবেশবান্ধব ছিলো। নাগরদোলা, বায়োস্কোপ,তালপাতার বাঁশি,বাঁশের বাঁশি,বেলুন বাঁশির আওয়াজ, আর,মানুষের কোলাহলে মেলা জমজমাট হয়ে উঠতো। এই মেলার জন্যে আমরা সারা বছর অপেক্ষা করে থাকতাম। বাবার হাত ধরে সেই মেলায় যাবার আনন্দই ছিলো একেবারে আলাদা। বাসা থেকে মেলার দূরত্ব কম ছিলো না।পায়ে হেঁটেই যেতো হতো ।পথে নামলেই দেখা যেতো গ্রামের বড়, ছোট, বউ,ঝি সবাই সেজেগুজে মেলায় চলেছে।সবার পায়ে পায়ে রাস্তায় রাঙা ধুলা উড়তো।ইভ টিজিং শব্দটার নামই আমরা শুনিনি।হবার কথা তো অনেক দূরে। মা সেদিন আমাদের সব ভাইবোনের হাতেই একটাকা করে দিতো। সেই একটাকাতেই দু হাত ভরে জিনিস কিনে বাড়ি ফিরতাম। মাকে কখনও মেলায় যেতে দেখিনি। মেলা ফেরত সবার হাতেই তখন থাকতো আস্ত এক লাক্ষা শুঁটকি।(যতদূর মনে পড়ে দশটাকা দাম ছিল)সেই লাক্ষাই এখন দশহাজার টাকা। এছাড়াও থাকতো বছরকার ফুল ঝাড়ু,কুলা ডালা এসব। সূর্যখোলার পরেই হত চতুর্দশী বা চৌদ্দশী মেলা।এই মেলা হত শ্রীপুর গ্রামে।বিপ্লবী কল্পনা দত্ত যে গ্রামে জন্মেছিলেন। আমাদের বাসা থেকে চতুর্দশী মেলা খুব দূরে না হলেও মা আমাদের কখনোই সেই মেলায় যেতে দেয় নি। সূর্যখোলার মতো তত বড় না হলেও সেই মেলাতেও আমি শুধুমাত্র একবার গিয়েছিলাম। এক ঠাকুমাই আমাকে নিয়ে গিয়েছিলো সেই মেলায়। সেই ঠাকুমার কথা আমার আজও খুব মনে পড়ে।ছোট্টখাট্টো গড়নের ঠাকুমার গায়ের রঙ ছিলো ধবধবে ফর্সা। পান খেয়ে ঠোঁট দুখানি টুকটুকে লাল হয়ে থাকতো। ঠাকুরদাদা ছিলেন ছিপছিপে লম্বা।আমার মার কোন এক দূর সম্পর্কের আত্মীয় ছিলেন সেই ঠাকুমা। ঠাকুমা একবার সেই মেলায় আমাদের যাবার জন্যে জ্যেঠিমা আর মাকে বিশেষ ভাবে বলে গেলেন। ঠাকুরদাদা ছিলেন শ্রীপুর গ্রামের পোস্টমাস্টার। আমাদের প্রতিবেশী প্রিন্সিপাল মাখনলাল নাগ যাঁকে আমরা জ্যেঠামশাই ডাকতাম তাঁদের বাড়িতে তিনি প্রায়ই আসতেন। মেলার আগের দিন মা আর জ্যেঠিমা মিলে জ্যেঠামশাইয়ের বড় মেয়ে স্বপ্নাদি, ছেলে বাবলু আর আমাকে কাজের লোক ননীদাকে দিয়ে পাঠিয়ে দিলো সেই ঠাকুমার বাড়ি। আগামী কাল সমাপ্ত। 
