মানবিক বিয়ে নয় আমরা মানবিক লকডাউন চাই। যেই লকডাউনে নিম্নবিত্তের মানুষদের খাবারের নিরাপত্তা দেওয়া হবে।
মাছ বড়শি দেখতে পারেনা, টোপ দেখে মানুষ বিপদ দেখে না, শুধু লাভ দেখে...
গণিত বিজ্ঞান প্রযুক্তি এবং বাংলাদেশের মেয়ে =========================== ১. আমাদের সবারই ধারণা, আমাদের সব কিছু ভুল, আমেরিকা-ইউরোপের সব কিছু ঠিকঠাক। সব কিছু নিখুঁত। লেখাপড়া, জ্ঞান-বিজ্ঞানের বিষয় হলে তো কথাই নেই, আমরা ধরে নেই পশ্চিমা দেশগুলোর সাথে আমাদের নিশ্চয়ই কোনো তুলনাই হতে পারে না। সেই আমেরিকার একটা পরিসংখ্যান হঠাৎ করে আমার চোখে পড়েছে, পরিসংখ্যানটি মেয়েদের নিয়ে। জ্ঞান-বিজ্ঞানে সেই দেশের মেয়েরা কেমন করছে তার পরিসংখ্যানটি দেখে আমার চোখ রীতিমতো ছানাবড়া হয়ে গেল। বিজ্ঞান-প্রযুক্তিতে তারা ধীরে ধীরে এগিয়ে যাচ্ছে কিন্তু তথ্যপ্রযুক্তি বা আরও স্পষ্ট করে বললে কম্পিউটার সায়েন্স বিভাগে ১৯৮৫ সালে কোনো একটা মহাবিপর্যয় ঘটে যাবার পর সেই দেশের মেয়েরা হঠাৎ করে কম্পিউটার সায়েন্স পড়া ছেড়ে দিল এবং তারপর এই বিষয় মেয়েদের সংখ্যা কমতে শুরু করেছে এবং এখন সেই দেশে কম্পিউটার সায়েন্সে ছেলেমেয়েদের সংখ্যায় রীতিমতো আকাশপাতাল পার্থক্য। ১৯৮৫ সালে কী এমন ঘটনা ঘটেছিল যে কারণে সেই দেশের মেয়েরা কম্পিউটার সায়েন্স পড়া ছেড়ে দিল? সেই সময়টিতে আমি আমেরিকায় ছিলাম এবং মোটামুটিভাবে বিশ্লেষকদের সাথে আমি একমত, সেই সময়টিতে আসলে প্রথমবারের মতো পার্সোনাল কম্পিউটার বা পিসি বাজারে আসতে শুরু করেছিল। এর আগে কম্পিউটার ছিল বিশাল এবং সেগুলো বড় বড় অফিস বা ল্যাবরেটরিতে থাকত। কোনো মানুষ কল্পনাও করতে পারত না যে, সেটা ব্যক্তিগত ব্যবহারের জন্যে নিজের বাসায় পড়ার টেবিলে রাখা সম্ভব। বিশ্লেষকদের ধারণা, পার্সোনাল কম্পিউটার আসার সাথে সাথেই সেই দেশের মানুষেরা সেগুলো কিনতে থাকে। সেই কম্পিউটার বিশেষ কিছু করতে পারত না। বলা যেতে পারে, সেগুলো ছিল মোটামুটি একটা খেলনা এবং আমেরিকান পরিবারে বাবারা সেই খেলনা নিয়ে খেলতে শুরু করল। বাবার সাথে সেই খেলনায় যোগ দিল তাদের ছেলেরা। যারা পার্সোনাল কম্পিউটার নামের সেই মূল্যবান খেলনাটি বাজারে বিক্রি করতে শুরু করল, তারা সেটাকে শুধুমাত্র পুরুষ এবং ছেলেদের খেলনা হিসেবে বিক্রি করতে শুরু করে এবং বাসার মেয়েটির যত আগ্রহই থাকুক তাকে সেটা নিয়ে খেলতে দেওয়ার সুযোগ দেওয়া হল না। ছেলেরা ধীরে ধীরে কম্পিউটার নিয়ে সময় কাটাতে শুরু করল, সেটা খুলে ভিতরে দেখতে শুরু করল, যন্ত্রপাতি নাড়াচাড়া করতে শুরু করল এবং কিছুদিনের মাঝে দেখা গেল কম্পিউটার সংক্রান্ত বিষয়টিতে পুরুষদের একচেটিয়া রাজত্ব। মেয়েরা সেখানে পিছিয়ে পড়তে শুরু করেছে এবং তারা আর কখনও ছেলেদের সমান হতে পারেনি। আমাদের দেশে বিষয়টা এত খারাপ হতে পারেনি। এই দেশে এসে আমি পদার্থবিজ্ঞানের মানুষ হয়েও দীর্ঘদিন কম্পিউটার সায়েন্স বিভাগটি দেখেশুনে রেখেছি, আমি এই বিভাগ থেকে ছাত্রীদের ঝরে যেতে দেখিনি। বরং ছেলেদের মতো সমান আগ্রহ নিয়ে মেয়েদের এই বিষয়টি পড়তে দেখেছি। তারা হয়তো সংখ্যায় কম, কিন্তু তাদের আগ্রহ কম সেটি কিছুতেই বলা যাবে না। সায়েন্স কিংবা ইঞ্জিনিয়ারিংয়ে মেয়েরা কেন কম তার কারণ খুঁজে বের করা মোটেও কঠিন নয়। জন্মের পর থেকে তাদের কানের কাছে সবাই ঘ্যান ঘ্যান করে বলে গেছে, ‘বড় হয়ে তুমি ডাক্তার হতে পার, কিন্তু খবরদার ইঞ্জিনিয়ার হতে পারবে না’। কাজেই বড় হয়ে তাদের একটা অংশ নিজের অজান্তেই বিশ্বাস করে বসে থাকে যে, মেয়েদের ইঞ্জিনিয়ার হওয়া মনে হয় ঠিক নয়। তাদের অনেকে ইঞ্জিনিয়ারিং বিষয়ে ভর্তি হয়, কিন্তু সব সময়েই তাদের ভেতর এক ধরনের দুর্ভাবনা কাজ করে। চারপাশের পুরুষ মানুষগুলো তাদেরকে সজ্ঞানে হোক অজ্ঞানে হোক বোঝানোর চেষ্টা করে যে, তারা ভুল বিষয়ে চলে এসেছে। একজন পুরুষ যখন তার জন্যে স্বাভাবিক পরিবেশে কাজ করে, মেয়েটিকে তখন একটা প্রতিকূল পরিবেশে কাজ করতে হয়। ২. যখন বয়স কম ছিল, তখন প্রচুর গল্প-উপন্যাস পড়েছি, প্রবন্ধের বইগুলো দূরে সরিয়ে রেখেছি। এখন বয়স হয়েছে, হঠাৎ করে আবিস্কার করেছি প্রবন্ধের বই পড়তে বেশ ভালো লাগে। কোনো একটি বিচিত্র কারণে মানুষের মস্তিস্ক কীভাবে কাজ করে সেই ধরনের বই পড়তে আমার খুব আগ্রহ হয় এবং সুযোগ পেলেই সেগুলো পড়ি। পুরুষ এবং মহিলার মস্তিস্কের মাঝে কোনো পার্থক্য আছে কী না সেটা জানার জন্যে আমি অনেক পরিশ্রম করেছি। পুরুষ এবং মহিলার চিন্তাভাবনার প্রক্রিয়াতে পার্থক্য আছে সেটা অনেকেই স্বীকার করেছেন। কিন্তু আমি কোথাও দেখিনি যে, ছেলেরা মেয়েদের থেকে ভালো গণিত, বিজ্ঞান বা প্রযুক্তি বুঝতে পারে সেই ধরনের কোনো তথ্য পাওয়া গেছে। পৃথিবীর এক নম্বর বিশ্ববিদ্যালয় হচ্ছে হার্ভার্ড। তার প্রেসিডেন্ট লরেন্স সামার্স একটা সভায় একবার বললেন, স্কুল-কলেজে ছেলেরা বিজ্ঞান এবং গণিত মেয়েদের থেকে ভালো বুঝতে পারে। সেটা বলার পর সবাই সেই প্রেসিডেন্টের পিছনে লেগে পড়ল; তার কাছে জানতে চাইল তিনি কোথায় সেই তথ্য পেয়েছেন। পৃথিবীতে কোথাও এটা বৈজ্ঞানিক তথ্য হিসেবে প্রতিষ্ঠিত নয়। এটা হচ্ছে পুরুষশাসিত সমাজে মাথামোটা পুরুষদের এক ধরনের ব্যক্তিগত বিশ্বাস। এই পুরোপুরি অবৈজ্ঞানিক কথাটা বলার কারণে হার্ভার্ড প্রেসিডেন্টকে বরখাস্ত করেছিল। মজার ব্যাপার হচ্ছে, আমাদের দেশে আমরা পুরুষ মানুষেরা যদি নিরিবিলি কথা বলি এবং ছেলে এবং মেয়েদের বিজ্ঞান ও গণিতে আগ্রহ নিয়ে আলোচনা করি, তাহলে অবধারিতভাবে আমরা তাদের কথায় হার্ভার্ডের প্রেসিডেন্টের বক্তব্যের প্রতিধ্বনি শুনতে পাব। বেশিরভাগ পুরুষ মানুষেরই মেয়েদের বিজ্ঞান কিংবা গণিতে দখলের ব্যাপারে এক ধরনের অযৌক্তিক নেতিবাচক ধারণা আছে। তাদের একটা প্রধান যুক্তি, গণিতের নোবেল পুরস্কারের সমমানের পুরস্কারের নাম ফিল্ডস মেডেল এবং কোনো মেয়ে কখনও ফিল্ডস মেডেল পায়নি। তারা এখন সেই যুক্তিটি দেখাতে পারবে না; কারণ সর্বশেষ ফিল্ডস মেডেলটি পেয়েছে মরিয়ম মির্জাখানি নামে একজন মেয়ে। মেয়েটি ইরানি বংশোদ্ভূত এবং এখন প্রিন্সটন বিশ্ববিদ্যালয়ের অধ্যাপক। কিন্তু সেটি আসলে খুব গুরুত্বপূর্ণ নয়; কারণ জ্ঞান-বিজ্ঞানে মেয়েরা ছেলেদের সমান সমান কৃতিত্ব দেখাতে পারছে কী না সেটা যাচাই করার আগে আমাদের প্রশ্ন করতে হবে মেয়েদের কি আমরা ছেলেদের সমান সমান সুযোগ দিতে পেরেছি কী না। আমরা পারিনি। একজন পুরুষ মানুষ তার জীবনের যে সময়টাতে তার ক্যারিয়ারটুকু গড়ে তুলেন, ঠিক সেই সময়াটাতে একজন মেয়েকে সন্তানের জন্ম দিয়ে সন্তানকে মানুষ করতে হয়। জ্ঞান-বিজ্ঞানে অবদান রাখার সবচেয়ে গুরুত্বপূর্ণ সময়টাতে আমরা কখনও মেয়েদেরকে ছেলেদের সমান সুযোগ দিতে পারি না। তাই আমরা যদি তাদেরকে ছেলেদের সমান সংখ্যক হিসাবে না পাই তাহলে অবাক হবার কী আছে? যখন একজন মেয়েকে ঠিক একজন ছেলের সমান সুযোগ দিব, তখনই তাদের দুজনের সাফল্যের তুলনা করার একটা সুযোগ পাব, তার আগে নয়। বিশ্ববিদ্যালয়ের শিক্ষকতা করার কারণে আমাকে অসংখ্যবার শিক্ষক নিয়োগের কমিটিতে বসে প্রার্থীদের ইন্টারভিউ নিতে হয়েছে। আমার সাথে বড় বড় বিশ্ববিদ্যালয়ের বড় বড় অধ্যাপকরা থেকেছেন এবং তাদের কথাবর্তা শুনে মাঝে মাঝে আমার হাত-পা ঠাণ্ডা হয়ে গেছে। একবার একজন মেয়ে প্রার্থী খুব চমৎকার ইন্টারভিউ দেওয়ার পর আমি যখন তাকে শিক্ষক হিসেবে নেওয়ার ইচ্ছে প্রকাশ করেছি, তখন একটি গুরুত্বপূর্ণ বিশ্ববিদ্যালয়ের গুরুত্বপূর্ণ অধ্যাপক আমার দিকে তাকিয়ে বললেন, ‘‘এই মেয়ের বিয়ে হয়নি।” আমি অবাক হয়ে বললাম, ‘‘তাতে সমস্যা কী?’’ ‘‘কয়দিন পর প্রেম করবে, বিয়ে করবে।’’ আমি আরও অবাক হয়ে বললাম, ‘‘নিশ্চয়ই করবে। সমস্যা কোথায়?’’ ‘‘তখন সমস্যা শুরু হবে। বছর ঘুরতে না ঘুরতেই বাচ্চা হবে। ম্যাটার্নিটি লিভ দিতে হবে।’’ আমি বললাম, ‘‘দিতে হলে দিব।’’ ‘‘বাচ্চা জন্মানোর পর আসল মজা টের পাবেন। আজ বাচ্চার জ্বর, কাল বাচ্চার ফ্লু, পরশু চিকেন পক্স। এই মেয়েকে ডিপার্টমেন্টে পাবেনই না।’’ আমি অবাক হয়ে গুরুত্বপূর্ণ অধ্যাপকের দিকে তাকিয়ে রাইলাম। তিনি আমাকে পরামর্শ দিলেন; বললেন, ‘‘মেয়েদের টিচার হিসেবে নেবেন না। একটা ছেলে টিচারের অর্ধেক সার্ভিসও পাবেন না।’’ সেই গুরুত্বপূর্ণ অধ্যাপকের প্রত্যেকটা কথাই সম্ভবত সত্যি; কিন্তু আমি সেই কথায় বিন্দুমাত্র গুরুত্ব দেইনি। সন্তানের জন্মকাল এবং লালনপালন প্রক্রিয়ায় ব্যস্ত থাকার কারণে একজন মেয়ের কাছ থেকে অর্ধেক সার্ভিস না পেলেও মেয়েরা অনুগ্রহ করে সন্তান জন্ম দেওয়ার এই দায়িত্বটা পালন করছে বলে এই পুরো মানব সভ্যতার জন্ম হয়েছে এবং পৃথিবীটা টিকে আছে। আমার মায়ের প্রতি আমার কৃতজ্ঞতায় শেষ নেই যিনি সন্তান জন্ম দেওয়ার যন্ত্রণা এবং ঝামেলায় ত্যক্তবিরক্ত হয়ে আমাকে জন্ম দেওয়া থেকে বিরত হননি। তাহলে এই পৃথিবীটাই আমার দেখা হত না। বিশ্ববিদ্যালয়ে বিভাগীয় প্রধান হিসেবে কাজ করার সময় আমার মেয়ে সহকর্মীদের জীবনের সন্তানসংক্রান্ত বাড়তি কাজের জটিলতা দেখে আমার মনে হয়েছে, সব বিশ্ববিদ্যালয়েই ছোট শিশুদের দেখেশুনে রাখার জন্যে একটা চমৎকার ডে কেয়ার থাকা দরকার। শুধুমাত্র এই সেবাটুকু দিতে পারলেই আমাদের মেয়ে সহকর্মীদের জীবনটুকু অনেকখানি সহজ হয়ে যেতে পারত। ৩. আমাদের খুবই সৌভাগ্য যে, আমাদের দেশে মেয়েদের লেখাপড়ায় যথেষ্ট গুরুত্ব দেওয়া হয়। নিচু ক্লাসে ছেলে এবং মেয়ের সংখ্যা প্রায় সমান সমান। ছেলেমেয়েরা যখন বড় হতে থাকে তখন মেয়েদের সংখ্যা ছেলেদের সংখ্যা থেকে কমতে থাকে। অনেক মা-বাবাই তাদের মেয়েদের লেখাপড়ার পিছনে টাকা-পয়সা খরচ করতে আগ্রহ দেখান না। যত তাড়াতাড়ি সম্ভব তাদেরকে বিয়ে দিয়ে বিদায় করে দিতে অনেক বেশি আগ্রহ দেখান। আমি যখনই ছাত্রীদের সামনে কথা বলার সুযোগ পাই, তখনই অত্যন্ত চাঁছাছোলা ভাষায় তাদেরকে বলি, ‘‘খবরদার, লেখাপড়া শেষ করে একটা চাকরি নেবার আগে কখনও বিয়ে করবে না।’’ আমার ধারণা, অনেক বাবা-মা তাদের মেয়েদের মাথায় এই ধরনের বদবুদ্ধি ঢুকিয়ে দেবার জন্যে আমার উপরে খুবই বিরক্ত হন। আমি মোটামুটি নিশ্চিতভাবে জানি, আমার আজকের এই লেখাটি পড়ে অনেক পুরুষ মানুষই খুব বাঁকা করে একটু হাসবেন এবং তার পাশে বসে থাকা আরেকজন পুরুষ মানুষের সাথে মেয়েদের নিয়ে কোনো এক ধরনের অসম্মানজনক কথা বলবেন এবং মেয়েদের নিয়ে কোনো এক ধরনের কৌতুক করবেন। কেউ কেউ তাদের ব্যক্তিগত জীবনের উদাহরণ দিয়ে প্রমাণ করার চেষ্টা করবেন, গণিত, বিজ্ঞান কিংবা প্রযুক্তিতে মেয়েরা আসলে দুর্বল– মুখে যত যাই বলা হোক। গণিত, বিজ্ঞান কিংবা প্রযুক্তি মেয়েদের বিষয় নয়– মেয়েরা লেখাপড়া করুক, সেখানে তাদের কোনো আপত্তি নেই– কিন্তু গণিত, বিজ্ঞান বা প্রযুক্তির মতো বিষয়গুলো ছেলেদের জন্যেই ছেড়ে দেওয়া বুদ্ধিমানের কাজ। আমি আশা করছি, আমার এই লেখাটি অনেক মেয়ের চোখে পড়ুক। তার কারণ, আমি নিশ্চিতভাবে জানি আমরা আমাদের দেশের মেয়েদের ছেলেদের সমান গুরুত্ব দিই না। বেশিরভাগ মেয়েই স্বীকার করবে তাদেরকে তাদের পরিবারের ছেলেদের সমান সুযোগ দিয়ে বড় করা হয়নি। তারা অভিযোগ করে বলবে যে, নানা রকম বিধি-নিষেধ দিয়ে তাদের হাত-পা বেঁধে রাখার চেষ্টা করা হয়েছে। তাদেরকে বারবার বোঝানো হয়েছে, মেয়ে হয়ে জন্ম নিয়েছে বলে তাদের গাণিতিক বা বৈজ্ঞানিক বুদ্ধিমত্তা কম কিংবা বলা হয়েছে, মেয়ে বলে তাদের জীবনে গণিত বা বিজ্ঞানের প্রয়োজন নেই। তাদের বাবা-মা বলেছেন; তাদের ভাইয়েরা বলেছেন; চাচারা বলেছেন; এমনকি তাদের স্কুলের অনেক শিক্ষকও এই কথা বলে এসেছেন। আমি সবাইকে মনে করিয়ে দিতে চাই যে, একটা ছেলে যেটুকু পারে একটি মেয়েও ঠিক সেটুকু পারে। সত্যি কথা বলতে কী, একটা মেয়েকে তার জীবনে আরও অনেক কিছু করতে হয় যেগুলো একটা ছেলেকে কখনও করতে হয় না। সেই হিসেবে একই জায়গায় পৌঁছানো একটা ছেলে এবং মেয়ের ভেতরে মেয়েটিকে অনেক বেশি কৃতিত্ব দিতে হবে। আমি বহুদিন থেকে এই দেশের ছোট ছোট ছেলেমেয়েদের সাথে আছি। এই দেশের অলিম্পিয়াড আন্দোলনের সাথে যুক্ত থাকার কারণে আমার খুব চমৎকার কিছু অভিজ্ঞতা হয়েছে। আমি অনেকবার আমার চোখের সামনে সাধারণ একটি শিশুকে অসাধারণ একজন গণিতবিদ হয়ে উঠতে দেখেছি। যে মেয়েটি ভয়ে ভয়ে আমাকে বলেছে, ‘স্যার, আমি কিছু পারি না’, তাকে আমি বলেছি, ‘অবশ্যই তুমি পারবে, কে বলেছে তুমি পার না’– সেই মেয়েটি যখন আমার কথা বিশ্বাস করে। তখন দেখতে দেখতে সে আত্মবিশ্বাসহীন একজন মানুষ থেকে বিস্ময়কর আত্মবিশ্বাসী একজন গণিতবিদ কিংবা কম্পিউটার প্রোগ্রামার হয়ে উঠেছে। পৃথিবীর সর্বশ্রেষ্ঠ বিশ্ববিদ্যালয় তাদেরকে নেবার জন্যে রীতিমতো কাড়াকাড়ি শুরু করেছে। তাই মাঝে মাঝেই আমার মনে হয়, আমার যদি সুযোগ থাকত তাহলে আমি আমাদের দেশের সব ছোট ছোট মেয়ের কাছে গিয়ে তাদের বলে আসতাম, বিজ্ঞান, গণিত কিংবা প্রযুক্তি মেয়েদের বিষয় নয়, সেটি মোটেও সত্যি কথা নয়। সত্যি কথা হচ্ছে, লেখাপড়ার ব্যাপারে একজন ছেলে যেটুকু পারে একটি মেয়েও ঠিক ততটুকু পারে। যদি প্রয়োজন হয় আর চেষ্টা করে তারা আরও বেশি পারে। আমি সব সময় স্বপ্ন দেখি, আমাদের দেশের মেয়েরা আত্মবিশ্বাসী হয়ে বিপুল সংখ্যায় গণিত, বিজ্ঞান, প্রযুক্তিতে এগিয়ে এসে সারা পৃথিবীর একটা ভুল ধারণা ভেঙে দেবে।
আমাদের সম্পর্কগুলো তৈরি হয় দুভাবে । রক্তের সূত্রে এবং অর্জন করে । বাবা-মা ভাই-বোন জ্যাঠা–কাকারা প্রথম শ্রেণিতে পড়েন । এই সম্পর্ক শৈশব থেকে শুরু হয়ে যায় বলে এর ভিত সহজে নড়ানো যায় না । একান্নবর্তী পরিবার ভেঙে যাওয়ার পরেও ভাই-বোনের সঙ্গে সম্পর্ক শিথিল হয়ে গেলেও একটা অদৃশ্য সুতো জড়িয়ে থাকে, যাকে অস্বীকার করা যায় না । আর যাই হোক, সম্পর্ক যত তিক্ত হোক, বাবা-মাকে তো আইনত ত্যাগ করা যায় না । কিন্তু দ্বিতীয় সম্পর্ক মূলত বিবাহ–বন্ধন থেকেই তৈরি । এর আয়ু নির্ভর করছে দুটি মানুষ কীভাবে তাকে লালন করে তার ওপর । আবার কোনো কোনো সম্পর্ক, যা রক্ত এবং বিবাহ থেকে তৈরি নয়, তা এত নিবিড় হয়ে উঠে–যার কোনো ব্যাখ্যা সম্ভব নয় 
আমাকে রেলপথ মন্ত্রণালয়ের অতিরিক্ত সচিব (আইন ও ভূমি), দায়িত্ব দেয়া হয়েছে। এর বাইরেও রেল উন্নয়ন, যাত্রী কল্যাণ, যাত্রী সেবা, অনিয়ম দূর করা সহ সব বিষয়ে সরাসরি ভূমিকা রাখব ইনশাআল্লাহ। সবখানেই আমাকে দেখবেন ইনশাআল্লাহ।
অনেককেই দেখি দুদিন পরপর ফেসবুকে নিজের নাম চেঞ্জ করে। এতে বিব্রতকর অবস্থায় পড়তে হয়।
ফুলের কানে ভ্রমর এসে চুপি চুপি বলে যাইতোমার আমার সারাটি হৃদয় নিরবে জড়াতে চাই।
লাশ হয়ে যাই লোহার বাসর ঘরে পাশে নাগরিক বেহুলা রয়েছে শোয়া। এখনো রাত্রি র'য়ে গেছে এক পোয়া, আবাজ ফোটেনি পাখির কন্ঠস্বরে। পরের ঘটনা সিনেমার অনুরুপ- চক্ষু মটকে নিহত শক্ত স্বামী, ক্রন্দনরত বধুটি ও তার মামী, বাকীরা নিরব, শোকে বিলকুল চুপ। কলার ভেলার বিকল্প হলো ট্রাক, বেহুলা ভাসায় ছয়টি চাকার ভেলা। পিচের নদীতে ভেসে চলি সারাবেলা, পাশ দিয়ে ছোটে তাজা স্বপ্নের ঝাঁক। দেবতা-সভায় পৌঁছে লক্ষ্য করি, একাকী এসেছি, সাথে নেই সুন্দরী।।
গুগল মিটে ক্লাস শিশুদের সাথে একবছরের অধিক সময় ধরে দেখা না হওয়ার মানসিক যন্ত্রণার উপশম ঘটিয়েছে। অধিক সংখ্যক শিক্ষার্থী র সাথে যুক্ত হওয়ার জন্য অভিভাবকদের সুবিধার্থে আমরা শিশু সরকারি প্রাথমিক বিদ্যালয়ের গুগল মিটে ক্লাসগুলো শনিবার থেকে বৃহস্পতিবার প্রতিদিন সন্ধ্যা ৭ টা থেকে রাত ৯ টা পর্যন্ত নেয়া হচ্ছে। আমরা শিক্ষকরা যেমন সারাদিন অপেক্ষায় থাকি কখন শিশুদের সাথে দেখা হবে, কথা হবে, অভিভাবকরা জানান তেমনি শিশুরাও সকাল থেকেই ক্লাসের জন্য প্রস্তুত। অনলাইন ক্লাস করার ক্ষেত্রে প্রতিবন্ধকতা অনেক আছে, বিদ্যুৎ না থাকা, প্রাকৃতিক দুর্যোগ, মোবাইলে চার্জ না থাকা, মোবাইলে ডাটা না থাকা।কিন্তু এত সমস্যা সত্ত্বেও অভিভাবকদের আন্তরিকতায় আমরা ১৫/২০/২২ জন শিক্ষার্থী নিয়ে প্রতিটি ক্লাস পরিচালনা করতে পারছি। শিশুদের সৃজনশীল কাজ, চিত্রাঙ্কন, বাড়ির কাজ আমাদের মুগ্ধ করে।গতদিন ১ম শ্রেণির ক্লাস পর্যবেক্ষণ করার জন্য যুক্ত হয়েছিলেন সহকারী উপজেলা শিক্ষা কর্মকর্তা জনাব রাজিব মিয়া। স্যারের প্রতি কৃতজ্ঞতা প্রকাশ করছি। স্যারের উৎসাহব্যঞ্জক মন্তব্য আমাদের অনুপ্রাণিত করেছে। কোভিড মহামারীর এই সময়ে সকলে সাবধানে থাকুন, সুস্থ থাকুন।সকল শিশু ভালো থাকুক, সুস্থ থাকুক।
খেলার নামে শুরু হলো এ কোন্ খেলা! সুস্থ, স্বাভাবিক ও সুন্দর জীবনটাই যেনো বিপর্যস্ত করে দিচ্ছে এখন খেলা, শুধু ব্যক্তির জীবন নয়; দেশ ও সমাজের এবং জাতি ও মানবজাতিরও জীবন! একসময় বলা হতো খেলাধূলা। কেনো বলা হতো? মাঠে খেলতে গেলে ধূলা ওড়ে এজন্য? কিংবা গায়ে ধূলা লাগে? কিন্তু কেউ কি কল্পনাও করেছিলো কখনো, খেলার ধূলা এবং ধূলিঝড় এভাবে অন্ধকার করে দেবে জীবন? জাতি ও মানবজাতির জীবন! একজন ছাত্র যদি রাত জাগে পড়ার জন্য নয়, খেলার জন্য! না, খেলার জন্য নয়, শুধু খেলা দেখার জন্য! তাহলে শিক্ষার আলোতে কীভাবে আলোকিত হতে পারে তার জীবন! জ্ঞানের প্রদীপ নিভিয়ে দিয়ে টিভি-স্ক্রিনের আলো কি উজ্জ্বল করতে পারে কারো ভবিষ্যত? একজন ছাত্র, হোক সে বিদ্যালয়ের,বিশ্ববিদ্যালয়ের, এমনকি - - - হাঁ, লজ্জার সঙ্গে বলছি, এমনকি হোক সে মাদরাসার ছাত্র, এখন সে জানতে চায় না জ্ঞান-বিজ্ঞানেরসর্বশেষ তথ্য! কোনো বিষয়ের উপর প্রকাশিত গ্রন্থের সর্বশেষ তালিকা। এখন সবার আগে সে জানতে চায় খেলার সর্বশেষ খবর এবং দেখে নিতে চায় পদতালিকার সর্বশেষ অবস্থান! আমি যার দিকে তাকিয়ে আছি, আমার জাতি যার দিকে তাকিয়ে আছে তাদের দিনরাতের ভাবনা এখন ফিলিস্তীন, বা ইরাক নয়! কোথায় হিংস্র হায়েনাদের থাবায় মুসলিম উম্মাহর কত রক্ত ঝরছে তাদের চিন্তা সে সম্পর্কে নয়। তাদের কৌতুহল শুধু কোন খেলোয়াড়ের কত ঘাম ঝরছে স্বর্ণপদকের জন্য! হায়, কারা হতে পারতো 'স্বর্ণজয়ী', অথচ ছুটছে স্বর্ণজয়ের পিছনে! আর কারা সন্তুষ্ট শুধু স্বর্ণজয়ের খবর শুনে! গোটা দেশ যখন মেতে ওঠে শুধু খেলার ধূলো গায়ে মাখার জন্য, তখন সে দেশের ভবিষ্যত কী হতে পারে? এমন যে বাংলাদেশ, খেলার মাঠেও যার কোনো প্রাপ্তি নেই একরাশ লজ্জা ছাড়া; ক্ষুধা ও দারিদ্র্যের সঙ্গে যার নিত্য বাস, যে দেশের সত্যি সত্যি 'নুন আনতে পান্তা ফুরোয়', খেলাধূলার নামে সে দেশেরও রাষ্ট্রীয় কোষাগার থেকে ঢালা হয় কোটি কোটি টাকা, অথচ বিভিন্ন সেবাকর্ম এবং বহু গবেষণা-প্রকল্প থেমে থাকে প্রয়োজনীয় টাকার অভাবে! সেই দেশ, সেই জাতি কীভাবে স্বপ্ন দেখতে পারে উজ্জ্বল ভবিষ্যতের? সারা পৃথিবী এখন শুধু মেতে আছে নয়, বরং মত্ত ও উন্মত্ত হয়ে আছে বিশ্বকাপ ফুটবল নিয়ে। যেনো পৃথিবীতে এখন ক্ষুধা নেই, দারিদ্র্য নেই, রোগ-ব্যাধি নেই, শিক্ষার সমস্যা নেই এবং সম্পদের অভাব নেই। তাই তো নির্মম রসিকতা করে। সম্প্রতি কেউ বলেছেন, 'মানবজাতির এখন কোনো সমস্যা নেই, তিনশ টুকরো স্বর্ণ ছাড়া।' এই বিশ্বকাপ ফুটবল আয়োজক দেশের খরচ হচ্ছে হাজার হাজার কোটি ডলার। খেলা চলাকালে দৈনিক খরচ কয়েক শত কোটি ডলার। এছাড়া রয়েছে অংশগ্রহণকারী দেশগুলোর বিপুল ব্যয়। অথচ পৃথিবীর দেশে দেশে কোটি কোটি বনি আদম চরম দারিদ্র্যের শিকার। তারা যাপন করছে মানেবেতর জীবন। অন্ন, বস্ত্র, বাসস্থান, চিকিত্সা ও শিক্ষা- এসব মৌলিক মানবিক অধিকার থেকে বঞ্চিত পৃথিবীর অন্তত একশ কোটি মানুষ। এই বিপুল অর্থ, মেধা ও শ্রম যদি ব্যয় হতো পৃথিবী থেকে ক্ষুধা ও দারিদ্র্য দূর করার কাজে এবং মানুষের মৌলিক চাহিদা পূরণের লক্ষ্যে, তাহলে মানবতার জন্য কতো কল্যাণকর হতো! আমরা হয়ত পারবো না বিশ্বকে সংশোধন করতে, এমনকি আপন দেশ ও জাতিকে সাবধান করতে, কিন্তু আমি কি পারি না অন্তত নিজেকে রক্ষা করতে অর্থের, চিন্তার এবং সময়ের অপচয় থেকে! নির্দিষ্ট সময় নির্দিষ্ট পরিমাণে খেলাধূলার অবশ্যই প্রয়োজন আছে, তবে খেলার ধুলা থেকে তো নিজেকে অবশ্যই রক্ষা করতে হবে, যদি সত্যি আমি পেতে চাই আলোর ভুবন এবং আলোকিত জীবন । হে কিশোর! হে তরুণ! 'আগামীকাল' বলো না, 'গতকাল' আমাকে সতর্ক করা হয়নি। মাওলানা_আবু_তাহের_মেছবাহ (হাফিজাহুল্লাহ)
রাজা রামমোহন রায়ের বাসনা ছিল এদেশেও এয়ুরোপীয় বিজ্ঞানের উন্নতি ঘটুক। জ্ঞানচর্চা দেশি ভাষায় না হলে জ্ঞানের বিকাশ হয় না। পরিমাণেও না, গুণেও না। এ কথা যাঁরা বুঝেছিলেন রামমোহনসুদ্ধ তাঁরা সকলেই দেশিভাষায় বিদ্যাচর্চার পথ দেখিয়েছিলেন।
ভাবলাম শুধু ঘরে বসে না থেকে এই সুযোগে বাচ্চাদের বাড়ী ঘর পরিস্কার করার কাজ টা শেখায়। অরো কতো ভাইরাস আসবে ভবিষ্যতে.... ওরা যেন নিজেরাই সামাল দিতে পারে।
এলিটের বুদ্ধিজীবী ~ আগে মিডল ক্লাস ছিলেন এখন বিদেশে গিয়া এলিট হইছেন এই রকম কিছু বুদ্ধিজীবী আছেন আমাদের। তাদের নাম নিয়া ছোট কামে সময় নষ্ট করতে চাই না এখন। যেহেতু অন্য ছোট কাম আছে আমার বুদ্ধিজীবিতার এজেন্ডায়। আর দেশেও আছেন কিছু এলিট হইতে চাওয়া বুদ্ধিজীবী। লক্ষণটা দেখতে পারেন এলিট বুদ্ধিজীবিতার। তা হইল, বিলাত ও আমেরিকার এলিট ইউনিভার্সিটিগুলিতে সোসাইটি, দারিদ্র্য, উন্নয়ন, পরিবেশ ও এই ধরনের কিছু বিষয়ে এলিট কিছু টার্ম ইউজ করা হয়, সেই টার্মগুলি যারা এই দেশে লইয়া আসেন ও ইউজ করেন ওনাদের এলিট বুদ্ধিজীবী বলতে পারেন। এরা মিডিয়া ও সোশ্যাল মিডিয়ায় বই, নাম ও টার্ম যোগে বুদ্ধিজীবিতার এলিটত্ব প্রতিষ্ঠা করতে তৎপর। তবে যতটা সোশ্যাল মিডিয়ায় ততটা মিডিয়ায় না। কারণ টার্মের ভোক্তা নাই মিডিয়ায়। বিদেশী লেখক ও বইয়ের নাম যারা প্রতি লেখা বা বক্তব্যে ডিম ফুঁটানোর মত কইরা বহু যত্নে ফুটাইয়া তোলেন, তাদেরকেও (সেমি) এলিট বুদ্ধিজীবী বলা যায়। তবে এলিট মানে আগিলা বড়লোক বা বনেদি ফ্যামিলি থিকা আসা এলিট পরিবারের সন্তান কেউ বুদ্ধিজীবী আছে কিনা যদি জানতে চান, আমি বলবো থাকতে পারে তবে তারা যে বুদ্ধিজীবী হিসাবে এলিট হইবেন এমন নাও হইতে পারে। মানে আমি দেখি নাই এখনও। যেমন বদরুদ্দীন উমর, উনি বনেদি পরিবারের সন্তান এই রকম শোনা যায়, কিন্তু জীবনযাপন ও বুদ্ধিজীবিতার চর্চায় মিডল ক্লাস। এইটা সম্ভবত তার চয়েস। আবার দেখেন, এই সময়ের তরুণ লেখক, আর্ট কিউরেটর বা তত্ত্বাবধায়ক ও বুদ্ধিজীবী এবাদুর রহমান, এলিট সোসাইটির সদস্য হিসাবে নিজেরে দেখাইতে প্রাণপন মিডল ক্লাস সুলভ চেষ্টা কইরা যাইতেছেন। কিন্তু যেহেতু মিডল ক্লাসে চক্কর খাইতেছেন, ওনারেও এলিট বুদ্ধিজীবী ধরা যাইতেছে না। শহিদুল ও রেহনুমাও একই বৈশিষ্ট্যমণ্ডিত। ওনাদের সবেধন এলিটত্ব বিদেশি আর্টিস্ট ও ফটোগ্রাফারদের দৃক ও ছবিমেলায় আগমন ও তাদের সঙ্গে ফ্লুয়েন্টলি ইংরাজিতে কথা বলতে পারা ও একসঙ্গে খাদ্যগ্রহণের সাবলীলতা। ওনাদের আরেক এলিটত্ব কোনো একটা বিষয়রে প্রথমে এইদেশে লইয়া আসা। এই রকম আরো এলিট আছে। কিন্তু তারা কেউই বুদ্ধিজীবিতার বিষয় হিসাবে এলিট ক্লাসের বা উচ্চ বড়লোকদের জীবনযাপন ও সামাজিক ইস্যুগুলি আইডেনটিফাই ও সমাধানের কাজ কিছুই করেন না। এইসব এলিটম্মন্য বুদ্ধিজীবীরা মূলত মিডল ক্লাস গ্রাহক লইয়াই পইড়া রইছেন। যেহেতু এলিটের নিজের সমস্যা এক্সপ্রেস করার যোগ্য মাধ্যম ও ক্ষেত্র নাই, যেমন নাই ছোটলোকদেরও, তাই সম্ভবত এরা সকলেই মিডল ক্লাসের দরবারকেই কমন ক্ষেত্র বিবেচনা করেন। এলিট এবং 'হয়তো এলিট'-এর বুদ্ধিজীবিতা, ক্রিয়েটিভিটি ও অ্যাকটিভিজম চর্চার এবং অবশ্যই এলিটিপনা প্রদর্শন করার কমন ক্ষেত্র মিডল ক্লাস জনমণ্ডলী ও পাবলিক মিডিয়া। দুঃখের বিষয়, মিডল ক্লাস বর্ণবাদীগুলা এলিট পরিবারের মিডল ক্লাস বুদ্ধিজীবিতা লইয়া যত গদ গদ ততটাই নিরব থাকে ছোটলোক বা গ্রাম পরিমণ্ডল থিকা আসা মিডল ক্লাস বুদ্ধিজীবিতার ব্যাপারে। শাহ আবদুল করিম, আবদুল কুদ্দুস বয়াতী ও হিরো আলম দ্রষ্টব্য।
স্বাস্থ্য মন্ত্রনালয়ের অতিরিক্ত সচিব কাজী জেবুন্নেসাকে ধরে জানতে চাওয়া হোক যে, এতো সম্পদের মালিক তিনি কিভাবে হলেন? কানাডা, লন্ডন, ঢাকা, গাজীপুরে তার বিশাল সম্পদের উৎস কি? কোটি কোটি টাকা এফডিআর কোথা থেকে করেছেন? আমি বাংলাদেশের একজন নাগরিক। বাংলাদেশ আমার। আমার একজন কর্মচারী এতো সম্পদের মালিক হলেন কিভাবে এটা জানার অধিকার আমার আছে। রাষ্ট্র আমাকে জানাতে বাধ্য। আমার সরকার আছে। আমার দুদক আছে। আমার আদালত আছে। আমি জানতে চাই জেবুন্নাহার এতো সম্পদ কোথায় পেয়েছেন? এটা জানতে চাওয়ার জন্য আমাকে গ্রেফতার করার কোন অধিকার কারো নেই। এই রাষ্ট্রের সংবিধান কিংবা জনগন সেই অধিকার কাউকে দেয়নি। ২০ কোটি নাগরিকের সম্পদ চুরি করে যারা ধনসম্পদের মালিক হয়ে আবার নাগরিকের সাথে ঔদ্ধত্য দেখান এদের প্রতিহত করা আমার অধিকার। বাংলাদেশ আমার রাষ্ট্র। এই রাষ্ট্রের মালিক আমি। আমার রাষ্ট্রে জনতার সম্পদের কোন চোরকে আমরা বরদাস্ত করবোনা। 
অমর একুশে বইমেলা ২০২১, বাংলা একাডেমি। সোহরাওয়ার্দী উদ্যান চত্বরে পার্ল পাবলিকেশন্স। প্যাভিলিয়ন ৪। "আশ্চর্য মেঘদল"। পাতায় পাতায় ভালোলাগা। হয় আজ বইমেলায় নয়তো রকমারি ডট কম
খুব বেশি লেখাপড়াও করতে হবে না, ইসলামিক স্কলারও হতে হবে না। বেশি কিছু না, সারাদিনের আনন্দ উৎসব ও কর্মব্যস্ততা শেষে নির্জনে নীরবে একাকী চোখ বন্ধ করে শুধু ভেবে দেখবেন যে, ❝আল্লাহ্‌ ছাড়া কোনো সত্য ইলাহ্ নাই❞-এর সাদামাটা অর্থ কি কি হতে পারে। আপনি একজন মুসলিম। ❝লা ইলাহা ইল্লাল্লাহ্‌❞ মেনে নেয়ার পর ২য় আর কিছুই এখানে আসতে পারে না, কোনোভাবেই না! আমাদের চিন্তা, কথা, লেখা, শুভেচ্ছা বিনিময়, কাজকর্ম, ব্যবসা, লেনদেন কিংবা মৌন সমর্থন - কোথাও আল্লাহ্‌ ছাড়া আর কোনো ইলাহ্‌ থাকবে না। একজন মুসলিমের দিক থেকে এটাই একমাত্র ও শেষ কথা।
(১) কবি কাজী নজরুল ইসলামের কোন কবিতাটা আমার সবচেয়ে প্রিয় জানেন? অনুমান করতে পারেন? না। যদি না জেনে থাকেন তাইলে সম্ভবত অনুমান করতে পারবেন না। কাজী নজরুল ইসলামের যে কবিতাটি আমার সবচেয়ে প্রিয় সেটি হচ্ছে বাতায়ন পাশে গুবাক তরুর সারি। না, এই কবিতাটির বিশেষ কাব্যরস বা কাব্যগুণ দেখে যে এটা আমার প্রিয় কবিতা হয়েছে তা নয়, এই কবিতাটার সাথে আমার কৈশোরের বড় হওয়ার দিনগুলির স্মৃতি ইত্যাদি মিশে আছে। কাজী নজরুল ইসলামের জনপ্রিয় যেসব গান ও কবিতা এইসব আছে, সেইগুলি তো আমরা ছোটবেলায় খুবই শুনেছি, বরং আজকাল শোনা হয় না। আমায় নহে গো ভালোবাসো শুধু ভালোবাসো মোর গান, আর মোর প্রিয়া হবে এসো রানী, দেবো খোঁপায় তারার ফুল, আর নয়ন ভরা জল গো তোমার, আঁচল ভরা ফুল এইগুলি গান তো আমাদের ঘরে এতো শুনতাম এতো শুনতাম যে আমার ধারনা আমার ভাইবোনদের সকলেরই এইসব গান মুখস্ত হয়ে গেছে। আমার পিতা টুকটাক গাইতেন, খুবই হয়তো কোনদিন হঠাৎ হারমোনিয়াম নিয়ে বসে গেলেন, এই কয়েকটা গান। ক্যাসেটে রেডিওতে টেলিভিশনে তো শুনতামই, এমন কি আমার মামনিও গুনগুন করে গলা সরু করে এই কয়েকটা গান গাইতেন। মাঝে মাঝে প্রশ্ন জাগে এই গান কয়টা কেন আমাদের বাসার এতো প্রচলিত হয়েছিল? এইগুলি গান কি তখন বাঙালী মধ্যবিত্তের গানের মেন্যুতে অনিবার্য অন্তর্ভুক্তি ছিল? নাকি এইগুলি গান ছিল আমার পিতামাতার ভালবাসাবাসির একান্ত অনুষঙ্গ? (২) এইগুলি ছাড়াও নজরুলের আরও কিছু গান রয়েছে, এইসব গান আমাকে কিরকম যে দোলা দিয়েছে তখন সে বলে বুঝানোর মত নয়। না, দেশের গানগুলি নয়, সেগুলি তো আছেই। যেমন আমি পুরব দেশের পুরনারী, ফিরোজা বেগমে গাইতেন, আহা! জাগো নারী জাগো বহ্নিশিখা- কোরাস হতো, নেতৃত্ব দিতেন ফিরোজা বেগম। এতজল ও কাজল চোখে, পুরনো একজন শিল্পী কণ্ঠে এটা শুনেছিলাম, ঐ যে যারা সরাসরি নজরুলের কাছ থেকে গান তুলেছিলেন সেরকম একজন, ওঁর মত কেউ গায়নি। নজরুলে আর দুইটা গান মাথায় একদম গেঁথে থাকে- একটা হচ্ছে সুরের ও বানীর মালা দিয়ে তুমি আমারে ছুঁইয়াছিলে। এই গানটা শেখ লুতফর রহমান রেডিওতে গান শেখানোর অনুষ্ঠানে শেখাতেন। শুনতাম শুনতাম, বিশেষ কিছু মনে হতো না। তারপর একদিন কোন এক শিল্পীর কণ্ঠে এই গান শুনে যেন হঠাৎ চমকে উঠি। কে ছিলেন সেই শিল্পী মনে নাই- অজয় চক্রবর্তী কি? অন্য কোন শিল্পীও হতে পারেন, মনে করতে পারছি না। শিল্পীর গায়কীর জন্যে কিনা জানিনা, গানটার অর্থ যেন ঐদিনই প্রথম বুঝে গেলাম। আরেকটা গান আছে এরকম, তুমি আমার সকাল বেলার সুর। এইটাও শুনতাম শুনতাম, হঠাৎ একবার ঐ লাইনটা এসে বুকে বিঁধে গেল- 'অরুণ তুমি তরুণ তুমি করুণ তারও চেয়ে, হাসির দেশে তুমি যেন বিষাদ লোকের মেয়ে'। বিজলির চমকের মত অকস্মাৎ যেন এক ঝলক আলো এসে দৃষ্টি খুলে দেয়। আরেহ, এইভাবে তো এই গানটা আগে কখনো শুনিনি! ভৈরবী রাগে করা একটা গান, ভৈরবীর যে সকাল বেলার মেজাজ তাতে যে এইরকম একটা চাপা অজানা ব্যাথার অনুভূতি বিরাজ করতে পারে সেটা কে ভেবেছে! বিষাদ বললেই তো বেহাগ বা ঐরকম কোন রাগ চিন্তা করি। (৩) সেবার, 'বিষাদ লোকের মেয়ে'র পর থেকেই আমার মনে হয়েছে এইবার যেন গানটা আমি অনুভব করতে পারি। এবং অবাক বিস্ময়ে অনুভব করি যে গানের বাণীতে তো ঐ বিষণ্ণতা, কান্না সেই 'ভালোবাসার চেয়ে সে যে কান্না পাওয়ায়, রাত্রি–শেষের চাঁদ তুমি গো বিদায়–বিধুর' এইসবকিছুই ছিল। আমারই কেবল দৃষ্টি খুলতে দেরি হয়েছিল। আহা, 'তুমি আমার সকালবেলার সুর, হৃদয় অলস–উদাস–করা অশ্রু ভারাতুর।' আপনি যদি এইভাবে গানটা আগে না শুনে থাকেন, তাইলে এখন আরেকবার শুনে দেখবেন, এইরকম সুখময় বেদনা, আর গানের বাণী ও সুরে তার নিখুঁত অনুরণন- একরকম ঐশ্বরিক ক্ষমতা না থাকলে কেউ সেটা করতে পারে! আমার কাছে কাজী নজরুল ইসলামের এই দিকটাই আকর্ষক মনে হয়েছে। না, বিদ্রোহ বিপ্লব তারুণ্য যৌবন সাম্য- হাজার বছরের পুরনো সঙ্কীর্ণ জগদ্দল ভেঙে ফেলার তাড়না সবই নজরুল লিখেছেন। বিদ্রোহ সাম্য ও বিপ্লবের দিকটা সম্ভবত অন্য সকলের চেয়ে অনেক ভালো লিখেছেন- সেটাও সত্যি। কিন্তু নজরুলের গান, গানের বাণী কেবল নয়, বানীর সাথে সুর ও তালের এইরকম মিশেল, নজরুলের মত আর কে করেছেন? আজ নজরুলের জন্মদিন। প্রেমিক পাগল বিদ্রোহী বিপ্লবী কবি কাজী নজরুল ইসলামের জন্মদিন। এই দিনটাকে উপলক্ষ করেই তরুণ বন্ধুদের বলি, নজরুলের গান শুনবেন- কানটা একটু প্রস্তুত করে নিয়ে শুনতে পারলে ভাল, না হলেও অসুবিধা নেই, মনটা পরিষ্কার থাকলেই হয়। এই একগুচ্ছ অপার্থিব সুর ও বানী বাঙলা সঙ্গীতকে ও বাঙলা ভাষাকে নিয়ে গেছে এক অনন্য উচ্চতায়। অনুভব করবেন। এই অমৃত রসের ভাণ্ডার এর স্বাদই যদি উপভোগ করতে না পারলেন তবে বাঙালী হয়ে জন্ম নিয়ে কি লাভ হলো বলেন! (৪) একদল বেয়াদব আছে যারা আমাদের এই প্রিয় কবিকে খণ্ডিত করতে চেষ্টা করে, নানারকমভাবে তাকে ছোট করে। এই বেয়াদবরা একদিন নজরুলের কবিতায় মহাশ্মশান কেটে গোরস্তান বসিয়ে বাচ্চাদের সামনে নিয়ে এসেছিল, তাকে মুসলমান বানানোর মতলবে। সেইসব বেয়াদবের দল জানতো না, তখনো জানতো না এখনো জানে না, একজন কবি ঐরকম লক্ষ বেয়াদবের চেয়ে অনেক অনেক শক্তিশালী। এইরকম বেয়াদব সবসময়ই ছিল, যুগে যুগে ছিল। ওরা কবিদেরকে মেরেছে, কেটেছে, কবিদেরকে ইবলিশের সাথেও তুলনা করেছে। কিন্তু বেয়াদবেরা তো সাধারণত মূর্খ হয়, ফলত তারা জানে না, কবি হচ্ছে ওদের কল্পিত ঈশ্বরের সমতুল্য। কবিকে কাটা যায়না, ভাঙা যায়না সীমানা দিয়ে আটকে রাখা যায় না। থাক, ঐসব ফাজিলদের কথা বলে কবির জন্মদিন নষ্ট করার দরকার নাই। শুভ জন্মদিন কবি, শুভ জন্মদিন কমরেড কাজী নজরুল ইসলাম। 
"ফেত দ্য লা মিউজিক" এই অনুষ্ঠানের প্রতিষ্ঠাতা কিংবদন্তি ফ্রেন্স সংস্কৃতিমন্ত্রী জ্যাক ল্যাং, ১৯৮২ সালের এই দিনে ২১ জুন সারা বিশ্বে রাস্তায় গণসংগীত এর আয়োজন। এটি গনমানুষের কাছে এতটাই প্রভাবিত ছিলো যে, ফরাসি সংগীত শিল্পী বা অপেশাদার শিল্পী হিসাবে বিপুলসংখ্যক ব্যক্তিকে রাস্তায় দেখা যায়, একদিকে ২১ শে জুন গ্রীষ্মের সবচেয়ে বৃহত্তম দিন, আর সুন্দর আবহাওয়া, তাই জ্যাক ল্যাং প্যারিসের সমস্ত সঙ্গীত শিল্পীদেরকে ত্রিশ মিনিটের জন্য তাদের বাড়ি ছেড়ে বেড়িয়ে এসে সঙ্গীত উপভোগ করার ও রাস্তায় গান গাওয়ার আমন্ত্রণ জানিয়েছিলেন। সেই থেকে ২১ শে জুন "ফেত দ্য লা মিউজিক" নামে এই দিনটি ফ্রান্স সহ ইউরোপের বহুদেশে পরিচিত।
আমাকে অনেকেই আগের পোষ্টে জিজ্ঞাসা করেছেন আমি রাজশাহীর কী মিস করি। অনেক কিছুই মিস করি। রাজশাহীকে আমার নিজের শহর বলে আমি মনে করি। রাজশাহীর কাছে রাজশাহীর মানুষের কাছে আমার অনেক ঋণ। আমাকে তিনটা শহর টানে বগুড়া, রাজশাহী আর প্যারিস। বগুড়াতে আমি জন্মেছি কিন্তু রাজশাহী আমাকে মাতৃস্নেহে আপন করে নিয়েছিলো। আমি দেশে ফিরে গেলে হয় বগুড়া বা রাজশাহীতে থাকবো। ঢাকায় আমি সবচেয়ে বেশী সময় থেকেছি কিন্তু ঢাকা আমাকে টানেনা। যাই হোক, মিস করার বিষয় গুলোতে আসি। কিছু খাবার মিস করি কারণ আমি একজন পেটুক। রহমানিয়া হোটেলের চাপাতি আর গরুর মাংস মিস করি। একটা ছোট স্টিলের প্লেটে কয়েক টুকরা নরম অসম্ভব সুস্বাদু ধোয়া ওঠা গরুর মাংস চাপাতি দিয়ে খেতে যে কী মজা লাগতো বুঝাতে পারবো না। মাংস আর ঝোল শেষ হয়ে গেলে আরেকবার একটু ঝোল দিতো। ভাগ্য ভালো হলে আরেক টুকরা মাংসও জুটতো ফাও হিসেবে। পাশেই মিষ্টান্ন ভাণ্ডারে সকালে লুচি ভাজতো সাথে পাচফোড়ন দিয়ে আলুর একটা ঘাটি টাইপের তরকারি। আর পকেটে একটু বেশী পয়সা থাকলে শেষে দই বা মিস্টি। আহা। সাহেব বাজার বড় মসজিদের পিছনে বিদ্যুৎ বলে একটা রেস্টুরেন্ট ছিলো। খুব চমৎকার খিচুড়ি রান্না করতো। গরম খিচুড়ির উপরে ঘি ছড়িয়ে দিতো অনেকটা। বাটার মোড়ে একটা মিস্টির দোকান ছিলো খুব ভালো জিলাপি বানাতো, মচমচে। বর্নালী সিনেমা হলের ওখানে বেশ কয়েকটা ছাপড়া হোটেল ছিলো গরুর ভুড়ি আর ছোট ছোট চারকোনা পরোটা বিক্রি করতো। ওই বট পরোটার স্বাদ ও ছিলো অতুলনীয়। রাজশাহীর গরম, ধুলার ঝড় মিস করি। আমার মেডিক্যাল কলেজের বাইরে বেশীরভাগ সময় কাটতো গনক পাড়ার মোড়ে। ওইটা ছিলো রাজশাহীর পলিটিক্যাল হাব। গনকপাড়ায় প্রচুর চায়ের দোকান ছিলো। ওই চা খেতে সবাই গনকপাড়ায় ভিড় করতো প্রতিদিন। অনেকে বলতো চায়ের মধ্যে আফিম মিশিয়ে দেয় নয়তো ওই চায়ে এতো এডিকশন কেন? গনকপাড়ার চা মিস করি। মাঝে মাঝে বিশাল লম্বা হাসুয়া নিয়ে "মামুর বুঠা" বলে রাজশাহীবাসীর একে অন্যকে ধাওয়া দেয়া মিস করি। মেডিক্যাল কলেজের সেই উজ্জ্বল দিনগুলোকে মিস করি। সবার উপরে রাজশাহীর তেজি একরোখা মানুষগুলোকে মিস করি, যারা শিখিয়েছে মামুর বুঠারা যদি ভুল করে ল্যাড়ে দ্যায় তাহলে তাদের বুঝায়ে দিতে হয় কাখ্যে ল্যাড়তে সে কাখ্যে ল্যাড়েছে। ভুল করে ল্যাড়ে দিলে তাই তো এখন থেকে বলবো ঠিক করেছি, মামুর বুঠ্যা জানোনা কাখ্যে ল্যাড়তে কাখ্যে ল্যাড়েছো, চাম খিচে লিব্যো হে মামুর বুঠ্যা।
চিংড়ির বালাচাও।। কুড়মুড়ে বালাচাও বানাতে যত কষ্ট খেতে ততই মজা আর নিমিষে শেষ।। অল্প করে বানালে বা শুধু নিজেদের জন্য বানালে ভিন্ন কথা।। নয়তো পাঁচ কেজি পেঁয়াজ কেটে বেরেস্তা, রসুন কেটে বেরেস্তা, আবার চিংড়ি ধুতে হয় ৭/৮ বার।। নয়তো বালু যাবেনা।। এত কিছুই পর বালাচাও একটি মুখরোচক খাবার।।

একজন ধর্মীয়গুরুর চেহারায় থাকবে আধ্যাত্মিকতা, নুরানী ভাব। অথচ মামুনুল, বাবুনগরীদের চেহারা দেখলেই মনে হয় জুতা চোর, কন্ট্রাক্ট কিলার। চেহারা ভর্তি ছ্যাচড়ামি আর নৃশংসতা। নৃশংসতার কারণ পরিস্কার। কিন্তু জুতা চোর, ছ্যাচড়ার ছাপ কেন চেহারায়? পরে বুঝলাম লিল্লাহ, ছদকা ভিক্ষা করতে করতে চেহারা এমন হইছে। হতে পারে মসজিদের জুতাগুলো এরাই চুরি করায় ছাত্রদের দিয়ে।
শহুরে মধ্যবিত্তের কাছে গ্রাম এক দারুন রোমান্টিকতার নাম,গ্রামে যারা ছিল তারা জানে গ্রাম হইল কিসিঞ্জারদের সাক্ষাৎ আঁতুরঘর۔ আইডিয়ায় মোহাম্মদ রাসেল হোসেন 
তোমরা মুক্তির জন্য পরনির্ভরশীল হইয়ো না, নিজেই নিজের প্রদীপ হও, নিজে নিজের শরণ গ্রহণ করো। ঈশ্বরের উপর নির্ভরশীল না হয়ে আত্মনির্ভরশীল হও- গৌতম বুদ্ধ
মেয়েটার বোন কইল পাঁচ ওয়াক্ত নামাজ পরতো, তাহাজ্জুদ পরতো, চেনা লাগতেছে না? সকালে কোরানশরীফ তেলোয়াত বাদ গেছে? তাহাজ্জুদে কি নাচে?
আমার বাবা কিংবা মা'কে কখনো স্ক্রীনে আনিনি। আজ আনতে হলো। গল্পের প্রয়োজনেই খুব সম্ভবত হলো। এই গল্প হারাবার। হারিয়ে ফেলবার। বিষাদের। স্মৃতিকাতরতার। গল্পের নাম 'নস্টালজিয়া'...
ঈদের আগে দিন শরীয়ত পল্লীবিদ্যুতের কর্মিদের প্রশংসা করে একটা লেখা লিখেছিলো। গ্রাহকের বিদ্যুৎ সংযোগ দ্রুতগতিতে পুন:স্হাপন প্রশংসার দাবীদার কিন্তু কোন ধরনের সেফটি গিয়ারস ছাড়া কাজ করা, পুকুরের মধ্যে পোল ইত্যাদির নিয়ে কথা বলছিলাম স্রোতের বিপরীতে গিয়েই। যথারীতি মন্তব্যটা অনেকেই সম্ভবত ভালো পায়নি। প্রশংসার মধ্যে এইসব কোয়েশ্চেন মানুষ পছন্দ করে না, বাঁকা চোখে দেখে। অথচ সেফটি গিয়ারস ছাড়া কাজ করতে এইরকম অনেক বিদ্যুৎকর্মি পঙ্গু হয়ে গেছে। কতৃপক্ষের পাশাপাশি দায় আমাদেরও আছে, কিছু টা হলেও।
ঢাবি তোমায় ভালোবাসি! শুভজন্মদিন ঢাবি। যখন ছাত্র ছিলাম তখন গাঁয়ের বন্ধুদের কেউ কেউ মজা করেই "ঢাবি আবিদ" বলতো । মফস্বলে এর সংখ্যা বেশি নয় বলেই হয়তো ভালো লাগতো। এই প্রতিষ্ঠানের কাছে আমি অসম্ভব ঋণী! আমার হৃদয় যতটুকু প্রসারিত হয়েছে তার জন্য আমি ঢাবির বন্ধুদের, ক্যাম্পাস, কার্জন হলের মাঠ, শহীদুল্লাহ হলের পুকুর পাড়কে কৃতিত্ব দেই! নিশ্চিতভাবেই ঢাবির দ্বিশত বার্ষিকী এই চর্মচক্ষে দেখা হবেনা। সেই আফসোস না করেও আজ শতবর্ষে সেই পুরনো ও বহুল চর্বিতচর্বন বাক্য আবারও বলি .. "ঢাবি তোমায় ভালোবাসি! "
সদ্য আবিষ্কৃত কক্ষ-তাপমাত্রায় অতিপরিবাহিতা নিয়ে প্রফেসর রায়হানা শামস্‌ ইসলামের একটি লেখা। আজকের বণিকবার্তায় প্রকাশিত।
ডোনাল্ড ট্রাম্পের বিরুদ্ধে বহুবিধ সমালোচনা এবং করোনাভাইরাস মোকাবিলায় তাঁর সমূহ ব্যর্থতা সত্ত্বেও তাঁর বিপুল জনপ্রিয়তা প্রমাণ করে যে যুক্তরাষ্ট্রের সমাজ এখন গভীরভাবে বিভক্ত। প্রাথমিকভাবে বিভিন্ন অঙ্গরাজ্যের বিস্তারিত ফলাফলে দেখা যাচ্ছে, রিপাবলিকান পার্টির যেখানে সমর্থন ছিল, সেখানে তাদের সমর্থন আরও বেড়েছে, বিপরীতে ডেমোক্র্যাটদের নিজের এলাকায় তাদের সমর্থনও বেড়েছে উল্লেখযোগ্যভাবে। এটি সমাজের ভেতরে মেরুকরণের এক গভীর অসুখের কথাই তুলে ধরেছে।
কবি ও কবির স্ত্রী (পুরানো কথোপকথন) - আজ রিমার বিয়েতে যেতে হবে, মনে আছে? - না গেলে হয় না, আজ খুব ইচ্ছে করছে ঘরে বসে সারাদিন তোমাকে কবিতা শোনাতে! - তুমি আবার গাঁজা খেয়েছ?
কমিউনিজমের সাথে ইসলামের মিল অনেক। — কমিউনিজমে সুন্নী-শিয়া আছে: মস্কো ও পিকিংপন্হী। —বিভিন্ন মাযহাব আছে: স্ট্যালীনপন্হী, ট্রটসকিবাদী, হোজ্জাপন্হী, মাওবাদী ইত্যাদি। — কমিউনিস্টদের ঐশী গ্রন্হও আছে। — কমিউনিস্টরাও হাদিসের মতো মার্কস, লেনিনের বই থেকে কোট করে। এর ব্যাখা, পূবাপর সমন্ধ (শানে নজুল) ইত্যাদি নিয়ে আজাইরা বিতর্ক করে। — কমিউনিজমে আহমদীয়া ও দ্রুজরা আছে। যেমন: ইউরো কমিউনিজম, ফেবিয়ান সোশেলিজম ও লিবারেশন থিওলজি। — ইমামও আছে: লিও শাও চি, লিন পিন, দেং জিয়াও পিং, আনবার হোজ্জা, প্রচন্ড। — দেশী ভার্সানও আছে: জাসদ, বাসদ। — টুপি লম্বা না গোল এ রকম বিতর্কও আছে: বিপ্লবের স্তর কি/ দেশের অর্থনীতি কি সামন্ততান্ত্রিক নাকি পুঁজিবাদ নাকি আধা-সামন্ততান্ত্রিক। বিপ্লবী গণতান্ত্রিক নাকি গনতান্ত্রিক বিপ্লবী। — আল কায়েদা, দায়েশ/ আইসিস এসবও আছে: নাম না বলি। —(এডিট করে যোগ করলাম) মুরতাদও আছে: সামাজিক সাম্রাজ্যবাদী। — সর্বশেষ মিল শুধু বাংলাদেশে। ইসলামিস্ট আর কমিউনিস্ট— এ দুই পক্ষ বাংলাদেশে কখনই ক্ষমতায় যেতে পারবে বলে মনে হয় না।
বাচ্চাসের স্কুল খোলা নিয়ে এতো উঠে পরে লেগেছেন কেন অভিভাবকগণ? অফিস আদালত খোলার সাথে স্কুল কলেজ খোলার কি সম্পর্ক আছে? করোনা যে কি ভয়াবহ রূপ ধারণ করছে বাচ্চাদের সেই করোনা আপনার সন্তানের হয়েছে ভাবতে পারেন? সরকার নিরুপায় হয়ে অফিস আদালত খোলার ঘোষণা দিচ্ছে পেটের দায়ে অনেকে রাস্তায় বের হচ্ছে। গত বছর আপনার সন্তান যা শিখেছে এখন কি তার তা মনে আছে? এই সময়ে আপনার সন্তান কে মানবিক শিক্ষা দিন। এক একটা শিশু মাটির এক একটা দলার মত তাদের এখন যা শিখাবেন তারা শিখবে। মনে রাখবেন আপনার শিশুর জন্য আপনিই পৃথিবীর শ্রেষ্ঠ শিক্ষক। আপনি আপনার সন্তানকে গড়ে তুলুন আপনার স্বপ্নের মতো! আপনার সন্তানের শ্রেষ্ঠ শিক্ষা প্রতিষ্ঠান হোক আপনার বাসার ডায়নিং টেবিল যেখানে তাদের পিতাও উপস্থিত থাকবেন এই অলস সময়টা তাদের জীবনের স্বরনীয় হয়ে থাক। ভালবাসার স্মৃতি হয়ে থাক। লেখাপড়া করে গাদাগাদা পড়া মুখস্থ করে কোন বিদ্যাসাগর বানাবেন আপনার সন্তানকে? তার চেয়ে আপনার ডায়নিং টেবিলে আপনি তাদের মানবিক শিক্ষা দিন। আমি নিশ্চিত ভাবেই বলতে পারি। আপনার ভাল লাগবে। আপনার সন্তান হাসতে হাসতে শিখবে ❤️
আমার ,আমাদের ছোটবেলা ছিল অনেক অন্য রকম৷ জানিনা, হয়ত বেলা যত এগিয়ে আসে,চশমা তত ঝাপসা হয়৷পিছন ফিরে দেখাটায় যা কিছু ভাল, যত যা আনন্দের তাকেই মন আপন করে নিতে চায়৷ ভাল লাগে সেই সব গান, পুরাতন স্মৃতি৷কস্তুরী মৃগের মতন সেই স্মৃতি গন্ধে মিলায়৷যাঁরা আপন ছিলেন ,সবাই তো আর রক্তের সূত্রে আপন নন! যেমন "কবি"৷তাঁর গান ভাঙ্গা গলায় আজও গাইতে গেলে মনে ভাসে মনে রাখার মতন সেই সব দিন৷ সে জন্যেই আমাদের ছোটবেলা ছিল অন্য রকম৷ প্রখর গ্রীষ্মে স্কুল ছুটি থাকায় দীর্ঘ অবকাশের রোদজ্বলা দুপুর৷ তখন প্রায় প্রতিটা গৃহই ছিল বিদ্যুৎহীন৷ দখিনা বাতাসের অভাব ছিলনা ,আর সারাদিনের শ্রান্তি ভুলতে মা চোখ বুঁজতেন৷ আসলে আবার কর্ম শুরু করার বিশ্রাম৷ যেন সুযোগে থাকতাম আমি আর আমার ছোট বোনটি৷ ছাদে শুকাতে দেওয়া তাঁর সাদা শাড়িটাকে ঘাঘড়া বানাতাম৷গামছা দিয়ে দিব্য হয়ে যেতলম্বা বিনুনি ৷ নূপুরহীন পায়ে, বিনি কাজল,আলতা,কুমকুমে আমরা দুলে দুলে নেচে নেচে গাইতাম আপনার গান৷"শুকনো পাতার নূপুর পায়ে", রুমঝূম ঝুমঝূম ঝূম" , আমি বনফুল গো...৷ বাইরের হাওয়ায় শুকনো পাতারা আমাদের সাথী হয়ে নূপুর বাজিয়ে দিত৷ জুতোর বাক্সের কাপড়ের পুতুলেরা দর্শক হয়ে নিঃশব্দ তালিতে আমাদের উৎসাহ দিত৷কার্নিশের তেষ্টা কাতর কাকের অভদ্র ডাকে আমরা চমকে উঠতাম৷ এখন ভাবি, দুই বালিকার নৃত্যগীতে মুগ্ধ হয়ে হয়তবা তারা তারিফ করত! মন ভাবনায় বাঁধা দেবার তো কিছু দায় থাকেনা! গান যাঁর যতই গাইনা কেন, নাচ আপনার গানেই ভাল ফুটত৷ রবীন্দ্র নাচের লয় একই রকম৷ সাজ বলতে ছিল গলায় সাদা মালা,লাল পাড়ের শাড়ি..৷ সেখানে নজরুল গীতির নৃত্যের সাজ আলাদা৷সেটা বুঝতে পারলাম যখন মাধ্যমিক বিদ্যালয়ে গেলাম৷ সেখানে আমার কয়েকজন বান্ধবী আর আপা ৷ তাঁরা অপূর্ব নাচতেন৷সুন্দরী, এবং অপরূপ সাজ,সুর, ছন্দে , তাঁরা স্কুলের অনুষ্ঠানকে উচ্চ পর্যায়ে নিয়ে যেতেন৷ তথাগত প্রশিক্ষণ তাঁদের তখন ছিলনা৷ এই সব অনুষ্ঠানের কারণেই বহুদিন পর্যন্ত জানতাম "রবীন্দ্র নজরুল" একজনের নাম৷ সেই সময় কোনজন হিন্দুর কবি,আর কোনজন মুসলিম , জানতাম না৷ অবিদ্যা ভয়ংকর! তাই আস্তে আস্তে জানলাম আপনারা আলাদা, কিন্তু এক ও৷ কবি!কত কবিতা পড়তাম আপনার৷ "সঞ্চিতা" ছিল প্রথম সংষ্করণের৷ গাইয়ে ছোটদাদা ভরাট সুরে গাইত "কারার ঐ লৌহ কপাট..." সেই সুরে আমাদের যত না পাওয়ার ব্যাথা সব দূরে চলে যেত৷ সত্যি বলতে আপনার ,আপনাদের কবিতা ,গান এমনই ছিল৷ নিজেদের জীবনের যে কোনো অপ্রাপ্তি আছে , তা আমাদের মনে ভাবার সময় দেয়নি৷ তাই আজও , আপাত নিরানন্দময় যে জীবন,তাকে ভাবতে পারি যা পেয়েছি,তাই তো অনেক৷ আপনারই ছিলেন আমাদের আত্মার আত্মীয়৷ নিজেদের জন৷ একদিন স্কুলথেকে ফিরলাম ৷ভরা ভাদ্রে ,ভিজে৷ খুব রেডিও শুনতাম আমরা সত্তর দশকে , আকাশবাণী৷ আকাশবাণীর ঘোষক একসময় ঘোষণা দিলেন "ঘুমিয়ে গেছেন গানের বুলবুলি৷" সেই আমার অনাত্মীয় কারো জন্যে গলার কাছটা যেমন ধরে এসেছিল৷ গানের ভেলায় তখন ভেসে আসছে" আকাশে আজ ছড়িয়ে দিলাম, আমার গানের ফুলগো আমার গানের মালাগো! কুড়িয়ে তুমি নিও৷" অনেক পরে শুনেছিলাম এই গানটা আপনি আকাশবানী বেতারের উদ্ধোধন উপলক্ষ্যে লিখেছিলেন৷ আর নামটা দেওয়া আপনার গুরুদেবের৷ সারাটা দিন শুধু আপনার গান সেদিন৷ অনেক রাতে ,সংবাদ পরিক্রমায় মনে হয় দেবদুলাল বন্দোপাধ্যায়ই আপনাকে নিয়ে বলেছিলেন৷ কী বিষাদময় সেই সুর, বেদনাভরা কথামালা৷ কতদিন, আগে..মনে হয় এইতো সেদিন৷ আজ অনেকদিন পরে ভাবি, আপনিও একটা অর্ধ জীবন কাটিয়ে গেছেন৷ পিতার দ্বিতীয় স্ত্রীর চারজন সন্তানের মৃত্যুর পরে জন্ম, তাই " দুখি" নাম নিয়ে এক বেদনাময় সংগ্রাম করেছেন জীবনভর৷ ৷ মাত্র সাত বছরে যে পিতাকে হারায়, তিনি বা সে,যেই হোক,অভাগাই! তারপর যখন যেখানে যা জড়িয়ে ধরেছেন, নির্মম ভাগ্য সেখানে বাঁধ সেধেছে৷ যাঁকে ভালবেসেছিলেন বিয়ে করেও আপন হননি তিনি৷ নির্মম সত্য, যিনি ভালবেসেছিলেন, বিয়েও করেও সংসার হয়নি তাঁরই অসুস্থতায়৷ প্রাণপ্রিয় প্রথম সন্তান বুলবুল হঠাৎ ঘুমিয়ে গেল৷ তারপরও সব ঝেড়ে ফেলে সঙ্গীত আর দেশকে সমার্থক করে তুলেছিলেন কলমের কালিতে ৷ সেই কালি কলমের প্রেমও ব্যার্থ অকাল স্মৃতি বিভ্রমে৷ "দ্বীপান্তরের বন্দিনি" আপনার ভারতবর্ষ" আনন্দময়ীর আগমনের" আগেই ভেঙ্গে গেল৷ভাগ্যিস আপনার "গুরুদেব" মৃত্যুতে ,আর আপনি স্মৃতিভুলে ছিলেন৷ দেশভাঙা আর মন ভাঙাতো আপনাদের কাছে সমান ছিল৷ তবু হয়ত অর্ধনয়, জীবনের সাথে কারো জীবনে মিলে যায়৷ আপনারও " গভীর নিশিথে ঘুম ভেঙে "যেত৷ মনে ভাবতেন কে যেন আপনাকে ডাকে৷ একজন গুনমুগ্ধ পাঠিকারও এমন হয়৷ "স্বপনে কি যে ক'য়েছি,তাই গিয়াছো চলি!"ভেবে আধোরাত কেটে যায়৷ কবি তখন আর কবি থাকেন না, সাধারণ মানুষের দুঃখ সুখের অংশীদার তিনি!অতি অভাজনেরও মণিকোঠায় চরম অস্তিত্বে লালিত হন৷ ক্ষুদ্রজীবন তখন মহাজীবনের সার্থকতা পায়৷কত গান রচিত হয়, সুরকার সুর দিয়ে তাকে শ্রুতি মধুর করে তোলেন৷ তবু আমাদের চেতনায় এখনো আপনার , আপনাদের উজ্জ্বল উপস্থিতি৷ আপনার গান আজও সমান জনপ্রিয়৷ প্রথাগত মৃত্যুতেও আপনার প্রতি ভালবাসা এতটুকুও হারিয়ে যেতে দেয়নি৷ যতই বলা হোক, চোখের আড়ালে মনের আড়াল৷ তুচ্ছজীবন যেমনই হোক, ঈশ্বরের শেষ আশ্রয়ে নিশ্চয় শান্তিতে আছেন৷
রূহের মাগফেরাত নাকি নফসের মাগফেরাত? এটা নিয়ে অনেক বিতর্ক, তর্ক, এমনকি কুতর্কও শুনসি। কয়েকদিন আগে এই বিষয়ে মেঘনাদ বধের মতো এক বিশাল লেখা পড়তে গিয়া আমার কান্দন আসতেছিল।  আমরা কি বুঝি মাগফেরাত আসলে কি? যদি বুঝে থাকি তবে সেটা চাওয়াটাই যথেষ্ট। নফসের জন্য চাইলাম না রূহের জন্য চাইলাম, সেইটা মুখ্য বিষয় না। মাগফেরাত কামনাটাই এইখানে মুখ্য। অবশ্য,  আরেকজনের জন্য ক্ষমা ভিক্ষা চাওয়ার মতো মানসিকতা সবার থাকে না। তারা কুতর্কেই মেতে থাকে।
সবাই পার্টি এনজয় করছে। মোহনীয়  সাজ আর পারফিউমের গন্ধ। যেন মনে হচ্ছে সবাই শুন্যের উপর চলছে , হাসি ঠাট্টা আর কৌতুকে  মত্ত । জানি, ওদের এই মহল খানিক বাদে স্তব্ধ হয়ে যাবে, সবাই মারা যাবে, এমনকি আমিও। তারপরেও গ্লাসে শ্যাম্পেন ঢালতে একটুও ভুল করিনি আমি।
বাইরে বৃষ্টি হচ্ছে। একে বৃষ্টি বলা যায় কিনা, এটা নিয়ে আমার মনে দ্বিধা রয়েছে। আমেরিকায় শীত এখনো পুরোপুরি যায় নি। কাজেই বৃষ্টি ফোটাগুলো বেশ ভারি, অনেকটা বরফ কুচির মতো। এ বৃষ্টিতে গা তেমন ভেজে না, তবু মাথায় পড়লে বেশ মুশকিল। সর্দিজ্বর বেঁধে যায়। আমি বসে আছি বসার ঘরে। ঘরের একদিকের পুরো দেয়াল জুড়ে কাঁচের দরজা। আমি কাঁচের এপাশে বসে নিরাপদে বৃষ্টি দেখছি। আমার ফেসবুক খোলা। কম্পিউটার স্ক্রিণে দেখছি, দেশে খুব গোলমাল হচ্ছে, আগুনে পুড়িয়ে দেয়া হচ্ছে অফিস কলকারখানা। পুলিশ গুলি ছুড়ছে। কেউ একজন লাইভ ভিডিও দিচ্ছে। আমি কম্পিউটারের স্ক্রিণের এপাশে বসে নিরাপদে সেই দৃশ্যও দেখছি। মাস দুই হলো আমার বাবা মারা গেছেন। বাবার সেই মৃত্যুক্ষণ আমার মনে থাকবে অনেক দিন। রাত তখন এগারোটার মতো বাজে। আমি ল্যাপটপে বসে লিখছি। দেশ থেকে ঘন ঘন ফোন আসছে। বাবা লাইফ সাপোর্টে, ডাক্তাররা কোনো আশা দেখছেন না। ঠিক এগারোটার সময় মিতুর মোবাইলে ফোন এলো। আমি লিখতে লিখতে শুনলাম, মিতু কার সাথে যেন কথা বলছে। ঠিক পনোরো সেকেন্ডের মাথায় মিতু দূর থেকে বললো, রবি, আব্বু আর নেই। আমি মিতুর প্রতি কৃতজ্ঞ বোধ করলাম। মিতু বলতে পারতো, আব্বু মারা গেছে। সেটি না বলে, এই যে বললো, আব্বু আর নেই, এই বাক্যে মৃত্যুর শীতলতা নেই। যেটা আছে, এক ধরণের হাহাকার। আর খানিকটা শোক, খানিকটা আফসোস। আমি ল্যাপটপের ডালা নামিয়ে একটা সিগারেট ধরালাম। পর পর দুটি সিগারেট খাবার পর, আবিষ্কার করলাম, আমার কান্না পাচ্ছে না। প্রায় বছর খানেক ধরে আমি মোটামুটি অনুভূতিহীন একটি জীবন যাপন করছি। দীর্ঘকাল আমি ক্লিনিকাল ডিপ্রেশনে ভুগছি। অনেক ডাক্তার দেখিয়েছি। শেষমেষ এক পাঞ্জাবি ডাক্তারের খোঁজ পেলাম। তাঁর নাম, ডা. তারা মাঙ্গাত। তিনি আমাকে দুটি ওষুধ দিলেন। বললেন, এই দুটি ওষুধ যদি খাও, তাহলে তোমার মাথার একটা অংশ পুরোপুরি স্থবির হয়ে যাবে। তোমার সামনে মানুষ জবাই করলেও, তুমি বিচলিত হবে না। এখন তুমিই সিদ্ধান্ত নাও, ওষুধটা খাবে, নাকি ম্যানুয়ালু ডিপ্রেশন কমানোর চেষ্টা করবে? আমার চেষ্টা এবং মনের জোর কম। কাজেই ম্যানুয়াল পথে না হেঁটে, আমি ওষুধ খাওয়া শুরু করলাম। চমৎকার ফল পাচ্ছি। কোনো কিছুতেই এখন আর বিচলিত বোধ করি না। সারাক্ষণ আওড়াই, যাহা হইয়াছে, তাহা ভালোই হইয়াছে। যাহা হইতেছে, তাহাও ভালো হইতেছে। যাহা হইবে, তাহাও ভালো হইবে। এই যে যেমন বাইরে বৃষ্টি হচ্ছে। বৃষ্টির সাথে কাঁচের গুড়োর মতো মেখে আছে বরফ কুঁচি। এই পানি মাটির পড়ার পর ঠান্ডায় জমে যাবে। পাতলা কাঁচের মতো জমাট বাঁধবে। এই পাতলা কাঁচকে বলা হয়, ব্ল্যাক আইস। ব্ল্যাক আইস খুব বিপদজনক। এর উপর হাঁটলে বা গাড়ি চালালে দূর্ঘটনা ঘটে। মানুষ মরে। প্রতি শীতে এভাবে পৃথিবীর জনসংখ্যা কিছুটা হালকা হয়। গুলশান বনানী যেমন পাশাপাশি। তেমনি আমাদের এই জগতে পাশাপাশি দুটি এলাকা আছে। জীবন এবং মৃত্যু। এক চুল এদিকে সেদিক হলে আপনার এলাকা বদলে যাবে। তবে এই বদল একমুখী। জীবন থেকে কেবল মৃত্যুর দিকে যাওয়া যায়। মৃত্য থেকে জীবনে ফিরে আসা যায় না। অবশ্য হিন্দু ধর্মে পুর্নজন্ম বলে একটা ব্যাপার আছে। মৃত্যুর পরও মানুষ পুনরায় জন্মায়। সব সময় যে মানুষ হয়ে জন্মায় না নয়, কখনো কখনো পাখি, কিংবা কুকুর কিংবা দাড়কাক হয়েও জন্মাতে পারে। আবার দাড়কাক মৃত্যুর পর মানুষ হয়ে ফিরে আসতে পারে পৃথিবীতে। পুরো প্র্রক্রিয়াটি জটিল। তবে জটিল হলেও, ব্যাপারটার মধ্যে এক ধরণের সাত্ত্বনা লুকিয়ে আছে। যারা মরে যায়, তারা ফিরে আসে, কোনো না কোনো ফর্মে, এটাই সাত্ত্বনা। কাঁচের দরজা দিয়ে দেখলাম, বৃষ্টির মধ্যে একটি কাঠবিড়ালী ভিজছে। হয়তো এই কাঠ বিড়ালে পূর্ব জন্মে মানুষ ছিলো। কফি শপে কফি বেঁচতো। হয়তো এই রকমই এক বৃষ্টিমাখা দুপুরে , ব্ল্যাক আইসের উপর গাড়ি চালাতে গিয়ে মরে গিয়ে কাঠবিড়ালী হয়ে ফিরে এসেছে। এই ঠান্ডায় সে যদি আবারও মরে যায়, তাহলে হয়তো সে আবারও মানুষ হয়ে জন্মাবে। স্টার বাকসে কফি বেঁচবে। আবারও হাইস্পিডে গাড়ি চালাতে গিয়ে ছিটকে পড়বে অতল খাদে। তখন হয়তো কেঁচো কিংবা ব্যাঙ হয়ে জন্মাবে। আচ্ছা, একটা কেঁচোর গড় আয়ু কত? ইন্টারনেটে সার্চ দিলে তথ্যটা এখনই জানা যাবে। কিন্তু কেন জানি ইচ্ছে করছে না। এর বদলে আমি একটা সিগারেট ধরালাম। ইদানীং সিগারেটে প্রথম টান দেবার পর খুক খুক করে কাশি আসে। কাশি আসার সাথে সাথে আমার মনে পড়লো রেজিস্ট্রেশন করানো দরকার। স্বাস্থ্য বিভাগ করোনার টিকা দিচ্ছে। অনলাইনে রেজিস্ট্রেশন করলে তারা ডেকে পাঠাবে। আমি কেঁচোর গড় আয়ু না খুঁজে করোনার টিকার লিংক খুঁজে বের করলাম। লিংকের প্রথমেই লেখা তোমার বয়স কত? আমি লিখলাম- ৩৪। তারপর আরও কয়েকটা ঘর পূরণ করলাম। নাম, ধাম, ঠিকানা। তখনই খেয়াল হলো, আমি বয়স তো ৩৪ না। অফিসিয়াল জন্মসাল অনুযায়ী আমার বয়স ৪৩। আর সরকারি জন্মসালের চোরামি বাদ দিলে, আমার আসল বয়স হবে ৪৫। আর ৫ বছর বাদে আমি পঞ্চাশে পৌঁছাবো। আমার ঘাড় বেয়ে তখন একটা শীতল স্রোত বয়ে গেলো। আমি এদ্দিন বাদে এই প্রথম জানলাম, আমি বুড়ো হয়ে গেছি। আমার দীর্ঘ আয়ুর কোনো সম্ভাবনা নাই। দিনে ২ প্যাকেট সিগারেট খাই। এখন আর প্রতিদিন মদ খাই না। কিন্তু যখন খাই, তখন বেহুশের মতো খাই। গরুর মাংস দেখলে আমার হুশ থাকে না। শরীরের নানান অসুখ বিসুখ উঁকি দিচ্ছে। খুব চেষ্টা চরিত্র করলে, মেরেকেটে আর বছর দশেক বাঁচতে পারি, নাও বাঁচতে পারি। আমি মরে যাবো? এত তাড়াতাড়ি? কত কাজ বাকি। কত ছোট ছোট শখ বাকি। সমুদ্রে শুয়ে আমি নির্মেঘ আকাশের তারা দেখবো। বনের ভেতর তাবু বানিয়ে একটি রাত জেগে কাটাবো। অনেকখানি ধনে পাতা দিয়ে কাচকি মাছের চচ্চরি খাবো। লোবা নান্মী একটি মেয়ের সাথে পরিচয় হয়েছে। সে থাকে অস্ট্রেলিয়ায়, তার সাথে তো এখনো দেখা হলো না। মারুফ, সুফী, ফিদা ভাই আর হাসানের সাথে রাত তিনটায় পুরান ঢাকায় গিয়ে মদিনা হোটেলে ধোঁয়া ওঠা মোরগ পোলাও খাবো। জীবনে অন্তত একটি নারীকে দুঃখ দেবো, কাঁদাবো। শুধু বৃষ্টির উপর একটা উপন্যাস লেখার কথা, সেটা লিখবো। এত কাজ কখন করবো? কাসাফাদ্দুজা নোমান আমার সাথে একবেলা মদ খেতে চেয়েছিলো, সেটা কী আর হবে না? সারা রাত আকুল হয়ে কাঁদতে কাঁদতে নামাজ পড়ার ইচ্ছা আছে। আজ করি, কাল করি, বলে করা হচ্ছে না। আমি কম্পিউটার ছেড়ে উঠে গেলাম। আবার সিগারেট ধরালাম। আজ শনিবার নয়, তবু কার্বাডে লুকিয়ে রাখা হইস্কির বোতল বের করলাম। ঢক ঢক করে অনেকখানি হুইস্কি খাবার পর শাওয়ার নিচে দাঁড়িয়ে জোরস্রোতে ঝরণা ছেড়ে দিলাম। আমি কল্পনা করলাম, আমি কাঁদছি। অশ্রুতে স্নান করছি। আমার বয়স ৪৩ হয়ে গেছে। আমার বয়স আসলে ৪৫ হয়ে গেছে। বাইরে টিপ টিপ বৃষ্টি। বৃষ্টি জমে ব্ল্যাক আইস হবে। সেই ব্ল্যাক আইসে মানুষ মরে কাঠবিড়ালী হবে । কাঠবিড়ালী মরে মানুষ হবে। সেই মানুষ মরে আবার কেঁচো হবে। কেঁচোর গড় আয়ু আমি জানি না। শুধু জানি, ৫০ হতে আমার আর মাত্র ৫ বছর বাকি।
ছোট্ট ছিলাম, চিত্রকলা বা ফটোগ্রাফি শব্দ শুনিনি, দেয়াল ক্যালেন্ডারের পাতাই তখন বিস্ময়কর রঙিন, চকচকে আর উজ্বল। তখনো একান্নবর্তী সংসার, বাড়ি সরগরম। ভাইবোন-কাজিনরা প্রাইমারী থেকে মাধ্যমিক, বড়দের দখলে সব সময় নতুন বই ছোটরা দাগ কাটা পুরানো বই পেতাম, দু-একটা নতুন, রাগ হতো খুঊব! নতুন বইয়ের গন্ধে ঘুম হতো না তখন চকচকে রাখতে বইয়ের মলাট হতো, ক্যালেন্ডারের দারুন ছবির এক একটি সোনার চেয়ে দামী পাতা যোগাড় করতে আমরা নাওয়া-খাওয়া ভুলতাম। বাড়িতে দুর্দান্ত ছবির নতুন ক্যালেন্ডার এলে সকলের পড়ি মড়ি চিৎকার ওই যে ওই সবুজ পাহাড়ের পাতাটা আমার, কেউ বলছে এই মেঘ রোদ্দুরের পাতাটা এইটা আমার, কাউকে দেবো না। এভাবেই ক্যালেন্ডারের মাসগুলো দখল হয়ে যেত! আমরা দিন গুনতাম, মাস যেতো না! সবুজ পাহাড়, মেঘ রোদ্দুর, চেরীফুলের রাস্তা পেরিয়ে সোভিয়েত নারীর রুপালী মুখ অবধি রাখতে পেরেছিলাম বইয়ের মলাটে। ক্যালেন্ডারের সাথে অই পর্যন্তই আমার সখ্যতা। এখন ক্যালেন্ডারের পাতা উল্টোতে হয়না কেমন করে যে দিন-মাস-বছর যায়! [ক্যালেন্ডার]
সমবায় অধিদপ্তরে সুশাসন বিষয়ক প্রশিক্ষণ আমিনুল ইসলাম সুশাসন হচ্ছে সুস্থ পরিবার, সংগঠন, দপ্তর, অধিদপ্তর, মন্ত্রণালয়, সমাজ, রাষ্ট্র এবং পৃথিবী গঠনের প্রধানতম পূর্বশর্ত। আজ সারা দুনিয়া জুড়ে সুশাসনের অভাব প্রকটতর হয়ে উঠছে। দুনিয়ার প্রায় সর্বত্র সুশাসনের গলা টিপে ধরতে চায় কালো হাতের থাবা। কিন্তু প্রতিটি সমবায় সমিতি হচ্ছে গণতন্ত্রভিত্তিক অরাজনৈতিক বেসরকারি সংগঠন। যে কোনো একটি সফল সমবায় সমিতি হচ্ছে সুশাসনের উজ্জ্বলতম উদাহরণ। সমবায়ের মূলকথাই হচ্ছে, " সকলের তরে সকলে আমরা/ প্রত্যেকে আমরা পরের তরে।" প্রত্যেকটি সফল সমবায় এক একটি প্রকৃত ‘‘ অরাজনৈতিক গণতন্ত্র ‘’। এমন প্রেক্ষাপটে সমবায় অধিদপ্তর নিজস্ব কর্মচারীদের জন্য আয়োজন করেছিল দুদিন ব্যাপী সুশাসন বিষয়ক প্রশিক্ষণ কোর্স। আজ বিকেলে ছিল সমাপনী পর্ব । অধিদপ্তরের ৫০ জন কর্মচারী এই প্রশিক্ষণে অংশগ্রহণ করেন। আলোচক/ বক্তা ছিলেন সিনিয়র অফিসারগণ। স্বাস্থ্য বিধি মেনে এই আয়োজন করা হয়েছিল। ৫০ জন প্রশিণার্থীর মধ্যে ২৬ জন ছিলেন মহিলা এবং ২৪ জন পুরুষ। পরীক্ষায় ১ম ও ৩য় স্থান অধিকার করেছেন ২জন মহিলা প্রশিক্ষণার্থী এবং ২য় স্থান অধিকার করেছেন ১ জন পুরুষ কর্মচারী। বাংলাদেশে সমবায় নারীর ক্ষমতায়নে কাজ করে যাচ্ছে এবং এই বিভাগে মহিলা কর্মচারীর সংখ্যা অনেক। এটা একটি ইতিবাচক দিক। সুশাসনের সংজ্ঞা, নৈতিকতা ও শিষ্টাচার, সমবায় অধিদপ্তরের শুদ্ধাচার কর্মপরিকল্পনা, প্রশাসনিক স্বচ্ছতা ও জবাবদিহিতা, সমবায় অধিদপ্তরের সিটজেন চার্টার, তথ্য অধিকার আইন, অভিযোগ প্রতিকার ব্যবস্থাপনা, দক্ষতা উন্নয়নে সুশাসন, সমবায় সমিতির অডিট ও গণশুনানী, তথ্য অবমুক্তকরণ নির্দেশিকা, সুশাসনের চ্যালেঞ্জ প্রভৃতি ছিল প্রশিক্ষণের বিষয়। আমরা সমবায় অধিদপ্তরের মাধ্যমে সুশাসন প্রতিষ্ঠার নানা উদ্যোগ গ্রহণ করেছি। ক্ষমতার বিকেন্দ্রীকরণ, অনলাইন সেবা প্রদান, দোষীদের বিরুদ্ধে ব্যাপক শৃঙ্খলামূলক ব্যবস্থা গ্রহণ, অপেক্ষাকৃত সফল ও সুনামের অধিকারী কর্মচারীদের অধিকতর গুরুত্বপূর্ণ পোস্টিং প্রদান, লজিস্টিক সাপোর্ট বাড়ানো, প্রশিক্ষণের সংখ্যা ও মান বৃদ্ধিকরণ, অভিযোগের দ্রুত তদন্তকরণ এবং ফাইন্ডিংস অনুযায়ী ব্যবস্থা গ্রহণ প্রভৃতি। কিন্তু আমাদের নিজেদের কিছু সীমাবদ্ধতা, মাঝে মাঝে কিছু অপ্রত্যাশিত প্রতিবন্ধকতা , সমবায় আইন নিয়ে আদালতে একাধিক মোকদ্দমা এবং অনেক সমবায় সমিতির অভ্যন্তরীণ ক্রোন্দল ও স্থানীয় রাজনীতিতে জড়িয়ে পড়া শতভাগ সুশাসন প্রতিষ্ঠার পথে অন্তরায় হয়ে উঠতে চায়। সেসব মোকাবেলা করেই সমবায় অধিদপ্তর আরও বেশি সফলকাম হতে চেষ্টা চালিয়ে যাচ্ছে। দুচারজন ব্যতিক্রম ছাড়া আমাদের সহকর্মীগণ নিবেদিত হয়ে কাজ করে চলেছেন। করোনাকালেও আমাদের কাজের গতি অব্যাহত রয়েছে। আজ সমাপনী অনুষ্ঠানে আমরা ৪ জন মহিলা প্রশিক্ষণার্থী এবং ৩ জন পুরুষ প্রশিক্ষণার্থীর মূল্যায়ন মন্তব্য শুনেছি। তারা বেশ কিছু সাজেশন রেখেছেন। আমরা সেসব পরবর্তী আয়োজনে বিবেচনায় রাখবো। মূল্যায়ন পরীক্ষায় ১ম, ২য় এবং ৩য় স্থান অধিকারী প্রশিক্ষণার্থীকে আমরা আনুষ্ঠানিকভাবে পুরস্কৃত করেছি। সুন্দরভাবে প্রশিক্ষণ আয়োজনের জন্য যুগ্ম-নিবন্ধক (প্রশাসন) জনাব মোঃ জিল্লুর রহমান এবং উপ-নিবন্ধক (প্রশাসন) জনাব মোঃ কামরুজ্জামানকে বিশেষ ধন্যবাদ জানাই। জয়তু সমবায়।
একটু আগে (১৪.৫.২০২০, বিকেল ৫টার দিকে) চিকিৎসাধান অবস্থায় চলে গেলেন জাতীয় অধ্যাপক ড. আনিসুজ্জামান। বেশ কিছুদিন হলো শরীরটা ভাল যাচ্ছিলো না স্যারের।
"ঈদ মোবারক" চোখ রাখুন বাংলাদেশ টেলিভিশন চট্টগ্রাম কেন্দ্রে, পবিত্র ঈদ-উল-আযহা'র বিশেষ সঙ্গীতানুষ্ঠান "এত সুর এত গান"। প্রচারিত হবে আজ রাত ৯ টায় । দেখার আমন্ত্রণ রইলো।
আমার মা, স্ত্রী, বোন, বন্ধু - সহকর্মী এবং সকল নারীর প্রতি নির্মল শ্রদ্ধা, ভালোবাসা এবং একসূর্য শুভেচ্ছা! নারী দিবস প্রসঙ্গে কিছু কথাঃ (পূর্বের লেখা) আজ ৮ মার্চ (মার্চ মাসের ২ য় রবিবার) …… আন্তর্জাতিক নারী দিবস হিসেবে বাংলাদেশসহ বিশ্বের অন্যান্য দেশেও পালন বা স্মরণ করা হচ্ছে। বিগত প্রায় ১৫ বছর যাবৎ আমাদের দেশের পত্র-পত্রিকা ও মিডিয়াতে ক্রমবর্ধমানভাবে এই দিবসটির প্রচার ও প্রসার ঘটছে! আসলে এভাবে শুধু মাত্র একটি দিনকে নারীদের জন্যে আলাদা করে স্মরণ বা পালন করার যৌক্তিকতা কতটুকু? স্বমহিমায় উজ্জ্বল দেশের অন্যতম সেরা সঙ্গীত শিল্পী কনক চাঁপার মত আরও অনেক নারীই তাহলে প্রশ্ন করতে পারেন—‘পুরুষ দিবস’ টা কবে? নারী ও পুরুষ উভয়েই আসলে প্রথমত মানুষ; এবং একে অপরের পরিপুরক! বছরের প্রতিটি দিনই প্রত্যেক নারী-পুরুষের জন্যে সমান আলো- বাতাস সমান প্রাকৃতিক অধিকার নিয়ে আসে! শুধুমাত্র বছরের একটি দিনকে বেছে নিয়ে নারীদের প্রতি সম্মান দেখানোর প্রতিকী আয়োজনের দরকার আছে কি? এটা বহুলাংশে সত্য যে, নারীর প্রতি যে বৈষম্য বা অবহেলা তার জন্যে আমাদের পুরুষতান্ত্রিক সমাজ ব্যবস্থা দায়ী। এই অবস্থা থেকে পরিত্রাণ পেতে, অর্থাৎ নারীকে তার প্রাপ্য মর্যাদা- সমান অধিকার নিশ্চিতকরণে পুরুষদেরকেই অগ্রণী ভুমিকা রাখতে হবে; এবং আমার দৃঢ় বিশ্বাস, দেশের সকল বিবেকবান পুরুষ তাদের যার যার অবস্থান থেকে এব্যাপারে কাজ করার জন্যে উদ্যোগি হবেন। আশা করি আপনারা অনেকেই আমার সাথে একমত হবেন! ...... এবার অন্য আর একটি ব্যাপারেও আমার ব্যক্তিগত মত প্রকাশ করতে চাই; এক্ষেত্রে নারীদেরকেও ইতিবাচক মনোভাব পোষণ করতে হবে। আমাদের মা’দের দৃষ্টিভঙ্গির পরিবর্তন করা খুব জরুরী----- সংসারে একই বয়সের ছেলে ও মেয়ে একসাথে বেড়ে উঠছে; খাবারের সময় টেবিলে প্লেট লাগানোর জন্যে বা বিছানা/ কাপড়-চোপর গোছানোর মা’রা সবসময় মেয়েকেই বলবেন কেন, ছেলেকে দিয়েওতো এই ধরণের কাজ করানো যায়? মেয়ের সাথে সাথে ছেলেকেও তো রান্না-বান্না বা কাপড় ধোয়ার কাজ শেখানো যায়—ক্ষতি কি? মাছের মাথা/ বড় টুকরা বা মুরগির রান (ঠ্যাং)টা শুধুই ছেলেকে দিতে হবে কেন? মেয়ের বয়স ৪/৫ বছর হতে না হতেই হাতে চুড়ি, কানে দুল আর বড় চুলে বেণী করে তাকে বোঝানো হয় যে সে একটি মেয়ে মাত্র---- তার মানুষ পরিচয়টা আস্তে আস্তে গৌন হয়ে যায়... এবং এর শুরুটা আপন মা যিনিও একজন নারী, তাঁর কাছ থেকেই! মেয়েটি যখন একটু বড় হয়ে বুঝতে শেখে—সেও ভুল পথে চলতে থাকে; কলেজ, ভার্সিটি বা কর্মক্ষেত্রে তার সহপাঠি বা সহকর্মীর সাথে সমান তালে- সমান গতিতে সে চলতে চায়! কিন্তু পায়ে হাই হিল স্যান্ডেল পড়ে কি সেটা সম্ভব? নিজের সমান অধিকার অর্জনের প্রচেষ্টার চেয়ে বেশী সময় ব্যয় করে সাজ-গোজ আর রূপ চর্চা নিয়ে! আমাদের মেয়েদের এই মানসিকতার বৃত্ত থেকে বের হতে হবে। শিক্ষাঙ্গন বা কর্মক্ষেত্রে মানুষ হিসেবে নিজেদেরকে প্রতিষ্ঠা করতে হবে; ছেলেদের মত যে কোন প্রকার কাজের দায়িত্ব নেয়ার মানসিকতা তৈরী এবং চ্যালেঞ্জ গ্রহণ করতে হবে... সম-অধিকার...... সম-মর্যাদা পেতেই হবে! আসুন, আমরা সকলে মিলেই নারীর সম-অধিকার/ মর্যাদা প্রতিষ্ঠার জন্যে যে যার অবস্থান থেকে ইতিবাচক ভূমিকা রাখি। আগামীর প্রতিটি দিনই হোক নারী ও পুরুষ দিবস......!
"খুব কষ্ট পেলাম" ৯ টা থেকে ৯টা ১ মিনিট পর্যন্ত নিজে ঘরের সব বাতি বন্ধ করে বারান্দায় গিয়ে দেখি সব বাড়িতেই আলো জ্বলছে। কষ্ট তাদের জন্য পায়নি, যারা বাতি নিভাইনি। কষ্ট পেয়েছি এটা সরকারি সিদ্ধান্ত হওয়ার পরেও মেইন স্টিম মিডিয়া বা সরকারি কোন সংস্থা বিষয়টি গুরুত্বের সাথে প্রচার না করায়।
বাজেট পরবর্তী ব্যক্তিগত বিবৃতি-- ১. আহ! বেশ ভালো আছি হেসে আর খেলে চকচকে দামি হই সয়াবিন তেলে। ২. বাজেট মানেই দাম বাড়া আর কমা মানিব্যাগ তুমি আমায় করো ক্ষমা। ৩. ওয়াসা'র জন্য প্রবাদটা গেল মরে আর বলবো না, কিনেছি 'জলের দরে'। তাই চিন্তায় চিন্তায়... ৪. চলো ফিরে যাই শৈশবে কুমড়ো লতা টেনেও ধূমপান হবে। অবশেষে কী আর করা... ৫. দাম কমেছে ভাবনা নাই তাই তো বসে মুড়ি খাই।
মোদী-অমিত হার মমতা'য় ====√√====♥==={{{{{ ♦সালেম সুলেরী কোথায় গেলেন মহান মোদী-- ডেইলি প্যাসেঞ্জার, বঙ্গজয়ে'র রঙ্গ নেশা-- কেউ ধারেনি ধার। বাংলাদেশে ভ্রমণ দিলেন মন্দিরে মন্দিরে, সবাই বোঝে ভোট-পলিটিক্স... গোপন সে সন্ধিরে। গৃহের যিনি মন্ত্রী-মশা'য়-- অমিত শাহ'ও কোথায়, রাজ্যভোটে হায়রে ছোটে বঙ্গে হেথায় হোথায়। শীতলকুচির মানুষ খুনে হুমকি এলো যেই-- পদত্যাগের উঠতে দাবি-- অমিত শাহ'ও নেই। শহিদ হলো পাঁচ বাঙালি, পুলিশ-গুলী দায়ী, ভোট-জনগণ বুঝেই গেলো মারছে সাম্প্রদায়ী। কোথায় গেলেন নায়ক মিঠুন-- দলবদলের হিরো, বিজেপি'তে নাম লিখিয়ে আকাশপতন, জিরো। বরং জয়া ভাদুরী ফের-- ঢাকে দিলেন বাড়ি, তৃণমূলে'র সড়ক-শোভায় দিলেন চমক, পাড়ি। কোথায় লকেট, ব্যর্থ ব্রাকেট, মন্ত্রি বাবুল সুপ'ও এমপি হয়েও বিধায়'কে খুড়লো হারের কূপও! তৃণমূলে'র বাতিলগুলো বিজেপি'তে জামাই, জনগণও বললো ভোটে-- মীরজাফরকে নামাই। দু’শোর অধিক আসন নিয়ে ফের মমতা’র সরকার, বঙ্গ বলে-- বঙ্গে আমার নিজের মেয়েকেই দরকার। খেলা হলো সাম্প্রদায়িক অশুভদের সঙ্গে, বঙ্গ দিলো চুন-কালি-রং গেরুয়া'দের অঙ্গে। খেলাই হলো ভাঙা পায়ে'র, কেন্দ্রে হবে দু'পায়, বঙ্গ এবার কেন্দ্রে যাবে-- যুচবে ঠিকই উপায়। তিনমেয়াদে বাংলা জয়ের দিন-জেহাদে'র রাণী, সবান্ধবেই-- নাও পৃথিবীর মহা-আশিসখানি। ধর্মে থাকুক সম্প্রীতি আর দূর করে দাও মারী, মৌলবাদের করোনা'কে পাঠাও যমের বাড়ি। তামিলনাড়ু, কেরালা ও বঙ্গে-- হলো বিদায়, মহান ভারত শাসিত হোক-- মিলন সাদা-সিধায়। সাদাশাড়ি বঙ্গশোভা-- 'চটি দিদি' আঁকে, উন্নয়নের মুখ্য-মডেল--- সালাম মমতা'কে। নতুন অনেক প্রগতিশীল জাগুক নতুন স্রোতে, বাংলা শুধু নিজ অধিকার রাখুক ধরে ব্রতে। ♠ ♦স্বরবৃত্ত ॥ মে ২০২১, নিউইয়র্ক
প্রতিবার টিকা দিলে টিকার ব্র‍্যান্ড- নাম-তারিখ-টিকা যে দিলো তার নাম লিখে সীল দিয়ে সই করে কার্ড ফেরত দিতে হয়। একদিনে তিনবার টিকা দেয়া কার্যত অসম্ভব। জনতাও এসব উজবুকি কথা বিশ্বাস করে। #উজবুকিস্তান
সুখবর সম্প্রতি সৌদি আরবের একটি আইন সংশোধন করা হয়েছে। সংশোধিত আইনে সৌদি আরবের নাগরিক নন এমন ব্যক্তিদের স্থানীয় স্পন্সর ছাড়াই ব্যবসা পরিচালনা করার সুযোগ রাখায় বাংলাদেশি ব্যবসায়ীদের জন্য ‍নতুন সম্ভাবনা তৈরি হয়েছে। ডেইলি স্টার
সময়ের কাহন-১ ------------------------ ১৯৬৮ সন। দক্ষিণ বাংলার প্রথম বিশ্ববিদ্যালয় চট্টগ্রাম বিশ্ববিদ্যালয়ের আমি দ্বিতীয় ব্যাচের ছাত্রী। শহর থেকে বাইশ কিলোমিটার দূরে পাহাড়ি সমতল ভূমির ওপরে সবেমাত্র গড়ে ওঠা ছবির মতো সুন্দর বিশ্ববিদ্যালয়টির চারিদিকে রয়েছে পায়ে চলা আঁকাবাঁকা পাহাড়ি পথ। অজস্র সোনালু ফুলের গাছ। নাম না জানা বিভিন্ন প্রজাতির গাছের ছায়ায় ঢাকা সেই পথ ধরে যেতে যেতে হঠাৎ বাদামি রঙের ছোট্ট দুটি হরিণের চকিত লাজুক দৃষ্টি দেখে আমি মুগ্ধ ও অভিভূত হয়ে গেলাম। অনিন্দ্যসুন্দর এই বিশ্ববিদ্যালয়ের বাংলা বিভাগে মাস্টার্সে ভর্তি হবো বলে সিলেট থেকে যখন এসে পৌঁছলাম তখন শুনি ভর্তি পরীক্ষা আগেই হয়ে গেছে। বাংলা বিভাগের চেয়ারম্যান ছিলেন তখন প্রখ্যাত সাহিত্যিক সৈয়দ আলী আহ্সান।উপাচার্য ছিলেন ডঃ এ আর মল্লিক। এস,এস সি আর এইচ,এস,সিতে বাংলায় প্রাপ্ত নম্বর আমার খুব ভালো থাকলেও ডিগ্রীর নম্বর তেমন আশানুরুপ ছিল না তাতে আবার ভর্তি পরিক্ষাও দিতে পারিনি। তবে বিশ্ববিদ্যালয়টির বয়েস তখন সবেমাত্র বছরখানেক হয়েছে তাই ভর্তি পরিক্ষার তেমন কড়াকড়ি ছিলো না। লিখিত পরীক্ষা না দিয়েও আমি তাই সাহস করে বসে রইলাম স্যারের সাথে দেখা করবো বলে। সাথে আমার কর্তা আর দু বছরের মেয়ে বিপাশা।ভয়ে বুক দুরুদুরু করছে।একে তো পরীক্ষা দিইনি। আমাকে ভর্তি করবেন কি করবেন না তাও জানি না। না জানি স্যার কী প্রশ্ন করবেন আমাকে? বাইরে বসে অপেক্ষা করছি কখন আমার ডাক পড়বে এই প্রতিক্ষায়। অপেক্ষা করতে করতে এক সময়ে আমার ডাক এলো। দুরু দুরু বুকে স্যারের রুমে ঢুকেই দেখি স্যার গম্ভীরমুখে নিজের চেয়ারে বসে রবীন্দ্রনাথ পড়ছেন। আমি স্যারকে সালাম দিলে স্যার আমাকে বসতে বললেন। বসলাম বটে কিন্তু স্যারের এমন গম্ভীর মুখ দেখে আমার আত্মারাম তখন খাঁচাছাড়া। মনে মনে ভাবছিলাম লিখিত পরিক্ষা না দিয়ে কোন সাহসে আমি স্যারের রুমে ঢুকলাম! ভয়ে আমার বুক ঢিপঢিপ করতে লাগলো। আমার মুখ দেখেই হয়তো স্যার আমাকে দু একটি কুশল প্রশ্ন করে জিজ্ঞেস করলেন কেন আমি লিখিত পরিক্ষা দিইনি? আমি সত্যি কথাই বললাম, স্যার আমি সিলেটের এক প্রত্যন্ত অঞ্চলে থাকি। ছোটো বাচ্চা নিয়ে সময়মতো আসতে পারিনি। স্যার আমার কাগজপত্র দেখে জিজ্ঞেস করলেন বাংলা পড়তে এসেছেন কিন্তু ডিগ্রিতে বাংলায় এত কম নম্বর পেলেন কেন? চুপ করে রইলাম। সাংসারিক কাজকর্ম সেরে, ছোট্ট বাচ্চা সামলে কি কষ্ট করে যে একজন গৃহবধূকে পড়ালেখা চালিয়ে যেতে হয় তা স্যারকে কি করে বলি? স্যারের এই প্রশ্নে মনে মনে ভাবলাম সত্যিই তো কোন সাহসে আমি বিশ্ববিদ্যালয়ে ভর্তির আশা নিয়ে এসেছি? একে নম্বর কম তাতে আবার ভর্তি পরীক্ষাও দিইনি। স্যার আমার কাগজ দেখতে দেখতেই বললেন সংস্কৃতে তো খুব ভালো নম্বর পেয়েছেন দেখছি। এরপরে সরাসরি আমার দিকে তাকিয়ে জিজ্ঞেস করলেন আচ্ছা মানসী রবীন্দ্রনাথের কী ধরণের গ্রন্থ? আমার গলা তখন শুকিয়ে কাঠ। স্যারের চোখে চোখ রেখেই খুব ভয়ে ভয়ে কোনরকমে ঢোঁক গিলে বললাম মানসী রবীন্দ্রনাথের বাক্য স্যার। স্যার আমার দিকে তাকিয়ে হেসে উঠে জিজ্ঞেস করলেন বাক্য? নাকি কাব্য? আমি ততক্ষণে নিজের ভুল বুঝতে পেরে লজ্জায় আর নেই। মনে মনে বললাম এত বড় ভুলের পরে আমার মাস্টার্স পড়ার আর কোন আশাই নেই। স্যার কিন্তু কী বুঝলেন জানিনা আমাকে অবাক করে দিয়ে বাংলা বিভাগে ভর্তির অনুমতি দিয়ে দিলেন। কিছু না পেরেও সেদিন আমি বাংলা বিভাগে ভর্তি হয়ে গেলাম। হয়তো ডিভিশন ভালো আর সংস্কৃতে খুব ভালো নম্বরের জন্যে সেই যাত্রায় আমি বৈতরণী পার হতে পেরেছিলাম। ভীষণ খুশিমনে ভর্তি হয়ে যখন বাবার বাড়ি এলাম,বাবা তো শুনে অবাক।পরিক্ষা,টরিক্ষা ছাড়া আমি বিশ্ববিদ্যালয়ে কিভাবে ভর্তি হয়ে গেলাম? সাথে সাথে নিজের আলমারি খুলে বইয়ের গাদা থেকে টেনে বের করে আনলেন নিজের ছাত্রজীবনে পড়া চর্যাপদ আর কৃষ্ণকীর্তন বই দুটি। তারপর বললেন,"নে বই দুটি রাখ।তোর কাজে লাগবে। বাবার দেয়া বই দুটি হাতে নিয়ে আমি হঠাৎ কোথায় যেন হারিয়ে গেলাম। মনে মনে ভাবছিলাম এই বই আমার অধ্যাপক বাবা একদিন কোলকাতা বিশ্ববিদ্যালয়ে তাঁর ছাত্রজীবনে পড়েছিলেন।আজ নিজের হাতে তুলে দিলেন তাঁর মেয়ে কে পড়বার জন্যে। অপরিসীম এক আনন্দে আমার চোখ দুটি ভিজে গেলো। মূলত এস,এস,সি পাশ করার পরে আমার লেখাপড়া খুব একটা মসৃণ গতিতে এগোয়নি।কলেজে ওঠার এক বছরের মধ্যেই আমার বাবা মা আমাকে বিয়ে দিয়ে দিলেন তাও কিনা বড় বোনের আগে। সেই অভিমান মা'র ওপর থেকে আমার কখনোই যায় নি।যাবেও না। বাবার ইচ্ছে না থাকলেও সংসারে মা'র কথার ওপরে কারুরই প্রতিবাদ চলতো না। বাবার সীমিত আয় আর আমরা পাঁচ বোন ছিলাম বলে মা হয়তো আমার বিয়ের প্রস্তাব আসার সাথে সাথে আর দেরি না করে বড় বোনের আগেই আমাকে ষোল বছরেই বিয়ে দিয়ে দিলেন। শুধু তাই নয় বিয়ের এক বছরের মধ্যেই মা হওয়া, মেয়ে বিপাশাকে নিয়ে কখনো বাবার বাড়ি, কখনো শ্বশুরবাড়ি, আবার কখনো বা স্বামীর কর্মস্থলে আসা যাওয়ার ভেতর দিয়ে আমাকে অনেক কষ্ট করেই লেখাপড়া করতে হয়েছে। গ্রাজুয়েশন করার পরে তাই আর পড়তে ইচ্ছে হয়নি।কিন্তু আমার কর্তার প্রবল ইচ্ছা আমাকে মাস্টার্স করতেই হবে।কর্তার ইচ্ছার কাছে আমাকে তাই হার মানতে হল। ভর্তি হলাম বটে কিন্তু থাকবো কোথায়? আমার কর্তা তখন থাকে পাকিস্তান পেট্রোলিয়াম লিমিটেডের ছোট্ট একটা গ্যাসফিল্ড শ্রীহট্ট জেলার ছাতকের টেংরা গ্যাস ফিল্ডে। বাবার বাড়ি আর শ্বশুর বাড়ি দুটোই ভার্সিটি থেকে বহুদূরে। সেখান থেকে আসা যাওয়ার প্রশ্নই আসে না। বিয়ের পরে বাবার বাড়িতে থেকেই লেখাপড়া করেছি।বাবা ছিলেন আমাদের কলেজের অধ্যাপক (পরে অধ্যক্ষ)। তাই লেখাপড়া করতে তেমন অসুবিধে হয়নি। চট্টগ্রাম বিশ্ববিদ্যালয় তখন সবেমাত্র হয়েছে।গ্রন্থাগারে বইয়ের সংখ্যাই মাত্র তিনশ। আমাদের বাড়িতেই এর চেয়ে দশগুন বেশি বই। মেয়েদের জন্যে হোস্টেলও তখনো নির্মিত হয়নি। আর হলেই বা কি? আমার মেয়ে বিপাশা তখন এতই ছোট যে,ওইটুকু মেয়েকে ছেড়ে হোস্টেলে থাকাও আমার পক্ষে সম্ভব হত না। আমার বড় ভাশুর তখন শহরের আগ্রাবাদে ছোট্ট একটা ভাড়া বাড়িতে থাকতেন।শেষ পর্যন্ত ঠিক হল সেই বাড়িতেই আমারও থাকার ব্যবস্থা করা হবে।সাথে থাকবেন আমার শাশুড়ি। অগত্যা একদিন সিলেট থেকে তল্পিতল্পা গুটিয়ে বড় ভাশুরের বাড়িতেই উঠে এলাম।এই বাড়িতে আমি দু একবার বেড়াতে এলেও কখনোই থাকিনি।বাড়িটাতে ঢুকেই আমার মন খারাপ হয়ে গেলো। বাড়িটাকে ঠিক বসতবাড়ি বলা যায় না।অনেকটা মেসবাড়ির মতো টানা, লম্বা একটা ঘর। ঘরটাকে আবার পার্টিশন দিয়ে তিন ভাগে ভাগ করা হয়েছে।ছোট্ট একটা রান্নাঘর ।রান্নাঘরটা মূল ঘর থেকে আলাদা, রান্নাঘরের পাশেই কলতলা।কলতলায় রয়েছে টিউব ওয়েল। পাশেই ছোট্ট একটা বাথরুম আর সবচেয় জঘন্য ব্যাপার হলো বাথরুমের পাশেই ব্রিটিশ আমলের মতো খাটা পায়খানা।মেথর রোজ এসে ময়লা নিয়ে যায়। এই বাসায় থেকে লেখাপড়া করতে হবে শুনে আমার কান্না পেয়ে গেলো। এমন পরিবেশে থাকার কথা আমি কখনোই কল্পনা করিনি।বিয়ের পরে যত কষ্টই হোক যেভাবে লেখাপড়া করে এসেছি সে তো এর চেয়ে ঢের ভালো ছিলো। কোথায় সিলেটে পাহাড়ের কোলে ড্রাইভার, বাবুর্চি,দারোয়ান, মালিসহ সুসজ্জিত কর্তার বাংলো! কোথায় আমার বাবার কোয়ার্টার, কোথায় খোলামেলা শ্বশুরবাড়ি আর কোথায় মেসবাড়ির মতো এই এঁদো বাড়ি! শুধু তাই নয় চট্টগ্রাম ভার্সিটির অবস্থান হচ্ছে ফতেয়াবাদে আর আমার ভাশুরের বাসা হচ্ছে আগ্রাবাদে। অর্থাৎ শহরের এপ্রান্ত আর ও প্রান্ত। চলবে
