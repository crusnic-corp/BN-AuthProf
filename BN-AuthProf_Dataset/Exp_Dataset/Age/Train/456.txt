 বাংলাদেশের বই প্রেমীদের জন্য সুখবর। লকডাউনে যেন কেউ bored feel না করে সেইজন্য সরকার বেলা ১২টা - বিকাল ৫টা পর্যন্ত বইমেলা আপনাদের জন্য খোলা রেখেছে। কি কিউট সরকার না? সম্ভবত সরকারের সাথে করোনার একটা সমঝোতা হয়েছে যে করোনা বইমেলায় যাবে না। কিন্তু বাসা থেকে বইমেলা পর্যন্ত আপনাদেরকে নিজ দায়িত্বে আসতে হবে। দ্বিতীয় আরেকটা বিষয় আমি লক্ষ করে বেশ ভালো বোধ করতেছি। একটি রিসোর্টে নারী ও পুরুষকে পাওয়ার পরেও এই প্রথম সেই নারীটিকে কেউ দোষারোপ করছে না। কিন্তু এই পুরুষ মানুষটা যদি একজন সেলিব্রিটি না হতেন তাহলে নারীর অবস্থা কি হতো একবার ভাবুন। দ্বিতীয়ত পুরুষ মানুষটি যদি হেফাজতে ইসলামের কেউ না হয়ে অন্যকোন দলের হতেন তাহলে কি হতো সেটাও ভাবুন। যারা এখন তার পক্ষে আছেন (এমনকি এই হুজুর নিজেও) তারা বিপক্ষে যেতেন আর যারা এখন বিপক্ষে আছেন তারা হয় চুপ থাকতেন নাহয় ব্যক্তিস্বাধীনতাসহ নানা অজুহাতে সাফাই গাইতেন। কথা হলো যাকে ওই রিসোর্টে পাওয়া গেছে তিনি একজন সেলিব্রিটি। যিনি দেশের নানা প্রান্তে মানুষজনকে নানা বিষয়ে বিশেষ করে বেলাল্লাপনা, বিবাহবহির্ভুত সম্পর্ক ইত্যাদি সম্পর্কে নসিহত করে থাকেন। যারা এই কাজে নিয়োজিত থাকেন তাদেরকে মানুষজন অন্য উচ্চতায় বসান। বাংলাদেশের পার্স্পেক্টিভে তিনি কোন সাধারণ মানুষ নন। যারা শিক্ষক বা ধর্ম প্রচারক তাদের চাল চলন ইত্যাদি উদাহরণীয় হতে হয়। এর ব্যতয় ঘটলে শিক্ষা বা ধর্মীয় প্রতিষ্ঠান প্রশ্নের সম্মুখীন হয়। এছাড়া সময়টাও দেখতে হবে। সময়টা হলো করোনা কাল। মানুষ ভালো নেই। এছাড়া মাত্রই কয়েকদিন আগে উনাদের আহবানে রাস্তায় নেমে ১৭ জন ছাত্র জীবন দিয়েছেন। এই ব্যাকগ্রাউন্ডটা না থাকলে হয়ত কেউ অতিউৎসাহিত হয়ে ওই রিসোর্টে কেউ যেতও না। এই ধরণের রিসোর্টে এইরকম ঘটনা অহরহ ঘটছে। শুনেছি হাইওয়ের পাশে রেস্টুরেন্টগুলোর উপরে নাকি কিছু বিনোদন রুম আছে। ওগুলো কেন? অনেককেই বলতে শুনি মানুষটাকে না দেখে কর্মটাকে দেখুন। না, মানুষটাও গুরুত্বপূর্ণ। সব মানুষ এক না। সব মানুষকে এক পাল্লায় মাপা যায়না। কাজটি যেমন দেখতে হবে তেমনি মানুষটিকেও দেখতে হবে। একজন অশিক্ষিত কৃষক আরেকজন বিশ্ববিদ্যালয়ের শিক্ষক একই খারাপ কাজ করলেও দুজনে একই দোষে দুষ্ট না। দ্বিতীয়জন মানুষকে ভালো খারাপ শেখান। আরেকটি কথা আঁড়িপাতা বা মানুষের ব্যক্তিগত ফোনালাপ রেকর্ড করে জনসমক্ষে প্রকাশ করা অন্যায়। রাষ্ট্র যারা চালায় তারা ইচ্ছে করলে রেকর্ড করতে পারে বলেই করা উচিত না। এই ক্ষমতাটা জনগণ তাদের পবিত্র আমানত হিসাবে দেয়। এইটা কোন ব্যক্তি বা কার ফোনালাপ রেকর্ড করা হলো সেই প্রশ্ন তুলে জায়েজ করা যাবে না। আজকে একজনের করেছে বলে আপনি উল্লসিত কিন্তু দুইদিন পর আপনার বা আপনার প্রিয় কারোটা হয়ত করা হবে।
আমার দাদা ১৯০৫ সালের অক্টোবরে জন্মগ্রহণ করেছিলেন এই গৌরবদীপ্ত বিদগ্ধ ব্যক্তিত্ব বৃহত্তর কুষ্টিয়া জেলার বোয়ালিয়া গ্রামে | চুয়াডাঙ্গা ভি জে উচ্চ ইংরাজী বিদ্যালয় (তৎকালীন) থেকে প্রথম বিভাগে এন্ট্রান্স, কলকাতা ইসলামিয়া কলেজ থেকে আইএসসি পাশ করে ভর্তি হয়েছিলেন তৎকালীন ক্যাম্বেল মেডিক্যাল স্কুলে ( বর্তমানে কলকাতা সরকারী নীলরতন মেডিক্যাল কলেজ) ! প্রথম গ্রেডের মহসিন বৃত্তি প্রাপ্ত এই কৃতি ছাত্র লেখাপড়া শেষ করে কলকাতা থেকে ফিরে আসেন নিজ গ্রামে | গ্রামের মানুষের চিকিৎসার পাশাপাশি মাত্র পঁচিশ বছর বয়সে প্রতিষ্ঠা করেছিলেন হাটবোয়ালিয়া উচ্চ মাধ্যমিক বিদ্যালয়| এলাকার ছেলেদের মত মেয়েদেরও শিক্ষায় উৎসাহিত করার জন্য নিজের বড় মেয়েকে স্কুলে ভর্তি করে দেন, যিনি ওই স্কুলের প্রথম ছাত্রী | প্রতিষ্ঠা করেছিলেন চিকিৎসার জন্য হাসপাতাল, যা বর্তমানে আলমডাঙ্গা সরকারী স্বাস্থ্য কমপ্লেক্সের উপকেন্দ্র | সর্বসাধারণের বই পড়ার জন্য লাইব্রেরি গড়ে তোলেন | নির্মাণ করেন মসজিদ | অন্তিম বয়সে প্রতিষ্ঠা করেন হাটবোয়ালিয়া বালিকা বিদ্যালয় | হাটবোয়ালিয়া কলেজের স্বপ্নদ্রষ্টা এই ব্যক্তিত্ব ১৯৫৪ সালে যুক্তফ্রন্টের প্রার্থী হয়ে প্রাদেশিক আইন পরিষদের সদস্য (এমএলএ) নির্বাচিত হয়েছিলেন | স্বনামখ্যাত চিকিৎসক, বরেণ্য চিন্তাবিদ, বিদ্যোৎসাহী শিক্ষাবিদ, সমাজ সংস্কারক ও রাজনীতিবিদ ডাক্তার রিয়াজউদ্দিন আহমদ ১৯৯৫ সালের এই দিনে মৃত্যবরণ করেন !
নববর্ষে দশটি চাওয়া ============== ইংরেজি নববর্ষের দিনটি কোনোভাবেই অন্য কোনো দিন থেকে আলাদা নয়। বাংলা নববর্ষের তবুও একটা আস্ট্রোনমিক্যাল যোগাযোগ আছে, নক্ষত্রপুঞ্জের অবস্থান দিয়ে আকাশকে যে বারোটি ভাগে ভাগ করা হয়েছে সেগুলো উদয়ের সময় দিয়েই বাংলা মাসগুলো ঠিক করা হয়েছে—তাই বাংলা নববর্ষ মোটেও জোড়াতালি দেয়া কিছু নয়! ইংরেজি মাসগুলোর বিভাজনে কিংবা ইংরেজি নববর্ষে আমি এখনো সে রকম কিছু খুঁজে পাইনি। (ইংরেজি নববর্ষ যদি জুন মাসের ২১ তারিখ কিংবা ডিসেম্বরের ২১ তারিখ হতো তবুও একটা কথা ছিল, কারণ তাহলে বলতে পারতাম সূর্য তখন ঠিক কর্কট ক্রান্তির ওপর কিংবা ঠিক মকর ক্রান্তির ওপর এসে হাজির হয়!)। কাজেই ইংরেজি নববর্ষ আসলে অন্য যে কোনো একটা দিনের মত—তার আলাদা কোনো গুরুত্ব নেই। তারপরও যেহেতু এটা ইংরেজি নববর্ষ সেটা নিয়ে সারা পৃথিবীতেই নানা ধরনের বাড়াবাড়ি হয়—আমাদের দেশেও হয়েছে, পুলিশকে লাঠিপেটা করে নববর্ষের পার্টিকে ভাঙতে হয়েছে! (আমার পরিচিত একটা সংগঠন ডিসেম্বরের ৩১ তারিখ রাতে সবাই যখন উদ্দাম পার্টি করার প্রস্তুতি নেয় তখন সংগঠনের সদস্যরা কিছু কম্বল কিনে পথে-ঘাটে-স্টেশনে শীতের রাতে কুণ্ডুলি পাকিয়ে শুয়ে থাকা মানুষদের জীবনে একটু উষ্ণতার সুযোগ করে দিয়ে আসে—আমার মনে হয়েছে একটা নববর্ষ পালনের জন্যে এটা খুবই চমত্কার একটা উপায়!) যেহেতু আমাদের সবাইকেই ইংরেজি নববর্ষ নিয়ে অনেক হই-চই করতে হবে তাই আমিও তার প্রস্তুতি নিয়েছি। ইংরেজি নববর্ষে আমি কী চাই তার একটা তালিকা করেছি। আমি যখন কোনো কিছুর তালিকা করি সেটা অনেক বড় হয়ে যায়—সেই বিশাল তালিকা থেকে আমি দশটি বেছে নিয়ে আজকে এই লেখাটি লিখতে বসেছি। এই নববর্ষে আমি কী কী চাই সেগুলো এরকম: (১) ১৯৫ যুদ্ধাপরাধীর বিচার: ১৯৭১ সালের বিজয় দিবসে পাকিস্তান সেনাবাহিনী আত্মসমর্পণ করার পর সেখান থেকে ১৯৫ জন যুদ্ধাপরাধীকে আলাদা করা হয়েছিল (তার ভেতরে আমার বাবার হত্যাকারীও একজন)। নতুন স্বাধীন হওয়া বাংলাদেশ তাদের বিচার করার জন্যে যখন প্রস্তুতি নিয়েছিল তখন জুলফিকার আলী ভুট্টোর পাকিস্তান যুদ্ধাপরাধীর বিচার ঠেকানোর জন্য আটকে-পড়া প্রায় চার লাখ বাঙালিকে জিম্মি করে ফেলেছিল। শুধু তাই নয়, তারা ২০৫ জন বাঙালিকে পাল্টা বিচার করার হুমকি দিতে শুরু করেছিল। এখানেই শেষ নয়, বাংলাদেশ যখনই জাতিসংঘের সদস্য হওয়ার চেষ্টা করছিল তখনই পাকিস্তান চীনকে দিয়ে ভেটো দিতে শুরু করেছিল। পাকিস্তান নিজেরাই এই ১৯৫ জন যুদ্ধাপরাধীর বিচার করবে অঙ্গীকার করার পর বাংলাদেশ আর কোনো উপায় না দেখে তাদেরকে পাকিস্তানে ফিরিয়ে দেয়। পাকিস্তান কখনো তাদের বিচার করেনি। শুধু তাই নয়, এতো বছর পর তারা আস্ফাালন করে ঘোষণা করেছে পাকিস্তান ১৯৭১ সালে বাংলাদেশে কোনো গণহত্যা করেনি! কাজেই আমাদের সামনে এখন এই ১৯৫ জনের বিচার করা ছাড়া আর কোনো পথ খোলা নেই। বিচার করে গ্লানিমুক্ত হওয়ার সঙ্গে সঙ্গে সারা পৃথিবীকে দেখানো যাবে, পাকিস্তান নামক বর্বর রাষ্ট্রটি এই দেশের উপর ১৯৭১ সালে কী ভয়ংকর একটি হত্যাকাণ্ড ঘটিয়েছিল। কাজেই এই নববর্ষে আমার প্রথম চাওয়া বাংলাদেশের মাটিতে পাকিস্তানের ১৯৫ জন যুদ্ধাপরাধীর বিচার করা। (২) হেনরি কিসিঞ্জারের প্রতীকী বিচার: আমি যতটুকু জানি পাকিস্তানের যুদ্ধাপরাধীদের এই দেশের মাটিতে বিচার প্রক্রিয়া শুরু করা সম্ভব, কিন্তু হেনরি কিসিঞ্জারের হয়তো সত্যিকারভাবে এই দেশের মাটিতে বিচার করা সম্ভব নয়। এই মানুষটি বাংলাদেশের জন্যে একটি অভিশাপ, সে শুধু যে ১৯৭১ সালে বাংলাদেশের গণহত্যার ক্ষেত্র তৈরি করে দিয়েছিল তা নয়, বাংলাদেশ স্বাধীন হবার পর সেটাকে একটা তলাবিহীন ঝুড়ি হিসেবে ঘোষণা করেছিল! মুক্তিযুদ্ধের সময় বিদেশের যে মানুষগুলো এই দেশের পাশে এসে দাঁড়িয়েছিল আমরা তাদের সবাইকে গভীর ভালোবাসা এবং শ্রদ্ধার সঙ্গে স্মরণ করছি। আর যে মানুষগুলো আমার দেশের বিরুদ্ধে দাঁড়িয়েছিল তাদের কেন প্রতীকী বিচার করতে পারব না? ক্রিস্টোফার হিতেন্সের লেখা: “ট্রায়ালস অফ হেনরি কিসিঞ্জার” বইটিতে তাকে বিচার করার জন্যে প্রয়োজনীয় যথেষ্ট মাল-মশলা রয়েছে। কাজেই এই নববর্ষে আমার দ্বিতীয় চাওয়াটি হচ্ছে হেনরি কিসিঞ্জারের একটি প্রতীকী বিচার! (৩) জামায়াত মুক্ত বিএনপি: বাংলাদেশের সরকারি দল এবং বিরোধী দল দুটোকেই হতে হবে মুক্তিযুদ্ধের পক্ষের দল। বিএনপি যতদিন জামায়াতের সঙ্গে গাঁটছড়া বেঁধে রাখবে ততদিন সেটা হওয়া সম্ভব না। কাজেই আমি মনে করি জামায়াতকে আনুষ্ঠানিকভাবে পরিত্যাগ না করা পর্যন্ত বিরোধী দল দূরে থাকুক বিএনপি’র বাংলাদেশের একটি রাজনৈতিক দল হওয়ারই নৈতিক অধিকার নেই। কাজেই এই নববর্ষে আমার তৃতীয় চাওয়া হচ্ছে জামায়াত মুক্ত বিএনপি। আমার ধারণা এটি যদি না ঘটে বিএনপি নামক রাজনৈতিক দলটিই ধীরে ধীরে শেষ হয়ে যাবে। (বিএনপি যদি জামায়াতকে পরিত্যাগ করে সম্ভবত গয়েশ্বর রায় এবং তার মত মানুষেরাও বিএনপি ছেড়ে জামায়াতে যোগ দেবে কিন্তু সেটা নিয়ে আমার কোনো মাথাব্যথা নেই!) (৪) আলাদা সাইকেল লেন: আমার ছাত্র এবং সহকর্মীরা মিলে আমাকে একটা সাইকেল উপহার দিয়েছে, বাংলাদেশের তৈরি সাইকেল এবং সাইকেলটি দেখে আমার চোখ জুড়িয়ে গেছে। আজকাল আমাদের বিশ্ববিদ্যালয়ের অনেক ছাত্র-ছাত্রী এবং শিক্ষক-শিক্ষিকা সাইকেলে করে বিশ্ববিদ্যালয়ে আসে। আমার মনে হচ্ছে শুধু আমাদের বিশ্ববিদ্যালয় নয়, সারা দেশেই সাইকেল নিয়ে এক ধরনের আন্দোলন শুরু হয়েছে। শুধু আন্দোলন নয় এটাকে রীতিমত বিপ্লব করে ফেলা সম্ভব যদি শুধু বড় বড় রাস্তার পাশে ছোট একচিলতে জায়গায় একটা সাইকেলের লেন করে দেয়া যায়। ঢাকায় যে বিশাল ট্রাফিক জ্যাম সেটা দূর করে আমাদের সময় বাঁচানোর এর থেকে সহজ কোনো পরীক্ষিত পথ আছে বলে আমার জানা নেই। কাজেই এই নববর্ষে আমার চতুর্থ চাওয়াটি হচ্ছে দেশের বড় বড় সড়কের পাশে আলাদা সাইকেল লেন। (৫) বিশ্ববিদ্যালয়ের জন্যে সমন্বিত ভর্তি পরীক্ষা: দেশে এখন যতগুলো পাবলিক বিশ্ববিদ্যালয় আছে তাদের সবগুলোর আলাদা আলাদা ভর্তি পরীক্ষা নেয়ার মত দিন খুঁজে পাওয়া যায় না। কাজেই ছাত্র-ছাত্রীদের একটি বিশ্ববিদ্যালয়ে পরীক্ষা দেয়ার জন্যে অন্য বিশ্ববিদ্যালয়কে পরিত্যাগ করতে হয়। দূরের কোনো বিশ্ববিদ্যালয় পছন্দের হলেও ছেলে-মেয়েরা বাধ্য হয়ে কাছাকাছি বিশ্ববিদ্যালয়ে পরীক্ষা দেয়, তাই বিশ্ববিদ্যালয়গুলোর জাতীয় চরিত্রটি ধীরে ধীরে আঞ্চলিক চরিত্রে পাল্টে যাচ্ছে। এক বিশ্ববিদ্যালয় থেকে অন্য বিশ্ববিদ্যালয়ে ভর্তি পরীক্ষা দেয়ার অমানবিক বিষয়টা এতদিনে সবাই জেনে গেছে। এটা সম্পর্কে নতুন করে বলার কিছু নেই। কিন্তু যে বিষয়টা সবাই জানে না—সেটি হচ্ছে একই সঙ্গে অনেক বিশ্ববিদ্যালয়ে ভর্তি পরীক্ষা দিয়ে ছাত্রছাত্রীরা বেশ কয়েকটাতে সুযোগ পাবার পর মাত্র একটাকে বেছে নেয়ার কারণে অনেক বিশ্ববিদ্যালয়ে কিছু সিট ফাঁকা থেকে যায়। শেষ মুহূর্তে সেই ফাঁকা সিট বন্ধ করার জন্যে অনেক তোড়জোড় করার পরও কিন্তু সব সিট পূরণ হয় না। একদিকে বিশ্ববিদ্যালয়ের একটা সিটের জন্যে ছেলেমেয়েরা পাগলের মত চেষ্টা করে, অন্যদিকে সেই বিশ্ববিদ্যলয়ে সিট ফাঁকা থেকে যায়—এর চাইতে দুঃখের ব্যাপার আর কী হতে পারে? সমন্বিতভাবে সব বিশ্ববিদ্যালয় মিলে একটা ভর্তি পরীক্ষা নিলে এসব সমস্যার সমাধান হয়ে যেতো। কাজেই এখন এটা হচ্ছে শুধু সময়ের ব্যাপার যখন এই দেশের ছেলে-মেয়েরা সমন্বিত ভর্তি পরীক্ষা দেবে, তার কারণ এছাড়া আর কোনো উপায় নেই। এই নববর্ষে এটি হচ্ছে আমার পঞ্চম চাওয়া—আমি এই বছরেই এটি দেখতে চাই! (৬) দুটি পাবলিক পরীক্ষা: এই দেশে শিক্ষা নীতি প্রণয়ন করার সময় দুটি পাবলিক পরীক্ষার কথা বলা হয়েছিল; কিন্তু ছেলেমেয়েদের এখন চার চারটি পাবলিক পরীক্ষা দিতে হয়। আমাদের ছেলেমেয়েরা যথেষ্ট চৌকস, তারা খুব সহজেই চারটি কেন, আরো বেশি পরীক্ষা দিতে পারতো, যদি সেগুলো তারা নিজের মত করে দিতো। কিন্তু আমাদের অভিভাবকরা মোটামুটি উন্মাদের মত হয়ে গেছেন, এই চারটি পাবলিক পরীক্ষাতেই গোল্ডেন ফাইভ নামক বিচিত্র বিষয়টি পেতেই হবে বলে তারা তাদের ছেলেমেয়েদের এতো ভয়ংকর চাপের মুখে রাখেন যে এই ছেলেমেয়ের শৈশবটি এখন বিষাক্ত হয়ে গেছে। যারা ছোট শিশুদের সংগঠন করেন তারা বলেছেন পঞ্চম শ্রেণি, অষ্টম শ্রেণি বা দশম শ্রেণিতে পড়ার সময় ছেলেমেয়েগুলোকে তারা সাহিত্য-সংস্কৃতি, শিল্প কোনো বিষয়ে আনতে পারেন না—কারণ তাদের বাবা-মায়েরা তাদেরকে প্রাইভেট, কোচিং কিংবা ব্যাচে পড়ানো ছাড়া অন্য কিছুতে সময় দিক সেটা মানতেই রাজি না। আমি চাই এই ছেলেমেয়েগুলো নিজেদের শৈশবকে উপভোগ করুক। এই দেশের শিক্ষাবিদরা মিলে দুটি পাবলিক পরীক্ষার কথা বলেছিলেন, নববর্ষে আমার চাওয়া দেশের শিশুদের আবার দুটি পাবলিক পরীক্ষার মাঝে সীমাবদ্ধ রাখা হোক। (৭) পত্রিকায় গাইড বই প্রকাশ বন্ধ করা: আমাদের দেশে গাইড বই প্রকাশ করার উপর বিধিনিষেধ আছে, কিন্তু দেশের বড় বড় বিখ্যাত দৈনিক পত্রিকাগুলো বড় বড় গালভরা নাম দিয়ে নিয়মিতভাবে গাইড বই প্রকাশ করে। দেশের জাতীয় দৈনিক পত্রিকাগুলোয় যখন সত্যিকার শিক্ষার জন্যে যুদ্ধ করার কথা তখন তারা যখন নিজেরাই গাইড বই ছাপায় (এবং অনেক সময় সেটি গর্ব করে বিজ্ঞাপন দিয়ে প্রচার করে) তখন আমাদের লম্বা লম্বা দীর্ঘশ্বাস ফেলা ছাড়া আর কিছু করার থাকে না। এই নববর্ষে আমি দীর্ঘশ্বাস ফেলতে চাই না, আমি চাই এই বছরেই যেন সকল দৈনিক পত্রিকা তাদের গাইড বই প্রকাশ বন্ধ করে সেই পৃষ্ঠাটিতে জ্ঞান-বিজ্ঞান, সাহিত্য-সংস্কৃতি, ইতিহাসের চমকপ্রদ গল্প দিয়ে দেশের শিশুদের মুগ্ধ করে। (৮) প্রশ্ন ফাঁস থেকে মুক্তি : এই বিষয়টি নিয়ে যথেষ্ট চিত্কার করা হয়েছে। এটি অবিশাস্য যে একটি রাষ্ট্র তার লাখ লাখ পরীক্ষার্থীর জন্যে তৈরি করা প্রশ্নের ফাঁস হয়ে যাওয়া বন্ধ করতে পারে না। পরীক্ষার প্রশ্নই যদি ফাঁস হয়ে যায় সেই পরীক্ষার কিংবা সেই শিক্ষার আদৌ কি কোনো অর্থ আছে? এই নববর্ষে আমার সবচেয়ে গুরুত্বপূর্ণ চাওয়া হচ্ছে সবরকম পরীক্ষার প্রশ্নপত্র ফাঁস বন্ধ করে দেয়া। (৯) ফেসবুক থেকে মোহমুক্তি: খবরের কাগজের সংবাদ এই দেশের ৭০ শতাংশ মানুষ দিনে একঘণ্টা থেকে বেশি সময় ফেসবুক করে (শুদ্ধ করে বলতে হলে বলতে হবে সামাজিক নেটওয়ার্ক ব্যবহার করে)। খবরটার আরো ভয়ংকর অংশটি হচ্ছে ২৩ শতাংশ মানুষ দিনে ৫ ঘণ্টা থেকে বেশি সময় ফেসবুক করে কাটায়। কী ভয়ংকর ব্যাপার! অল্প কয়দিনের একটা জীবন নিয়ে আমরা সবাই পৃথিবীতে এসেছি, সেই জীবনে কতো কী দেখার আছে, কতো কিছু করার আছে, তার কিছুই না দেখে, কিছুই না করে ফেসবুকে স্ট্যাটাসের পিছনে ক’টা লাইক পড়েছে সেটা গুনে গুনে জীবন কাটিয়ে দেব? এই নববর্ষে আমার নবম চাওয়া, তরুণ সমাজ যেন বুঝতে শেখে যে আমরা প্রযুক্তিকে ব্যবহার করব, প্রযুক্তিকে কখনোই আমাদের ব্যবহার করতে দেব না। ফেসবুকের বাইরেও একটা জীবন আছে, ভার্চুয়াল জীবন থেকে সেই জীবন অনেক আনন্দের। ১০. সবার জন্যে প্রবেশগম্যতা: একটি দেশ কতোটুকু সভ্য হয়েছে সেটা একেকজন একেকভাবে বিচার করেন। আমার বিচার করার মাপকাঠিটা খুবই সহজ—যে দেশে প্রতিবন্ধী মানুষেরা যত বেশি স্বাভাবিক মানুষের মত জীবন যাপন করবেন, সেই দেশ তত বেশি সভ্য। সেই বিচারে আমরা কিন্তু এখনো সে রকম সভ্য হতে পারিনি। হুইল চেয়ারে চলাফেরা করতে হয় এরকম মানুষেরা কিন্তু আমাদের দেশে এখনো পথে-ঘাটে, বিল্ডিংয়ে স্বাভাবিক মানুষের মত চলাফেরা করতে পারে না। দেশে সে ব্যাপারে আইন হয়েছে কিন্তু এখনো সেই আইন কার্যকর হয়নি। কাজেই এই বছরের নববর্ষে আমার শেষ চাওয়াটি প্রতিবন্ধী মানুষদের নিয়ে। আমি চাই এই বছরে আমরা যেন সব জায়গায় সব মানুষের প্রবেশগম্যতা নিশ্চিত করি। এখানে একটা বিষয় আমি একটু পরিষ্কার করে নিতে চাই, যদিও আমি “প্রতিবন্ধী” শব্দটি ব্যবহার করতে বাধ্য হয়েছি কিন্তু আমি এই শব্দটি বিশ্বাস করি না। যাদেরকে আমরা প্রতিবন্ধী বলি আমি তাদের অনেককে খুব কাছে থেকে দেখেছি এবং আবিষ্কার করেছি—তারা কিন্তু মোটেও প্রতিবন্ধী নন। তারা বিশেষ ধরনের মানুষ, একটা বিশেষ সুযোগ দেয়া হলেই তারা কিন্তু আমাদের পাশাপাশি ঠিক আমাদের মতই সব কাজ করতে পারেন। নববর্ষের এই দশটি চাওয়া ছাড়াও আমার আরো অনেক চাওয়া আছে। কিছু নিজের কাছে, কিছু পরিবারের কাছে, কিছু সহকর্মীদের কাছে, কিছু ছাত্রছাত্রী বা তরুণ-তরুণীদের কাছে এবং বেশ কিছু রাষ্ট্রের কাছে। সবগুলো থেকে আমি এই দশটি বেছে নিয়েছি শুধু একটা কারণে— এই দশটি বাস্তবায়ন করতে কাউকে কোনো টাকা খরচ করতে হবে না। দরকার শুধু একটুখানি সদিচ্ছার। সেই সদিচ্ছাটুকু কেন আমরা দেখাব না? 
সব ক্ষতের জন্যে প্রলেপ দরকার। মনের ক্ষতের সবচেয়ে বড় প্রলেপ কাজ আর সময়। তাই কোন ক্ষতই দীর্ঘস্থায়ী হয় না
কোল্ড স্টোরেজ মালিকদের আগামি ১৫ মার্চের ভিতরে কোল্ড স্টোরে রাখা খেজুরের ইনভেন্ট্রি লিস্ট (পরিমাণ, মেয়াদ, আমদানি কারকের নাম ঠিকানা) দাখিল করতে হবে নিরাপদ খাদ্য কর্তৃপক্ষের কাছে। সেই সাথে গত দুই মাস হতে যারা খেজুর আমদানি করে দেশে এনেছেন এবং রোজার ঈদের পর পর্যন্ত আমদানি করবেন, তাঁদের মাল খালাসের ৭ দিনের মধ্যে সকল তথ্য দিতে হবে কর্তৃপক্ষের কাছে। একই তথ্য চাওয়া হবে কাস্টমস কর্তৃপক্ষের নিকট হতে। বাল্ক বা বস্তা এবং কার্টুনে আলাদা কাগজের স্টিকারে মেয়াদ দেয়া খেজুর আমদানি, বিক্রয় এবং মজুদ করা যাবে না। রি-প্যাকিং এর ক্ষেত্রেও স্টিকার ব্যবহার অপরাধ। তা হতে হবে সুস্পষ্ট এবং অমোচনীয় কালি দ্বারা ছাপার অক্ষরে। আমদানি করা মাংসের ক্ষেত্রেও একই নীতিমালা প্রযোজ্য হবে। ফ্রোজেন ফুডের ক্ষেত্রে বিক্রেতার ফ্রিজের তাপমাত্রা অবশ্যই -১৮ ডিগ্রীর সেঃ এর নিচে হতে হবে। মেপে নিন নিজের তাপমাত্রা। খাদ্য থেকে পিন এর ব্যবহার বন্ধ করে দিন। এই মাসেই শুরু হবে আইনগত ব্যবস্থা নেয়া। হাতে হাত রাখুন, নতুন বাংলাদেশ গড়ার প্রত্যয়ে।
বাংলা একাডেমি, শিশু একাডেমি, জাতীয় গ্রন্থকেন্দ্র, নজরুল ইন্সটিটিউট, ভাষা ইন্সটিটিউট, শিল্পকলা একাডেমি ও ইসলামিক ফাউন্ডেশনসহ এই জাতীয় সংস্থা ও প্রতিষ্ঠানে শিল্পী -সাহিত্যিক ও সংস্কৃতি বিষয়ক ব্যক্তিবর্গকে নিয়মিত নিয়োগ দেওয়া হোক। 
গাছ ছোট তাতে কি ! সে ও ভালবাসা বোঝে। গাছকে ভালোবাসলে সে সেটা ফিরিয়ে দেয় এই ভাবে।
এ কবিতা যেন নিরবেই জল নিয়ে আসে চোখে, শান্ত তবে বেদনাময় 'বুঝতেই পারলাম না' কবিতা আবৃত্তি করেছেন মনীষা দাস। কবি অভিষেক কর
জগজ্জননী মা সারদার ১৬৭ তম আবির্ভাব তিথি উদযাপন উপলক্ষে শ্রীরামকৃষ্ণ সেবাশ্রম মৌলভীবাজার প্রাঙ্গনে দুদিনব্যাপী অনুষ্ঠানে ১৮ ডিসেম্বর ছিল মায়ের জন্মতিথিপূজায় মঙ্গলঘট পূর্ণ করা, সাংস্কৃতিক অনুষ্ঠান, প্রসাদ বিতরণ, সাজ প্রতিযোগিতা, সন্ধ্যা আরতি, আলোচনা অনুষ্ঠান ও পুরষ্কার বিতরণ অনুষ্ঠান। মায়ের কৃপায় আর সকলের ঐকান্তিক প্রচেষ্টায় সকল অনুষ্ঠান অত্যন্ত সুন্দরভাবে সম্পন্ন হয়েছে। মা সারদা সকলের মংগল করুন। ♥♥
এক বর্ণাঢ্য জীবনের অধিকারী, দেশের সবচেয়ে খ্যাতিমান ব্যক্তিত্ব, চিন্তাবিদ, অর্থনীতিবিদ শাহ আব্দুল হান্নান ইন্তিকাল করেছেন । ইন্না লিল্লাহি ওয়া ইন্না ইলাইহি রাজিউন।
“পঞ্চাশ বছরের স্বাধীনতা” কথাটা কি সম্পূর্ণ সত্য? আমার তো তা মনে হয় না।...
মাননীয় প্রধান মন্তী বলেছেন, করোনাভাইরাস নিয়ে ভয়ের কিছু নেই। আমাদের স্বাস্থ্য মন্তনালয়ের ও বিভাগের যথেষ্ট প্রস্তুতি রয়েছে। যে তিনজন এই ভাইরাসে আক্রান্ত, তাদের দুজন ইতালি থেকে এসেছেন। আসলে সব কিছুই ঠিক ছিল, শুধু এয়ারপোটে চেকিং ম্যাশিন গুলো নষ্ট হয়ে আছে। আর বাকি প্রস্তুতি সব ঠিক আছে। শুনলাম এই ভাইরাসের কোন ভ্যাকসিন এখনো তৈরী হয় নি, কোন ঔষধ ও নেই। সব প্রস্তুতি ঠিক আছে, কোন চিন্তা নেই। প্রধান মন্তী আর কি করবেন। তাকে স্বাস্থ্য মন্তী যা বলছেন তিনি সেটাই ফলো করছেন। তাই তো করার কথা। কাজেই সব প্রস্তুতি ঠিক আছে, কোন চিন্তা নেই।
ছফা বিচারের জন্যে সাহস কোনো ভালো গজফিতা না। আপনার জন্যে কি তা ভালো ফাহাম?
পৃথিবীতে হয়তো অনেক খারাপ নারী আছে, কিন্তু আমার জানা মতে একজনও খারাপ ' মা ' নেই। সব মায়েরা ভালো থাকুক, সুন্দর থাকুক।
“পাবনা বনমালী হলে প্রায়ই অনুষ্ঠিত হতো নাটক। আমরা মেয়েরাই ছেলে সাজতাম নাটকে। শ্রদ্ধেয় জগদীশ চন্দ্র গুহ এবং তেজেন চক্রবর্তীর নির্দেশনায় আমরা অভিনয়ের কলাকৌশল শিখতাম। আমাকে আমার স্মরণীয় ঘটনা বলতে বললে সবচেয়ে আগে আসবে মানময়ী গার্লস স্কুলের নাটকে ফার্নান্দেজ চরিত্রে অভিনয়ের কথা। সেই বখাটে চালচলন, মুখে মস্ত জড়ুল, অদ্ভুত পোশাক আর চপলার মন জয় করার জন্য ডো, রে, মি, ফা করে গলা ফাটানো। এই চরিত্রের জন্য সিগারেট টানা শিখতে গিয়ে কেশেটেশে সে কি অবস্থা আমার। কিন্ত যে কারণে এ নাটকে অভিনয় স্মরণীয় তা হলো নাটকের নায়িকা আমার শ্রদ্ধেয়া শিক্ষিকা। কিছুতেই অভিনয়ের সময়ে সহজ হতে পারি না। বকা খেয়ে খেয়ে পরে পেরেছিলাম।” ওপরের কথাগুলো লিখেছেন আমার শাশুড়ি আসমা বেগম। যাঁকে আমি আম্মা বলে ডাকি। ৩ বছর আগে তিনি পরলোকগমন করেছেন। তার আগে ১৪ বছর আমরা একসঙ্গে থেকেছি। আম্মা বিছানায় অসাড় শুয়ে থাকতেন। জানালার মাপে দেখা ছিল তাঁর আকাশ। ব্রেইন স্ট্রোক করে প্যারালাইজড হয়ে যান। লেখা শুরু করেছিলেন। প্যারালাইজড হওয়ার পর তিনি বলতেন, আমরা লিখতাম। আম্মা অসুস্থ হওয়ার আগ পর্যন্ত একটানা ৩০ বছর কুষ্টিয়া চাঁদ সুলতানা স্কুলের প্রধান শিক্ষিকা ছিলেন। বিএসসি পরীক্ষায় মেয়েদের ভেতর প্রথম এবং সম্মিলিত মেধা তালিকায় চতুর্থ হয়েছিলেন। প্রচুর পড়তেন। ছোটোবেলাতেই বিশ্বসাহিত্যের সঙ্গে তাঁর পরিচয়। পড়াশোনার বাইরে অভিনয়, রাইফেল শুটিং, সূচিকর্মে তিনি ছিলেন অসাধারণ প্রতিভার একজন মানুষ। অভিনয় দক্ষতায় স্বর্ণপদক পেয়েছেন। রাইফেল শুটিংয়ে অধিকার করেছিলেন প্রথমস্থান। সে সময় এই ঘটনায় সকলে বিস্ময়ে হতবাক হয়ে গিয়েছিল। গাছপালার প্রতি অস্বাভাবিক আকর্ষণ আর জঙ্গলপ্রীতি ছিল তাঁর। গাছ, ফুল, পাখি ভালোবাসতেন। অকৃত্রিম ভালোবাসা। গাছে চড়া, পাখির ডিম খুঁজে বের করা ছিল তাঁর নিত্যদিনের কাজ। স্কুলের ছেলেরা লম্বা কাঠির মাথায় আঠা লাগিয়ে ফড়িং ধরত। আম্মার বড্ড কষ্ট হতো ফড়িংগুলোর কষ্ট পাওয়া আর মরে যাওয়া দেখে। তিনি টিফিনের পয়সা বাঁচিয়ে এক আনা দিয়ে স্কুলের সেই ছেলেদের কাছ থেকে ফড়িং কিনে নিয়ে মুক্ত করে দিতেন। আম্মা ছিলেন পুরোপুরি একজন নিখাঁদ ভালোমানুষ। আজ আম্মার ৭৪তম জন্মদিন। আম্মার জন্য আভূমিনত শ্রদ্ধা, আম্মার জন্য নিতল ভালোবাসা।
ধরেই নিলাম আপনি জ্ঞানী, সত্য জ্ঞানটা পেয়েছেন এবং আপনিই সঠিক বলছেন। যদি তেমন হয়েই থাকে, সত্য জ্ঞানটা বিনয়ের সাথে প্রকাশ পাওয়া উচিত ছিলো। কিন্তু আপনি বিনয়ী না হয়ে বরং অহংকারী হবার কারণে আপনার সত্য কথাটাও অগ্রহণযোগ্য হলো। আপনার দৃষ্টিতে আপনি সত্য জ্ঞানটা যেহেতু পেয়েই গেছেন বলে মনে করছিলেন, সেটাকে প্রকাশের আগে আপনার এটাও বুঝতে পারা উচিত ছিলো ❝তাহলে দীর্ঘ সময় ধরে অধিকাংশরা ভুল করলো কেনো?❞ যদি তা বের করতেন, তাহলে আপনি সত্য জ্ঞান প্রকাশের পাশাপাশি ভুল সংশোধনের উপায়ও বলতে পারতেন। সেটা হয়তো আরো ফলপ্রসূ হতো। কিন্তু আপনি তা না করে, বরং যারা ভুল করে গেছে (হতেও পারে তারাও ইচ্ছা করে ভুল করেনি) তাদের পিছে লেগে গেলেন, তাদেরকে গাল মন্দ করলেন, আপনিই একমাত্র সঠিক বলে দাবী করলেন এবং অহংকার মনোভাব ও গালমন্দের কারণে আপনার পুরো কাজেই বারাকাহ্‌ কমে গেলো এবং সত্য কথাটা অধিকাংশরাই গ্রহণ করলো না। হতেও পারে আল্লাহ্‌ আপনাকে সঠিক জ্ঞান দিয়েছিলেন যেনো তা উপলব্ধি করে তাঁর প্রতি কৃতজ্ঞ থেকে তাঁর সন্তুষ্টি অর্জন করতে পারেন এবং সকলে উপকৃত হয়। কিন্তু আপনার অনুত্তম উপায়ের কারণে তেমনটি হলো না। শুধু সত্য ও সঠিক জ্ঞান পেলেই হবে না, সেটাকে উপযুক্তভাবে প্রকাশও করতে হবে। 
(১) ঠিক দুই বছর হয়ে গেল? নাকি তিন বছর? হিসাবটা গোলমেলে লাগছে। তারিখটা ঠিক আছে- আমাকে ওরা গ্রেফতার করে নিয়ে যায় ১৫ই মে তারিখ সকাল বেলা। রোজার দিন ছিল। একজন সাব ইন্সপেক্টর এসে খাগড়াছড়িতে এক সেটেলারের দায়ের করা মামলাটার কথা জানিয়ে আমাকে বলে যে ওর সাথে আমাকে বনানী থানায় যেতে হবে। আমি ওকে বসিয়ে গোসল সেরে ঘিয়ে রঙের পাঞ্জাবী পরে মাথায় ভিজে চুল নিয়ে বেরিয়ে দেখি ঐ সাব ইন্সপেক্টর আবার বসার ঘরে বসে ঘন দুধ আর এলাচ মশলা এইসব দিয়ে বানানো চায়ে ডুবিয়ে ডুবিয়ে বিস্কুট খাচ্ছে। সাথে গেলাসের গায়ে জলকনা জমে যাওয়া হিম ঠাণ্ডা পানি। বাসায় তখন আমার গৃহকর্মীরা ছাড়া কেউ নেই। জেনিফা ছিলেন তখন লন্ডনে। বড় মেয়ে তো ততদিনে পড়াশুনার জন্যে লন্ডনে বসবাস শুরু করে দিয়েছে। ছোট মেয়েটার পরীক্ষা চলছিল, সে ছিল স্কুলে। চলে গেছি বনানী থানায়, তারপর সেখান থেকে আদালত, আদালত থেকে কেরানীগঞ্জের কেন্দ্রীয় কারাগার। পরে আমি জামিনে মুক্তি পাই। যেদিন আমাকে গ্রেফতার করা হয় সেদিন বুধবার ছিল। সেদিনই লন্ডন থেকে রওনা দিয়ে বৃহস্পতিবার সকাল সকাল জেনিফা ঢাকায় পৌঁছেছে। জামিনে বেরিয়ে আসার পর বৌয়ের হাতে কিঞ্চিৎ বকাবকি সহ্য করতে হয়েছে বটে, কিন্তু তিনি নৈতিকভাবে সবসময়ই জানেন যে আমি যা করেছি সেটা ন্যায় ছিল এবং আমাকে যতটুকুই ভুগতে হয়েছে, সেটা অন্যায় হয়েছে। মামলাটা এখনো আছে। নিষ্পত্তি হতে আরেকটু সময় লাগবে। করোনার কারণে মামলাটা নিষ্পত্তি হতে কতদিন লাগবে সেই ব্যাপারটা একটু অনিশ্চিত হয়ে গেছে বটে, কিন্তু পরিস্থিতি স্বাভাবিক হলেই আমরা চেষ্টা করবো দ্রুত যেন মামলাটা শেষ করে ফেলা যায়। আমার বন্ধু শুভানুধ্যায়ী যারা আমাকে ভালবাসেন সবারই একটা উদ্বেগ রয়ে গেছে, মামলাটা কবে শেষ হবে, কি হবে মামলায় ইত্যাদি নিয়ে। ভয় পাবেন না। উদ্বিগ্ন হবেন না। আমরা তো লড়েই যাব, লড়াইটা তো অনিবার্য। (২) একজন মানুষের বিরুদ্ধে মামলা হওয়া, তার গ্রেফতার হওয়া, জামিনে বেরিয়ে আসা এইসব খুব বড় কোন ঘটনা নয়। প্রতিদিন দেশের কোন কানায় কোন না কোন থানায় দুই চারটা করে মামলা হতে থাকে। প্রতিদিন দেশে অসংখ্য মানুষ গ্রেফতার হয়, অসংখ্য মানুষ জেলে যায়, অসংখ্য মানুষ জেল থেকে জামিনে বেরিয়ে আসে। আমি ঐসব অসংখ্য মানুষের মধ্যে একজন, একটি বাড়তি সংখ্যা ছাড়া আর বিশেষ কিছু ছিলাম না। আমি রাজনৈতিক নেতা নই, জনপ্রিয় নায়ক গায়ক বা খেলোয়াড় নই, এমপি মন্ত্রী এইসব কিছু নই এমনকি উল্লেখযোগ্য একজন লেখকও নই। ঘরের কোনায় বসে ফেসবুকে লিবার্টি লেখি মাত্র। ফেসবুকেও ঐরকম লক্ষ লক্ষ ফ্রেন্ড ফলোয়ারওয়ালা কেউ আমি নই। আমি কোন সভা সমিতিতে খুব একটা যাই না। শাহবাগে মাঝে মাঝে যাই বটে, কিন্তু গেলেও একটা কোনায় বসে সকলের বক্তৃতা শুনি, আর কিছু না। আদালতের বাইরে শেষ কবে বক্তৃতা দিয়েছি সেও ভুলে গেছি। তারপরেও জানতাম যে আমাকে গ্রেফতারের পর ফেসবুকে অনেকেই একটু প্রতিবাদ করবেন, কেউ কেউ বিবৃতিও হয়তো দিবেন। মামলাটা যখন হয় তখন তো কিছু লোক প্রতিক্রিয়া দেখিয়েছিল, সেকথা তো মনে ছিল। সেজন্যে আদালতের কয়েদখানায় যখন খবর পেয়েছি যে ফেসবুকে অনেকেই আমার গ্রেফতারের নিন্দা করে পোস্ট দিচ্ছেন অবাক হইনি। এমনকি পরেরদিন সকালে জেলখানায় আমার একজন সহকয়েদি সখন খবরে কাগজ এনে সবাইকে দেখাচ্ছিলেন যে আমার গ্রেফতারের খবর কাগজে ছেপেছে, তাতেও বিস্মিত হইনি। জামিন নিয়ে যখন বেরিয়েছি তখন দেখি ফেসবুকওয়ালারা আমার একাউন্ত বন্ধ করে দিয়েছে। কি ব্যাপার! না, কারা যান দল বেঁধে কিসব রিপোর্ট করেছে। এর মধ্যে একরাম ভাই দেখালেন কোন কোন কাগজে কি কি খবর এসেছে, কোন কোন টেলভিশন টক শোতে কারা কারা কি বলেছেন এইসব। এইসব দেখে তো আমি খুবই আপ্লুত হয়ে গেছি- নাহ, অনেকেই তো দেখি আমার মুক্তি দাবী করেছেন, গ্রেফতারের নিন্দা করেছেন! (৩) কিন্তু প্রকৃত বিস্ময়ের জন্যে আমাকে অপেক্ষা করতে হয়েছে বেশ কয়েকদিন। একদিন কি দুইদিনের মাথায় ফেসবুক একাউন্ট তো ওরা ফেরত দিয়েছে। ফেসবুকের একটা রিভিউ বা আপীল অপশন আছে, সেটা বেশ ভাল। বুঝিয়ে লিখলেই ওরা ঠিক করে দেয়। কয়েকবার এই ব্যাপারটা আমি পেয়েছি। ফেসবুক একাউন্ট ফিরে পেয়ে আমি দেখতে থাকি ফেসবুক জুড়ে আমার নিজের ছবি। মাথায় গামছা বাধা ছবি, গামছা ছাড়া ছবি- নিজের ছবি দেখে নিজেই মুগ্ধ হয়ে যাই- এইসব ছবি দিয়ে লোকে পোস্ট লিখেছে, ইমতিয়াজ মাহমুদের মুক্তি চাই। দুই তিনদিন এইগুলিই দেখেছি। কাউকে কাউকে ধন্যবাদও লিখেছি। মনটা ভারি হয়ে যায়, চোখে জল আসে- লোকজন যখন আপনার পাশে দাঁড়ায় সেটা খুবই ইয়ে লাগে। আবার এটাও ভাবী, এই যে লোকজ পাশে দাঁড়াচ্ছে, সেই থেকে একটা দায়িত্বও কি কাঁধে চেপে বসছে না? কিন্তু আবেগাপ্লুত হয়ে সত্যি সত্যি কেঁদে ফেলার মতো পোস্ট দেখেছি তারও পরে। কিভাবে কিভাবে যেন কয়েকটা ফেসবুক পোস্ট চোখে পড়ে- বাচ্চা ছেলেমেয়েরা, কলেজের ফার্স্ট ইয়ারে কি সেকেন্ড ইয়ারে পড়ে- নিতান্ত কিশোর কিশোরী। ওদের ফেসবুকের টাইমলাইন জুড়ে প্রকৃতি, গায়ক নায়ক স্পোর্টস অথবা চীনে কোরীয় বা জাপানী ছেলেমেয়ে বা বনসাই এইসবের ছবি। কোন রাজনীতি নাই, সিরিয়াস কিছু নাই। বাস করে হয়তো পাহাড়ের একদম গভীরে কোন গ্রামে, সেখান থেকে প্রত্যন্ত এলাকার কলেজে পড়তে এসেছে। বাঘাইছরিই ওদের কাছে অনেক দূরে পড়তে আসা। এইরকম একজন, টাইমলাইন জুড়ে ওর কয়েকটা জাস্টিন বিবারের ছবি- মাঝখানের একটা পোস্ট ১৫ই মে ২০১৯ তারিখের, ইমতিয়াজ মাহমুদের একটা পুরনো ছবি, মাথায় ঝাঁকড়া চুল। পোস্টে সে বাঙলা বর্ণে চাকমা ভাষায় লিখেছে, এই মানুষটা আমাদের কথা বলার জন্যে আজকে জেলে, ওর জন্যে আমার পেট পুড়ছে। আমি আমার বিশাল অফিস কক্ষে দরোজা বন্ধ করে সেই পোস্টটা বারবার দেখি আর কাঁদি। না, ওর কোন দাবী নাই প্রতিবাদ নাই নিন্দা নাই রাজনৈতিক ভাষা নাই কিসসু নাই- বাচ্চাটা শুধু জানিয়েছে যে ওর মন খারাপ করে দিয়েছে ওরা। (৪) বেশ কয়েকটা পোস্ট দেখেছি এইরকম। কি যে অদ্ভুত ভালোবাসায় চোখ ভিজে যায় সেকথা যদি আপনাদেরকে বুঝাতে পারতাম! আমি এমনকি সেই সেটেলার লোকটিকেও ধন্যবাদ দিই মনে মনে, ওরে তুই যদি সেদিন মামলাটা না করতি তাইলে কি ওরা আমাকে জেলে নিয়ে যেত! আর আমাকে সেদিন জেলে নিয়েছিল বলেই না আমি টের পেয়েছি, যে না, নগরের ইউজুয়াল ক্রাউড যারা আমার চেয়ে সকল বিষয়ই ভাল জানেন আমার চেয়ে ভাল বুঝেন জ্ঞানী সচেতন মানুষ, ওদেরকে ডিঙিয়েও আমি দূর পাহাড়ের সেই কোনায় কোথাকার ছোট একটি কিশোর বা কিশোরীর হৃদয় স্পর্শ করতে পেরেছি। এই কথাটা কি আমি আগেও একবার বলেছিলাম? বলেছি সম্ভবত। আরেকবার বলি। ভালোবাসার কথা বারবার বলাতে কোন ক্ষতি নেই। আমি জানি আমাকে যারা পছন্দ করেন ওদের চেয়ে যারা অপছন্দ করেন ওদের সংখ্যা বেশী। থোরাই পরোয়া করি। যেটা ন্যায় জেনেছি, যেটা সত্যি জেনেছি সে কথাটুকু বলেই যাব- আমাদের পাহাড়ের আদিবাসী মানুষের সাথে ন্যায় হচ্ছে না। আদিবাসীদের ভূমিতে আদিবাসীদের অধিকার ফিরিয়ে দিতে হবে। আদিবাসীদেরকে ওদের নিজেদের সংস্কৃতিতে নিজেদের মতো করে নিজেদের অর্থনৈতিক কর্মকাণ্ডের ধরন অক্ষুণ্ণ রেখে বেঁচে থাকার অধিকার দিতেই হবে। এইটা ওদের অধিকার- দুনিয়া জুড়ে স্বীকৃত অধিকার। সেই অধিকারের কথা আমি বলেই যাব। আমার একার কণ্ঠে কি হবে? কিছু যদি নাও হয়, না হোক, আমি আমার কথাটা বলেই যাব- যতদিন দেহে থাকে প্রাণ।
বাংলাদেশ সরকার নাকি বিদেশি রেমিটেন্স হিসেবে ১৫ বিলিয়ন ডলার আয় করে, তাহলে সেই ডলারের বিপিরিতে যে টাকা পরিবারকে দেওয়া হয়েছে সেটা কি ভিক্ষা দিয়েছে?
"প্রধানমন্ত্রীকে কটূক্তি ও সরকারবিরোধী অপপ্রচার করার দায়ে ডিজিটাল নিরাপত্তা আইনের মামলায় ২২ এপ্রিল গ্রেপ্তার হন মানিকগঞ্জের সিংগাইরের আওয়ামী লীগ নেতা অলি আহমেদ মোল্লা (৫০)। মামলার বাদী সিংগাইর উপজেলা ছাত্রলীগের দফতর সম্পাদক মো. টিপু সুলতান।" কালের কণ্ঠ, ১ জুলাই ২০২১ 🤣🤣🤣🤣🤣
বসবাস শুরুর আগেই ২দিনের বৃষ্টিতে বগুড়ায় আশ্রায়ণ প্রকল্পের একটি ছাড়া, সব ঘর ভেঙে পড়েছে।। ভাগ্যিস সেখানে আশ্রিত কেউ ছিল না।। জান চলে যেতো কিছু।। অবশ্য তাতে কার কি এসে যেতো? এইসব চোর ছ্যাঁচোর আমলাদের টিঁকিটিও কেউ ছুঁতে পারে নাকি? সরকারি সব প্রচেষ্টা এই সব চোরদের উদরে।। গরীবের যত টাকা আত্মসাৎ করে কানাডা আমারিকায় বেগম বাজার স্থাপন করে।। এর আগেও অনেক চুরি ও চোরের কাহিনী আমরা জানি।। শাস্তি হিসেবে চোরেরা শুধু বদলি হয় এক জায়গা থেকে আর এক জায়গায়।। আবার নতুন চুরির পায়তারা করে।। আমরা আমাদের কষ্টার্জিত টাকা ভ্যাট ট্যাক্সের নামে এইসব চোরদের দান করি।। আর আস্ফালন করি।। পা ফেললেই শুধু চোর আর চোর।। দেশটাকে সর্বগ্রাসি চোরেরা গিলে খাওয়ার আগেই সকলে রুখে দাঁড়ান।।
সেইটা স্যার, মর্মে-মর্মে, দেশের দরিদ্র মানুষগুলো এখন টের পাচ্ছেন। আপনাদের ভয়ে "করোনা" এখন ডিজিটাল ঘাটে স্যালাইন খাচ্ছে, পালানোর পথ খুঁজে পাচ্ছে না।
ভোর পরী ভোর পরী কোথায় আলোর উড়াউড়ি? মরিচ ফুল মরিচ ফুল তোমার সাথে আমার ভুল। # সুপ্রভাত বৃক্ষরাজি। ক'দিন পর আজ রোদ পেলে। রোদ খাও।
মাঝে মাঝে ভাবি , মালালাকে না নিয়া গিয়া বাংলাদেশ থেকে পরীমনিকে নিয়া গিয়া বুদ্ধিজীবী বানাইলে বেটার সার্ভিস দিতো ۔
বাংলাদেশে ৬ জনের শরীরে করোনা ভাইরাসের ভারতীয় ভ্যারিয়েন্ট পাওয়া গেছে। মানুষ স্বাস্থ্যবিধি না মানায় এ নিয়ে উদ্বিগ্ন স্বাস্থ্য অধিদপ্তর।
টিভিতে বললো, দ্বিতীয় ডোজের ১৮ লাখ টিকার ঘাটতি। খবরটার গানিতিক হিসাব বলি। মোট ডোজ এসেছে ১০৩ লাখ। প্রথম গ্রুপ প্রথম ডোজ দেয়া হয় ৫৮ লাখ। বাকী হাতে ছিলো ৪৫ লাখ ডোজ। প্রথম গ্রুপ দ্বিতীয় ডোজ দেয়া হয়েছে ২৮ লাখ ডোজ। দরকার প্রথম গ্রুপ শেষ করতে ৩০ লাখ ডোজ। হাতে আছে ১২ লাখ ডোজ। ঘাটতি পরছে ১৮ লাখ ডোজ। কথার লাইনে লিখলে হবে- প্রথম গ্রুপ প্রথম ডোজ ৫৮ লাখ নিয়েছে, দ্বিতীয় ডোজ ৫৮ লাখ লাগবে। এখন হাতে আছে ১২ লাখ, লাগবে আরো ১৮ লাখ। এবার যোগ বিয়োগ করলে মোট ১০৩ লাখ, দুই ডোজ শেষ হবে ৪০ লাখ মানুষের মোট ৮০ লাখ, হাতে আছে ১২ লাখ যারা প্রথম গ্রুপে এক ডোজ নেয়া ১৮ লাখ অর্থাৎ দ্বিতীয় গ্রুপ এক ডোজ নিয়েছে ১০৩-৮০-১২= ১১ লাখ ডোজ। হিসাব পরিস্কার? প্রথম ডোজ নিয়েছেন, দুইমাস পর দ্বিতীয় ডোজ ২৮ লাখ নেয়া শেষ, বাকী ১২ লাখ পাবেন, ১৮ লাখ লোক নিতে পারবেন না। কোভিশীল্ড হাতে অতিরিক্ত আর নাই। এইটা ভয়ের কোন ব্যাপার না, চিন্তা করেন না। কোভিশীল্ডের কার্যকারিতা যা দেখা গেছে, দ্বিতীয় ডোজ ৩০ দিন পর ৬২%, ৬০ দিন পর ৮৫% এবং ৯০ দিন পর ৮৯%। আমরা যারা দুই ডোজ নিয়েছি, অনেকেই জীবিত আছি, কেউ কেউ মারা গেছেন, তার চাইতে যারা এক মাস দেরীতে পাবেন, আপনাদের ভালো কাজ করবে। তবে এই প্রথম ব্যাচ প্রথম ডোজ ১৮ লাখ আর দ্বিতীয় ব্যাচ প্রথম ডোজ নেয়া ১১ লাখ কোভিশীল্ড দিয়ে বা কমপক্ষে ২৯ লাখ ডোজ লাগবেই, দুই ডোজ শেষ করতে। ভ্যাক্সিনটা ভাইরাল ভেক্টর জেনেটিকালি মডিফাইড। এই গ্রুপে অন্য কোন ভ্যাক্সিন নাই। বিশেষজ্ঞরা যাই বলুন, দরকার হলে দ্বিতীয় ডোজ নেবেন না, কিন্তু অন্য কোন ভ্যাক্সিন নিতে যাবেন না। ভালো থেকে খারাপ হবার সম্ভাবনা বেশী।“ড্র না, জয়ের জন্য খেলবো” দ্বিতীয় টেস্টের আগে অধিনায়ক মমিনুল বলছিলেন। ফলাফল ২০৯ রানে পরাজয়। দ্বিতীয় টেস্টের হারার পর অধিনায়ক মমিনুল বললেন, “টসে হারাই পরাজয়ের কারন”। কস কিরে মমিন? উনি যদি মিন করেন টসে জিতে ব্যাটিং নিলে জিততেন, তাহলে এইটা মনে রাখা উচিত শ্রীলংকা দয়া করে ফলোঅনে পাঠায় নাই। পাঠাইলে রানে শুধু না, হয়তো ইনিংস এবং রানে হারা লাগতো। একবার গাওস্কার কমেন্ট্রিতে বলছিলেন, “টেস্ট ম্যাচে যে কোন দল প্রতিপক্ষ যেই হোক, জয়ের জন্য নামে না, তারা ম্যাচ ড্র করার উদ্দেশ্যে নামে। খেলা ভালো হলে জিতে যায়, কিন্তু চেস্টা থাকে কিভাবে হারা ঠেকানো যায়।” আমাদের অধিনায়ক, কোচ, ম্যানেজার, খেলোয়াড় এবং বিসিবি যতদিন এই সহজ কথাটা না বুঝবে, টেস্ট ম্যাচে নামার আগে সেই একই কথা বলবে “ড্র নয়, জয় আমাদের লক্ষ্য”, ফলাফল একই হতে থাকবে। এটা নিজের মনোবল বাড়ানোর ব্যাপার না, স্ট্রাটেজি ঠিক করা দরকার। বড় টিমগুলোর অধিনায়করা কি কথা বলে খেয়াল করে শুনেন, “আমরা কোন ম্যাচকে বড় ছোট করে দেখি না, প্রতিটা ম্যাচ গুরুত্বপূর্ণ, আমরা সেরাটা দিয়ে ভালো খেলার চেস্টা করবো”।
'ইসলামে একাধিক বিবাহ ও আমাদের ভাবনা' ; একজন আইনজীবি এবং লেখকের দেখবার স্থান থেকে এই বিষয়ে আমার বক্তব্যের একটি শেইপ/ছাঁচ আমি ইতিমধ্যেই দাঁড় করিয়েছি আর সে কথাই আমি বলতে চাই। আশা করি আপনারা দেখবেন অনুষ্ঠানটি।
ইরান ও আফগানিস্তানের নারীদের "দূরাবস্থা" নিয়ে বাংলার ছুপা আম্লীগকূল বড়ই চিন্তিত ও মর্মাহত। বাংলাদেশ এই আফগানিস্তান হলো বলে- শুনতেছি রাজনীতির বোধবুদ্ধি আসার পর থেকে। ইরানের নারীদের "দূরাবস্থা" নিয়ে তাঁদের যে অর্জন , ছুপা আওয়ামী লীগের নারীরা তো বটেই , খোদ বাংলাদেশ রাষ্ট্রের নারীরা ধারে'কাছে নাই। হ্যাঁ, ১৯৭৯ সালের বিপ্লব বা অভ্যুথানে পরবর্তী সময় বিবেচনায় নিয়েই বলছি। আর ইরানে ৭৯'এর বিপ্লব/অভ্যুথান কিংবা আফগানিস্তানে মোজাহিদীনদের অস্ত্র হাতে নেওয়ার আগে সেখানে কোন ধরনের সরকার ক্ষমতায় ছিলো, সে বিষয়ে ছুপাদের একটু ধারণা আছে অনুমান করি। তারা ছিলো দূর্নীতিবাজ ও সেক্যুলার স্বৈরাশাসক; তোরা ওদের চেয়ে বড় দূর্নীতিবাজ ও ফেইক সেক্যুলার স্বৈরাশাসক। নিজের সুবিধামতো ইতিহাস চেরিপিক করে তুমরা কেন ঘষো , সবাই জানে। জুজুর ভয় দেখিয়ে নির্বাচনে জিতছো। দ্যাটস ওকে। এখন ভোট চুরি করে ক্ষমতায় থাকবা আর দরকার মতো আফগানিস্তানের কলা দেখাবা, সেইটা কিছু রামভুদাই আর ছুপা আওয়ামীলীগ ব্যতিত অন্যরা হিন্দিতে চুল দিয়েও পোঁছেনা। অন্যদেশকে দূরাবস্থার রেফারেন্স বানিয়ে (এমনকি সেটা সত্যিও নয়) নিজেদের জাতে তোলার চেষ্টাটা পরিস্কার বর্ণবাদ। এতো যে গর্ব মারাস, আফগানিস্তানের কাছে তো ফুটবলে ডলা খাস, ক্রিকেটেও ওয়ানটুতে হারিস । যুদ্ধবিদ্ধস্ত আফগানিস্তান অলিম্পিকে গিয়ে পদক পায়, আর ১৭ কোটি আদম নিয়ে অলিম্পিকের হিটই পার হতে পারিস না। যুদ্ধবিদ্ধস্ত আফগানিস্তান খালেদ হোসাইনির মতো লেখক তৈরি করে। আর তোরা এতো ঘষে ঘষেও তাঁর ধারেকাছে যাওয়ার মতো লেখক তৈরি করতে পারিস না। যুদ্ধবিদ্ধস্ত আফগানিস্তান নিজেদের রেঁস্তোরা আফগান নামেই চালাই। আর তোরা ৫০ বছর পরে নিজেদের রেঁস্তোরা নিজেদের নামে চালাতে পারিস না, ভারতের উপর ভর করে চলতে হয়। এসব বলে লাভ নাই কারন তোরা নির্লজ্জ ও ন্যাংটো। আর ন্যাংটুর কোন লজ্জা থাকে না।
আত্মহত্যার পরে! গতকালই আমার বিভাগের একজন ছাত্র আত্মহত্যা করেছে। এই ছেলে বাংলাদেশের টপচয়েস একটি বিশ্ববিদ্যালয়ের টপার একটি বিভাগ থেকে পড়াশোনা শেষ করে। ঊর্ধ্বতন কর্মকর্তা হিসেবে একটি রাষ্ট্রায়ত্ত ব্যাংকে যোগদান করেছে মাত্র ৭ দিন আগে। অথচ ঢাকায় এসে ফার্মগেটের একটি হোটেলে দরজা বন্ধ করে নিজের প্রান নিয়ে নিলো! আফসোস! ব্যক্তিগতভাবে ওকে আমি চিনিনা, কিন্তু আসলে তা সত্যি নয়! ওর বিভাগ আমার বিভাগ। যে কলেজে পড়েছে সেখানে পড়েছি আমিও। যে হলে থেকেছে তার কাছাকাছি ছিলাম। যেখানে ওর জন্ম তাও আমার এলাকার নিকটবর্তী! এমনকি যে ব্যাংকে কর্মরত সেখানেও আমার বন্ধুরা কর্মরত ও আমার কর্মস্হলের অনতিদূর! এতকিছুর পর এই ছেলেকে আর পর ভাবতে পারছিনা! প্রতিটি আত্মহত্যা আমাদেরকে অপরাধী করে দেয়। থুথু দেয় আমার, তোমার ও সমাজের মুখে! কানে এসে ফিসফিস করে বলে দেয় আরেকটু ভালো যদি বাসতি! আরেকটু সহানুভূতি ও কদর যদি করতি! মৃতদের দীর্ঘশ্বাসে চাপা পড়বে তোদের এ সাজানো সমাজ!
মা, মা'র কোলে মিঠু, আর আমি। মা'কে নিয়ে কিছু লেখার ভাষা আর সাধ্য হয়ত আমার এ'জীবনে হবে না।
আমরা এমন এক সময়ে বাস করি যখন ‘মুখ ঢেকে যায় বিজ্ঞাপনে’; আত্মপ্রচার আর কলরবের এই সময়ে একজন নিভৃতচারী গবেষকের জীবনাবসানের সংবাদ অনেকের চোখে পড়বেনা – তাঁকে চিনতে পারবেন এমন লোকের সংখ্যাই বা কতজন? তদুপরি তিনি থেকেছেন রাজধানীর বাইরে – দীর্ঘ সময় ধরে। কিন্ত গবেষণার কাজে তাঁর আত্মনিবেদনের কথা কী আসলেই বিস্মৃত হওয়া যায়? ভূঁইয়া ইকবালের মৃত্যু সংবাদ শুনে এই কথাগুলো মনে হলো। চট্টগ্রাম বিশ্ববিদ্যালয়ে যুক্ত হয়েছিলেন গবেষক হিসেবে ১৯৭৩ সালে , পরে অধ্যাপনা করেছেন - অবসর নেয়ার আগে পর্যন্ত। কিন্ত তারও আগে তিনি সাংবাদিকতা করেছেন, দৈনিক বাংলায় – প্রথমে ঢাকা বিশ্ববিদ্যালয় সংবাদদাতা হিসেবে, পরে রিপোর্টার হিসেবে স্বাধীনতার অব্যবহিত পরে। ইকবাল ভাইকে চেনার সুযোগ হয়েছে অগ্রজ আলী মনোয়ারের সূত্রে, স্বাধীনতার আগেই। মনোয়ার ভাইয়ের ঘনিষ্ঠজনদের একজন ইকবাল ভাই। আমার কৈশোরে ভারী চশমা পড়া ইকবাল ভাইকে দেখে একধরনের সমীহার ভাব জাগতো – খানিকটা ভয়েরও। ভূইয়া ইকবালের প্রায় সার্বক্ষনিক সঙ্গী ছিলেন গোলাম মোস্তফা। ইকবাল ভাইয়ের সঙ্গে আলাদা করে যোগাযোগ গড়ে ওঠে ১৯৭৪ সালের দিকে অগ্রজ আলী মনোয়ার প্রবাসী হবার পরে, সেটা সম্ভব হয়েছিল রেবু বৌদির (সুলতানা রেবু) কারণে। সেই সময়েই ইকবাল ভাইয়ের সম্পাদনায় প্রকাশিত হয়েছিলো ‘মানিক বন্দ্যোপাধায়’ গ্রন্থটি। তখনও মানিক বন্দ্যোপাধ্যায় নিয়ে আলোচনার শক্তিশালী ধারা বাংলাদেশে গড়ে উঠেছিল বলে মনে হয়না। কিন্ত সেই কাজটি নিষ্ঠার সঙ্গে করেছিলেন ভুঁইয়া ইকবাল। নিভৃতচারী, স্বল্পবাক কথাগুলো সম্ভবত তাঁর জন্যেই তৈরি হয়েছিলো। একটি সাক্ষাতকারে তিনি বলেছিলেন যে, আলস্যের কারণে তাঁর লেখালেখি কম; পরিকল্পিত অনেক কাজ তিনি করে উঠতে পারেন না। কিন্ত আসল কারণ কী আলস্য নাকি গবেষণার প্রতি নিষ্ঠাই তাঁর স্বল্প রচনার কারণ? ‘সমাজ ও সংস্কৃতি’ শিরোনামে তাঁর একটি বই আছে – সেটি পাঠ করলেও বোঝা যায় বিষয়ের গভীরে প্রবেশ না করে তিনি আলোচনা করেন না; নতুনভাবে দেখা ও দেখানোর কাজটি তিনি করতে চান – সেই কারনেই তাঁর সময়ের দরকার। ভূঁইয়া ইকবালের গবেষণার একটি অন্যতম বিষয় ছিলো রবীন্দ্রনাথ। এই মুহুর্তে তাঁর তিনটি গ্রন্থের কথা স্মরণে আসে, ‘রবীন্দ্রনাথঃ তাঁর চিঠি, তাঁকে চিঠি’, ‘বাংলাদেশে রবীন্দ্র সংবর্ধনা’, এবং ‘রবীন্দ্রনাথ ও মুসলমান সমাজ’। ভিন্ন আলোয় রবীন্দ্রনাথকে চেনার কাজে এগুলোর ভূমিকা অসামান্য। লক্ষ্যনীয় বিষয় হচ্ছে ভুঁইয়া ইকবালের অনেকগুলো সম্পাদিত গ্রন্থ আছে। কিন্ত এগুলো কেবল সংগ্রহ নয়, প্রত্যেকটি সম্পাদিত গ্রন্থ তাঁর গবেষণার ফসল। ‘নরেশ গুহকে অমিয় চক্রবর্তীর স্মৃতিকথা ও পত্রাবলি’ তার একটি উদাহরণ। কয়েক দশক ধরে তাঁর সঙ্গে যোগাযোগ না থাকলেও তাঁকে বিস্মৃত হবার সুযোগ ছিলোনা। কেবল ব্যক্তিগত কারণে আমার তাঁকে বিস্মৃত না হবার কথা নয়, তাঁকে আরেকটি কারণে সকলেরই জানা থাকার কথা; আমার স্মৃতি আমার সঙ্গে বিশ্বাসসঘাতকতা না করলে ১৯৭১ সালের শেষ দিকে বা ১৯৭২ সালের গোড়াতে দৈনিক বাংলায় তাঁর একটি প্রতিবেদন ছিলো রাও ফরমান আলীর একটি ডায়েরির কয়েকটি পাতা নিয়ে করা; সেখানেই লেখা ছিলো, বুদ্ধিজীবী হত্যার তালিকা। এখন অনেকভাবে ইতিহাস লেখা হয়, কিন্ত এই ধরণের দলিলগুলো খুঁজে পাওয়া যায়না। রাজধানীর পাদপ্রদীপের আলোর বাইরে, প্রতিষ্ঠা ও পরিচিতির বাইরেই সমস্ত জীবন কাটালেন ইকবাল ভাই। কিন্ত তাই বলে তাঁকে বিস্মৃত হওয়া যাবেনা, আমাদের নিজেদের প্রয়োজনেই।
তুমি যা তোমাকে তাই দেখতে গেলে আগে জানতে হবে আমাকে। কিন্তু আমি তো আমাকে জানি না! তাই যে তুমি তুমি, সেই তুমিকে আমার দেখা হয় না; আমি আমাকে জানি না বলেই তোমাকে চিনি না।
বাংলাদেশ সরকারের উচিত কানাডার টরেন্টোকে বাংলাদেশের একটা উপজেলা হিসেবে স্বীকৃতি দেয়া।
অনেকেই দুই ডোজ করোনার ভ্যাক্সিন নিয়েও করোনা আক্রান্ত হয়ে মারা যাচ্ছে। প্লিজ সবাই সতর্ক হোন। করোনা অনেক ব্যায়বহুল একটা রোগ হয়ে গেছে! শ্বাস কস্ট মানেই অক্সিজেন পর্যাপ্ত অক্সিজেন সাপোর্ট না দিতে পারলে মৃত্যু নিশ্চিত। আর সব হাসপাতালে হাইফ্লু অক্সিজেন ব্যবস্থা নাই ও গরীব মানুষ গুলো ভাগ্যের উপর বিশ্বাস রেখেই বেচে আছে। আমি ৭মাস হাসপাতালে থেকে প্রায় কোটি টাকা গুনতে হয়েছে এখনো মাসে ৬০/৭০ হাজার টাকার অসুধ টেস্ট মিলিয়ে খরচ করতে হয়। কয়জনে পারবে এতো টাকা খরচ করতে! প্রতিদিন কেউনা কেউ মারা যাচ্ছে। আজানের শব্দ ছাড়া মসজিদে ফু দিলেই আমি লাফিয়ে উঠি এই বুঝি কে গেলো। প্রতিদিন কেউনা কেউ চলেই যাচ্ছে।
যখন আগুন লাগে কাছে কিংবা দূরে যারা বাঁচতে চায় অথবা বাঁচাতে শুধু তারাই জানে আগুনে থাকে কতটা ব্যাথা অথবা রক্ত৷ অন্যরা দূরে দাঁড়িয়ে থাকা নিরাপদ দর্শক৷
মানুষকে কোরানের ভার দেয়ার আগে পাহাড়-পর্বত, মহাসাগর, নক্ষত্রপুঞ্জ'কে কোরানকে ধারণ করার জন্য বলা হয়েছিল। তারা অক্ষমতার কারণে তা অস্বীকার করে। সেই কোরান মানুষকে দেয়া হইলো। কারণ মানুষের কোরানকে ধারণ করার সক্ষমতা আছে। মানুষের দিলে কোরান থাকবে দেখেই মানুষকে আল-কিতাব বলা হয়েছে। নবী মোহাম্মদ সংগত কারণেই কোরান ছাড়া আর অন্য কোনোকিছু লিখে সংরক্ষণ করতে নিষেধ করেছিলেন। অথচ হাদিস সংরক্ষণ করা হয়েছে এই কারণ দেখিয়ে যে, হাদিস না থাকলে কোরানকে ব্যাখ্যা করা সবার পক্ষে সম্ভব না। নবী মোহাম্মদ ঠিক এই জিনিসটাই চান নাই। তিনি চান নাই সবাই কোরানকে ব্যখ্যা করুক। তিনি চেয়েছিলেন কেবল তারাই কোরান ব্যাখ্যা করবে যারা নিজের দিলে কোরানকে ধারণ করেছে। অন্য কেউ না।
বাংগালি নিঃসঙ্গতাকে আঁকতে পারেনি। নিঃসঙ্গ বোধের উপর কোনো উপন্যাস বা সিনেমা আমার চোখে পড়েনি।
আমার বাবা ছিলেন হত দরিদ্র মানুষ। আমাদের স্কুলের বেতন ছিল দুই টাকা। সেটি দেয়ার সামর্থ্য ভদ্রলোকের ছিল না। এর বদলে আমার বাবা রাত জেগে চিঠি লিখতেন। স্কুলের হেড স্যার বরাবর। সেই চিঠিতে বাংলাদেশে বিনামূল্যে প্রাথমিক শিক্ষার গুরুত্ব বর্ণণা করতেন। চিঠির ফাঁকে ফাঁকে বিভিন্ন মনীষীর উক্তি ঢুকিয়ে দিতেন। যেমন, তোমরা আমাকে শিক্ষিত মা দাও, আমি তোমাদের শিক্ষিত জাতি দেবো, শিক্ষা সুযোগ নয় অধিকার- ইত্যাদি । চিঠির ভাষা হতো অত্যন্ত হৃদয়গ্রাহী। সেই জোরালো চিঠির বদৌলতে আমরা দুই ভাই প্রতি বছর বিনামূল্যে পড়ার সুযোগ পেতাম। আমার ছোট ভ্রাতার ধারণা অবশ্য ভিন্ন। ওর মতে আমরা ফার্স্ট, সেকেন্ড হতাম বলেই এই সুযোগ এমনিতেই পেতাম। এর পেছনে চিঠির কোনও কেরদানি নেই। স্কুলের টিফিন পিরিয়ডে সবাই টিফিন বক্স খুলে মজার মজার টিফিন খেতো। আমরা হা করে খানিকক্ষণ চেয়ে দেখতাম। স্কুলের পাশেই ব্রাদার্স ইউনিয়ন মাঠ। সেই মাঠ পেরুলেই আমাদের বাসা। টিফিন আওয়ারে আমরা সমুদ্রের মতো বিশাল সেই মাঠ রোদের মধ্যে পার হয়ে বাসায় ফিরতাম। ভাত খেয়ে আবার সুবোধ বালকের মতো স্কুলে যেতাম। আমার বাবা সরকারি একটা ছোটো চাকরি করতেন। পানি উন্নয়ণ বোর্ড। কেরানি ছিলেন। খুব সম্ভবত ভীতু মানুষ ছিলেন বলেই ঘুষ খাওয়ার সাহস করতেন না। একবার এক কান্ড হলো। তখন এরশাদের আমল। সরকার থেকে কি একটা সুযোগ দেয়া হলো জমি বা অন্যকিছু কেনার জন্য। একটা নির্দিষ্ট এমাউন্টের টাকা জমা দিলো অফিস থেকে ১০,০০০ টাকা দেয়া হবো। বাবা সেই সুযোগ কাজে লাগালেন। এরপরের ঘটনা লটারি জেতার মতো। বাবা ১০,০০০ টাকা পেলেন। আমাদের জীবন একদম বদলে গেল। টিফিন আওয়ারে আমরা স্কুল থেকে বেরিয়ে দেখতাম বাবা স্কুল গেটে দাঁড়িয়ে আছেন। তার হাত ভর্তি কেক, পেস্ট্রি, কোল ড্রিংক। আমরা তিন বাপবেটা স্কুলে বসে অন্য ছেলেদের দেখিয়ে দেখিয়ে টিফিন খেতাম। বাবা প্রতিদিন টিফিন আওয়ারে অফিস পালিয়ে গাদাখানেক খাবার নিয়ে আসতেন। আমরা বসে বসে খেতাম। আহ, কি মধুর ছিল সেই দিনগুলি। এইভাবে মাসখানেক চলার পর বাবার টাকা ফুরিয়ে গেলো। আমাদের পিতাপুত্রের ''মধুচন্দ্রিমার'' করুণ সমাপ্তি ঘটলো। আবার সেই শো শো রোদ্দুরে মাঠ পার হয়ে বাড়ি ফিরে ভাত খাওয়া। ভরা পেটে স্কুলে যাওয়া। সেই টাকা দিয়ে বাবার জমি কেনা হয়নি। পুরোটাই আমরা টিফিন খেয়ে উড়িয়েছি। আমার মেয়ে রশ্মি একবার অদ্ভুত একটা বায়না ধরেছিলো। আকাশের চাঁদ তাকে এনে দিতে হবে। ওর মা হেসেই অস্থির। আমি রশ্মিকে আশ্বস্ত করলাম। বললাম, দেখি কি করা যায়। মেয়েকে নিয়ে বাসার ছাদে গেলাম। চাঁদের দিকে হাত বাড়িয়ে বিকট তিনটি লাফ দিলাম। আমার মেয়ে হেসেই অস্থির। সঙ্গে সঙ্গে ওর চাঁদ না পাবার কষ্ট চলে গেলো। বাবারা সবসময় ধনী। কোনও বাবা হেডস্যারের কাছে চিঠি লেখে, কোনও বাবা চাঁদের দিকে তাকিয়ে লাফ দেয়। মানুষ দরিদ্র হয়, কিন্তু বাবারা কখনো দরিদ্র হয় না। বাবারা বড়লোক। ধনের দিক দিয়ে না হোক, মনের দিক দিয়ে।
আনন্দের সংবাদ। শ্রী ওয়েবম্যাগাজিন যাত্রা শুরু করেছিল এ বছরেরই ফেব্রুয়ারি মাসের ২১ তারিখে। সে হিসেবে আজ ২১ মে শ্রী-র বয়স তিন মাস পূর্ণ হলো। এই তিন মাসে আমরা পৌঁছে গেছি ১ লক্ষ পাঠকের দোরগোড়ায়। তিন মাসে আমাদের টোটাল ভিউ হয়েছে ৯৬৭২৫। গত মাসে আমাদের ভিউ হয়েছে ২৬৩৮৮। গত সপ্তাহে আমাদের ভিউ হয়েছে ৭২৫৭। এই সমস্ত কিছুই সম্ভব হয়েছে আপনাদের ভালোবাসার কারণে। আপনাদের বিপুল আগ্রহ আমাদের তুমুল উৎসাহিত করেছে। আমরা কোনো সুনির্দিষ্ট গন্তব্যকে সামনে রেখে পথ চলতে শুরু করিনি। বরং চলার আনন্দই ছিল আমাদের পাথেয়। আগামীতেও এই আনন্দকে সামনে রেখেই আমরা পথ চলতে চাই। সেই পথ চলাতে, হে শিল্পজন, আপনাকেও আমাদের সঙ্গী হিসেবে পাশে চাই। আমাদের লেখক, পাঠক, শুভানুধ্যায়ীসহ সকলের কাছে আমাদের অশেষ কৃতজ্ঞতা। 
শোকসভা ও দোয়া মাহফিল আমিনুল ইসলাম চলমান করোনা মহামারীর মাঝে ঝুঁকি নিয়ে কাজ করে যাচ্ছেন সমবায় বিভাগের সহকর্মীগণ। কাজ করতে করতে আমাদের সমবায় বিভাগের বহু সহকর্মী ইতোমধ্যে করোনা ভাইরাসে আক্রান্ত হয়েছেন। তাদের অনেকেই সুস্থ হয়ে স্বাভাবিক জীবনে ফিরে এসেছেন। অন্যেরাও সুস্থ হয়ে উঠবেন বলে আমাদের প্রত্যাশা। কিন্তু ইতোমধ্যে আমাদের দুজন প্রিয় সহকর্মী করোনায় আক্রান্ত হয়ে মৃত্যবরণ করেছেন। একজন কুমিল্লা আদর্শ সদরের উপজেলা সমবায় অফিসার মোঃ আজিজুল হক। আরেকজন কুমিল্লা সমবায় একাডেমির অধ্যক্ষ অতিরিক্ত নিবন্ধক মোঃ ইকবাল হোসেন। দুজনের মরদেহ নিজ নিজ গ্রামের বাড়িতে সমাহিত করা হয়েছে। আমাদের স্থানীয় সহকর্মীগণ অংশগ্রহণ করলেও ইচ্ছা থাকা সত্ত্বেও আমরা সমবায় অধিদপ্তর থেকে তাদের জানাজায় সেভাবে শরিক হতে পারিনি। আজ অফিস শেষে বিসিএস (সমবায়) অ্যাসোসিয়েশন কর্তৃক সমবায় অধিদপ্তরের কনফারেন্স রুমে শোকসভা ও দোয়া মাহফিলের আয়োজন করা হয়েছিল। স্বাস্থ্যবিধি মেনে সহকর্মীগণ অংশগ্রহণ করেন। শোকসভায় করোনায় শাহাদাত বরণকারী সহকর্মীদের বিষয়ে স্মৃতিচারণ করে এবং শ্রদ্ধা জানিয়ে বক্তব্য রাখেন--- ঢাকা জেলার সমবায় অফিসার জনাব মোঃ জহিরুল হক, সমবায় অধিদপ্তরের সহকারী নিবন্ধক জনাব আইনিন ফিমা, উপ-নিবন্ধক জনাব মোঃ আবুল খায়ের, বিসিএস( সমবায়) অ্যাসোসিয়েশনের মহাসচিব--- উপ-নিবন্ধক জনাব গালিব খান, অতিরিক্ত নিবন্ধক জনাব অঞ্জন কুমার সরকার, অতিরিক্ত নিবন্ধক জনাব আহসান কবির, বিসিএস (সমবায়) অ্যাসোসিয়েশনের সভাপতি-- অতিরিক্ত নিবন্ধক জনাব মোঃ আসাদুজ্জামান এবং সমবায় অধিদপ্তরের নিবন্ধক ও মহাপরিচালক জনাব মোঃ আমিনুল ইসলাম। সভায় পরলোকগত সহকর্মীদের জন্য মাননীয় প্রতিমন্ত্রী জনাব স্বপন ভট্টাচার্য্য এমপি এবং সম্মানিত সচিব জনাব মোঃ রেজাউল আহসানের শোকবার্তা ও শোকসন্তপ্ত পরিবারের জন্য সমবেদনা জ্ঞাপনের কথা সভায় জানান নিবন্ধক ও মহাপরিচালক। আলোচনা সভার সঞ্চালক ছিলেন যুগ্ম-নিবন্ধক জনাব মোঃ জিল্লুর রহমান। আলোচনা সভা শেষে পরলোকগত সহকর্মীদের আত্মার মাগফিরাত কামনা করে মোনাজাত পরিচালনা করেন সহকর্মী জনাব মোঃ সাইফুল ইসলাম। যারা এখন করোনায় আক্রান্ত অবস্থায় আছেন, তাদের সুস্থতার জন্যও প্রার্থনা করা হয়। দেশের সার্বিক মঙ্গল কামনাও করা হয়।
২০১৯ এ নিজের প্রাপ্তি-অপ্রাপ্তির হিসাব করব না। আর ২০২০ সালে শারীরিক সুস্থ্যতা ছাড়া নিজের জন্য কিছু প্রত্যাশা করিনা। তবে স্বজন, বন্ধু এবং সুহৃদদের সুস্বাস্থ্য, সফলতা এবং সুন্দর জীবন কামনা করি সব সময়।
আজ শুভ বুদ্ধ পূর্ণিমা। সকলকে জানাই মৈত্রীময় শুভেচ্ছা। আজ থেকে ২৫৬৫ বৎসর পূর্বে এমনি এক বৈশাখী পূর্ণিমা দিনে মহামানব গৌতম বুদ্ধের জন্ম, এমনই এক বৈশাখী পূর্নিমা দিনে বুদ্ধত্ব জ্ঞান লাভ এবং এমনি এক বৈশাখী পূর্ণিমা দিনে মহামতি গৌতম বুদ্ধ   মহাপরিনির্বান লাভ করেন। আজকের এই পূন্যময় দিনে প্রার্থনা করি বিশ্ব মহামারি মুক্ত হোক, হিংসা, দন্দ,যুদ্ধ, হানাহানি চিরতরে বন্ধ হোক। বুদ্ধের অহিংসার বাণী ছড়িয়ে পড়ুক সকলের মাঝে। সকলের সুখ সমৃদ্ধি কামনা করছি। জগতের সকল প্রাণী সুখী হোক, দুঃখ থেকে মুক্তি লাভ করুক।
আমার লেখা কথামালায় "বঙ্গবন্ধু ৯ম বাংলাদেশ গেমস" এর থীম সং বা শীর্ষ সঙ্গীত নির্মাণ করা হয়েছে। "ছুটবো সবাই বিজয় থেকে বিজয়ে...." এই পে অফ লাইন বা মূল বার্তা দিয়ে স্বাধীনতার সুবর্ণ জয়ন্তী উপলক্ষ্যে আয়োজিত জাতীয় পর্যায়ের ক্রীড়া আসরে দেশের সর্বস্তরের ক্রীড়াবিদদেরকে ১৯৭১ এর বিজয় থেকে সকল বিজয়ে গর্বের অংশীদার হওয়ার জন্য আহবান জানানো হয়েছে। গানটির সুর সৃষ্টি করেছেন সুজন আরিফ এবং সঙ্গীত আয়োজন করেছেন ফুয়াদ নাসের বাবু। আর এই গানে কন্ঠ দিয়েছে সুজন আরিফ, রাফসান, পুলক, স্মরণ, নূপুর ও স্বর্ণা। একটি নান্দনিক মিউজিক ভিডিও নির্মাণ করা হয়েছে যার পরিচালক হিসেবে কাজ করেছেন রিপন নাথ। এই প্রথম এই ধরনের একটি গানের মিউজিক ভিডিও'তে গ্রাফিকস এবং এ্যনিমেশনের সম্মিলনে সম্পূর্ণ ভিন্নস্বাদের একটি সৃষ্টিশীল কাজ উপস্থাপন করা হয়েছে। এই সম্পূর্ণ কাজের ক্রিয়েটিভ পরিচালক হিসেবে দায়িত্ব পালন করেছেন চ্যানেল আই এর প্রধান শব্দ প্রকৌশলী আযম বাবু। গীতিকবি হিসেবে আমি নিজেকে অত্যন্ত সৌভাগ্যবান মনে করছি জাতীয় পর্যায়ের বিশেষ ক্রিড়া আয়োজনে এই ধরণের একটি দারুণ সৃষ্টিশীল কাজের অংশীদার হতে পেরে। উল্লেখ্য, ইতোপূর্বে আরও তিনটি জাতীয় আসরে (ইন্দো-বাংলা গেমস ২০০৯, ৮ম বাংলাদেশ গেমস ২০১২ এবং ১ম জাতীয় যুব গেমস ২০১৮) থীম সং লেখার সৌভাগ্য হয়েছিল আমার। আমি আমার সকল স্বজন, বন্ধু এবং শুভানুধ্যায়ীদের সাথে আমার এই সম্মান ও প্রাপ্তিকে ভাগ করে নিচ্ছি। আলহামদুলিল্লাহ।
বৃষ্টিতে বুলবুলির আনন্দ স্নান!! সকালে বারান্দা থেকে দেখে মন জুড়িয়ে গেল।
(} শহর যখন স্মৃতির রুমাল....... অনেক ভাবেই আমাদের দেখা হয়ে যায়; হয়তো আমি রাস্তা পার হচ্ছি তুমি দাঁড়িয়ে আছো রিকশার জন্য। অথবা কোন মেলার মাঠে আমার হাতে খৈ, তোমার হাতে চুড়ি; কৈশোরের দিনের ফিরে আসা সময়ে দেখা হয়ে যাওয়া! সময়, দিন চলে যায়। ভালোবাসা চলে যায়। স্মৃতি চলে যেতে যেতে বিবর্ণ পাতার মতো ঝরে পড়ে। হয়তো তোমার সাথে দেখা হয়ে গেল পথ ভুলে কোন এক ভুল পথের মোড়ে- তুমি ডাকবাক্সে চিঠিটা যেই ফেললে অমনি আমি ঠিকানা লেখা কাগজটাতে আরেকবার চোখ রাখলাম..
একযোগে বাংলাদেশ-ভারত-প্রবাসবাংলা'র কবি-সংস্কৃসেবীরা। স্মৃতিচিত্রটি ২০১৯-এর ২১ জুন, কলকাতার। কবি অরূপ পান্তি'র মাধ্যমে প্রাপ্ত। কবি কেতকী প্রসাদ রায়ের সমন্বয়ে নান্দনিক আয়োজন। না, আর বিস্তারিত বলছি না। সবার জন্যে ধাঁধা-- কে কে আছেন বাঁ থেকে? সঠিক উত্তরদাদা পুরস্কৃত হবেন ♦ সাসু, নিউইয়র্ক
ঘটনা সত্য। নাম উহ্য রাখি। যখন ক্যাসিনো রেইড হচ্ছে তখন একজন আমাকে বললেন তার বাসায় ২৩ বোতল বিদেশি খুশিজল। তিনি কি করবেন এখন? আমি বললাম কমোডে ফেলে দিন আর বোতলে পানি ভরে খান। পানিই জীবন। তিনি বললেন এত দামী বস্তু কমোডে ফেলবো? আমি বললাম; ওগুলো খেলেও তো কমোডেই যেতো। আর কোন রাস্তা দিয়ে তো বের হতো না। গল্পের মরাল জীবনে যতোই লোক ঠকান আর সম্পদ বানান। খাদ্য- কমোড আর ঘুমের জন্য বিছানা ও কবর ছাড়া আর কিছু নাই কিন্তু।
এই ক'দিন ফেসবুক খুললেই দেখতাম  ব্রাজিলের দাপট । ফাঁকে ফাঁকে আর্জেন্টিনা। আর আজ সকালে উঠেই দেখি কেবলই আর্জেন্টিনাময়। রাতারাতি গায়েব হয়ে গেলো ব্রাজিল?
আমার উঠান ------------------- আমার একটা উঠান ছিলো গাঁয়ের কুটির জুড়ে। চাঁদ সুরুজে আলো দিতো সেথায় ঘুরে ঘুরে। বোশেখ মাসে ঝড় উঠলে গুড়ুম গুড়ুম গুম উঠান জুড়ে পড়ে যেতো আম কুড়াবার ধুম। বর্ষা এলে পুকুর ছেড়ে উজানি কইমাছ কানে হেঁটে সেই উঠানে দেখিয়ে যেতো নাচ। শরত রাণী সাজিয়ে যেতো শিউলি ফুলের মেলা সোনার ধানে আলো হতো হেমন্তেরই বেলা। শীত এলে মা ভাপা,চিতই সেই উঠানে বসে পিঠে পায়েস বানিয়ে দিতো কাটা খেজুর রসে। বসন্ত যেই আসতো তখন কোকিল মধুর স্বরে কুহু কুহু গাইতো যখন প্রাণটা যেতো ভরে। সেই উঠানে দুগগা মাও পূজা নিতোএসে চাঁদ আসতো কাস্তে হয়ে ঈদের দিনে হেসে। উঠান আমার হারিয়ে গেছে না জানি কোনখানে? সারাটা দেশ খুঁজে মরি কোথায় সে কে জানে? ------------------------------------ 
