আমাদের অনলাইন সংবাদমাধ্যমে ইদানিং এমন অনুরোধ দেখা যায়। *** বাংলা ট্রিবিউন সব ধরনের আলোচনা-সমালোচনা সাদরে গ্রহণ ও উৎসাহিত করে। অশালীন ও কুরুচিপূর্ণ মন্তব্য পরিহার করুন। এটা আইনত দণ্ডনীয় অপরাধ। অথচ ওদের খবরগুলো প্রায়ই বিলো দ্যা বেল্ট থাকে। অনলাইন মানেই উস্কানি দিতে হবে তা নয়। তাহলে আমরা ভাববো আমরা সে মানের দর্শক। আর পত্রিকাগুলো তাই সে মানের সংবাদ তৈরি করে।
খুব সরল এবং সহজভাবে ব্যাপারটিকে বোঝা যাক। আমি যদি আপনাকে বলি, ‘আমি করোনায় আক্রান্ত হয়েছি। এমতাবস্থায় আমার কি মসজিদে সালাত পড়া ঠিক হবে?’ আমার ধারণা, আপনার উত্তর হবে, ‘নাহ। আপনার মসজিদে যেতে হবেনা। আপনি বরং বাসায় সালাত আদায় করে নিন’। এই যে অসুস্থ হলে, কিংবা করোনাক্রান্ত হলে আমার যে মসজিদে যাওয়া উচিত হবেনা, এটা আপনি কোন দলিলের ভিত্তিতে বললেন? ওই দলিলটাই নয় কি, যেখানে নবিজী সাল্লাললাহু আলাইহি ওয়াসাল্লাম রোগ এবং ওযর থাকা ব্যক্তির জন্য জামা’আতে সালাত আদায় শিথিল করেছেন? এখন, আমি যেহেতু করোনায় আক্রান্ত, এবং আপনি আমাকে মসজিদে আসতে বারণ করছেন, এর পেছনে কারণ কি কি? দুটো কারণঃ (১) আমি অসুস্থ, এবং (২) আমার দ্বারা অন্যদের আক্রান্ত হবার আশংকা আছে। এখান থেকে আমরা দুই নম্বর কারণটা নিয়ে আগাতে পারি। আমার দ্বারা অন্য অনেকে করোনায় আক্রান্ত হতে পারে, এরজন্য যদি আমার মসজিদে না যাওয়াই উচিত হয়, তাহলে, মসজিদে যে এতোগুলো মুসল্লী আসছে, আমরা ঠিক কিভাবে বুঝবো যে এর মাঝে কে করোনার রোগি আর কে নয়? সেই সুযোগ কি আমাদের হাতে আছে? উত্তর হলো, ‘নাই’। করোনার রোগি সনাক্ত করতে বাংলাদেশ সরকার নিজেই যেখানে হিমশিম খাচ্ছে, সেখানে আমরা কিভাবে আলাদা করবো যে, মসজিদে আগত মুসল্লীদের মধ্যে কার মাঝে করোনা আছে আর কার মাঝে নাই? এটা কি আদৌ সম্ভব? একেবারেই না। এখন, আমরা তাহলে কোনদিকে যাবো? আমরা কি ধরে নেবো যে, আমাদের মসজিদগুলোতে আগতদের মধ্যে কেউই করোনাক্রান্ত নয়? নাকি, আমাদের সাথে সালাত আদায়কারীদের মাঝেও করোনার রোগি থেকে থাকতে পারে? কোন সম্ভাবনাটা সবচেয়ে বেশি? সম্ভবত, দ্বিতীয়টাই। কারণ, আমরা ইতোমধ্যেই জানি, চীনের উহানে করোনা সংক্রমণের একেবারে শুরু থেকে এখন অবধি বাংলাদেশে প্রবেশ করেছে ৬ লক্ষ ২৪ হাজার প্রবাসী। সংখ্যাটা আরেকবার পড়ুন। ছয় লক্ষ চব্বিশ হাজার! এই যে এতো বিশাল সংখ্যক প্রবাসীরা দেশে ফিরেছেন, তাদের মধ্যে ৮০ ভাগ এমন দেশ থেকে এসেছেন, যেখানে করোনা রীতিমতো তার ভয়ঙ্কর রূপ দেখিয়েছে বা দেখাচ্ছে। যেমন- চীন, ইতালি, ইউকে সহ মধ্যপ্রাচ্যের দেশগুলো। এতোগুলো লোকের মাঝে কতোজন লোককে কোয়ারেন্টাইনে রেখে সঠিক তদারকি করা হয়েছিলো বলতে পারেন? আমাদের বিমানবন্দরে যা হয়েছে তা হলো, জ্বর মেপেছে, জ্বর পাওয়া না গেলে ছেড়ে দিয়েছে। জ্বর পেলে বলেছে নিজের বাসায় ‘হোম কোয়ানেন্টাইনে’ থাকবেন। কিন্তু, রিসার্চ থেকে উঠে আসা তথ্য হচ্ছে, কারো শরীরে করোনার জীবাণু প্রবেশ করলে সপ্তাহ দশদিন তার মাঝে রোগের কোন লক্ষণই প্রকাশ পায়না। এমনকি সাধারণ জ্বরও হবেনা। তাহলে,শরীরের ভিতরে করোনার সুপ্ত জীবানু নিয়ে কতোজন প্রবাসী দেশে ঢুকে পড়েছেন, তা কি বুঝতে পারছেন? এই প্রবাসীরা ছড়িয়ে ছিটিয়ে পড়েছে দেশের প্রান্তে প্রান্তে। সেই প্রবাসীরা মসজিদে আসছেন। সেই প্রবাসীর বৃদ্ধ বাবা মসজিদে আসছেন যিনি প্রবাসী ছেলের সংস্পর্শে এসেছেন। অথবা, সেই প্রবাসীর সন্তান মসজিদে আসছে যে প্রবাসী বাবার সংস্পর্শে এসেছে। আবার, সেই প্রবাসী বাজারে যাচ্ছেন। চায়ের দোকানে আড্ডা দিচ্ছেন। সেই আড্ডার কেউ একজন মসজিদে আসছেন। এভাবে, মসজিদগুলোতে কেউ না কেউ যে করোনার জীবাণু বয়ে নিয়ে আসছেনা, তা আমরা নিশ্চিতভাবে বলতে পারিনা। মসজিদ থেকে যে করোনা ভাইরাসের জীবাণু ছড়াতে পারে, তা আমরা ইতোমধ্যে মালেশিয়ার ঘটনা থেকে, গতদিনের ফিলিস্তিনের গাজার ঘটনা থেকে জেনেছি। এবং, এমনকি, গতকাল ঢাকার মিরপুরে যে লোক মারা গেছে, একটি মাদ্রাসার সাবেক অধ্যক্ষ, ধারণা করা হচ্ছে তিনিও মসজিদ থেকে সংক্রমিত হয়েছিলেন। আবার, তার প্রতিবেশি যে মারা গেছে, ধারণা করা হচ্ছে তিনি ওই মাদ্রাসা অধ্যক্ষের সংস্পর্শে এসেছেন, কিংবা একই মসজিদ থেকে তিনিও সংক্রমিত হয়েছেন। আবার, প্রথমজনের চিকিৎসা করেছিলেন যে ডাক্তার, তিনিও এখন করোনায় আক্রান্ত হয়ে আইসিইউ তে আছেন। তাহলে, এখন কি বোঝা যাচ্ছে করোনা ছড়িয়ে পড়ার প্রক্রিয়াটা? এতোগুলো কথা বলার কারণ হলো, আমরা যখন নিশ্চিত করে বলতে পারছিনা আমাদের মসজিদে আগত মুসল্লীদের মধ্যে কে করোনার রোগি আর কে নয়, তখন মসজিদ থেকে করোনায় আক্রান্ত হওয়ার একটা বিরাট ঝুঁকি কিন্তু আমাদের সামনে থেকে যায়। এবং, এই ঝুঁকি যে জাতির জন্য কি বিশাল ক্ষতির কারণ হয়ে দাঁড়াতে পারে, তা কি আমরা অনুমান করতে পারছি? ঠিক এই ভয় আর আশংকা থেকেই লিবিয়া, তুরস্ক, মিশর, কুয়েত, আরব-আমিরাত, বাহরাইন, এবং এমনকি, খোদ মক্কা এবং মদিনাতেও সালাতের জামা’আত এবং জুমুয়া’হতে অংশগ্রহণ সীমিত করা হয়েছে। ব্যাপারটা কষ্টের এবং অবশ্যই হৃদয়ে রক্তক্ষরণ ঘটায়, কিন্তু, বৃহত্তর স্বার্থে, শারীয়াহ যখন এরকম অকল্যাণ থেকে মুক্ত থাকতে মসজিদে সালাত আদায় থেকে অব্যাহতি দেয়, তখন সেটা করাই কি সঠিক সময়ে সঠিক কাজ নয়? কেউ কেউ বলছেন, বাজার খোলা, পার্ক খোলা, অফিস খোলা, আপনারা আসছেন খালি মসজিদ বন্ধ করতে। আগে এসব বন্ধ করেন, পরে মসজিদ বন্ধের কথা বলবেন। ভাই, আরেকজন ভুল করছে বলে কি একজন দায়িত্ববান মুসলিম হিশেবে আপনি আর আমিও ভুল করবো? অকল্যাণ দূর করতে সবার আগে তো আমাদেরই ঝাঁপিয়ে পড়ার কথা। আমি তো বাজারের অথোরিটি নই। আমি অথোরিটি নই পার্কের কিংবা অফিস আর শপিংমলের। কিন্তু, আমি এবং আমরা তো মসজিদের অথোরিটি। আমরা যেখানকার দায়িত্বশীল, সেখানে বসে কি আমরা আমাদের দায়িত্বটুকু পালন করে ফেলবো না? মসজিদে একজন মানুষ যদি আমার দ্বারা করোনায় আক্রান্ত হয়ে অসুস্থ হয়ে পড়ে, দায়টা তো আমার। আমি তার হাক্কুল ইবাদ তথা বান্দার হক নষ্ট করেছি। আল্লাহর কাছে এর জবাব আমাকেই দিতে হবে। কিন্তু, সে যদি পার্কে গিয়ে, কিংবা অফিসে অথবা শপিংমলে আক্রান্ত হয়, সেই দায়ভার তো আমার নয়। এভাবে কেনো ভাবা যায়না? আরেকজন ভুল করছে বলে কি আমাকেও ভুল করতে হবে? তাহলে, আমি কি বলতে চাচ্ছি আমাদের দেশের সকল মসজিদে সালাত বন্ধ রাখা উচিত? আমি মুফতি কিংবা আলেম নই। তাই, এই বিষয়ে ফতোয়া প্রদানের ক্ষমতা আমি রাখিনা। আমি কেবল রোগ এবং তার সম্ভাব্য বিস্তারের চিত্রটা তুলে ধরার চেষ্টা করেছি এখানে। তবে, আমাদের বিজ্ঞ ওলামায়ে কেরামগনের নিকট আমার আকুল আবেদন এবং করজোড়ে মিনতি থাকবে- তারা যেন এই মহামারীর অবস্থা বুঝে বিজ্ঞোচিত সিদ্ধান্তটা দ্রুত নেন। পুরো জাতি আজ যে ভয়াবহ ঝুঁকির মুখে দাঁড়িয়ে, তা থেকে উত্তরণের জন্য তারা যেন সঠিক সিদ্ধান্তটা দ্রুত নিতে পারেন, এই প্রত্যাশাই থাকবে।
 অনেকে দেখি ফেতরা টাকা দিয়ে না খাদ্যদ্রব্য দিয়ে হবে এটা নিয়ে বেশ সরগরম। আমার ভালো লাগে,সুচারুভাবে হাদিস কোরআন মানতে চায়।কিন্তু এরাই আবার যাকাতের সময় রাতকানা হয়ে যায়। আসলে এখনকার মুসলিমরা মিষ্টি খাওয়ার সুন্নতে শক্ত,কিন্তু রক্তের সুন্নতে ইঞ্জেকশনে ভয়!ভাইয়েরা মনে রাখবেন,জাকাত না দিলে আপনার হালাল উপার্জন হারাম হয়ে যায়! আর জাকাত দিলে কমে না আপনার টাকা,বৃদ্ধি পায়;এটা আল্লাহর ওয়াদা!
অনেকে প্রশ্ন করেছেন, আপনি অন্য বেস্ট সেলার লেখকদের নিয়ে কেন লিখলেন না? একজন তো অভিযোগ করেছেন, আরিফ আজাদ আপনার লেখার ভক্ত বলে আপনি আরিফ আজাদের সমালোচনা করেন না। কয়েকজন ঔপন্যাসিকের নামও এসেছে। দেখুন, আমি যখন রকমারিতে ঢুকি, তখন ওই বেস্ট সেলার লিস্টের শীর্ষে অবস্থান করছিলেন মুনজিরিন। স্বাভাবিকভাবেই আমি মুনজিরিনের নামের উপর ক্লিক করি, এবং লেখা শুরু করি তাকে নিয়ে। যদিও আমার ওই লেখাটিকে আমি লেখা বলবো না, কারণ একটি লেখা লিখার জন্য যে-সময় ও পরিশ্রম আমি ব্যয় করি তার কোনোটাই আমি ওই লেখায় দিই নি। অনেকটা ফোন হাতে নিয়ে তৎক্ষণাৎ প্রতিক্রিয়া জানানোর মতো লেখা। যদি ওই নামটি মুনজিরিনের না হয়ে আরিফ আজাদ বা মিজানুর রহমান আজহারীর হতো, তাহলে আমি তাদের কাউকে নিয়েই লিখতাম। আবার আমি সমালোচনা করলেই যে সেটা ভালো সমালোচনা হবে, সেটাও ঠিক নয়। আপনারা যে কেউ তাদের লেখা নিয়ে সমালোচনা লিখতে পারেন, এবং সেটি আমার লেখা সমালোচনার চেয়ে ভালোও হতে পারে, কিন্তু আপনারা বসে আছেন হাত গুটিয়ে, আর নির্দেশ দিচ্ছেন আমাকে। যে-ঔপন্যাসিকদের নাম এসেছে, তাদের অনেকেই হুমায়ুন আহমেদ, আনিসুল হক, জাফর ইকবাল, ইমদাদুল হক মিলন, কাশেম বিন আবু বকর, ও হ্যারি পটারের বংশধর। আমি তো শোলঝিনিতশিন বা সিঙ্গার পড়ে এ ঔপন্যাসিকদের ঔপন্যাসিক বলতে পারি না। আপনারা তাদের ঔপন্যাসিক ডাকতে পারেন, কারণ কুয়োর ব্যাঙের মিল্কি ওয়ে হলো কুয়ো। তবে বাংলা ভাষায় যারা আসলেই উপন্যাস লিখেছেন, তাদের উপন্যাস নিয়ে আমার সমালোচনা লেখার ইচ্ছা আছে। সাহিত্য সমালোচনায়, বাংলাদেশে কোনো নবোকভ আছেন বা ছিলেন বলে আমার মনে পড়ে না। সুকুমার সেনেরা ইতিহাস লিখে গেছেন, কিন্তু সমালোচনা? সমালোচনার মতো মাথা ঘামানোর কাজটি কেউই করেন নি। কেউ কেউ অবশ্য করেছেন, কিন্তু তা সমালোচনা নয়, প্রশংসা ও গালাগালি। 
ভদ্রলোককে নিয়ে একটা এপিসোডে আলোচনা করেছিলাম দেখে এখন আমার শো হেইট-ওয়াচ করে মনে হয়। আমি যেগুলো বলি গান্ডুল্যান্ডে আর কাউকে আমি কোনোদিনও এইগুলা বলতে দেখি না। এই প্রথম দেখলাম। এইজন্যই অবিশ্বাস/সন্দেহ লাগতেছে আর কি। উনাকে পঁচাইয়া যেই আলোচনাটা করেছিলাম সেখানে দেখিয়েছিলাম উনি আওফাও প্রশ্ন করে কন্সপিরেসি থিউরির মত একটা পরিবেশ সৃষ্টি করেন। এখানেও সেটা করেছেন, তবে ১০% ক্ষেত্রে। ৯০% ক্ষেত্রে কথাবার্তায় যৌক্তিকতা ছিলো। বাই দ্য ওয়ে, এখানে একট গুরুত্বপূর্ণ পয়েন্ট উঠে এসেছে যে অভিযোগকারি মিথ্যা তথ্য দেয়ার প্রমাণ পাওয়া গেলে আইনের দৃষ্টিতে তাঁর গ্রহণযোগ্যতা কমে যায়। এই বিষয়টা আমি একটা পর্বে আলোচনা করেছিলাম যেখানে দেখিয়েছিলাম, ডেইলি স্টারের নারিবাদির কথা হচ্ছে মেয়েরা কোনো অভিযোগ করলে প্রশ্ন করা যাবে না। চোখ বন্ধ কইরা বিশ্বাস করতে হবে। কারণ নারিকে প্রশ্ন করা মানে ভিক্টিম ব্লেইমিং৷ আমি অত্যন্ত অবাক হলাম নিঝুম মজুমদার আনপপুলার সত্য বলার সাহস দেখালেন। নাসির উদ্দিনের সাথে ব্যক্তিগত পরিচয় আছে কিনা কে জানে!
সিএনপিএস-চট্টলা নারী প্রগতি সংস্থা কর্তৃক পরিচালিত পূর্ব ফিরোজশাহ,১ নং ঝিল এলাকার "চট্টলা বিদ্যা নিকেতন" এর শিশুদের কে মিষ্টিমুখ করানো সহ তাদের কে তাদের মত করে সময় দিয়ে আজকে নানা আয়োজনে নতুন বছরের প্রথম দিনটা ছিল মুখরিত।
অবশেষে আমাদের সুন্দরবন ব্লগের ১ম পর্ব আপলোড করলাম।অসাধারণ কিছু সময় কাটিয়েছিলাম আমরা।আমরা ছিলাম সুন্দরবনের সবচেয়ে সুন্দর ইকো রিসোর্ট এ।এই সুন্দরবন নিয়ে ছিলো আমাদের অনেক কৌতুহল,অতঃপর সেই সুন্দরবন ভ্রমণ।ভ্রমণ টি কেমন ছিলো দেখতে চাইলে এই ব্লগ টি দেখতে পারেন। 
বইমেলার আজ তৃতীয় দিন! প্রতিবার বইমেলা উপলক্ষে লেখক হিশেবে কিংবা পাঠক হিশেবে আলাদা একটা প্রস্তুতি থাকে আমার। কী কী বই কিনব, এসবের লিস্ট করতে থাকি। তবে এবারের বইমেলায় আমার যাত্রাটা অন্যরকম। এবার আমি বই-বিক্রেতা। আপনারা যারা বইমেলায় যাবেন তারা ঘুরে ঘুরে বই বাছাই করবেন। দু-এক পাতা পড়বেন, পছন্দ হলে কিনে নেবেন। যারা যেতে পারবেন না তারা? তারা নির্দ্বিধায় বইয়ের লিস্ট নিয়ে হাজির হয়ে যাবেন বুকার্সে। আপনারা জানেন, শুধুমাত্র ব্যবসাটাই আমার কাছে সবকিছু না। এই বাজারে পা দিয়েই আমি নিশ্চিত করেছি পাঠক যেন শতভাগ অক্ষত বই হাতে পায়। আর এই কাজে আমি সফল। বাকিরাও আমার সাথে একাত্ম হয়েছেন, নিশ্চিত করছেন বইয়ের নিরাপত্তা। যারা ইতোমধ্যে বুকার্স থেকে বই অর্ডার করেছেন তারা নিশ্চয় জানেন আমাদের প্যাকেজিং এ কতটা যত্ন থাকে। কারণ, শুধুমাত্র বই-ই পাঠাই না আমরা। আমরা স্বপ্ন পাঠাই। কথাটা শুনতে একটু খেলো মনে হতে পারে, কিন্তু এটাই সত্য। যাইহোক, বইমেলা চলাকালীন বুকার্সে পাঁচ হাজার বা তার অধিক টাকার অর্ডারে নিশ্চিত ৫% ইনস্ট্যান্ট ক্যাশব্যাক। যাঁরা আমাকে চেনেন, আমাকে ভরসা করেন তারা নির্দ্বিধায় আস্থা রাখতে পারেন বুকার্সে। 
ইউটিউবে মানুষ যা খুশি আপ্লোড করতে পারে, করেও। শিক্ষিতরা যাকে স্টুপিড শো বলে, তেমন একটি শো একদিন চোখে পড়লো। ইন্ডিয়ান বেস্ট ইটিং শো। কী হয় এখানে? গ্রামের বা মফস্বলের স্বামী স্ত্রী দুজন নিজেদের বাড়িতে বসে বিশাল থালায় প্রচুর ভাত নিয়ে নানা রকম মাছ মাংস তরিতরকারি দিয়ে খায়। অলমোস্ট নিঃশব্দেই খায়। ওদের খাওয়াটা মানুষ পনেরো কুড়ি মিনিট ধরে দেখে। কোনওটি ১০ লাখ, কোনওটি ২০ ৩০ লাখ, কোনওটি বা এক কোটি ভিউ পাচ্ছে। অর্ধ লক্ষের চেয়ে বেশি লাইক, কমেন্ট কয়েক হাজার। ওদের রেগুলার লাঞ্চ বা ডিনারটাই পাবলিক করেছে। না, এটি এমন কোনও খেলা নয় যে, যে আগে খেয়ে শেষ করতে পারবে সে পুরস্কার পাবে। কমেন্টে ওদের গালাগালি দিয়ে সর্বনাশ করেছে মানুষ, কেন এত খায় ওরা, কেন এত স্টুপিড ভিডিও বানায়। অবাক কাণ্ড স্টুপিড ভিডিওর দর্শক কিন্তু অতি- বুদ্ধির ভিডিওর চেয়ে বেশি। আমার কাছে যেটা ভালো লেগেছে সেটা হলো স্বামী স্ত্রীর এক সঙ্গে পাশাপাশি বসে খাওয়া, স্বামী চার টুকরো মাংস নিলে স্ত্রীও চার টুকরো মাংস, স্বামী বড় মাছের টুকরো নিলে স্ত্রীও একই রকম বড় মাছের টুকরো, স্বামী দশটা রসগোল্লা খেলে স্ত্রীও দশটা রসগোল্লা। খাবারে কোনও বৈষম্য নেই, কেউ আগে খাবে কেউ পরে খাবে-- এটিও নেই। যে শহুরে সভ্য শিক্ষিতরা ওই ভাত খাওয়া গ্রাম্য 'অশিক্ষিত' 'অসভ্য'দের প্রাণভরে গালাগালি করছে, তাদের অনেকের বাড়িতে কী হয় আমি চোখ বন্ধ করে বলে দিতে পারি। স্বামী স্ত্রী এক সঙ্গে বসে খাবার খায় না। রেঁধে বেড়ে স্ত্রীরা পাতে খাবার তুলে দিয়ে স্বামীদের খাওয়ায়। ভালো খাবারগুলো স্বামীদের পাতে পড়ে। ভুঁড়ি ভোজন শেষ করে স্বামীরা তৃপ্তিতে ঢেকুর তুলতে তুলতে খাবার টেবিল থেকে দূরে যাবে। তারপর রান্নাঘরের নানা কাজ সেরে খেতে বসবে স্ত্রী। অবশ্যই স্বামী যা যা খেয়েছে তা তা নয়। স্ত্রীর খাবারে কোয়ান্টিটি এবং কোয়ালিটি দুটোই কম থাকবে। এই বৈষম্য বহু পুরোনো। তবে ভিডিও করার জন্যই হোক, অথবা অন্য কোনও কারণেই হোক, গ্রামের ওই কাপলদের খাবার টেবিলের ইকুয়ালিটি দেখলে চক্ষু জুড়োয়। রান্নাঘরে যে ইকুয়ালিটি ছিল না, স্ত্রী একাই রান্না করেছে তা অনুমান করতে পারি। অন্তত একটি জায়গায় তো ইকুয়ালিটি আছে, জায়গাটি নিঃসন্দেহে গুরুত্বপূর্ণ। 
#রকমারি_রিভিউ_প্রতিযোগ_মার্চ গোয়েন্দা উপন্যাস: জাল লেখক: আবু ইসহাক প্রকাশনায়: নওরোজ সাহিত্য সম্ভার প্রথম প্রকাশ: ১৯৮৯ দেশভাগের পর বাংলাদেশ, তৎকালীন পূর্ব পাকিস্তান। দেশ জুড়ে জালিয়াত চক্রের তৎপরতা ঠেকাতে হিমসিম খাচ্ছে পুলিশ বাহিনী। নতুন দেশে নতুন নোট বেড়িয়েছে, সে সুযোগ নিয়ে হাটে বন্দরে মানুষ ঠকাচ্ছে জালিয়াতরা। দক্ষ গোয়েন্দা পুলিশ ইন্সপেক্টর ইলিয়াস তদন্তের দায়িত্ব নিলো। কিন্তু কেসটা মোটেই সহজ নয়। সাংকেতিক চিঠি, অদৃশ্য কালির লেখা - সবমিলিয়ে ইলিয়াস বাগে পেতে পেতেও পাচ্ছে না দারুণ ধূর্ত জালিয়াতদের। এদিকে এক সন্দেহভাজন রিফিউজির মেয়ে রোকসানা বাপকে বাঁচাতে মরিয়া। যে করেই হোক বাবাকে নির্দোষ প্রমাণ করবেই - এই প্রতিশ্রুতি নিয়ে জড়িয়ে পড়েছে গোয়েন্দা ইলিয়াসের সাথে। দুজনে মিলে কি পারবে এত রহস্য ভেদ করে জালিয়াত চক্রের কার্যক্রম ভেস্তে দিতে? লেখকের কথা: প্রখ্যাত কথাসাহিত্যিক আবু ইসহাক পেশায় একজন গোয়েন্দা ছিলেন। ১৯৪৮ সালে 'সূর্য দীঘল বাড়ি' লেখার পর চার বছর ঘুরেও প্রকাশক পাচ্ছিলেন না যখন, সে সময় পেশাগত অভিজ্ঞতা থেকে লেখেন 'জাল' উপন্যাসটি। ১৯৫৫ সালে ওনার প্রথম উপন্যাস সূর্য দীঘল বাড়ি প্রকাশ পায় ও সমাদৃত হয়। সুখ্যাতি ক্ষুণ্ণ হবে ভেবে জাল-কে দীর্ঘদিন বাক্সবন্দী রেখে দেন লেখক। ১৯৮৮ সালে পুনরায় বিবেচনা করেন আবু ইসহাক, এবং উপন্যাসটি 'আনন্দপত্র' পত্রিকায় প্রথম প্রকাশ হয়। পাঠপ্রতিক্রিয়া: 'জাল' গোয়েন্দা উপন্যাসটি বাংলাদেশের লেখালেখির জগতে ক্রাইম থ্রিলার ধারায় মাইলফলক। ভিন্ন স্বাদের গল্পে লেখকের নিজের অভিজ্ঞতা, প্রশিক্ষন, আর মৌলিক কিছু উদ্ভাবিত পদ্ধতি আছে। আঙুলের ছাপ, গুপ্তসংকেত (cryptogram), রহস্যলিপি, দৃশ্য কালি, ছদ্মবেশ - কি নেই এখানে! ধাপে ধাপে রহস্য এর জট খোলাটা পাঠককেও চিন্তা করার সুযোগ দিবে। গোয়েন্দা উপন্যাস হলেও মোটেও কাঠখোট্টা ভাব নেই লেখকের রচনায়, হাস্যরসের রসদ আছে যথেষ্ট। বইয়ের শেষে পাঠকদের সমাধানের জন্য যোগ করা হয়েছে লেখকের নিজের উদ্ভাবিত পদ্ধতিতে লেখা দুটি সাংকেতিক চিঠি।
সব ভাবেই ইলিশ মাছ ভালো লাগে!! - সর্ষে ইলিশ! -কাচা কলা দিয়ে ইলিশের পাতলা ঝোল/মাখা ঝোল -বেগুন আলু দিয়ে ইলিশ -কচু দিয়ে ইলিশ -মিষ্টি কুমড়া দিয়ে ইলিশ - ডাটা দিয়ে ইলিশ! - ভাপা ইলিশ - পটল আলু দিয়ে ইলিশ... আহা -দই ইলিশ - শুধু পিয়াজ মরিচ দিয়ে ইলিশ - ইলিশ ভাজা তেলে আবার আলাদা করে পেয়াজ ভাজা, নরম নরম করে.... মাগো আমি শেষ! (আমার ভান্ডুবী মনে করায় দিসে এখন আমার আবারো পাগল পাগল লাগতেসে!!) - বেকড আস্ত ইলিশ! - কচুর মুখী দিয়ে ইলিশ,রান্না শেষে ভাজা জিরার ফোড়ন!!!! মাগো! - ইলিশ পোলাও -নোনা ইলিশ -ইলিশের আচার - ইলিশের মরিচখোলা - রাসেল মাহমুদ ভাই বললেন উনার পছন্দ "পানি খোলা ইলিশ "... শুধু লবন,পেয়াজ, মরিচ হালকা হলুদ আর এক হাটু ঝোলের পানি দিয়ে রান্না এই ইলিশ!! নাম টা সুন্দর না? পানি খোলা ইলিশ! - এরপর মনে করেন লাউ শাক বা কচু শাকে পেচায়ে ইলিশ মাছের ভাতুরি বা পাতুরি... -নারিকেলের দুধে বা নারিকেল বাটায় ইলিশ - জালি/চাল কুমড়া দিয়ে ইলিশ - শশা দিয়ে ইলিশের পাতলা ঝোল - পুই শাক দিয়ে সরিষা দিয়ে তেতুল দিয়ে ইলিশের পাতুরি (এক আপু বলেছেন এটা, রেসিপি পাই নাই এখোনো - করলা দিয়েও ইলিশের চড়চড়ি করে শুনেছি, বলা বাহূল্য মজা ই হবে! - ইলিশের কাবাব - সাদা ইলিশ - ইলিশ আনারস দিয়ে - ইলিশের দোপেয়াজা - শাপলার ডাটা দিয়ে ইলিশের ঝোল -কালোজিরার ফোড়নে ইলিশ - ইলিশ চিতই - তেতুল দিয়ে,টক চালতা, আমড়া,কামড়াংগা,কাচা আম দিয়ে ইলিশের মাথা লেজের টক! কিন্তু সবচেয়ে প্রিয়তম কেনো জানি সরিষার তেলে দিয়ে ভাজে যে, সেই ভাজা ইলিশ! সাথে কয়েকটা শুকনা মরিচ ভাজা! সাদা ভাতে মাছের তেল নিবেন,মরিচ কচলে ভাত মাখাবেন, মাছ বেছে মুখে নিবেন! এরপর বাকিটা আবেশ! সাথে যদি কিছু কাকরোল - পটল ভাজা থাকে আর থাকে যদি পাতলা ডাল... বাই দ্যা ওয়ে কাকরোল ভাজায় বিচি কচর মচর করে খেতে কিন্তু সেইইইই!! এটাও খাবেন,ওটাও খাবেন, শেষে পাতলা ডালে লেবু চিপে প্লেটের কোনায় ঠোট লাগিয়ে সুরুৎ করে ডাল টাও খেয়ে নিবেন! মানি অবস্থা টা এমন ই যে ইলিশের দিকে তাকাইলে কেমন জানি আপনা থেকেই চলে আসে, " আমায় ডেকো না... ফেরানো যাবে না.... " কি আছে জীবনে! ভালো কথা, ইলিশ মাছ অনেক দিন ডিপ ফ্রিজে, ফ্রোজেন করে রেখে দিলে পরবর্তীতে খাওয়ার সময় কিন্তু বাজে একটা তেলকাস্টে গন্ধ আসতে থাকে। এই গন্ধ টা এমন ই মারাত্মক যে একবার নাকে ঢুকলে কোনো ভাবেই আর মাছ ভালো লাগে না। এরকম ফ্রোজেন ইলিশ এর তেলকাষ্টে গন্ধ দূর করতে মাছ কেটে রান্না করার আগে ২-৩ ঘন্টা কাচা দুধে ভিজিয়ে রাখবেন। গুড়া দুধ গুলিয়ে নিলে হবে না কিন্তু,কাচা দুধ ই লাগবে। এরপর রান্না করলে একদম ফ্রেশ হয়ে যায়! আজব না??
ভাইজানের মত এইরকম একটা মাস্ক আমার দরকার। আপনারাও চিন্তা করে দেখতে পারেন।
লোকটা এখনো টিকে আছেন, এখনো কন্টেম্পোরারি! আরো থাকবেন। বুদ্ধি টিকে থাকে, সরল ফিলোজফি টিকে থাকে, জ্ঞাণ অন্বেষণ টিকে থাকে। টাকা পয়শা, ঘর বাড়ি, উন্মাদ জাতীয়তাবাদ, এলেবেলে ধর্মান্ধতা থাকেনা। এসব ক্ষণস্থায়ী কিন্তু পীড়াদায়ক, ক্ষতিকর এবং বিধ্বংসী! আয়ুব খান ১৯৬৫ সালে পাকিস্তান রেডিয়োতে রবীন্দ্রনাথকে নিষিদ্ধ ঘোষণা করলেন। তাতে কি, নীপবনে স্নানের আহবান তো বন্ধ হয়ে যায়নি! গহীন রাতে শহরের নিভৃত জানালা থেকে ঠিকই উপচে পড়েছে, আগুনের পরশমনি! কোন কিছু জোর করে বন্ধ করা যায়না, দূরও করা যায়না। যা থাকবার তা থাকবেই। যা মন ছোঁয়ার তা ছুঁবেই। রবীন্দ্রনাথ আরো অনেকদিন থাকবে। ( কিছু অহেতুক দীর্ঘ কবিতা, কিছু উপন্যাস হয়তো আর নেই। তার গান, ছোট গল্প ঠিকই বাংলা সংস্কৃতির মেইন স্ট্রিম হয়ে রয়ে গেছে এখনো!) শেষের অংশটা পড়ে অতি রবীন্দ্রগামী ( আমার নিজস্ব ব্যকরণ ভুল শব্দ। ইচ্ছা করে মাঝে মাঝেই বলি।) রাগ করতে পারেন । কোন কিছুতেই অন্ধ হয়ে যাওয়াটা খুব বাজে ব্যাপার। যারা বলেন রবীন্দ্রনাথ সব লিখে গেছে, তাদেরকে আমার একটু ইয়ে লাগে। একটা মানুষ তো আর সব লিখে যেতে পারেন না! মানিকের উপন্যাসের নিম্ন শ্রেনীর হাহাকার, চতুষ্কোনের রাজপুত্রের মতন চরিত্র তো আপনি রবীন্দ্রনাথে পাবেন না। ইলিয়াসের অত গভীর অস্বস্তিকর মানসিক বর্ণনাও পাবেন না। জীবনানন্দের পাকা আতাফলের গভীরের কবিতা নিশ্চই রবীন্দ্রনাথ লেখেননি! শরীর নিয়ে অত নগ্নও তো রবীন্দ্রনাথ হননি! রবীন্দ্রনাথ সব না। কিন্তু রবীন্দ্রনাথের মতন এখন পর্যন্ত বাঙালির মনের কাছাকাছিও তো কেউ না! ( বছর দুই আগের লেখা। রবীন্দ্রনাথ সম্পর্কিত লেখা আসলে পুরোনো হয়না।) বিঃদ্র কাল আমার এক খাটি বৃটিশ কলিগকে অঞ্জন দত্তের গাওয়া আমি চিনি গো চিনি শোনালাম! ও লিরিক্সের বিন্দু বিসর্গ না বুঝেও বললো, সুপার কুল গান ইমরান! আমার কাছে ইদানিং সুপার কুল রবীন্দ্র সংগীত হচ্ছে অঞ্জনের গলায় ওগো বিদেশিনী। আপনার কোনটা?
ক্রাইম তো এখানে আমি হয়েছে দেখি দুটো; ১/ নোয়াখালীর বেগমগঞ্জে গৃহবধূকে বিবস্ত্র করে নির্যাতন ২/ এই অত্যাধুনিক ডিজিটালাইজড দেশে একজন নারীর এরকমভাবে মধ্যযুগীয় বর্বরকায়দায় নির্যাতিত হওয়ার খবর ৩২ দিন পর প্রশাসনের নজরে আসা, তাও ফেসবুকের কল্যানে #বিচারপতি_তোমার_বিচার_করবে_কারা
আশফাক নিপুন আগে থেকে জানালে মহানগর ২ টা কিন্তু আমি আর মিস করতে চাইনা 😜।
রামকৃষ্ণ মঠের স্বামী শিবময়ানন্দজি মহারাজের প্রয়াণে আমি গভীর শোকাহত। সামাজিক ক্ষমতায়নে তাঁর অবদান অনস্বীকার্য। সংস্কৃতি ও আধ্যাত্মবাদী চেতনার উন্মেষে এই মহান ব্যক্তিত্বের ভূমিকা চির স্মরণীয় হয়ে থাকবে। আমি তাঁর বিদেহী আত্মার চির শান্তি কামনা করি। ওঁম শান্তি
 সবাইকে শারদীয় দূর্গোৎসবের শুভেচ্ছা। এলোমেলো রোজনামচা আবার গুছিয়ে আনার চেষ্টা চলছে। 
যথাযথ গণতান্ত্রিক প্রক্রিয়া মেনে বাবুর নাম রাখা হয়েছে। নাম নির্বাচন প্রক্রিয়া আমাদের নির্বাচন কমিশনের কার্যক্রম দ্বারা অনুপ্রাণিত। তবে ভোটাধিকার প্রয়োগে ১৮ বছরের বয়সসীমা মানা হয়নি। ভোটার লিস্টে এমনকি নয় মাস বয়সী ইকারুস ও ছিল। বাবু পৃথিবীতে আসার দ্বিতীয় দিন থেকে পরিবারের বয়স্ক থেকে আন্ডা বাচ্চা সবাই নিজ নিজ প্রস্তাবিত নাম নিয়ে প্রচারে মুখর ছিল। যার প্রস্তাবিত নাম টিকবে তাকে পুরস্কৃত করার ঘোষণা থাকায় ভোটারের চেয়ে প্রার্থী ছিল বেশী। আব্বা সৌদী আরব থেকে সরব ছিলেন তার নাতনীর নাম যেন ইসলামিক হয়। নাম নির্বাচনের ক্ষেত্রে এটা এখন পর্যন্ত সবচেয়ে জনপ্রিয় মানদন্ড। আব্বাকে বললাম, আপনার প্রস্তাব কি? আব্বা বললেন,জান্নাতুল ফেরদৌস। আব্বা অনেক বছর দেশের বাইরে থাকায় জান্নাতুল ফেরদৌস এর প্রাচুর্য সম্পর্কে অবগত নন। উনাকে বললাম, আব্বা বাংলাদেশ এখন জান্নাতুল ফেরদৌস এর ভারে নুহ্য। আর দু'একটা জান্নাতুল ফেরদৌস হলেই বাংলাদেশ বঙ্গোপসাগরে ঢুবে যাবে। আমার অফিসেই ডানে একটা জান্নাত। বামে আরেকটা। এমনকি আগের কর্মস্থলেও ডজনখানেক জান্নাত ছিল। আব্বা সিদ্ধান্ত পাল্টিয়ে রাখলেন 'রুবাইয়াৎ' আপার পছন্দ 'আইরা তেহেরিম খান' আমার ছোটবোন পাপড়ি শুধু ডাকনাম প্রস্তাব করেছে। "পূর্ণ"। ছোট্ট মেসিকে বললাম, বাবুর কি নাম রাখবা। মেসির এককথায় ছোট্ট উত্তর 'মিষ্টি বাবু'। পৃথিবীতে যে কয়জন মানুষ হোমিওপ্যাথি চিকিৎসা ব্যবস্থাকে অনেকটা ধর্মের মতো মানেন আমার শ্বশুর তাদের মধ্যে একজন। উনাকে বাবুর নাম প্রস্তাব করতে বলায় বললেন, তোমরা একটা রেখে দাও সুন্দর দেখে। আমি বললাম, আপনার প্রথম নাতনী। আপনার একটা প্রস্তাব আছেনা? আপনি চাইলে জীবনী শক্তির সঞ্চার করবে হোমিওপ্যাথি থেকে এমন কোন নাম প্রপোজ করতে পারেন। উনি কিছুটা বিভ্রান্ত হলেন। কিছুটা অবাক হলেনতো বটেই। আমি ইয়ার্কি করছিনা এটা নিশ্চিত করতে বললাম, আপার বড় মেয়ের নাম তো 'ইথেন'। ওটা তো একটা গ্যাসের নাম। আপনি আপনার নাতনীর নাম হোমিওপ্যাথি থেকে দিতে পারেন। আমরা কিছু মনে করবোনা।
একটা হাইপোথিসিস বা কন্সপিরেসি থিওরি হচ্ছে সরকার জনগণকে মসজিদের ব্যাপারটাতে বাড়ি মেরে দেখতে চাইলো যে এই টাইপের রেস্ট্রিকশন জনগন কীভাবে নেয়। লকডাউনের ২০ জনের রেস্ট্রিকশন কিন্তু আজ অর্থাৎ ১৪ তারিখ থেকে কার্যকর হবার কথা। কিন্তু অত্যুৎসাহী ওয়াফাদার কালবুন এর দল গতকাল থেকেই এ নির্দেশ কার্যকর করতে গিয়ে তালা দিয়েছে অনেক মসজিদে। এর মানে হচ্ছে বাংলার জমিনে মুনাফিকের অভাব হবে না, বাড়ি মারা হাইপোথিসিস সত্যি হলে সরকার প্লাস পয়েন্ট পেয়ে গেল, আফসোস। 
প্রচন্ড রোদের মধ্যে হযরত আবু বকর (রাঃ) তাঁর ঘর থেকে বের হয়ে আসলেন। . মসজিদ-ই-নববীর দিকে হাঁটতে শুরু করলেন আবু বকর (রাঃ)। পথেই দেখা হয়ে গেল উমর ইবনুল খাত্তাব (রাঃ) এর সাথে। আবু বকরকে জিজ্ঞেস করলেন উমর, . – এই গরমের মধ্যে বাড়ি থেকে বের হয়ে আসলেন যে! – কি করবো? দুঃসহ ক্ষুধা তাড়িয়ে নিয়ে এসেছে আমাকে বাড়ি থেকে। – হে আবা বকর, আমি নিজেও যে একই কারণে ঘর থেকে বের হয়ে এসেছি। . . দুজনে কথা বলতে বলতে এগিয়ে গেলেন। হঠাত দেখলেন রাসুলুল্লাহ (সাল্লাল্লাহু আলাইহি ওয়াসাল্লাম) এগিয়ে আসছেন তাঁদের দিকে। রাসুলুল্লাহ (সাল্লাল্লাহু আলাইহি ওয়াসাল্লাম) নিজেই কথা তুললেন, . – কি ব্যাপার? এই অসময়ে কোথায় যাচ্ছ তোমরা? – ইয়া রাসুলাল্লাহ (সাল্লাল্লাহু আলাইহি ওয়াসাল্লাম), ক্ষুধার কষ্টই আমাদের বাড়ি থেকে বের করে এনেছে। – সেই পবিত্র স্বত্তার শপথ যাঁর হাতে আমার প্রাণ, আমিও যে একই কারণে বের হয়ে এসেছি ঘর থেকে। চলো সামনে এগিয়ে যাই। . . তিনজন মিলে হাঁটতে হাঁটতে পৌঁছলেন আবু আইয়ুব আল-আনসারী (রাঃ) এর বাড়িতে। আবু আইয়ুব (রাঃ) এর স্বভাব ছিল প্রতিদিন রাসুলুল্লাহ (সাল্লাল্লাহু আলাইহি ওয়াসাল্লাম) এর জন্য খাবার তৈরী করে অপেক্ষা করা। তিনি (সাল্লাল্লাহু আলাইহি ওয়াসাল্লাম) না এলে বাড়ির সবার সাথে সেই খাবার ভাগাভাগি করে খেতেন আবু আইয়ুব। . সেদিনও অপেক্ষা করছিলেন তিনি। কিন্তু রাসুলুল্লাহ (সাল্লাল্লাহু আলাইহি ওয়াসাল্লাম) খাবারের সময় না আসায় তিনি সবাইকে নিয়ে খাওয়া শেষ করে ফেলেছিলেন। . খাবার শেষ হয়ে গেছে। আর রাসুলুল্লাহ (সাল্লাল্লাহু আলাইহি ওয়াসাল্লাম) এবং তাঁর দুই সঙ্গীকে নিয়ে এলেন। এই অবস্থায় আবু আইয়ুব আল-আনসারী তাড়াতাড়ি একটি বকরী জবাই করে ভুনা করার ব্যবস্থা করলেন। তাঁর স্ত্রী রুটি বানিয়ে ফেললেন ইতিমধ্যে। মেহমানদের সামনে খাবার পরিবেশন করা হলো এক সময়ে।
সাওবান (রাঃ) থেকে বর্ণিত। নবী সাল্লাল্লাহু আলাইহি ওয়াসাল্লাম বলেনঃ আমি আমার উম্মাতের কতক দল সম্পর্কে অবশ্যই জানি যারা কিয়ামতের দিন তিহামার শুভ্র পর্বতমালার সমতুল্য নেক আমলসহ উপস্থিত হবে। মহামহিম আল্লাহ সেগুলোকে বিক্ষিপ্ত ধূলিকণায় পরিণত করবেন। সাওবান (রাঃ) বলেন, হে আল্লাহর রাসূল! তাদের পরিচয় পরিষ্কারভাবে আমাদের নিকট বর্ণনা করুন, যাতে অজ্ঞাতসারে আমরা তাদের অন্তর্ভুক্ত না হই। তিনি বলেনঃ তারা তোমাদেরই ভ্রাতৃগোষ্ঠী এবং তোমাদের সম্প্রদায়ভুক্ত। তারা রাতের বেলা তোমাদের মতই ইবাদত করবে। কিন্তু তারা এমন লোক যে, একান্ত গোপনে আল্লাহর হারামকৃত বিষয়ে লিপ্ত হবে। (সহিহ ইবনু মাজাহ - ৪২৪৫)
“ভাই, সবাই কইতাছে মুশতাক ভাই মারা যাওয়ার কারণে আমি বাইর হইতে পারছি। আমিতো ভাই এভাবে বাইর হইতে চাই নাই।” এটাকে ক্রিমনাল ইনটিমিডেশন বলে। আমার শিক্ষিত বন্ধুরাই জালিমশাহীর সমালোচনা করতে গিয়ে এই বাড়তি দায় চাপিয়েছেন কিশোরের উপর। ঘটনার এপিঠ দেখেন কিন্তু ওপিঠ দেখেন না। মুশতাক ভাই বেঁচে থাকলে তার জামিনও হত। একই মামলায় দিদারের হয়েছে। এর আগে কাজলসহ অনেকের হয়েছে। ব্যাটে বলে না মিললে অনেক সময় কাজ দীর্ঘায়িত হয় অথচ সেদিকে কারো খেয়াল থাকে না। কেউ কেউ চটকদার কথায় দায় সারতে চান।
শুভ সকাল বন্ধুরা ... আমি এখন খুলনা থেকে বলছি। না মানে তেমন কিছু বলার নেই। হাদিস পার্কে ঢুকতে পারলাম না, ওখানে নাকি এখন কোভিড-১৯ কে বন্দী করে রাখা হয়েছে। তাই জেলখানাতে গেলাম। সেখানে ঘাটটা খুব ভালো লাগছে। যেন সুন্দরবনের নির্মল হাওয়া পরশ বুলিয়ে গেলো।
গতকাল রাতে ভারতে অক্সিজেন সহায়তাতে বাংলাদেশ যাতে এগিয়ে আসে এই উপলক্ষে একটি পোস্ট দেবার ফলে বন্ধু এর পোস্ট উড়িয়ে দেওয়া হয় এবং তাকে ফেসবুক থেকে আবার ব্যান করে দেওয়া হয়। এইটা এলার্মিং। মাত্র এক ঘন্টায় অনেক রিপোর্ট করে পোস্ট উড়িয়ে দেওয়া হলো নাকি আসলেই ফেসবুক বাংলাদেশ কর্তৃপক্ষ এভাবে ডিজিটাল সন্ত্রাসে সায় দিচ্ছে! এরা কারা আসলে?গত এক বছরে আমাদের বহু কমরেডের আইডি এভাবে নাই হয়ে গেছে। তাদের সোশ্যাল মিডিয়ায় গুরুত্বপূর্ণ পলিটিক্যাল লেখার ব্যাক আপ পর্যন্ত পাওয়া যায় নি। সেগুলো হারিয়ে গেছে। ডিজিটাল নিরাপত্তা আইনে গ্রেফতারের ৫৩ দিন পর রুহুল ভাইয়ের মুক্তির পর তার আইডির নিয়ন্ত্রণ তাকে ফেরত দেওয়া হয়নি। পুলিশের কাছে সেই আইডি গচ্ছিত। দীদার ভাই যখন জেলে ছিল তখন তার আইডি থেকে মেসেজ ও পাঠানো হয়েছিল। আমরা একটা শ্বাসরুদ্ধকর সার্ভিল্যান্সে আটকে আছি। এই ডিজিটাল সন্ত্রাসপনা নিয়ত চলছে আমাদের মুখ বন্ধ রাখতে।
ধনী গরীবের ফিতরার ব্যবধান ৩৩ গুণ। ফিতরা সর্বনিম্ন ৭০, সর্বোচ্চ ২৩১০ টাকা। অর্থাৎ জাতীয় ফিতরা নির্ধারণ কমিটি/ ধর্ম মন্ত্রণালয় স্বীকৃত ধন বৈষম্য ফিতরার হিসাবেও কিন্তু ৩৩ গুণ। খানা জরিপ ও সিপিডি'র ২০১৬ সালের গবেষণা তথ্য মতে, ''সম্পদ অর্জনের দিক থেকে উপরের দিকের পাঁচ শতাংশ ও নিচের পাঁচ শতাংশের মধ্যে ২০১০ সালে পার্থক্য ছিল ৩২ গুণ। এটা ২০১৬ সালে হয়েছে ১২১ গুণ।' এটা হচ্ছে ‘শুয়োরের বাচ্চাদের’ অর্থনীতির কাজ কারবার! ‘শুয়োরের বাচ্চাদের’ অর্থনীতির এই হিসেবে ধনীদের প্রকৃত ফিতরা আরো বেশি হবার কথা। তথ্যের সঠিকতা এবং কন্সিস্টেন্সি যদি আমলে নেই, আমার হিসেবে রেঞ্জের উর্ধ্ব সীমা আরো বেশি হওয়া উচিৎ, নিন্ম সীমার ১২১ গুন অন্তত। অর্থাৎ ফিতরার নিন্ম হার ৭০ টাকা আর উপরে সাড়ে ১৪ হাজার টাকা। সমাজের লুটেরাদের অনেকেই আছে যারা দুই দিনের ইফতারে সাড়ে চৌদ্দ হাজার টাকা ব্যয় করে। ‘শুয়োরের বাচ্চাদের’ অর্থনীতি! পেয়ে বাংলদেশের গরীব শুধু গরীবই হচ্ছে, ক্ষমতার স্বাদ পাওয়া ধনী শুধুই ধনী। আর বাড়ছে ক্রমাগত অর্থনৈতিক বৈষম্য।
আমার ফালতুস্ব ফালতু স্ট্যাটাসেও দশ মিনিটে ১০০০ লাইক হয়। অথচ বই এর লিঙ্ক দিয়ে পোষ্ট দিলাম তাতে এক ঘন্টায় ১০০ লাইক। আপনারা ২২৫ টাকা খরচ করে বই না কিনেন, লিঙ্কটাতে একটা লাইক দিয়ে এপ্রিসিয়েট তো করতেই পারতেন। তাতে অন্তত লেখালেখির উতসাহটা পেতাম। এখন ইচ্ছা করতেসে ফেসবুকিং ই ছেড়ে দেই। এইসব ফেইক ভালোবাসা ভালো লাগেনা.....🙂
পাশন্ড-পাপিষ্ট-খুনি-বর্বর হাজ্জাজ ইবনে ইউসুফও শোকরিয়া নামাজ আদায় করেছিলো আর তার সঙ্গিরা তাকবির ধ্বনি দিয়ে ছিলো কাবাশরীফ ধ্বংস ও রাসূলুল্লাহ সা. এর সাহাবি আবদুল্লাহ ইবনে যোবায়ের রা. কে হত্যা করার পর। অতিতের এইসব ঘটনা থেকে বর্তমানে আমরাদের জন্য যে শিক্ষা রয়েছে তা কজনই বা অনুধাবন করতে পারি? আমার উপরোক্ত কথায় কষ্ট পেয়ে ভুলেও কেউ আবার ঐ খুনিটার প্রতি সমবেদনা জানাতে যাবেন না দয়া করে। বিস্তারিত জানতে ইতিহাস ঘেঁটে নিতে পারেন।
বাংলাদেশ আওয়ামীলীগের সভানেত্রী ও মাননীয় প্রধানমন্ত্রী জননেত্রী শেখ হাসিনার রাজনৈতিক কার্যালয়ে কোন একদিন।
ইতালির মিলানে বাংলাদেশের একজন সাংবাদিক ও তাঁর দুই শিশু সন্তানের পাসপোর্ট আটকে রেখে হয়রানির অভিযোগ উঠেছে। যুগান্তর ও জাগো নিউজসহ কয়েকটা গণমাধ্যমে খবরটা পড়ে অবাক হয়ে গেলাম। দূতাবাস কী আসলেই কোন নাগরিকের পাসপোর্ট আটকে রাখতে পারে? কোন আইনে নিজ দেশের নাগরিকদের এমন হয়রানি করা হয়? ভুক্তভোগী বাংলাদেশির নাগরিকের নাম মো. সোহেল আলম মজুমদার শিপন। তাঁর দাবি, ১০ মাস আগে গত বছরের ১২ আগস্ট তিনি তাঁর নিজের এবং দুই শিশুসন্তান সানজা মজুমদার ও শাবিব মজুমদারের পাসপোর্ট নবায়ন করতে কনস্যুলেট অফিসে আবেদন করেন। কিন্তু ১০ মাস হয়ে গেলেও তারা এখন পর্যন্ত পাসপোর্ট নবায়ন করেননি। আবেদন করা পাসপোর্টগুলোর সিরিয়াল নম্বর আইটিএ ৭৪৭৫৫, ৭৪৭৫৬ ও ৭৪৭৫৭। অভিযোগ উঠেছে, গত বছরের ২২ আগস্ট মিলানে অবস্থিত বাংলাদেশের একমাত্র কনস্যুলেট অফিসের দুর্নীতির সংবাদ প্রকাশ করে অনলাইন পোর্টাল ‘দেশপ্রিয় নিউজ’। ওই পোর্টালের সম্পাদক ও প্রকাশক সোহেল আলম মজুমদার শিপন। এই সংবাদ প্রকাশের জেরেই তার এবং পরিবারের সদস্যদের পাসপোর্ট আটকে রাখা হয়েছে বলে অভিযোগ করছেন শিপনসহ স্থানীয় আরও অনেক প্রবাসী। শিপন বলেন, গত বছর ২২ আগস্ট সংবাদটি প্রকাশের পর তাকে সংবাদটি মুছে ফেলতে চাপ দেয়া হয। কিন্তু তিনি সংবাদটি সরিয়ে না নেওয়ার কারণে প্রতিশোধ নিতে পাসপোর্ট সময়মতো নবায়ন না করে হয়রানি করা হচ্ছে। এর জন্য খোদ মিলান কনস্যুলেট জেনারেল ইকবাল আহমেদকে দায়ী করেছেন তিনি। শিপনের দাবি, পাসপোর্ট নবায়ন না করার কারণ জানতে ইতোমধ্যে মিলান কনস্যুলেট অফিসের ইমেইলে বার্তা পাঠিয়েছেন। কিন্তু কোনো জবাব আসেনি। পাসপোর্ট নবায়ন না হওয়ার কোনো কারণও জানাননি তারা। এর আগে ডয়েচে ভেলের বাংলা বিভাগের প্রধান খালিদ মহিউদ্দিনের সঙ্গে এক ভিডিও সাক্ষাৎকারে প্রবাসীরা মিলান কনস্যুলেট অফিসের সেবা নিয়ে ক্ষোভ প্রকাশ করেন। তখন কনস্যুলেট জেনারেল ইকবাল আহমেদ সমস্যার ব্যাখ্যা করেন ডয়েচে ভেলের কাছে। তিনি সেবার মান বৃদ্ধিরও আশ্বাস দেন। তবে প্রবাসীদের দাবি সেবার মান আর বাড়েনি। আমাদের পররাষ্ট্র মন্ত্রণালয় ও প্রবাসী কল্যাণ মন্ত্রণালয়কে ঘটনা তদন্তের দাবি জানাচ্ছি। যদি ঘটনা সত্য হয় আশা করি এ ব্যাপারে যথাযথ ব্যবস্থা নেয়া হবে। আমাদের প্রবাসীরা কিন্তু এই পাসপোর্ট নিয়ে হয়রানির অভিযোগ বহুবছর ধরে করে আসছেন। সবাই আন্তরিকভাবে কাজ করেল এই সমস্যার স্থায়ী সমাধান অসম্ভব নয় বরং প্রবাসীদের স্বার্থেই এই সমাধান হওয়া জরুরী।
করোনাভাইরাস মহামারীতে ক্ষতিগ্রস্ত দরিদ্র, অসহায় মানুষের সহায়তার জন্য 'জাতির জনক বঙ্গবন্ধু শেখ মুজিবুর রহমান মেমোরিয়াল ট্রাস্ট' এর পক্ষ থেকে সরকারকে ৫ কোটি টাকা দিয়েছেন প্রধানমন্ত্রী ও আওয়ামী লীগ সভাপতি শেখ হাসিনা। এছাড়া এই ট্রাস্টের পক্ষ থেকে ভূমিহীন ও গৃহহীনদের পুনর্বাসনের জন্য আশ্রয়ন প্রকল্পে আরও ৫ কোটি টাকা দিয়েছেন তিনি। #ThankYouHPMSheikhHasina #motherofhumanity
একসময় দৈনিক পত্রিকাগুলো সর্বগ্রাসী হয়ে উঠতে চাইলো। তাদের কাজ নয় সাহিত্য করা, সাহিত্যের উপযুক্ত প্ল্যাটফর্মও নয় তারা। তবু সাহিত্য পত্রিকাগুলোর বাজার খেয়ে দেবে বলে প্রতি সপ্তাহে সাহিত্য ছাপা শুরু করলো। এভাবে লাইফস্টাইল ও ফ্যাশন পত্রিকাগুলোর বাজার, রাজনৈতিক বিশ্লেষণ ও সমসাময়িক প্রসঙ্গের পত্রিকাগুলোর বাজার, বিনোদন সাময়িকীগুলোর বাজার খেয়ে নেবার নানা পরিকল্পনা শুরু হলো। বিনিয়োগ, প্রচার সংখ্যা ও জনবলের শক্তিতে প্রাথমিকভাবে তারা সফলও হল। একে একে পাক্ষিক ও সাপ্তাহিকগুলো মরে যেতে থাকল। যারা টিকে থাকল তারা ক্ষমতাহারা, পাঠক হারা। কেউ ভাবলো না একটা দৈনিক পত্রিকা পড়তে মানুষ দিনে কত সময় ব্যয় করতে পারে? এক লাখ লোক যে পত্রিকাটি কেনে তারা সবাই সাহিত্য পড়তে চায় কিনা? ফ্যাশনে সবার আগ্রহ আছে কিনা? এত এত রাজনৈতিক বিশ্লেষণ সবার প্রয়োজন কিনা? প্রাথমিকভাবে সাময়িক পত্রিকাগুলো ক্ষতিগ্রস্ত হলেও আখেরে বড় ক্ষতিটা হলো দৈনিক পত্রিকার। বাজেট বাড়ানোর ফলে তারা যেমন বড় আকারে পাঠকের কাছে পৌঁছাতে পারল না, তেমনি তাদের অর্থনৈতিক সফলতাও থাকল সুদূরপরাহত। পত্রিকাগুলো বাড়তি কিছু করার অসম প্রতিযোগিতায় লিপ্ত হল পরস্পর। কিন্তু তারা দীর্ঘদিনের চর্চার পরেও সম্বিৎ ফিরে পায়নি। এখন অর্থনৈতিক মার খেয়ে অবশেষে ধীরে ধীরে বড় পরিসরের পত্রিকাগুলোর বোধোদয় ঘটছে। তারা বাড়তি ও বাহুল্যের আয়োজনগুলো ধীরে ধীরে কমাতে শুরু করেছে। বিজ্ঞাপন যেখানে আছে সে আয়োজন কিছুটা ধরে রাখা গেলেও সাহিত্যের মতো আয়োজনগুলো একেবারে থমকে গেছে। বন্ধ হয় হয় অবস্থা। প্রশ্ন হল যে কাজ আপনাদের করার দায় ছিল না সে কাজ আপনারা করতে গিয়েছিলেন কেন? করতে যদি যাবেনই তবে ভালোমতো কাজটা করলেন না কেন? আমার তো মনে হয়, এখন বাস্তবে ফেরার সময় এসেছে। এই ব্যস্ত সময়ে দুই ঘণ্টায় পড়ে শেষ করা যাবে না এমন সংখ্যক কনটেন্ট দৈনিক পত্রিকায় ছাপার উপযোগিতা হারিয়েছে। ফলে বাহুল্যের আয়োজনের দিকে আর যাবার সুযোগ নেই। বরং নানা বিষয়ের সাময়িক পত্রিকার দিকে মনোযোগ দেবার সময় এসেছে মিডিয়া হাউজগুলোর। এ ব্যবসাটা অনেক হাউস বুঝেও গেছে। তারা দেখবেন টুক টুক করে সাময়িক পত্রিকার দিকে এগিয়ে যাচ্ছে। 
জিয়াউর রহমানের আমলে ঢাকায় ভারতের রাষ্ট্রদূত ছিলেন যিনি, সেই মুচকুন্দ দুবে বিবিসিকে বলেছেন, বাংলাদেশ তখন পাইপলাইনে করে ভারতে গ্যাস পাঠাতেও রাজি হয়ে গিয়েছিল। গ্যাসের দাম ছাড়া আর সব কথাবার্তাই চূড়ান্ত হয়ে গিয়েছিল বলে তাঁর দাবি।
বর্নর সব অসম্পূর্ণ গানের মিউজিক কম্পোজিশনের কাজ আমি সম্পুর্ন করে দিতে চাই বিনা খরচে, তার বড় ভাই এবং কলিগ হিসাবে.... আমাকে জানাবেন এরকম কোনো সিদ্ধান্ত হলে.... বর্ন তার গানে সুরে বেচে থাকবে সারাজীবন।
এই অপার্থিব বৃষ্টির আওয়াজ শোনার জন্য এত রাত পর্যন্ত জেগে থাকাকে সার্থক মনে হয় 💓
এ কি সংবাদ দেখলাম!! ধন্যবাদ সাংবাদিক সাহেবকে.....😍😍
- কন্টেন্ট রাইটিং করেন গ্রামার পারেন ভালোই। : না গ্রামার তেমন পারি না। - এস এস সি এইচ এস সি তে কত পাইসেন ইংলিশে? : এ প্লাস সব গুলায় - কেমনে পাইসেন তাইলে? : অপশন গুলার মধ্যে শূন্যস্থানে যেটা শুনতে ভাল লাগে, মানায়, বসাইয়া দিসি। - মানায় না বানায় কেমনে বুঝলেন? : তা না বললাম! 😶
পাঠক লক্ষ করবেন, প্রতিটি হামলার প্রেক্ষাপট একটি ফেসবুক স্ট্যাটাস। কোনো কোনো ক্ষেত্রে যার আইডি পর্যন্ত ভুয়া। আর প্রতিটি হামলার পরপরই...
নিবিড়, নিভৃত, পূর্ণিমা নিশীথিনী-সম... [ফ্লোরে শুয়ে শুয়ে এই ভিডিও ধারণ করেছেন নিনিত হুমায়ূন সাহেব। এত্তো হেলাফেলা করে কাজটা করলেন! “পুরো চেহারাই তো দেখা যাচ্ছে না বাবা!”- একথা বলতেই তিনি উত্তর দিলেন “মা এটা তো গান... Audio is OK! চেহারা দেখে দেখে তো কেউ গান শুনে না!!” তাকে কেমনে বোঝাই যে গান নয় এখন চেহারাই আসল! 😑]
কোলের সন্তানের হাতে গাছের পাতা ধরিয়ে মাইলের পর মাইল পায়ে হেঁটে ঘরে ফিরছেন শ্রমিক মা-বাবা। প্রতিদিন হাঁড়িতে ভাত চড়ানোর অবস্থা নেই৷ এদিকটায় আবার লকডাউন চলছে৷ এই পরিস্থিতিতে কুরবানির ঈদ৷ সারা বছরজুড়ে গোস্ত রান্নার পাতিলে চড়াতে পারেনি। তাই ঈদের দিনটার অপেক্ষায় আছে সন্তানরা। কিন্তু তারা তো জানে না তার পরিবারের যে সে সামর্থ্যটুকুও নেই৷ খাগড়াছড়ির সড়ক থেকে ৪৭ কিলোমিটার পাড়ি দিতে হয় চাঁদের গাড়িতে (স্থানীয়দের ভাষায় চান্দের গাড়ি) পাহাড়ের কোল ঘেষে। সেখান থেকে পায়ে হেঁটে যেতে হয় ৭.৫ কিলোমিটার! উঁচু নিচু পাহাড়ে উপজাতি এলাকায়। কিছুটা সময় উপজাতি ভাইদের ‘টং ঘরে’ বসে থেকে আবারো পিছু নিলাম সেই পরিবারটির। ৩-৪ পাহাড়ী টিলা পার হয়েই পেলাম ৫৬ টি অসহায় পরিবারের গ্রাম! জীর্ণ শীর্ণ একটি মসজিদ যেখানে তারা নামাজ আদায় করে। এ লম্বা পথে অবশ্য ক'টি গির্জাও চোখে পরেছে। এখানে আসার উদ্দেশ্য হচ্ছে উদহিয়া বা কুরবানির পশুর গোস্ত যারা পাওয়ার যোগ্য তাদের লিস্ট করা। কাজটি কঠিন! দূর্গম পাহাড়ের কোলে এতো দরিদ্র মানুষদের বাস যে কাউকেই লিস্টের বাইরে রাখতে পারছি না। চোখে পড়লো ভাঙা বেড়ার পলিথিন দিয়ে মোড়ানো একটি ঘর। নক করতেই বেড়িয়ে আসলো ১০-১২ বৎসরের একটি মেয়ে। বললাম, আম্মু তোমার পরিবারের কে কে আছে? বললো সকলেই আছে! বললাম, আব্বুকে ডেকে দিবে? মেয়েটি বলে উঠলো আব্বু তো ডাক শুনে না। ঘরে ঢুকে দেখতে পেলাম প্যারালাইসিসে আক্রান্ত বাবা শুয়ে আছে। তাকিয়ে আছে ড্যাবড্যাব করে। শরীর এবং কানে শুনার শক্তি চলে গেছে। মেয়েটার মা উপজাতিদের জমিতে কাজ করে দিনে ২০০ টাকা পায়। তা দিয়ে সংসারের খরচ আর স্বামীর ঔষধের খরচ চালাতে হয়! কিন্তু সেই ইনকামটাও বছরে ৪ মাস হয়! সব সময় তো আর কাজে যেতেও পারেনা। ছোট-ছোট বাচ্চাদের নিয়ে চলতেও অনেক কষ্ট হয়। বলছিলেন মেয়েটির মা! কোলের সন্তানের হাতে গাছের পাতা ধরিয়ে দেওয়া পরিবারটির কথা মনে আছে? এই পরিবারের প্রধান মানুষটি বললেন, তিনি তার জন্মের পর থেকে দেখেননি এলাকায় কাউকে কুরবানি দিতে। আসলে জীবনে কিছু কিছু প্রশ্ন থাকে যার উত্তর কখনও মিলেনা, আর কিছু কিছু কষ্ট থাকে যা কাউকে বলা যায়না। // - সরোবরের একজন লোকাল পার্টনারের লেখা থেকে। আমাদের উদহিয়া বা কুরবানি প্রজেক্টে আমরা গরুর ভাগ এবং ছাগল/ভেড়া বিক্রি করি। যা আমাদের ক্রেতাদের পক্ষ হতে দেশের আনাচে কানাচে কুরবানি করা হয়। এবারো আমরা বিক্রি শুরু করেছি। পাহাড়সহ দেশের বিভিন্ন জায়গায় কুরবানি করা হবে বিক্রিত হওয়া পশুগুলো। এই উদহিয়া বা কুরবানির গরুর ভাগ/ছাগল/ ভেড়া যা বিক্রি হচ্ছে সেটার গোস্তের কোনো অংশ ক্রেতারা পাচ্ছেন না, বরং পুরোটাই তাদের পক্ষ হতে দরিদ্রদের মাঝে বিতরণ করা হচ্ছে। যারা আমাদের কাছ থেকে কিনতে চান, ওয়েব সাইট থেকে সরাসরি কিনতে পারবেন। ওয়েব সাইট থেকে কিনতে অসুবিধা মনে হলে আমাদের গুগল ফর্ম ফিলাপ করে রাখবেন। আমরা আপনার সাথে যোগাযোগ করবো ইন শা আল্লাহ। ছবিটা খাগড়াছড়ির গুইমারার পোতাছড়া গ্রামের একটা পাহাড়ের ওপর থেকে তোলা। (দুটোর লিংক কমেন্টে দেয়া হলো)
দু-তিন দিন আগে জনৈক শান্তা আনোয়ার আমাকে নিয়ে একটি নেতিবাচক পোস্ট দিয়েছেন। সেখানে তিনিসহ আরো অনেকে আমাকে নিয়ে অত্যন্ত আক্রমণাত্মক ও বিদ্রুপাত্মক মন্তব্য করেছেন। সেইসব বিদ্রুপ নিয়ে আমার কোনো ধরনের আপত্তি নেই। আমাকে নিয়ে বিদ্রুপ করার শতভাগ অধিকার সবার আছে। আমি যেহেতু সর্বক্ষণই বিভিন্নজনকে নিয়ে বিদ্রুপ করি; অতএব আমাকে নিয়েও বিদ্রুপ হবে, এটিই স্বাভাবিক। আমাকে নিয়ে হওয়া বিদ্রুপের উত্তর আমি সাধারণত কখনোই দিই না। কেননা একটার জবাব দিতে গেলে এক-এক করে সবগুলোর জবাব দিতে হবে, যা আমার সৃজনশীল লেখার যাত্রাকে নিমিষেই নষ্ট করে দেবে, জীবনটাই কেটে যাবে জবাব দিতে-দিতে। যা হোক, সেই পোস্টের একটি কমেন্টে শান্তা লিখেছেন— 'একবার সে আমার থেকেও দশ হাজার টাকা নিয়েছিল। অনেক আগের কথা।' তিনি আরেক কমেন্টে লিখেছেন— 'সে আমার থেকে একবার মিথ্যা কথা বলে দশ হাজার টাকা নিয়েছিল।' বারো-তেরোজন ব্যক্তি আমার মেসেঞ্জারে শান্তার এই কমেন্টের স্ক্রিনশট পাঠিয়েছেন। এক সপ্তাহ ঢাকার বাইরে থাকার কারণে কারো কোনো মেসেজেরই জুতসই জবাব দিতে পারিনি। গতকাল ঢাকায় ফিরে আমি সরাসরি শান্তাকেই মেসেঞ্জারে জিজ্ঞেস করেছি তার এহেন কমেন্টের মাজেজা কী। তিনি কোনো উত্তর দেননি। তৃতীয় পক্ষের মাধ্যমেও আমি তাকে এ ব্যাপারে জিজ্ঞেস করিয়েছিলাম। পোস্ট হাইড করে রাখলেও তৃতীয় পক্ষকে তিনি সাফ জানিয়ে দিয়েছেন এ ব্যাপারে তিনি কোথাও কোনো কথা বলতে চান না। কিন্তু আমার বলার প্রয়োজন আছে। শান্তার কাছে আমার জানার প্রয়োজন আছে— আমি তার কাছ থেকে ঠিক কবে টাকা নিয়েছিলাম, কী মিথ্যা বলেছিলাম, টাকা তিনি কীভাবে (বিকাশে না ব্যাংক অ্যাকাউন্টে) পাঠিয়েছিলেন। এই তথ্যগুলো তাকে দিতেই হবে। উল্লেখ্য ২০১৪ সালের ৫ অক্টোবর শান্তা আমাকে প্রথম নক করেছিলেন এবং কয়েকদিনের আলাপের সূত্র ধরে একবার দেখাও হয়েছিল (আলাপের স্ক্রিনশট আমার কাছে সংরক্ষিত আছে), সর্বশেষ আলাপ হয়েছিল ২০১৫ সালের ৮ আগস্ট। সেদিন তাকে জন্মদিনের শুভেচ্ছা জানিয়েছিলাম। শান্তা বেইলি রোডের একটা রেস্টুরেন্টে আমাকে লাঞ্চ করিয়েছিলেন, সেখানে তার আরো কিছু বন্ধু উপস্থিত ছিলেন। খাওয়ার খোটা দিলে কিছু মনে করতাম না, কেননা আমি সত্যিই তার পয়সায় একবেলা খেয়েছি। খাবার যেহেতু খেয়েছি, সেহেতু খোটা খেতেও প্রস্তুত আছি। আমাকে টাকা দেওয়ার ব্যাপারে উল্লিখিত তথ্যগুলো যথাযথভাবে দিতে পারলে প্রচলিত ব্যাংক-রেট অনুযায়ী শান্তাকে আমি চক্রবৃদ্ধিহারে সুদেআসলে টাকা ফিরিয়ে দেব। তিনি চাইলে বর্তমান বাজারদরের সাথে সামঞ্জস্য রেখে সেদিনকার সেই লাঞ্চের টাকাটাও আমি ফেরত দেব। যদি তিনি টাকা-সংক্রান্ত তথ্যগুলো উপস্থাপন করতে না পারেন, তা হলে তার এহেন মিথ্যাচারের ফলে হওয়া আমার মানহানির ক্ষতিপূরণ তিনি কীভাবে দেবেন; তা নির্ধারণের ভারও আমি তার হাতেই ছেড়ে দিলাম। বিগত এক দশকে অনেকেই অনেকভাবে আমাকে বিভিন্ন দ্রব্য উপহার দিয়েছেন, বইপ্রকাশে আর্থিক অনুদানও দিয়েছেন। এটা সবারই জানা। বইপ্রকাশের জন্য একবার (২০১৭) আমি প্রকাশ্যেই তহবিল জোগাড় করেছিলাম। কিন্তু যারা আমাকে সত্যি-সত্যি এক টাকাও দিয়েছেন, তারা সেটা গোপনে দিয়েছেন, শর্ত দিয়েছেন তা প্রকাশ করা যাবে না। টাকা বা উপহার দিয়ে কিংবা একবেলা খাইয়ে সেটা নিয়ে প্রকাশ্যে নোংরামি করার মতো সংকীর্ণ মানসিকতার পরিচয় তারা কেউই দেননি। 
১৯৮৮ সাল। পড়ি বুয়েটে । পার্ট-টাইম ক্লাস করি, থার্ড ইয়ার আর্কিটেকচার, আর ফুলটাইম কাজ করি এক পাক্ষিকে। সেখানে জাহানারা ইমামকে নিয়ে একটা কভার স্টরি লিখেছিলাম। আজ বেঁচে থাকলে তাঁর ৯২তম জন্মদিনে শুভেচ্ছা জানাতে যেতাম। শুভজন্মদিন জাহানারা ইমাম।
💥কমরেড আজিজুল হক, যে কণ্ঠ অবরোধ সত্বেও সোচ্চার। ♦️ছাত্র-যুব সমাজের প্রতি : বলবো একটাই কথা যে, "বাবা ঋণ শোধ করো। তুমি যে ভাতটা খেয়ে এখানে আসছ সে ভাতটা ফলিয়েছে একজন, তুমি যে কাপড়টা পড়েছ সেটা বয়ন করেছে একজন, তুমি যে বাড়িটায় থাকছ সেটা বানিয়েছে আরেকজন, সুতরাং প্রতিদিন প্রতি কাজে প্রতি যায়গায় সেই ঋণটা একটু একটু একটু একটু করে শোধ করবার চেষ্টা করো। এখানটাই, এটাই ভালোবাসো,পাগলের মত ভালোবাসো। আর মানুষকে পাগলের মত ভালবাসতে না পারলে পরে কিছুই অর্জন করা যাবে না।"
আজ শহীদ সোহরাওয়ার্দী মেডিকেলে কোভিড র‍্যাপিড এন্টিজেন টেস্ট দেখলাম। ২০ জনের মধ্যে ১৯ জন পজিটিভ 😭😭
হায় হায়, এটা কি হলো? আমি ইংল্যান্ডকে ছুটি দিয়ে ঘুমাতে গেলাম। আর ইতালি সেই ছুটি বাতিল করলো। Congratulation ITALY 🇮🇹 শুভ সকাল।
চাটুজ্জ্যেমশাই বলেছিলেন-'মড়ার আবার জাত কিসের?' আছে গো ঠাকুর, আছে! টাকাওয়ালা ক্ষমতাবান জেল্লাদার মুকুটধারীদের মৃত্যু তো মৃত্যু নয়-প্রয়াণ! ঝাঁঝ একটু কম হলে 'ইহলোক ত্যাগ' কিংবা 'পরলোকগমন'। আর গরিব-গুর্বো, আনস্মার্ট, ক্ষমতা-জেল্লাহীন সাদামাটা মানুষের মৃত্যু হলো মরে যাওয়া। জাস্ট মরে যাওয়া। * গত কয়েকদিনে বেশ কয়েকজন 'হেভিওয়েট' মারা গেছেন। আমরা শোকের মাতম করেছি। মানে মিডিয়া হাইপ করিয়েছে। * এই যে আজকে নায়ক ওয়াসিম মারা যাওয়ার পর পরই একুশে পদকপ্রাপ্ত অভিনেতা এস এম মহসিন মারা গেলেন তাকে নিয়ে কোনো হাইপ নেই। চ্যানেলগুলো এমনকি তাঁর ছবিও যোগাড় করার চেষ্টা করেনি। অথচ এই মানুষটা দেশে যে কয়েকটা অন্য ধারার ছবি হয়েছে তার অধিকাংশ ছবিতে দুর্দান্ত অভিনয় প্রতিভা দেখিয়েছেন। ২০০৭ সালে "গরম ভাত অথবা নিছক ভূতের গল্প" টেলিভিশন নাটকে অভিনয়ের জন্য শ্রেষ্ঠ টিভি অভিনেতার পুরস্কার পান। ২০১৮ সালে বাংলা একাডেমি তাকে ফেলোশিপ প্রদান করে মহসিন একজন প্রখ্যাত মঞ্চ ও টেলিভিশন অভিনেতা। প্রায় চার দশক ধরে মঞ্চ ও টেলিভিশনে অভিনয় করছেন। জাহাঙ্গীরনগর বিশ্ববিদ্যালয়ের নাটক ও নাট্য বিভাগ অনুষদের সদস্য হিসেবে, বাংলাদেশ শিল্পকলা একাডেমির ভারপ্রাপ্ত মহাপরিচালক হিসেবে এবং জাতীয় থিয়েটারের প্রথম প্রকল্প পরিচালক হিসেবে দায়িত্ব পালন করেন। * চোখে পিচুটি নিয়ে কোনো অভিনেতার অভিনয় এদেশে প্রথম। আর সেটা এই মহসিনই করে দেখিয়েছিলেন। তাঁকে সশ্রদ্ধ অভিবাদন।
 মানুষ আবারও বিক্ষত হলো "মানুষেরই" হাতে শবেবরাত ও ইষ্টার সানডের দিনে। শ্রীলঙ্কায় গির্জা ও হোটেলে আক্রমনকারী কাপুরুষদের প্রতি ঘৃনা

যতবড় জ্ঞানী হওনা কেন, সবসময় বিনয়ী থাকো ! অহংকার তো শয়তানের বৈশিষ্ট্য !!
এই প্রথম আস্ত একটা সাদাত হোসাইন পড়লাম। উপন্যাসের নাম 'আরশি নগর'। সাদাত হোসাইন ভাল গল্প বলতে পারেন। অনেক বড় গুন এটা৷ সাদাত হোসাইন বড় ক্যানভাসে গল্প বলতে পারেন। অনেকগুলো চরিত্রকে একসাথে নিয়ে খেলা করতে পারেন। পাঠকের উত্তেজনাকে ধরে রাখতে পারেন। লেখার ধরণ অনেকটাই হুমায়ুনীয়। সেটা তেমন দোষের না। হুমায়ুন আহমেদের মত লেখকরা একটা প্রজন্মকে প্রভাবিত করবেন এটা স্বাভাবিক। আশা করি লিখতে লিখতেই সাদাত হোসাইনের নিজস্বতা চলে আসবে। নিজস্বতা যে একেবারে নেই, তাও নয়। একধরণের গীতল ধর্মী গদ্য লিখেন তিনি। তবে বেশ মেলোড্রামাটিক৷ মাঝে মাঝে সেটা বেশ লাউড হয়ে ওঠে। তখন হুমায়ুন ওভারলোডেড হয়ে যায়। বিরক্তও লাগে সে সময়। মেদহীন হয়ে উঠতে পারলে তিনি আরো শানিত হবেন। তিনি ইতোমধ্যেই বেশ জনপ্রিয়। সামনের দশকের সেরা জনপ্রিয় ঔপন্যাসিক হয়ে উঠবেন আশা করছি। তাঁর জন্য শুভ কামনা রইল।
আমাদের তখন অনেক টানাটানি। শীতের সময়। আমাদের সোয়েটার পুরনো হয়ে গেছে। বাসার বাইরে পরে যাওয়ার অবস্থায় নাই। তখন বাজারে জিন্সের জ্যাকেট নতুন এসেছে। মা আমাদের তিন ভাইকে জ্যাকেট কেনার টাকা দিলেন। আমরা দোকানে গিয়ে আবিষ্কার করলাম, সেই টাকায় কোনক্রমে দুইটা জ্যাকেট কেনা যায়। . আমি আর মেজো ভাই বললাম, এরচেয়ে আমরা সোয়েটার কিনি। ভাইয়া দুইটা জ্যাকেট কিনলেন। বললেন, তিনি পরে কিনবেন। আমরা বাসায় ফেরার পর মা আবার তাকে টাকা দিতে চাইলেন। ভাইয়া জানালেন, পরে কিনবেন। . এটা খুব ছোট ঘটনা। অনেক ঘটনা আছে খুব বড়। যেসব ঘটনার মুখোমুখি হয়ে আমি বারবার বুঝতে পেরেছি, খোদা কেন আমাকে পরিবারের সবার ছোট করে পাঠিয়েছিলেন, আর তাকে বড়। .
এ দেশে বড় নেতা হতে হলে নারী বিষয়ক স্ক্যান্ডাল খুবই দরকারী- এতে জনগনের কাছে নেতার শৌর্য - বীর্য (!) বাড়ে। 😉 এখন দেখবেন উনার জনপ্রিয়তার পারদ কেমন তর তর কইরা খাড়া হইতে থাকে।
পিটানা(আর্জেন্টিনা), মূল রেফারি; ব্রেইলোভস্কি(আর্জেন্টিনা) ও আনতেলো(বলিভিয়া) প্রথম ও দ্বিতীয় সহকারী রেফারি; গঞ্জালেজ(উরুগুয়ে), চতুর্থ রেফারি এবং ভিগলিয়ানো, ভার(ভিডিও এসিস্ট্যান্ট রেফারি)! আজকের ব্রাজিল-কলম্বিয়া ম্যাচে ৫ জন রেফারির ৩ জনই আর্জেন্টিনার। বিশেষ করে মাঠের মূল রেফারি ও ভার আর্জেন্টিনার। আর্জেন্টিনার রেফারিরাই যদি ব্রাজিলকে জিতিয়ে দেয়, তাহলে আর্জেন্টিনার সাপোর্টারদেরও উচিত ব্রাজিলকে সাপোর্ট করা! 'তারা আর কীই বা করতে পারেন'! ছাগলের তিন নম্বর বাচ্চার মতো লাফিয়ে কোন লাভ আছে কি! পাস দিয়েছে ব্রাজিলের প্লেয়ার, সেটা রেফারির গায়ে লেগে গেছে আরেক ব্রাজিলিয়ানের কাছে। তিনি ক্রস করেছেন বক্সে, আরেকজন গোল দিয়েছে। ফিফা'র কোন আইন অনুযায়ী এটা গোল নয়? রেফারির গায়ে বল লাগায় আক্রমনের সূচনা হয় নি, রেফারির গায়ে বল লেগে পথ পরিবর্তন হয়ে বল জালে ঢুকে নি এবং রেফারির গায়ে বল লেগে একদলের বল আরেকদলের কাছে যায় নি! তাহলে ফুটবলের কোন নিয়ম অনুযায়ী খেলা থামানো হবে? ১০ মিনিট ইনজুরি টাইম অস্বাভাবিক। কিন্তু একটানা ৭ মিনিট খেলা বন্ধ থাকাটা কি স্বাভাবিক? ১০ মিনিট ইনজুরি টাইমে কি একটা দলই খেলেছে? ৬৮ মিনিট পর যে দল গোল শোধ করেছে সে দল ১০ মিনিটে জিতে যাচ্ছে, এটা কি রেফারি ওহির মাধ্যমে জেনেছিলেন!? লাল কার্ড খাওয়ার অপরাধ হাতে গোল দিয়ে তো ব্রাজিল জিতে নি আজ। মার্কার প্লেয়ারকে ঘুমের ওষুধ খাইয়েও তো ম্যাচ জিতে নি ব্রাজিল আজ! এই ম্যাচ তো বাঁচামরার ম্যাচও না, হারলেও তো ব্রাজিল শীর্ষেই থাকতো! এসব বাদ দিয়ে খেলা উপভোগ করুন। ৩ ম্যাচে ৯ গোল উপভোগ করুন। প্রতিটা মিনিট, প্রতিটা সেকেন্ড গোলের প্রচেষ্টা দেখুন! আসুন, গোল পোস্টে বালুর ট্রাক স্থাপনকে 'না' বলি!
আজকের কুয়াশাচ্ছন্ন আকাশে সূর্যের দেখা না থাকলেও প্রতিটি বাংলাদেশী নাগরিকের হৃদয়ে আজ সূর্য উঠেছে পতাকার লাল রঙ নিয়ে, দেশের ৬৪ জেলায় পুলিশ সদস্যরা কাকডাকার আগে জেগে হাজির হয়েছে কর্তব্যে; বছরের এই দিনটিতে সিনিয়র পুলিশ অফিসাররা অন্তত একটি ছবি ফেসবুকে ছবি পোস্ট করেন, গর্জিয়াস উইন্টার টিউনিকের বুকে সারা চাকরীজীবনের অর্জিত মেডেলগুলো গর্বের সাথে ঝুলিয়ে শহীদদের প্রতি শ্রদ্ধা জানানোর যে তৃপ্তি তা আর কেউ পায় কিনা জানিনা, এ গর্ব মুক্তিযুদ্ধের প্রথম প্রতিরোধ যোদ্ধা হিসেবে বাংলাদেশ পুলিশের প্রতিটি সদস্যর। সকালে ঘুম থেকে উঠে বের হবার আগে দেখি কুয়াশার চাদর ভেদ করে উকি দিচ্ছে লাল সবুজ আলো, বিজয় দিবসে সরকারী আয়োজনে আলোকসজ্জায় আলোকিত হয়েছে পুলিশ সুপার কুড়িগ্রামের সরকারী বাসভবন। মহান বিজয় দিবসে শ্রদ্ধা জ্ঞাপন করছি ৩০ লক্ষ শহীদের প্রতি যাদের আত্মত্যাগে এই মর্যাদা প্রাপ্তি। গত বছর বিজয় দিবসে রাষ্ট্রের পক্ষে অভিবাদন গ্রহন এখন পর্যন্ত চাকরীজীবনের সবচেয়ে বড় পাওয়া, এ পছর করোনার কারনে বিজয়ের প্রথম প্রহরে সংক্ষিপ্ত আনুষ্ঠানিকতা শেষে সরকারী বাসভবনে উড়তে থাকা লাল সবুজ পতাকা দেখে বুকের ভেতর থেকে কে যেন বলে ওঠে, "মা তোর বদনখানি মলিন হলে আমি নয়নজলে ভাসি।" আমরা কি পারব দেশের এই ঋন শোধ করতে? সকলকে মহান বিজয় দিবসের শুভেচ্ছা।
ব্যাটারি রিকশা চালকদের পক্ষ থেকে দুর্দান্ত এক বক্তব্য। এই বক্তব্যের মাঝে যে যুক্তি, আবেগ ও রাজনৈতিক চেতনা ফুটে উঠেছে, খুব কম মানুষের বক্তৃতাতেই তা এত দারুন ভাবে প্রকাশিত হয়... "আপনারা সরকারের কাছে কেউ দাবী করেন নাই যে আমাদের সরকারি চাকরী দেন। এই সরকার ক্ষমতায় আসার আগে বলছিল আমাদেরকে যদি ভোট দেন, ঘরে ঘরে চাকরী দিব... এটা বলে নাই? ১০ টাকা কেজি চাউল খাওয়াব। আজকে যদি আমরা জিজ্ঞাসা করি- ঘরে ঘরে কি চাকরী দিছে? আজকে সরকারের বাপের কাম করছে অটো রিকশা ওয়ালারা। নিজে ঋণ কইরা, ধার কইরা, বাপের গরু বিক্রি কইরা, আমার মা এনজিওর কিস্তি নিয়া একটা অটো কিনছে। একটা অটো কিইনা আমার বয়স্ক বাবা মাকে [নিয়ে]কোনরকম বাইচা আছি। তাদের সহ্য হয়না। আমি একটু ভাল ভাবে [থাকি], আমার জীবনটা যেন ধ্বংস না হয়, একটু আরাম কইরা য্যান রিকশাডা চালাইতে পারি, এইডা ঐ বড়লোকের বাচ্চাদের সহ্য হয় না। মগের মুল্লুক পাইছেন আপনারা দেশটারে?"
জীবনে ইভ্যালির সংগে কোন লেনদেন করিনাই এই অর্জনে আগামীকাল নিজেরেই নিজে এক প্যাকেট বিরানী ট্রিট দিবো। কালকে মানে কালকেই, পরশু, তরশু না
শুরু হচ্ছে অলিম্পিক ফুটবল, ১৯৯২ সালের পর সোনা ছিনিয়ে নিতে পারে নি কোনো ইউরোপিয়ান দল। আর মেসি, নেইমার দুইজনই একবার করে সোনা ছিনিয়ে এনেছিল।
শংকরের ত্রয়ী উপন্যাস কত অজানারে, চৌরঙ্গী এবং ঘরের মধ্যে ঘর। এ লেখকের লেখার সাথে কোন পরিচয়ই ছিল না আমার। লেখক সম্পর্কেই কিছু জানতাম না। কিছুদিন আগে হঠাৎ করেই শংকরের 'কত অজানারে' বইটি হাতে আসে। বইটি পড়ে মুগ্ধ হয়ে পড়ি। এ একটি বই পড়েই শংকরের লেখার প্রেমে পড়েছিলাম। এরপর তার বেশ কয়েকটা বই পড়া হয়। আজ শুরু করলাম ত্রয়ীর দ্বিতীয় বই চৌরঙ্গী। এমন গদ্য না পড়লে পাঠক জীবন অসম্পূর্ণ। বই দুটি সর্বোচ্চ ছাড়ে সংগ্রহ করতে চাইলে ইনবক্স করুন। ১. কত অজানারে-১২০ টাকা ২. চৌরঙ্গী-১৫০ টাকা ফটো ক্রেডিটঃ মাইশা
[আমার প্রথম বইয়ের শেষ গল্প এটি। নিতান্তই কাঁচা হাতের লেখা।] একজন গোয়েন্দার অপমৃত্যু শারলক হোমসে প্রায় ডুবে গিয়েছিলাম, হঠাত করে আমার মোবাইল ফোনের শব্দে মনোযোগে ছেদ পড়লো। অপর পাশ থেকে আমার বন্ধুটি সুখবরটা দিলো, তার নতুন কেনা দামী মোবাইল ফোনটি পাওয়া যাচ্ছে না। মনে মনে কৃতজ্ঞতা অনুভব করলাম বন্ধুর প্রতি, আমাকে একটা যুতসই কেস দেওয়ার জন্য। এমনিতে আমার গোয়েন্দা প্রতিভা নিয়ে সে মজা করতে ছাড়তো না, কিন্তু আজ বিপদে পড়ে এই আমার কাছেই এসেছে। আমিও ছোটখাট কেস নিয়ে আর মজা পাচ্ছিলাম না। আম্মার খুন্তি খোঁজার কেসটা অবশ্য এখনো সলভ হয়নি। আমি রান্না ঘর থেকে সব আলামত জোগাড় করে রেখেছি, কিন্তু কোনো কূল কিনারা পাচ্ছি না। না পেলে যদিও আমার গোয়েন্দা ক্যারিয়ারে আরেকটা ব্যর্থতা যোগ হবে হয়তো,কিন্তু মন্দ হবে না। আম্মা যখন তখন খুন্তি দিয়ে মারতে আসতে পারবে না। আমি গোয়েন্দা মিশকাত, বাংলার শার্লক হোমস। প্রচার এবং প্রসারের অভাবে আমার প্রতিভা এখন শুধু খুন্তি খোঁজা, নেইল কাটার খোঁজা এবং সবার দিকে সন্দেহের দৃষ্টিতে তাকানোইতেই সীমাবদ্ধ। কিন্তু এই নতুন কেসটা আমার জন্য একটা মাইল ফলক হতে পারে। ব্যাগে আমার ইনভেষ্টিগেশনের জিনিসপত্র ঢুকিয়ে বাহিরে যাওয়ার আগে রান্না ঘরে গিয়ে আম্মাকে বললাম, -আম্মা কিছু টাকা দাও তো, একটু বাহিরে যাবো। আম্মা কড়াইয়ে তরকারী নাড়তে নাড়তেই জিজ্ঞাসা করলো, -কেনো নিজের উচ্ছাসটা আর লুকাতে পারলাম না, বুকটা তিন ইঞ্চি ফুলিয়ে বললাম, -নতুন একটা কেস পেয়েছি। আম্মা আমার দিকে তাকিয়ে যে দৃষ্টি দিলেন, তাতে বক্সার মোহাম্মদ আলীর কলিজার পানিও শুকিয়ে যেতো। কিন্তু আমি বীর বাঙ্গালী, অগ্নিদৃষ্টি থোরাই কেয়ার করি, তাছাড়া আম্মা নিরস্ত্র, তার খুন্তি নেই। খুন্তি থাকলে এই অগ্নিদৃষ্টিরও দরকার পড়তো না, খুন্তি উচু করলেই আমি পলায়ন করতাম। আমাকে তখনো সেখানে দাঁড়িয়ে থাকতে দেখে, আম্মা বোধ হয় একটু অবাকই হলেন, তারপর চুলার আগুন আর নিজের চোখের আগুনের তেজ একটু কমিয়ে উনার রুমের আলমারীর দিকে গেলেন। আলমারী খোলার শব্দ পেলাম না, কে জানে হয়তো অন্য কোথাও টাকা রাখা আছে। আম্মা ফিরলেন। তার হাতে বিছানার নারকেলের শলার ঝাড়ু। আমি বুঝলাম আর বীরত্ব দেখানো বুদ্ধিমানের কাজ হবে না। আম্মার দৃষ্টিসীমা থেকে দ্রুত বেরিয়ে এলাম। এভাবে যদি খুন্তি ঝাড়ু নিয়ে শার্লক হোমস কে তার মা তাড়া করতো তবে কি আর সে শার্লক হোমস হতে পারতো? কে কাকে বুঝাবে, এক মাত্র আব্বা ছাড়া আর কেউ আমার মুল্য বুঝলো না। সবাই খালি চাকরি করতে বলে, বিয়ে করতে বলে। আরে চাকরি বিয়ে করলে পৃথিবী তাদের নতুন ফেলুদা কিভাবে পাবে? সংসার জীবন আমার জন্য নয়, অবশ্য পাশের বাসার বিদূষীকে দেখলে মনে খুব আফসোস হয়, কেনো শার্লক সাহেব বিয়ে করলেন না। তার পাশের বাসায় কি কোনো বিদূষী ছিলো না? রাস্তায় খালি রিকশাওয়ালা গুলো আমাকে দেখে গতি কমিয়ে জিজ্ঞাসু দৃষ্টিতে তাকাচ্ছে, আমার পকেট ফাঁকা ব্যাপারটা বুঝতে না দিয়ে, ‘হাটতেই ভালো লাগছে’ ভাব নিয়ে হাটতে হাটতে রিকশাওয়ালাদের জিজ্ঞাসু দৃষ্টির জবাব দিচ্ছিলাম। আমার পর্যবেক্ষণ ক্ষমতা অনুযায়ী কেউ আমার পিছু নিয়েছে, পর্যবেক্ষণ বলতে ভালো লাগছে, আসলে আমাকে কেউ পেছন থেকে ডাকছে। আমি পেছনে না ফিরেই অনুমান করলাম, একটা নয় দশ বছরের বাচ্চা ছেলে হবে, কিন্তু তার উদ্দেশ্য পরিষ্কার নয়, সে গায়ে সুগন্ধী মেখেছে কেনো সেটাও বুঝতে পারছি না, একটা ঠক ঠক শব্দ পাচ্ছি, হাতে কি লাঠি আছে? না লাঠি থাকলে শব্দটা এত নিয়মিত শোনা যেত না। আমার সব অনুমানের অবসান ঘটানোর জন্য পেছন ফিরে তাকাতেই দেখি, পাশের বাসার বিদূষী। আমি তাকে দেখেই একটু চমকে উঠে মৃদু আর্তনাদ করে উঠলাম। সে চোখ বড় বড় করে বলল, -কি সমস্যা? এই মেয়েটা কি সবসময় রেগে থাকে, নাকি আমাকে দেখলেই রাগে? আমি আমতা আমতা করে বললাম, -বন্ধুর ফোন চুরি হয়ে গেছে। সে তার কপালে ভাঁজ ফেলে তীক্ষ্ণভাবে জিজ্ঞাসা করলো, -আরে আপনার নিজের সমস্যা কি? সবাই আমাকে আমার সমস্যার কথা জিজ্ঞাসা করে, কিন্তু কেনো তাদের মনে হয় আমার সমস্যা আছে সেটা আমি বুঝতে পারি না। -আমার সমস্যা? -জ্বী, কতক্ষণ ধরে ডাকছি, কোনো হুঁশ নাই, রিকশাওয়ালাদের সাথে চোখাচোখি করতে করতে যাচ্ছেন। আমি একেবারেই কুঁকড়ে গেলাম, এই মেয়েটা বয়সে কম করে হলেও আমার পাঁচ বছরের ছোট হবে, তবুও তার বকাঝকার কোনো প্রতিত্তুর দিতে পারছি না। মেয়েটা তার গলায় ঝাজ বজায় রেখে বলল, -কোথায় যাবেন? -বন্ধুর বাসায় -আরে সেই বন্ধুটার বাসা কোথায়? -ঝাউতলা -আপনি কি রিপন ভাইদের বাসায় যাচ্ছেন? -হ্যা, তুমি জানলে কিভাবে? -আপনার যে আর কোনো বন্ধু নেই, সেটা জানতে হলে গোয়েন্দা হতে হয় না। আমিও রিপন ভাইদের বাসায় যাচ্ছি। আমি একটা ছোটখাট চিৎকার দিয়ে বললাম, -কেনো? বিদূষী আবার কপালে ভাজ তুলে বলল, -রিপন ভাইয়ের ছোট বোন আমার বান্ধবী, আপনি জানেন না? আমি মনে মনে বললাম,জগতের অনেক গুরুত্বপূর্ণ খবরই যে আমার অজানা আজ জানলাম। বিদূষী এবার একটু কৌতুকপূর্ণ গলায় বলল, -ঝাউতলা তো দূর আছে, রিকশা নেন না কেনো? -এমনি হাটতে ভালো লাগছে। -মিথ্যা কথাটাও তো ঠিক মতো বলতে পারেন না, আপনি কিভাবে যে ভার্সিটি পার হলেন আল্লাহই মালুম। এই মেয়েটা আমাকে রীতিমত অপমান করে যচ্ছে, অথচ আমার খারাপ লাগছে না। কিছু একটা বলতে যচ্ছিলাম, কিন্তু এই মেয়ের অগ্নিরুপ দেখে দমে গেলাম। সেই আবার বলল, -রিকশা ভাড়া নেই বলতে কি লজ্জা লাগে? আমি আর কি বলবো, ধরা খেয়ে তার দিকে তাকিয়ে হে হে করে হাসার চেষ্টা করতে লাগলাম। সে তার ব্যাগ থেকে একশ টাকার একটা নোট বাড়িয়ে আমার দিকে দিয়ে বলল, -এই নিন -না না, আমি তোমার কাছ থেকে টাকা নিবো কেনো? -আরে আমি দেই নি, আপনার আম্মা দিয়েছে, আপনি নাকি টাকা না নিয়েই দৌড়ে পালিয়ে এসেছেন, আমাকে দেখে বলল আমি যাতে আপনাকে দিয়ে দেই। মনে মনে নিজের ভীরুতাকে আরেকবার অভিসম্পাত করছিলাম, ঝাড়ু দেখে এত ভয় পাওয়া উচিত হয় নাই। রাস্তায় খালি রিকশা দেখেই এবার খুব গর্বের সাথে ডাকলাম, -এই রিকশা যাবা? -কই যাবেন? -ঝাউতলা -জাউতলা কই নামবেন? -আমার বন্ধুর বাসায় রিকশাওয়ালা কেনো যেনো খুব সন্দিগ্ধ দৃষ্টিতে আমার দিকে তাকালো, তারপর কিছু না বলে প্যাডেল ঘুরিয়ে চলে গেলো। বিদূষীর গলা শোনে আমার হতভম্ব ভাবটা কাটলো, -চলেন, আপনার আর রিকশা ঠিক করতে হবে না। বলেই হাটা শুরু করলো, ভাবখানা এমন যে আমি তার সাথে সাথে সেই ঝাউতলা পর্যন্ত হেটে যাবো। আমি জানি না কেনো তবে আমি তার সাথে সত্যি সত্যি হাটা শুরু করলাম। রাস্তায় চুপচাপ হাটতে খুব অস্বস্তি লাগছিলো, আমিই নীরবতা ভাঙ্গলাম, -বুঝছ, খুব সহজ কেস -কিসের কেস? -ওই যে রিপনের মোবাইল চুরি, সে তো নিজেই আমাকে কেসটা দিলো। বিদূষী খুব নির্বিকার ভঙ্গিতে বলল, -ও আচ্ছা। -আমি মোটামোটি সিউর, এটা কাজের মেয়ের কাজ, আমার পর্যবেক্ষণ তাই বলে। বিদূষী একটু তচ্ছিল্য করে বলল, -আপনার পর্যবেক্ষণ? -হ্যা, অধিকাংশ সমস্যা এই পর্যবেক্ষণ ক্ষমতা দিয়েই সমাধান করা যায়, খালি সব সময় একটু চোখ কান খোলা রাখতে হয় আরকি। এটা বলার সাথে সাথেই রাস্তায় রাখা একটা বড় ইটের টুকরাতে পা লেগে আমি প্রায় উল্টিয়ে পড়লাম। তড়িঘড়ি করে কোনোমতে ডিগবাজী দিয়ে উঠে হাটতে লাগলাম, যেনো কিছুই হয়নি, হাটতে হাটতে চারপাশে দৃষ্টি বোলালাম, কেউ দেখে ফেলেনি তো। বাচ্চারা কথা না শুনে রাস্তায় দৌড়াদোড়ি করে ব্যাথা পেলে মায়েরা যেভাবে মায়া আর রাগ একসাথে মিশিয়ে তাকায়, বিদূষী আমার দিকে ঠিক সেভাবে তাকাচ্ছিলো। আমি তার দিকে তাকিয়ে হাসার চেষ্টা করছিলাম, হে হে। সেই হাসি দেখে মেয়েটা আরো রেগে যাচ্ছিলো, এই মেয়েটার রাগী রাগী চেহারাটাই এত সুন্দর হাসলে না জানি কত সুন্দর লাগে। রিপনের ড্রয়িং রুমে বসে আছি, বিদূষীও বসে আছে। বিদূষীর বান্ধবী একটু বাহিরে গেছে, তাই বিদূষী ড্রয়িংরুমে বসে অপেক্ষা করছে। আমি বসে বসে পা দোলাচ্ছি। রিপন আসলো খুব অসহায় মুখ করে। আমার পায়ের দুলনী দেখে বোধহয় একটু আশ্বস্ত হলো। বিদূষীর সাথে কুশল বিনিময় শেষ করে, আমার পাশে এসে বসল। গলার আওয়াজ একটু নিচু করে আমাকে জিজ্ঞাসা করলো, -কিরে কোনো কিছু বের করতে পেরেছিস? আমি গলা স্বভাবিক রেখেই বললাম, -সব পানির মত পরিষ্কার, আগে তুই বল এই ফোন হারানোর কথা আর কাউকে জানিয়েছিস? -না, তুই ই তো মানা করলি কাউকে বলার জন্য। -গুড, এখন শুধু একটু জেরা করতে হবে, তাহলেই কালপ্রিট সব স্বীকার করবে। -জেরা? কাকে জেরা করবি? -তোদের কাজের মেয়েকে, সেই ক্রিমিনাল। বন্ধুর চেহারা এমনিতেও কালো, তার উপর হঠাত করে তাতে বৈশাখের কালো মেঘ জমেছে, বিরক্ত হয়ে বলল, -তোকে জানানোটাই ভুল হয়েছে। আমি অবাক হয়ে জিজ্ঞসা করলাম, -কেন? কি হয়েছে? বন্ধু এবার একটু রেগেই বলল, -তুই জানিস না, আমার বাসায় কোনো কাজের মেয়ে নেই। পরিস্থিতি গোলমাল হয়ে যাচ্ছে, বিদূষী হাত দিয়ে মুখ চাপা দিয়ে রেখেছে, সে কি হাসি চাপা দিচ্ছে? নাহ, আমার মনে হয় না এই মেয়ে হাসতে পারে। দুই একবার গলা খাকারি দিয়ে চিন্তিত ভঙ্গীতে রীপনকে বললাম, -তাইতো বলি, আমারও একটু খটকা লাগছিলো। চল ক্রাইম প্লেইসটা দেখে আসি। বলেই ড্রয়িং রুম থেকে একরকম পালিয়ে রীপনের রুমে আসলাম। জানালার কাছে গিয়ে জানালার গ্রীলটা টেনে টেনে পরীক্ষা করতে করতে বললাম, -কোনো কিছু টাচ করেনি তো কেউ? -তুই ছাড়া কেউ টাচ করেনি। এহ হে ভূল হয়ে গেলো গ্লভসটা পড়ে নেয়া উচিত ছিলো, কিন্তু সেটা প্রকাশ করলাম না, কথা বলতে বলতে ব্যাগ থেকে গ্লভসটা বের করে নিয়ে পড়ে নিলাম। আতশ কাচ নিয়ে টেবিলের উপর নিচে ভালো করে দেখছিলাম, দুইটা তেলাপোকা ছাড়া আর কোনো ক্লু পেলাম না। কেসটা তো দেখি ভীষন জটিল হয়ে যাচ্ছে। আমি রীপনকে বললাম, -কি হয়েছে, আমাকে বিস্তারিত বল। রীপন মনে হয় নিতান্ত অনিচ্ছাকৃতভাবে বলল, -কি আর হবে রাতে ঘুমানোর আগে টেবিলের উপর রেখেছিলাম, সকালে উঠে দেখি নাই। তারপরেই তোকে বাসার ফোন থেকে কল করলাম। -হুম, দরজা কি খোলাই থাকে? -হ্যা -সকালে বাসায় বাহিরের কেউ এসেছিলো? রীপন একটু চিন্তিত ভঙ্গীতে বলল, -খুব সকালে দুধওয়ালা দুধ দিয়ে যায়। আমার মুখ উজ্জ্বল হয়ে উঠলো। ঠিক তখনি দরজার সামনে একটা লম্বা চুল পেলাম। চুলটা দুই আংগুলে তুলে ধরে রীপনকে জিজ্ঞাসা করলাম, -আচ্ছা দুধওয়ালার চুল কি খুব লম্বা আর সিল্কি? বন্ধু ভ্রু কুঁচকে বলল, -না তো। আমারো ভ্রু কুঁচকে গেলো, আবার বন্ধুকে জিজ্ঞাসা করলাম, -দুধ ওয়ালা কি বিয়ে করেছে? -আরে ওই ব্যাটার দশ বছরের একটা ছেলেও আছে। -তারমানে বিবাহিত। বলেই আমার চোখমুখ আরো উজ্জ্বল হয়ে উঠলো, সদর্পে বন্ধুকে বললাম, -বন্ধু তোমার সখের মোবাইল ফোন তোমাদের দুধওয়ালাই নিয়েছে। রীপনের তখন কোনো যুক্তি তর্ক শোনার অবস্থা ছিলো না, তার ফোন পেলেই হল। তাড়াতাড়ি রেডী হতে লাগলো দুধওয়ালাকে পাকড়াও করার জন্য। আমি তখন মনে মনে নিজের পিঠ নিজেই চাপড়াচ্ছি। মনে ভাবছিলাম, আমার সুখ্যাতি ছড়াতে আর বেশি দেরী নেই, তারপর দুই একটা মার্ডার কেস সলভ করলে, থানার ওসি ইন্সপেক্টররা আমার পিছনে ঘুর ঘুর করবে তাদের সমস্যা সমাধানের জন্য। কিন্তু একজন সহকারী দরকার যে আমার জটিল রহস্য সমাধানের বীরত্বপূর্ণ কাহিনীগুলো লিখে সবাইকে জানাবে। সহকারীটি ডাক্তার গোত্রের হলে ভালো হয়। সহকারী নিয়োগ নিয়ে যখন আমি চিন্তিত তখন রীপনের ডাকে সম্বিত ফিরে পেলাম। দু জনে মিলে ঝড়ের গতিতে ড্রয়িং রুম দিয়ে বের হচ্ছিলাম, দেখলাম রীপনের বোন আর বিদূষী বসে গল্প করছে। রীপনের বোন ভাইয়ের হন্তদন্ত অবস্থা দেখে জিজ্ঞসা করলো, -কোথায় যাচ্ছ ভাইয়া? রীপন জুতা পরতে পরতে বলল, - দুধওয়ালাকে পাকড়াও করতে। -দুধওয়ালা তো নেই, সে শ্বশুর বাড়ি গেছে, তিন দিন আগেই বলে গেছে। বন্ধু খুব হতাশ হয়ে বলে উঠলো, -তাহলে আমার মোবাইল নিলো কে? -ও তোমার নতুন মোবাইলটা সকালে আমি নিয়েছিলাম, গেমস খেলছিলাম, চার্জ শেষ হয়ে বন্ধ হয়ে গিয়েছিলো, তাই আমার রুমে চার্জে দিয়েছি। রীপনের মুখভঙ্গি অনুমান করে ফেলেছি তাই তার দিকে আর তাকাইনি, মনে মনে দুধওয়ালাকে অভিশাপ দিচ্ছিলাম, ব্যাটা শ্বশুর বাড়ি বেড়ানোর আর সময় পেলো না। আমি বিদূষীর দিকে তাকিয়ে হাসার চেষ্টা করছিলাম, হে হে । বিদূষী রাগে অথবা হাসি চাপতে না পেরে মুখ হাত দিয়ে চেপে ধরেছিলো। বন্ধুর মোবাইল ফোন যেন সত্যি সত্যি চুরি হয়, নিজের বিছানায় শুয়ে এই কামনা করছিলাম। হঠাত তীব্র একটা সো সো শব্দ পেলাম। প্রচন্ড গতিতে বাতাস বের হওয়ার শব্দ। শব্দটা শোনেই আমার বুঝতে অসুবিধা হলো না যে, গ্যাসের পাইপ লিক করেছে। তাড়াতাড়ি নিজেকে শান্ত করে আমার করণীয় ঠিক করলাম। প্রথমেই ফায়ার সার্ভিসে ফোন দিয়ে জানালাম। তারপর রান্নাঘর চেক করলাম, চুলায় আগুন আছে কিনা। শব্দটা বোধহয় একটু বেড়েছে, থেমে থেমে তীব্রতর হচ্ছে। ফায়ার সার্ভিসের লোকেরা আসতে আসতে অনেক দেরী হয়ে যাবে, নিজেকে আর শান্ত রাখা যাচ্চছে না। চিৎকার করে আব্বাকে ডাকলাম, আব্বাও গ্যাসের পাইপ লিক হয়েছে শুনে, কোথা থেকে যেন দুইটা চটের বস্তা নিয়ে আসলো। আমরা চটের বস্তা হাতে চীৎকার করে সবাইকে চুলা বন্ধ করার জন্য বলছিলাম, আমাদের চীৎকার শোনে আরো কয়েকজন চটের বস্তা নিয়ে বের হয়ে এলো। যেখানেই গ্যাসের পাইপ দেখছিলাম, আমরা চটের বস্তা নিয়ে ঝাপিয়ে পড়ছিলাম। চটের বস্তা দিয়ে পাইপ চেপে ধরছি কিন্তু শব্দটা কমছে না। আমি একটু ভালো করে লক্ষ্য করে শুনলাম যে শব্দটা বিদূষীদের বাসার কাছ থেকে আসছে। এক বিন্দু দেরী না করে আমি বিদূষীদের বাসার দিকে দৌড় লাগালাম, রান্নাঘরের জানালাটা খোলা আছে, চুলা জ্বলছে না তো, ভাবতেই বুকটা ধ্বক করে উঠলো। দৌড়ে রান্নাঘরের জানালা সামনে গিয়ে দেখলাম বিদূষী খুন্তি হাতে দাঁড়িয়ে আছে, কিন্তু এখন ভয় পাওয়ার সময় নয়। আমাকে দেখে সে একটু চমকে গেলো, -আপনি এখানে কি করেন? আমি হাঁপাতে হাঁপাতে বললাম -চুলা বন্ধ কর। সে বরাবরের মতই ভ্রু কুঁচকে বিরক্ত হয়ে জিজ্ঞাসা করলো, -মানে? -আরে গ্যাসের পাইপ লিক করেছে, এলাকার সবাই দৌড়াদৌড়ি করছে লিক খুঁজতে। -কে বলেছে পাইপ লিক করেছে? ঠিক তখনই তীব্র ভাবে সো সো শব্দটা শোনা গেলো। আমি ভয়ার্ত মুখে তাকে বললাম, -শুনতে পাচ্ছ? বিদূষী এবার তার অবাক করা চেহারার সাথে, অনেকগুলো রাগ মিশিয়ে দাঁতে দাঁত ঘষতে ঘষতে জানালার আরেকটা কপাট খুলে দিলো। চুলার উপরে একটা প্রেশার কুকার আর সেটা থেকে তীব্রভাবে সো সো শব্দ বের হচ্ছে। আমি বিদূষীর দিকে তাকিয়ে বরাবরের মতই হাসার চেষ্টা করলাম, হে হে। বিদূষী আমার দিকে তার খুন্তি উচু করে আদেশ দিলো, -হাসি বন্ধ। আমি হাসি বন্ধ করলাম। বিদূষী বলতে লাগলো -আপনার জ্বালায় তো এলাকার সব মানুষ অতিষ্ঠ, এতো বয়স হয়েছে বুদ্ধি শুদ্ধি কিছু হয় নাই? আমি চুপ, সে তার পর মুখ ভেংচিয়ে আবার বকাঝকা শুরু করলো, -এহহ এসেছেন গোয়েন্দা মিশকাত, দুই কদম হাটলে তিন বার উষ্ঠা খায়, নিজের শার্টের হাতার নিচটা যে ছিড়ে গেছে সে খেয়াল নেই উনি হবেন গোয়েন্দা। আমি কোনমতেই বুঝতে পারছি না, এই পুচকে মেয়ে আমাকে বকাঝকা করলে আমি চুপ করে শুনি কেনো। আর আমার কেনো ওর সামনে দাঁড়িয়ে বকা শুনতে ভালো লাগে। এটা যেনো একটা রহস্য। বিদুষীর শাসনের ভঙ্গি দেখে যেনো আমার সেই রহস্যের জট খুলে যাচ্ছিলো। আমি আর আমার আব্বা আম্মাকে ছাড়া একদিনও চলতে পারি না, আম্মার শাসন না থাকলে জগতে আমারা দুটি প্রাণী টিকতে পারতাম না। এই মেয়েটা যখন আমাকে শাসন করে তখন ঠিক যেন আমার আম্মার মতো লাগে। আর আমি বুঝেছি এই মেয়ে ছাড়া আমি দুই কদম হাটলে তিন বার উষ্ঠা খাবো। এইদিকে বিদূষী বলেই যাচ্ছে, -আমি কি যে করবো আপনাকে নিয়ে, মানুষ এতো বোকা হয়? একটা রিকশা ঠিক করতে পারে না, আবার এসেছেন গোয়েন্দাগিরি করতে। আমি তাকে থামিয়ে ডাকলাম, -বিদু আমার মুখে তার নামের এমন সংক্ষিপ্ত রূপ শুনে সে থমকে গেলো, একটু পর নিজেকে সামলে খুন্তি নামিয়ে একটু লাজুক ভঙ্গিতে বলল, -আমার নাম বিদূষী আমি এবার প্রশ্রয় পেয়ে বললাম, -তাতে কি, আমি বিদুই ডাকবো। জীবনে এই প্রথম বিদূষী আমার দিকে তাকিয়ে একটা লাজুক হাসি দিলো। শার্লক হোমসের কাছে ক্ষমা চেয়ে নিলাম মনে মনে, কারন এই হাসির জন্য আমি তাকেও ত্যাগ করতে রাজী আছি। আজ প্রথম আমি একটা রহস্যের সমাধান করলাম, আর আজকেই আমার ভেতরের গোয়েন্দাটার অপমৃত্যু হল, জন্ম হলো একজন প্রেমিকের।
দুদিন আগে এদেশে সংখ্যালঘুদের নির্যাতন বিষয়ে একটু মনের ক্ষোভ প্রকাশ করেছিলাম। সাথে সাথে হা রে রে রে করে কিছু মানুষ এগিয়ে এলেন। তারা তাদের মনের কষ্টগুলো বললেন আমার মনে কষ্ট দিয়ে। সেই সাথে অকারণে ভারতের প্রসঙ্গ টেনে আনলেন। আত্মবিশ্বাসের সহিত বললেন, এদেশে সংখ্যালঘু নির্যাতন হয় না বা হলেও কম হয় বা অনুভূতিতে আঘাত লাগলে এরকম হতেই পারে। আমি শিওর, তাদের মানসিকতার মানুষেরাই হা রে রে রে করে আগুন নিয়ে দৌড়ে গিয়েছিলো সবার আগে। আমি শিওর, তারা সেসময় এই এলাকায় উপস্থিত থাকলে... থাক। এরকম হতেই পারে। অনুভূতিতে আঘাত বলে কথা!
পৃথিবীতে বেঁচে থাকা সকল শ্রমিকের পক্ষ থেকে এস আলম গ্রুপকে শ্রমিক দিবসের রক্তিম শুভেচ্ছা।
বসে আছি। হঠাৎ পাশে এসে বসলো। জীবনে প্রথম সবচেয়ে বিশ্বস্ত, নিখুঁত একজনের সংগে সেল্ফি তুলে নিলাম...
গণসঙ্গীতের এই স্রষ্টার বিদায় মেনে নেয়া খুব কষ্টের! আমরা হারালাম আরেকটা নক্ষত্রকে! ওপারে অনেক ভালো থাকুন প্রিয় গায়ক ও মুক্তিযোদ্ধা!
আপনার "এসো গান শিখি" দেখে দেখেই গান শিখতাম ছোটবেলায় আমি এবং আমার মত অনেকেই। অনেক অনেক ভালোবাসা, শ্রদ্ধা এবং দোয়া আপনার জন্য ♥ শুভ জন্মদিন কিংবদন্তী ফেরদৌসী রহমান 😀
ইসরাইল নাকি রাবার বুলেট ব্যবহার করে! দেখেন তাদের রাবার বুলেট এর অবস্থা, কি পরিমান ক্ষতি মানুষের করে😡
আমার বিকাশ একাউন্টে ১০ টাকা পাঠাইছে কোন হালার ভাই? 😑
ইদ নিয়ে দিগবিদিক! শামীম আহমেদ অস্ট্রেলিয়াসহ পৃথিবীর অনেক দেশে কুরবানের ইদ আয়োজন শুরু হয়ে গেছে। বন্ধুরা পোস্ট দিচ্ছে। ভালো লাগছে। আর ঘন্টা আটেক পর ক্যানাডাসহ অনেক দেশে ইদ উদযাপন শুরু হবে। উল্লেখ্য ইসলামে দিনের শুরু হয় দিনে, মূলত মাগরিবের নামাজের পরে (মাত্রই জানলাম ইসলামে দিনের শুরু মাগরেবের পর, ফজরের পর না, এই পোস্ট না দিলে এটাও জানতাম না!), মধ্যরাতে নয়। আমার বন্ধু তালিকায় যারা ইদ উদযাপন করছেন বা করবেন, সবাইকে ইদের শুভেচ্ছা জানাই। ইদ মুবারক। ইদের আগের রাত দেশে থাকলে গরু-টরু নিয়ে একটু হৈ-হুল্লোড় করা যায়, টিভিতে ক্ষ্যাত কোন অনুষ্ঠান আর ইদের গান নিয়েও তাফালিং করা যায়। বিদেশের মাটিতে সেসব করা যায় না বিধায় একটা হালকা গোছের ফেইসবুক পোস্টের মধ্য দিয়ে ‘রিলাক্স’ করা যাক। ১) ঈদ না ইদঃ 'ঈ'দের মধ্যে চিকন যে সৌন্দর্য দেখা যায়, সেটির সাথে ক্যাটরিনা কাইফের মিল খুঁজে পাই। অন্যদিকে 'ই'দের মধ্যে যে সৌন্দর্য, তা খুঁজে পাই বাকি বিশ্বের মধ্যে। অনেকেই আমাকে বলেন ‘ঈদ’ না লিখে ‘ইদ’ লিখি কেন? আমি যে বিশাল ভাষা বিশারদ বা বাংলা একাডেমি-ভক্ত মানুষ তা নয়, আমি ‘ইদ’ লিখি মূলত আলসেমির জন্য। আপনি যদি মোবাইল থেকে রিদমিক কি-বোর্ডের মাধ্যমে অভ্র দিয়ে বাংলা টাইপ করেন, তাহলে ‘ইদ’ লিখতে ‘ঈদ’ এর চাইতে একটা ‘বাটন’ কম চাপতে হয়। আর আমি মানুষটা চাপাচাপি কম পছন্দ করি বলে, ‘ঈদ’ এর পরিবর্তে ‘ইদ’ লিখি। ২) সারাবছর যত প্রাণী জবাই হয়, ইদের দিন তার তুলনায় কিছুই হয় নাঃ আমি যে খুব ধার্মিক মানুষ না, এটা আমার পরিচিত সবাই জানেন। শাহবাগ আন্দোলনের সময় পরিচিত লোকজন, এমনকি আত্মীয়-স্বজন আমাকে নাস্তিক মনে করত। এখন আবার আমার যৌক্তিক পোস্টের কারণে অনেকে হুজুর মনে করে। মূলত গত কয়েক বছর ধরে বাংলাদেশের প্রগতিশীল, সুশীল এবং বুদ্ধিজীবী হিসেবে পরিচিত শ্রেণী; দেশের ও আন্তর্জাতিক যে কোন অস্থিতিশীলতার জন্য ঘুরিয়ে-পেঁচিয়ে ইসলামকে দায়ী করা শুরু করলে, আমি তাদের ভন্ডামি এবং ‘প্রগতিশীল মৌলবাদ’ বিরোধী একটা অবস্থান নিই। অর্থাৎ যে যা ভুল করবে, অন্যায় করবে, সেটা মুসলমান, হিন্দু, ইহুদি, বৌদ্ধ, নাস্তিক যেই হোক না কেন তার প্রতিবাদ, আবার একই সাথে এই যে কোন ধর্মালম্বী অথবা ধর্মে বিশ্বাস না করা মানুষকে উদ্দেশ্যমূলকভাবে আক্রান্ত করার যে নতুন ‘ট্রেন্ড’ সেটার বিরুদ্ধেও আমি সরব হই। এই আলগা প্যাঁচালটা এইজন্য করলাম যে, বাংলাদেশে গত প্রায় অর্ধদশক ধরে নব্য ধনী বা উচ্চবিত্তদের মধ্যে ইদ বা ইসলামের নানা উদযাপনকে খাটো করার একটা প্রবণতা দেখতে পাচ্ছি। এরাই আবার অন্য ধর্মের উৎসব আয়োজনে খুবই সক্রিয় থাকেন। ইনারা ইদের বোনাস নিয়ে থাইল্যান্ডে বেড়াতে যান এই অজুহাতে যে কোরবানীর নামে দেশে প্রাণী হত্যার উৎসব হয়। ব্যাপারটা বেশ অবাক করে আমাকে। কোরবানীর ইদে আমাদের দেশে যে পরিমাণ প্রাণী জবাই করা হয়, তা সারা বছরের প্রাণী জবাইয়ের মোট সংখ্যার কাছে কিছুই না। বরঞ্চ ধর্মীয় কারণে কোরবানীর পশুকে মানুষ অনেক আদর-যত্ন করে, তাদের জবাই করার সময় সতর্কতা পালন করা হয়, খেয়াল রাখা হয়। ওয়েস্টিনে ৫ হাজার টাকা দিয়ে বা কে এফ সি’তে ৫০০ টাকা দিয়ে যে বার্গার বিক্রি হয়, তাতে যে গরুর মাংস ব্যবহার করা হয়, সেটা ভাই গাছে ধরে না। বরঞ্চ সে সব প্রাণীকে অনেক নির্মমভাবে হত্যা করা হয়। সুতরাং প্রাণী হত্যা করা হয় এ নিয়ে বিস্তর পোস্ট দাতাদের সহিষ্ণুতার আহ্বান জানাই, ইসলাম বিদ্বেষ থেকে সরে আসার আহ্বান জানাই। ৩) উন্মুক্ত স্থানে কোরবানী না দেয়াই উত্তমঃ অনেকেই রাস্তা-ঘাটে, বাড়ির গ্যারেজে, মাঠে-ময়দানে যেখানে সেখানে কোরবানী দেবার যে ধারা আমাদের দেশে, তার বিপক্ষে। এই অবস্থানটাকে আমি অনেক ক্ষেত্রেই সঠিক বলে মনে করি। যেখানে সেখানে কোরবানী দিলে এলাকা অপরিষ্কার হয়, পরিবেশের ক্ষতি হয় এবং ব্যাপারটা অনেক ক্ষেত্রেই দৃষ্টিকটু। অনেকে মনে করেন উন্মুক্ত জায়গায় কোরবানী দিলে বোধহয় ইসলামের বিরাট সেবা করা হয়, ইসলামের শুরুর দিকের সময়কার রীতি পালন করা হয়। আমি মনে করি উল্টো উন্মুক্ত জায়গায় কোরবানী দিলে মূলত আশেপাশের মানুষকে নিজের অর্থনৈতিক অবস্থা জাহির করা হয়, একই সাথে যাদের সামর্থ্য সীমিত, তাদের পরোক্ষভাবে ছোটও করা হয়। উভয়েই ইসলামের মূল আদর্শের সাথে সাংঘর্ষিক। এছাড়াও সারাদিন ধারালো অস্ত্র-শস্ত্র, রক্ত মাংস নিয়ে দৌড়াদৌড়ি শিশুদের ভুল শিক্ষা দিতে পারে, হিংস্র করতে পারে এবং এসব করতে গিয়ে ইদের দিন নিরিবিলিতে আনন্দ উদযাপনও অনেকক্ষেত্রে পরিপূর্ণভাবে সম্ভব হয় না। সুতরাং বেসরকারি সেক্টরের উচিৎ কোরবানী দিয়ে মাংস প্রসেস করে ঘরে ঘরে পৌঁছে দেবার উদ্যোগ নেয়া। সরকার যেখানে সেখানে কোরবানী বন্ধ করতে চেয়েছিল, কিন্তু ব্যর্থ হয়েছে। বেসরকারি সেক্টর এগিয়ে না আসলে এ উদ্যোগ পরিপূর্ণভাবে কার্যকর হবে বলে মনে করি না। আমি বিশ্বাস করি, যদি মানুষের হাতে ‘বিকল্প’ থাকে, তবে ধীরে ধীরে তারা রাস্তা-ঘাটে, উন্মুক্ত জায়গায় কোরবানী করে ‘সামাজিক ত্রাস’ সৃষ্টির পথ থেকে সরে আসবে। ৪) কোরবানীর মূল উদ্দেশ্য কি মাংস খাওয়া? প্রাণী জবাই দেয়া ছাড়া কি কোরবানী হতে পারে না? আমার এই বিষয়টি নিয়ে বেশ কিছু চিন্তা-ভাবনা আছে। এটি একটু ‘সেনসিটিভ’ বিষয়। যারা গোঁড়া মুসলিম অথবা ইসলামী জঙ্গীবাদে বিশ্বাসী, ইসলামের আধুনিকায়নের বিপক্ষে তারা এই ধরণের আলোচনাই করতে দিতে চায় না। এরা মনে করে হত্যা-খুন-জখমের চাইতে ‘সুদ’ বড় অপরাধ। যাই হোক, আমার ধারণা মহান আল্লাহ্‌তাআলা ইব্রাহিম (আঃ) কে তার ইমানের পুরষ্কার হিসেবে পুত্র ইসমাইল (আঃ) এর পরিবর্তে বেহেশতি দুম্বা কোরবান করার সুযোগ দিয়েছিলেন। তারপর থেকে প্রাণী কোরবানী দেয়ার প্রচলন শুরু। কিন্তু আমাদের যুগে এসে কেই-বা তার পুত্র সন্তানকে কোরবানী দিত আর তার বিকল্প হিসেবে গরুই কোরবানী দিতে হবে এমনটা জরুরী হবার কথা না। আমার ইসলাম নিয়ে পড়াশোনা অনেক বেশী না, কিন্তু যতটুকু দেখেছি ইসলামকে আমার যৌক্তিক মনে হয়েছে। ইসলামের বেশীরভাগ নির্দেশনাই সাধারণ জ্ঞানের সাথে মিলে যায়। তো কোরবানীর মূল উদ্দেশ্য তো একটা রীতি টিকিয়ে রাখা না। এর উদ্দেশ্য আল্লাহর জন্য যে কোন ত্যাগ স্বীকার করতে প্রস্তুত এটা প্রমাণ করা এবং অপরের উপকার করা, নিজের উন্নয়ন ঘটানো। গরু-ছাগল-উট-দুম্বা দিয়ে সেই উদ্দেশ্য মোটেও পূরণ করা সম্ভব হয় না বলেই আমি মনে করি। আমাদের মুসলিমরা ব্যাপক উৎসাহ উদ্দীপনার মধ্য দিয়ে কোরবানী দেন তাতে আল্লাহর সন্তুষ্টি তো অবশ্যই আছে, সাথে আছে শুধু কোরবানীর মাংস বছর ধরে সংরক্ষণ করার জন্য কেনা ফ্রিজ ভর্তি করার গোপন বাসনা। অথচ যারা লাখ টাকা দিয়ে কোরবানী দেন, তারা এমনিতেই মাংস খেতে পারেন। এই কোরবানীর মাধ্যমে না হয় পূর্ণভাবে আল্লাহ'র সন্তুষ্টি, না হয় গরীব দুঃখীর উপকার। বেশীরভাগ মাংস বড়লোকের পেটেই যায়। আমি বরঞ্চ মনে করি বিকল্প হিসেবে পুরো কোরবানীর টাকা দিয়ে যদি একেকটি সক্ষম পরিবার একেকটি অক্ষম পরিবারকে স্বাবলম্বী করার উদ্যোগ নেয় এবং সেটি ইসলামের আলোকে, ইসলামের যৌক্তিক প্রসারে, সেটি আল্লাহর কাছে গ্রহণযোগ্য না হবার কোন কারণ নেই। ৫) কোরবানীর সামাজিক লাভঃ ধর্মীয় দৃষ্টিভঙ্গির বাইরে গেলেও কোরবানীর অনেক লাভ আছে। শেখ হাসিনার সরকার ভারত থেকে কোরবানীর গরু আমদানি কড়াকড়ি করে দেবার পর দেশের লাখো খামারি কোরবানীর জন্য গরু পালন করে আর্থিকভাবে লাভবান হচ্ছেন। কোরবানী বাংলাদেশের একটি অন্যতম আভ্যন্তরীণ অর্থনৈতিক কর্মকান্ড যাতে লাখ লাখ পরিবারের সারা বছরের আয়-রোজগারের সংস্থান হয়। কর্মসংস্থান হয় হাজারো মানুষের। দেশের মানুষের প্রোটিনের চাহিদা মেটে। চামড়া শিল্প শক্তিশালী হয়। ৬) কোরবানী কেন্দ্রিক সামাজিক সমস্যাঃ অনৈতিক প্রতিযোগিতা। কে কত বড় গরু কোরবানী দেবে সেটা নিয়ে কাড়াকাড়ি মারামারি। প্রতিবেশীর মধ্যে অসুস্থ দৌড়। পরিবারে ছোট গরু বা ভাগে গরু দেয়া বা কোরবানী না দিতে পারা নিয়ে অসন্তোষ, হীনমন্যতা, যা পুরোপুরি ইসলামবিরোধী। সারা মাস টিভিতে প্রতিযোগিতায় বড় গরু-উটের ছবি দিয়ে মানুষকে উস্কে দেয়া। পরিবেশের ক্ষতি। কোরবানীর জবাই নিয়ে ধারালো অস্ত্রের প্রসার। চামড়া সংগ্রহের মাধ্যমে ইসলামী জঙ্গীদের সন্ত্রাসী কর্মকান্ডের অর্থ জোগান, ইত্যাদি। মেয়ের শ্বশুর বাড়িতে আস্ত রান পাঠানোর অন্যায্য চাপ, দরিদ্র পরিবারের নাভিশ্বাস! যাই হোক, ইদের দিনে জ্ঞানের আলাপ করা ভালো, তবে বেশী জ্ঞানের আলাপ করা ভালো না। উদার মন ও উন্মুক্ত হৃদয় নিয়ে পড়লে, অনুধাবন করলে আমার লেখাটা ভালো লাগবে। অন্ধভাবে যারা ইসলামবিরোধী ও কট্টর মুসলিম, তাদের আমার লেখা ভালো লাগবে না। ভালো লাগবে না প্রগতিশীল মৌলবাদীদেরও। এদের কারও কারও আবার বেছে বেছে দুই-তিনটা পয়েন্ট ভালো লাগবে। বাকিগুলোর ক্ষেত্রে মন্তব্য হবে না জেনে কথা বলেন কেন? যাই হোক আপনাদের ইমানের পরীক্ষা নিলাম আমাদের স্ট্যাটাস দিয়ে। স্ট্যাটাস পড়ে যদি মনে হয়, এই বান্দার চিন্তা ভাবনা সঠিক পথে আছে, ভাবনার উপাদান আছে, তাহলে আপনার ইমান সুন্দর। আর যদি মনে হয়, এই শালা নাস্তিক অথবা নব্য ইসলামী – তাহলে বুঝবেন আপনি ব্যক্তি স্বার্থে হয় ইসলামবিরোধী অথবা কট্টর মৌলবাদী। এই দুইপক্ষ বা এর বাইরের যে পক্ষই হোন না কেন, আপনাকে ইদের শুভেচ্ছা জানাই। ও হ্যা, আমি কোরবানী দিচ্ছি। আমাদের ছোট গরু অনলাইনে ‘খামার-ই’ এবং ‘স্বপ্নটিলা এগ্রো’র কাছ থেকে কেনা। তারাই কেটে-কুটে সাইজ করে বাসায় পৌঁছে দিবে। করোনার সংক্রমণ হবে না, শিশুরা রক্ত, দা-খুন্তি দেখবে না, আল্লাহর সন্তুষ্টিও হবে। ভালো থাকবেন সবাই। ইদের মূল আদর্শ জাগ্রত হোক সবার হৃদয়ে। আল্লাহর সন্তুষ্টিই একমাত্র কাম্য। আবারও ইদ মুবারক (পর্ব এক) #শামীমআহমেদ ২০ জুলাই ২০২১
ফুটবল খেলা শুরুর আগে যখন দুই দলের নামের তালিকা দেখায় তখন আমার শুধু মনে হয় নীচের দিকের খেলোয়াড়েরা বোলার, ভালো ব্যাটিং পারে না। এনিওয়ান?
সবুজ ফোটায় পরস্পরকে দেখে যাই আমরা আমাদের দেখা হয় না পরস্পরের। গভীর প্রশ্বাসে বুঝে নেই উপস্থিতি আমরা জানি কতদূরে থেকেও কত কাছের!
"আলোয় আলোয় ভরা চারিদিকে তবুও কেন ঘরে এত আঁধার শুনি তবু শুনি না বুঝি তবু বুঝি না গানের মত গান নেই কেন তাই" - ওয়ারফেইজ
নেপোটিজম অার সারকাজম অামাদের তৃতীয় বিশ্বের দেশগুলোকে প্রতিদিন পিছিয়ে দিচ্ছে 🤔,
পাথরঘাটায় গ্যাস সিলিন্ডার ব্লাস্ট হয়ে, নিহত ব্যাক্তিদের আত্মার শান্তি কামনা করছি.....
৪র্থ শ্রেণী বাংলা ও ইংরেজি মাধ্যম শিক্ষার্থীদের বাড়ির কাজ। বিষয় নদীর পাড়ে বাড়ি। ক্লাসে যেভাবে ধাপে ধাপে বুঝানো হয়েছে সেভাবে অনুশীলন করবে।
পৌনে ৮টার দিকে বাবুল দার খবর নিতে চট্টগ্রাম মেডিকেল কলেজে গেছিলাম। পরিবারের কাছে জানলাম অবস্থা সংকটাপন্ন। রাত ৮টা ৩৩ মিনিটে মারা গেলেন চৌধুরী বাবুল বড়ুয়া।
কুষ্টিয়ার শিল্প-সাহিত্যাঙ্গনের প্রিয়মুখ খ্যাতিমান ফ্যাশন হাউজ 'লোকজ'- এর কর্ণধার, কবি, ছড়াকার, ডিজাইনার কাজল তালুকদার আজ ১০ মে রাত ১টায় কুষ্টিয়া জেনারেল হাসপাতালে ইন্তেকাল করেছেন। ইন্না লিল্লাহী ওয়া ইন্না ইলাহী রাজিউন। কুষ্টিয়া সরকারি কলেজের সাবেক শিক্ষক ও গীতিকার অধ্যাপক ধীর আলী তালুকদার স্যারের ছেলে কাজল নিজে বুটিকের নকশাবিদ হিসেবে তার ফ্যাশন হাউজ ‘লোকজ’ এর মাধ্যমে অনেক নান্দনিক শিল্পমানের কাজ করেছেন। কাজল লেখালেখির সাথে সম্পৃক্ত ছিলো। মায়াবী শব্দগুলো নামে তার একটি বইও প্রকাশ হয়েছে। তাঁর বিদেহী আত্মার মাগফিরাত কামনা করছি। আল্লাহ আমাদের সব্বাইকে ক্ষমা করুন।
আতস কাঁচের মায়া মুখ পড়তে পারার অপরাধে নিশি শোভনের কাছ থেকে আজ অনেক দূরে। শোভনের মুখ দেখেনি প্রায় পাঁচবছর। চোখের দিকে তাকালে তার ভিতরটা দেখতে পেতো নিশি। বিয়ের প্রথমে হালকা ভাবে নিলেও পরে শোভন ভয় পেতে শুরু করলো নিশিকে। ওদের বিয়েটা দুই পরিবারের পছন্দের বিয়ে। শোভন সুদর্শন। ভালো চাকরি। নিশির টকটকে ফর্সা গায়ের রঙ না হলেও ফর্সাই বলা চলে। কোমর ছাপানো চুল, বড় বড় চোখে অদ্ভুত মায়া। বেশ ঘটা করেই বিয়েটা হয়েছিলো ওদের। বাসর ঘরে শোভন দেরিতে ঢুকলো। এই বাড়িতে উৎসুক অনেক চোখমুখ উঁকিঝুঁকি দেয়নি ঘরের চারপাশে। নিশি স্বস্তি বোধ করেছে এতে। বড্ড অশোভন এই কাজটা। শোভন ঘরে ঢুকেই দেখলো, নিশি বিয়ের সাজপোশাক ছেড়ে গা ধুয়ে একটা সাধারণ সুতির শাড়ি পরেছে। খোলা চুল আর কপালে লাল টিপ। খুব স্নিগ্ধ দেখাচ্ছে ওকে। মুগ্ধতার রেশ কেটে গেলো নিশির প্রশ্নে। এতক্ষণ বাগানে বসেছিলে কেন? শোভন চমকে ওঠে! বাগানে বসে থাকার কথা তো নিশির জানার কথা না! এ বাড়িতে সে নতুন। এই ঘর থেকে বাগান দেখাও যায় না। এত রাতে তবে সে জানলো কেমন করে! নিশি মৃদু হেসে তোয়ালে এগিয়ে দিয়ে বলে, যাও গা ধুয়ে এসো। ফ্রেশ লাগবে। আষাঢ় মাসে বৃষ্টি লেগেই আছে তবুও কী গরম দেখো। শোভনের সাথে আজই প্রথম দেখা নিশির। অথচ কী স্বাভাবিক তার আচরণ! শোভন হাত বাড়িয়ে তোয়ালে নিতে গিয়ে নিশির চোখে চোখ পড়তেই একটা অস্বস্তি বোধ করে সে। দ্রুত চোখ সরিয়ে নেয়। সেই রাতে তেমন আর কথা হয়নি দুইজনের। গভীর রাতে প্রবল বৃষ্টি শুরু হলো। শোভনের ঘুম এলো না। নিশি ঘুমাচ্ছে। বিয়ের পাঁচদিন পরে কক্সবাজারে সমুদ্রের জলে পা চুবিয়ে দাঁড়িয়ে আছে নিশি। পায়ের তল থেকে বালু সরে সরে যাচ্ছে। শোভন অবাক হয়ে দেখলো নিশি একটুও টলছে না তাতে। সেদিন ডিনারে নিশি রূপচাঁদা আর কালামারি অর্ডার করলো। শোভন বললো, তুমি কালামারি পছন্দ করো? নিশি হেসে উত্তর দিলো, গন্ধই নিতে পারি না আমি। তবে! তোমার জন্য অর্ডার করেছি। তোমার যে খুব পছন্দ। মা বলেছে বুঝি? না তো! তবে কে বললো? তোমার চোখ মশাই। শোভন থমকে গেলো। কথা না বাড়িয়ে ডিনার শেষে হোটেলে ফিরে শোভন একটা হালকা ডোজের ঘুমের ওষুধ খেলো। সামান্য কিছু প্রয়োজনীয় ওষুধের সাথে এটাও রাখে সে মিডিসিন বক্সে। অফিস ট্যুরে চাপ অনুভব করলে বেশ কাজে লাগে। ভোরে ঘুম ভাঙলো শোভনের। ঘাড় ঘুরিয়ে দেখে নিশি ভেজা চুলে ইট রঙের শাড়ি পরে বারান্দায়। অদ্ভুত স্নিগ্ধ দেখাচ্ছে ওকে। শোভন পিছন থেকে জড়িয়ে ধরলো ওকে। নিশি ওর দিকে না তাকিয়েই বললো, তোমাদের বাড়ির ছাদে একটা বাগান করতে দেবে? অল্পকিছু টব অযত্নে পড়ে আছে। মা কয়েকবার চেষ্টা করেছে। কিন্তু কিছুদিন পরেই ইচ্ছেটা উবে যায়। আকবরের মা সেখানে লাউ, কুমড়ো লাগিয়ে রাখে। তুমি বাগান করলে তো ভালোই হয়। যাবার সময় সাগরলতা নিয়ে যাব। ছাদে লাগাবো। শোভন বললো সেটা কী? হোটেলের বারান্দা থেকে আঙুল দিয়ে নিশি দেখালো সমুদ্রতটে অসংখ্য বেগুনী ফুল ফুটে আছে। বেশ তো নিয়ে যাবে। কিন্তু মাটিতে হবে? নিশি বললো, দেখি চেষ্টা করে। কিছুদিনের মধ্যেই ছাদে দারুণ বাগান করলো নিশি। সাগরলতাও হলো। বিকেলে হাঁটা, চায়ের আড্ডা এখন বাগানেই হয়। তুলি শোভনের ভার্সিটি পড়ুয়া ছোটবোন। ঠাট্টা করে বলে, ভাবী তোমার বাগানে কিন্তু শাইখ সিরাজ আসলেন বলে। সন্ধেবেলা আকাশে থালার মতো চাঁদ। উথালপাতাল জ্যোৎস্না। ছাদে দোলনায় পাশাপাশি বসে আছে শোভন আর নিশি। শোভনের চোখে তাকিয়ে আছে নিশি। তোমার কোঁকড়া চুল খুব পছন্দ তাই না? চমকে চোখ সরিয়ে ফেলে শোভন। সেদিনও এমন জ্যোৎস্না ছিল। শোভন অস্থির হয়ে বলে, কবে? কী বলছো এসব? আমি ঘরে যাব। নিশি না থেমেই বলে চলে, সে ভালো নেই শোভন। শোভন দ্রুত সিঁড়িতে পা বাড়ায়। সেদিন থেকে প্রতিটা দিন, রাত দুর্বিষহ হতে থাকলো শোভনের। ঘুমন্ত নিশিকেও ভয় পেতে শুরু করে শোভন। কেমন করে সে শোভনের ভিতরটা দেখতে পায়? কেমন করে সে রুমকিকে দেখে? শোভন জিজ্ঞেস করতে পারে না। ভয়, নির্ঘুম সময় তাকে দুর্বল করে তোলে। অফিস, বাসা কিছুতেই ভালো লাগে না। শোভন মানসিক রোগ বিশেষজ্ঞ শাহনাজ সুলতানার কাছে যায়। পুরোটা খুলে বলে। রুমকির সাথে সম্পর্কের কথা। দুই পরিবারের আপত্তি। কারণ তাদের ধর্ম পৃথক। রুমকি হয়তো পরিবারকে ছাড়তে পারতো কিন্তু শোভন পারেনি তেমন সিদ্ধান্ত নিতে। রুমকির বিয়ে ঠিক হয়। শোভনের মনে হয়নি বিয়েতে ওর মত নেই। একই সাথে পড়তো ওরা। সম্পর্ক ভাঙার পরে খুব স্বাভাবিক আচরণ করতো রুমকি। বিয়ের ঠিক আগেরদিন বাথরুম ভেঙে ওর নিথর দেহ বের করা হয়। শোভন গিয়েছিলো রুমকিকে শেষবার দেখতে। গুরু পূর্ণিমার জ্যোৎস্নাময় শ্রাবণের রাত। সেই কোঁকড়া চুলের মিষ্টি গোলগাল মেয়েটা সেদিন ঘুমিয়ে ছিলো। পায়ের নূপুর যেন শব্দ করে উঠলো! শোভন চমকে তাকালো। রুমকির পা সাদা চাদরে ঢাকা। হাসপাতালে স্ট্রেচারে সেই শেষ দেখা রুমকি বড়ুয়াকে। নিজেকে স্বাভাবিক করতে সময় লেগেছে শোভনের। পাঁচবছর সময় লেগেছে। পরিবারের সিদ্ধান্তে নিশিকে বিয়ে করে। বিয়ে ঠিক হবার পরে তিন মাস চ্যাট করেছে দুইজন। দীর্ঘসময় ফোনালাপে মেয়েটিকে খুব পছন্দ হয় শোভনের। যদিও সামানে থেকে প্রথম দেখা বিয়ের দিনই। বাসার সবাই নিশিকে বেশ পছন্দ করে। সুন্দর, ছিমছাম, মিশুক স্বভাবের নিশিকে পছন্দ হবারই কথা। অথচ নিশির এই অদ্ভুত আচরণ কেবল শোভনের সাথে। বিয়ের দেড়বছরের মাথায় সে বুঝতে পারছে না কী হচ্ছে তার সাথে! কেন হচ্ছে! নিশি যাকে ভালোবাসে শুধু তার ভিতরটাই সে দেখতে পায়। তার এই সমস্যার কথা জানে একমাত্র তার মা আকলিমা খাতুন। আকলিমা খাতুন ব্যাংকের সিনিয়র অফিসার ছিলেন তখন। একদিন বিকেলে নিশি আকলিমাকে বলে, মা তুমি ম্যানেজারের কথায় কেন রাজি হলে? বিদেশ থেকে পাঠানো প্রবাসীদের টাকা কেন আত্মসাৎ করবে? জানি তুমি এই কাজ ভয় পেয়ে করতে রাজি হয়েছো। ভয় পেও না মা। তুমি চাকরিটা ছেড়ে দাও। আমাদের সংসার ঠিক চলে যাবে। আকলিমা খাতুন চাকরিটা ছেড়ে দিলেন। সে নিশির বাবাকেও এই কথা জানায় নি। নিশির বিয়ের আগে ভয় পেয়েছিলো আকলিমা। কাউকে বলতে পারেনি সে। (চলবে) 
আজ দু'দিন এই চ্যানেলে একটা সিরিজ দেখার সময় এই বিজ্ঞাপনটা বারবার রি-প্লে হয়। ড্রিংস পান করতে করতে এক বন্ধু অন্যকে বলছে মাতালের মতো জড়ানো গলায় চাঁদে চলে যাচ্ছে সে।পাগলেও বুঝবে যে এই ড্রিংকস এর মাজেজা কী তা এই বিজ্ঞাপনে চোখের পর্দা ঘুচে ফেলে বুঝিয়ে দেয়া হয়েছে।এটা পান করলে নেশা জমে যাবে। গোল্ডফিশ জাতির কারো মনে আছে কিনা জানিনা, বিদেশী বিয়ারের বোতলের আদলে এনার্জী ড্রিংক্সের নামে এর আগেও এলকোহল ছাড়া হয়েছিলো এবং তা পরে সচেতন মানুষের উদ্বেগের কারনে তথাকথিত ভ্রাম্যমান আদালতের অভিযানে ব্যান করা হয়। আজ আবার যদি এমনটাই হতে থাকে তো এসবের প্রতিরোধ ও প্রতিবিধানের দায়িত্বে যারা সরকারের হয়ে কাজ করছে তারা আসলে কী করছে? আমি পানীয়টি পান করে দেখিনি।কিন্তু বিজ্ঞাপনই আমার কমন সেন্সকে জাগিয়ে দিয়েছে।এই জাগার কাজটি কি সেই দায়িত্বশীল ব্যক্তিদের মনে ঘা মারবে কখনো? তারা কি কৌতুহলী হয়ে যাচাই করে দেখতে পারে না, পাব্লিক কম্পলেন না করা পর্যন্ত?
সাপ্তাহিক একতা'র পাঁচের পাতা পিতা পুত্রের দখলে! দুজনেই যার যার আগ্রহের বিষয় নিয়ে লিখেছে। নিমাই লিখেছে ভারতের সাম্প্রতিক কৃষক আন্দোলন নিয়ে। ঋদ্ধ লিখেছে সিনেমার প্রবাদ পুরুষ সের্গেই আইজেনস্টাইনকে নিয়ে।
চ্চা মাছিকে বলে মা মাছি তোর গায়ে জামা? ছি! বৃষ্টিতে ভিজে আয় মরে যাবে ঘামাচি...
একসময় আমি প্রচুর রেডিও শুনতাম। খাচ্ছি, কি পড়ছি, কি অন্য কোন কাজ করছি আমি বাড়ীতে থাকলে রেডিও সারাক্ষণই বাজতেই থাকতো। আম্মা এটা নিয়ে বকতোও খুব। বিবিধ ভারতীতে সারাদিনই কে এল সায়গল, গীতা দত্ত, সুমন কল্যাণপুরী, সমছদ বেগম, শচীন কর্তা, লতা, আশা, মোহাম্মদ রফি, মুকেশ, কিশোর কুমারের গান হতো। আমি গান শুনতে শুনতে পড়তাম। এসময় আমার দাদীজান আমার রুমে এসে ঘন্টার পর ঘন্টা বসে থাকতেন। আমার সাথে গল্প করতেন। সেসব গল্পের বিষয় যে কত বিচিত্র আর মজার ছিল বলে শেষ করা যাবে না। তিনি আমাকে ভাই বলে ডাকতেন। মনে আছে তখন আমার সামনে এইচ এস সি পরীক্ষা। তিনি শুনলেন পরীক্ষার পর আমি কোচিং করতে বাইরে চলে যাব। একদিন আমাকে বললেন ভাই, বাইরে না গিয়ে এখানে থেকেই পড়ার কোন ব্যাবস্থা নাই? আমি বললাম বাইরে গিয়ে কি আমারও ভাল লাগবে বুবু? কিন্তু যেতে তো হবেই। আমি কয়দিন পর পর তো আসবোই। তোমার কি মনে হয় তোমাদের ছেড়ে আমি বেশিদিন থাকতে পারবো? তাকিয়ে দেখি তাঁর চোখ দিয়ে জল গড়িয়ে পড়ছে। তারপর বাইরে চলেই এলাম একদিন। তিনি আমার ঘরে গিয়ে ঘন্টার পর ঘন্টা একা একাই বসে থাকতেন। আম্মাকে বলতেন বউ, আমার ভাই যে গানগুলো শুনতো সেটা চালু করে দাও তো। সেই গানগুলো শুনতে শুনতে চোখ বন্ধ করলে নাকি তিনি আমাকে সেখানে দেখতে পেতেন। এমনভাবে কাউকে অনুভব করা যায় আমি জানতাম না। আমি বাড়ী থেকে চলে আসবো শুনে তিনি কতো মন খারাপ করেছিলেন একদিন। অথচ তিনিই আজ কিরকম অবলীলায় চলে গেছেন কতো দুরে!! ভালবাসাটাই শুধু নিয়ে যেতে পারেননি। এখন ওই গানগুলো যখন আমিও শুনি তখন চোখ বন্ধ করলেই দেখতে পাই আমার সেই ছোট্ট রুমটাতে বসে আমি পড়ছি আর আমার পাশে ধবধবে ফর্সা একটা প্রবীণ মুখ আমার দিকে তাকিয়ে আছে। তাঁর শতসহস্র ভাঁজ হওয়া দুইগাল বেয়ে গড়িয়ে গড়িয়ে পড়ছে লোনাজল। খোলা জানালার পাশেই একটা কাঠগোলাপের গাছ। কি অদ্ভুত মায়াময় সেই ক্ষণ!! আজ তাঁর ৫ম মৃত্যুবার্ষিকী
হারাধনের দশটি মেয়ে ঘরেই বসে রয় একটি তবু হারিয়ে গেল, রইল বাকি নয়। হারাধনের নয়টি মেয়ে মধুর চাঁদের হাট রোগ বাঁধিয়ে একটি গেল, রইল বাকি আট। হারাধনের আটটি মেয়ে মুক্তো ঝরা দাঁত একটি ম'ল কারেন্ট শকে, রইল বাকি সাত। হারাধনের সাতটি মেয়ে গেল জলাশয় একটি সেথা মরল ডুবে, রইল বাকি ছয়। হারাধনের ছয়টি মেয়ে কুটতে গেল মাছ একটি কেটে দুখান হলো, রইল বাকি পাঁচ। হারাধনের পাঁচটি মেয়ে ফেসবুকে সংসার একটি ম'ল অনিদ্রাতে, রইল বাকি চার। হারাধনের চারটি মেয়ে নাচে তা ধিন ধিন একটি ম’ল আছাড় খেয়ে, রইল বাকি তিন। হারাধনের তিনটি মেয়ে খড়ের গাদায় সুঁই খুঁজতে গিয়ে হারিয়ে গেল রইল বাকি দুই। হারাধনের দুইটি মেয়ে সেলফি তোলে দ্যাখ একটি গেল গাড়ির চাপায় রইল বাকি এক। হারাধনের একটি মেয়ে কাঁদে ভেউ ভেউ কার সাথে যে পালিয়ে গেল, রইল না আর কেউ। - - - - - - - - (হারাধনের যদি দশটি পুত্রের পরিবর্তে দশটি কন্যা থাকিত, তাহা হইলে যোগীন্দ্রনাথ সরকারের পদখ্যানি যে রূপ হইত)
মেয়ে তোমাকে ভালবাসি। উচ্ছল,প্রানবন্ত একটা কিউটের সাগর.. শুভ জন্মদিন। ❤️💙💜

