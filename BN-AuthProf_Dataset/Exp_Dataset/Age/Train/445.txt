 বিশ্বকোষে লকডাউনের নতুন সংজ্ঞা: ঢাকাসহ সব সিটি করপোরেশন এলাকায় গণপরিবহন চলবে। অফিস আদালত কল কারখানা খোলা থাকবে। বইমেলা চলবে। জর্জ হ্যারিসনের গানটা মনে পরল। 
নীলক্ষেত বাজারের মাঝামাঝি কোণে কাপড়ের দোকানগুলো ছাড়িয়ে গলির মুখটিতে দু'ধারের টিনের চালার ফাঁকে এক চিলতে আকাশ আধা চাল, আধা খোলা আকাশ সেখানেই বসতেন তিনি সেলাই মেশিন নিয়ে। সারাদিন ছিলো মানুষের আনাগোনা তাঁর কাছে আগতদের বেশিরভাগ ছাত্র, আসতো নতুন কেনা কোন প্যান্ট ঠিকঠাক করাতে। ভালোই চলছিলো তাঁর, আজকাল চোখে কিছুটা ঝাপসা দেখাতে সুচে সুতা পরাতে ছিলো অসুবিধে, কিন্তু হাতের কাজ আগের মতোই নিখুঁত। পাঁচ মাস অনেকটা সময় পাঁচ মাস পর আজ এসেছেন মার্কেটে নিজের নির্দিষ্ট জায়গাটিতে, মেশিনটা ওরকম ঢাকা দেওয়ায় ছিলো শুধু তালার সাথে শিকলে জং ধরেছে। বড় যত্নে মুছলেন সেলাই মেশিনটাকে ছুঁয়ে ছুঁয়ে দেখলেন এতদিনের যন্ত্রটিকে, টেবিল সহ কোলে তুলে এনে দাঁড়ালেন বাজারের সামনের ফুটপাতে। বাড়ী থেকে হাতে লিখে নিয়ে আসা কাগজটি সেঁটে দিলেন যন্ত্রটির গায়ে- 'সেলাই মেশিন বিক্রয় হইবে' পাঁচ মাস অনেকটা সময় সংসার, ঘর ভাড়া, খাবার গ্রামে চলে যাবেন তিনি ছয় জনের পথ খরচ হয়ে যাবে হয়তো মেশিন বিক্রির টাকাতে! তারপর... ষাটোর্ধ হাতেম আলি ফুটপাতে দাঁড়িয়ে কিছুই দেখছেন না, চোখ দু'টো যে আজ বড় বেশি ঝাপসা হয়ে আসছে বারংবার!
আরও একটি সমাবর্তন ভাষণ ==================== কয়েক সপ্তাহ আগে আমি এশিয়া প্যাসেফিক ইউনিভার্সিটির সমাবর্তন অনুষ্ঠানে একটা ভাষণ দিয়েছিলাম। বিভ্রান্ত এক তরুণ দিয়ে আক্রান্ত হওয়ার পর সেদিন প্রথম একটি বড় অনুষ্ঠানে গিয়েছি। পাস করে যাওয়া ছেলেমেয়েদের জন্য সেদিন খেটেখুঁটে একটা ভাষণ লিখে নিয়েছিলাম। তাদের যে কথাগুলো বলেছিলাম, সেই কথাগুলো এলে আমি অন্যদেরও বলতে চাই, এখানে সেই সুযোগটি নিচ্ছি! ভাষণটি ছিল এ রকম: আমার প্রিয় ছাত্রছাত্রীরা। আজকের এই দিনটি এবং এই মুহূর্তটি নিঃসন্দেহে তোমাদের জীবনের খুব গুরুত্বপূর্ণ একটি সময়। আজকে তোমরা এই অনুষ্ঠান প্রাঙ্গণে প্রবেশ করেছ বিশ্ববিদ্যালয়ের একজন ছাত্র বা ছাত্রী হিসেবে এবং এই সমাবর্তন অনুষ্ঠান শেষে তোমরা এখান থেকে বের হয়ে আসবে কর্মজীবনে প্রবেশ করার জন্যে প্রস্তুত একজন মানুষ হিসেবে। তোমাদের জন্য দিনটি একই সঙ্গে আনন্দের ও দুঃখের। এটি দুঃখের একটি দিন। কারণ, একজনের জীবনের সবচেয়ে আনন্দের সময় হচ্ছে বিশ্ববিদ্যালয়-জীবন ও সেই জীবনটি আজকে আনুষ্ঠানিকভাবে শেষ হতে যাচ্ছে! এটি আনন্দের একটি দিন কারণ, আজকে তোমরা তোমাদের জীবনের একটি অধ্যায় শেষ করে নতুন একটি জীবনে প্রবেশ করার সনদ পেয়েছ। আজকের এই ক্ষণটি তোমাদের জন্য আনন্দের বা দুঃখের যাই হোক না কেন আমার জন্য নিঃসন্দেহে এটি নিরবচ্ছিন্ন আনন্দের দিন। এই মঞ্চ থেকে সামনে উপস্থিত শত শত গ্রাজুয়েটের আনন্দিত এবং গৌরবোজ্জ্বল মুখের যে দৃশ্যটি দেখা যায়, তার মতো সুন্দর দৃশ্য পৃথিবীতে খুব বেশি নেই। আমাকে সেই সুন্দর দৃশ্যটি উপহার দেওয়ার জন্যে তোমাদের প্রতি অনেক কৃতজ্ঞতা। শুধু তাই নয়, আমি যদি শিক্ষকসুলভ অভ্যাসের কারণে তোমাদের অকারণ উপদেশ দিয়ে এবং গুরুতর নীতিকথা শুনিয়ে ভারাকান্ত করে না ফেলি, তোমরা সম্ভবত আজকের এই দিনটির সঙ্গে সঙ্গে আমাকেও স্মরণ রাখবে—এটি আমার জন্য অনেক বড় একটি পাওয়া। এই যে তোমরা শত শত গ্রাজেুয়েট উজ্জ্বল চোখে আমাদের দিকে তাকিয়ে আছ, আমি এই অসাধারণ দৃশ্যটির দিকে তাকিয়ে আছি, কিন্তু শুধু একটা সুন্দর দৃশ্যের দিকে তাকিয়ে নেই আমি, একটি বিশাল সম্পদের ভাণ্ডারের দিকে তাকিয়ে আছি। দুই হাজার সালে যখন নতুন মিলেনিয়াম শুরু হয়েছিল, তখন পৃথিবীর সব জ্ঞানীগুণী মানুষ অনেক চিন্তাভাবনা গবেষণা করে বলেছিলেন, এই নতুন সহস্রাব্দের সম্পদ হচ্ছে জ্ঞান। মাঠের ফসল বা নদীর মাছ নয়, তেলের খনি বা সোনার খনি নয়, ইলেকট্রনিকস বা যুদ্ধাস্ত্রের ইন্ডাস্ট্রি নয়, সম্পদ হচ্ছে জ্ঞান! গত চার বছর তোমরা অনেক পরিশ্রম করে সেই জ্ঞান অর্জন করেছ বলেই আজকে তোমরা এখানে উপস্থিত হয়েছ। আমার সামনে তোমরা আসলে বিশাল একটি জ্ঞানের ভাণ্ডার—যার অর্থ তোমরা আসলে বিশাল একটি সম্পদের ভাণ্ডার! মাটি খুঁড়ে একটা সোনার খনি কিংবা একটা গ্যাস ফিল্ড খুঁজে পেলে যে রকম দেশের সম্পদ বেড়ে যায়, আজ তোমরাও ঠিক সে রকম একটি সোনার খনির মতো বা গ্যাস ফিল্ডের মতো দেশের সম্পদ বাড়িয়ে দিয়েছ। সত্যি কথা বলতে কী, তোমরা তার চেয়েও বেশি। কারণ সোনার খনি কিংবা গ্যাস ফিল্ডের একটি সুনির্দিষ্ট পরিমাণ থাকে। তোমাদের কোনও সুনির্দিষ্ট পরিমাণ নেই, তোমরা কত বড় সম্পদ হবে, সেটি নির্ভর করছে তোমাদের সৃজনশীলতার ওউপর, তোমাদের স্বপ্নের ওপর, সেই স্বপ্নকে তোমরা কতটুকু সামনে নিয়ে যাবে, তার ওপর। তোমাদের বিশ্ববিদ্যালয়ের কর্তৃপক্ষ আমাকে সমাবর্তন বক্তা হিসেবে আমন্ত্রণ জানিয়েছে। সে হিসেবে আমার দায়িত্ব কর্মজীবনে প্রবেশ করার প্রস্তুতি নেওয়ার ব্যাপারে তোমাদের খানিকটা সাহায্য করা। সে কাজটুকু আমি কতটুকু পারব জানি না, তাই সে পথে অগ্রসর না হয়ে আমার এই দীর্ঘ জীবনের অভিজ্ঞতা থেকে যে সত্যগুলো আবিষ্কার করেছি, তার কয়েকটি তোমাদের জানিয়ে দেই। আজ থেকে কয়েকযুগ পরে তোমরা হয়তো নিজেরাই বিষয়গুলো আবিষ্কার করবে, আমি সেই বিষয়গুলো এখনই জানিয়ে দিয়ে তোমাদের খানিকটা সময় বাঁচিয়ে দেই। আমি পৃথিবীর সব মানুষকে একধরনের সরলীকরণ ফমুর্লা দিয়ে দুই ভাগে ভাগ করেছি। একভাগ হচ্ছে, যারা সবকিছুতে আগ্রহী ও উৎসাহী। তারা নিজের ঘাড় পেতে দায়িত্ব গ্রহণ করে। তারা নিজের খেয়ে শুধু বনের মোষ নয়, বনের বাঘ ভাল্লুক গণ্ডার তাড়িয়ে বেড়ায়। তারা যেটুকু করা সম্ভব, তার চেয়ে বেশি করার চেষ্টা করে। তারা সবকিছুর নেতৃত্বে থাকে, জীবনের ঘাত-প্রতিঘাত তাদের ওপর দিয়ে যায় এবং তাদের জীবনে সাফল্যের তালিকা থেকে ব্যর্থতার তালিকা অনেক বেশি। আমার সরলীকরণ ফর্মুলার দ্বিতীয় ভাগের মানুষেরা আগ্রহহীন, উৎসাহহীন ও নির্লিপ্ত। তারা নিজে থেকে কিছু করার চেষ্টা করে না বলে তাদের জীবনে কোনও ব্যর্থতা নেই। তারা দায়িত্ব নিতে চায় না, নেতৃত্ব দিতে আগ্রহী নয়, বড়জোর অন্যের আদেশ-নির্দেশ পালন করে জীবনটি কাটিয়ে দিতে চায়! তোমরা যদি প্রথম ভাগের আগ্রহী উৎসাহী মানুষ হয়ে থাকো, তোমাদের অভিনন্দন। তোমরা জীবনে অসংখ্যবার ভুল করবে, তোমরা অসংখ্যবার ব্যর্থ হবে, অসংখ্যবার তোমাদের আশাভঙ্গ হবে। কিন্তু তোমরা জীবনের আনন্দের তীব্রতা অনুভব করবে, এবং তোমরাই এই পৃথিবীর নেতৃত্ব দেবে। আর তোমরা যদি দ্বিতীয় ভাগের আগ্রহহীন, উৎসাহহীন নির্লিপ্ত মানুষ হয়ে থাকো, তোমাদের বলব এই জীবনের সব আনন্দ কিন্তু তোমাদের পাশ কাটিয়ে চলে যাবে, জীবন উপভোগ করার তীব্র আবেগ কিন্তু তোমরা উপভোগ করতে পারবে না। তোমরা কি লক্ষ করেছ, আমি কিন্তু একবারও মেধাবী শব্দটি ব্যবহার করিনি? আমার কাছে মেধাবী শব্দটির কোনও গুরুত্ব নেই। যে আগ্রহী, উৎসাহী ও যে পরিশ্রম করতে রাজি আছে, আমার কাছে তার গুরুত্ব অনেক বেশি। যদি আমাকে আমার জীবনে কখনও খুব গুরুত্বপূর্ণ কোনও কাজ করতে হয় আমি কিন্তু একশজন মেধাবী মানুষ খুঁজে বেড়াব না, আমি একশজন আগ্রহী, উৎসাহী ও পরিশ্রমী মানুষ খুঁজে বের করব। তোমরা সবাই নিশ্চয়ই হুমায়ূন আহমেদের নাম শুনেছ। সম্পর্কে তিনি আমার অগ্রজ—তিনি তার জীবনে অনেক কিছু লিখেছেন। কোনও একটি জায়গায় লিখেছিলেন, একটি কচ্ছপের আয়ু তিনশত বছর অথচ একজন মানুষের আয়ু মাত্র ষাট-সত্তুর বছর, খোদার এটি কোন ধরনের বিচার? হালকা কৌতুকের ঢংয়ে বলা এই বাক্যটি কিন্তু আসলেই চিন্তা করে দেখার বিষয়। কচ্ছপ তার সরীসৃপের মস্তিষ্ক নিয়ে খাওয়া আর বংশবৃদ্ধি ছাড়া আর কী-ই-বা করতে পারে? তার তুলনায় একশ বিলিওন নিউরনের তৈরি আমাদের মস্তিষ্ক কী অসাধারণ একটি ব্যাপার। আমার দুঃখ-কষ্ট আনন্দ-বেদনা ভালোবাসা অনুভব করতে পারি, আমরা কল্পনা করতে পারি, স্বপ্ন দেখতে পারি এমনকী যেটি নেই, সেই বিমূর্ত চিন্তাও করতে পারি। একশ বিলিওন আলোকবর্ষ বিস্তৃত এই দৃশ্যমান বিশ্বব্রহ্মাণ্ডের প্রায় এক ট্রিলিওন গ্যালাক্সির মধ্যে মিল্কিওয়ে নামে আমাদের গ্যালাক্সির সাদামাটা একটি নক্ষত্রকে ঘিরে ঘুরতে থাকা গ্রহগুলোর পৃথিবী নামের একটি নীলাভ গ্রহের লাখ লাখ প্রাণীর ভেতর হোমোস্যাপিয়েনস নামে একটি প্রাণী হয়ে আমরা এই পুরো বিশ্বব্রহ্মাণ্ডের রহস্য সমাধান করার দুঃসাহস দেখিয়েছি। কাজেই আমরা কীভাবে আমাদের এই মূল্যবান জীবনটি অপব্যবহার করতে পারি? প্রকৃতি আমাদের ষাট থেকে সত্তর বছর কর্মক্ষম হয়ে বাঁচতে দিয়েছে—এর প্রতিটি মুহূর্ত কী আমাদের সুন্দর করে বেঁচে থাকা উচিত নয়? উপভোগ করা উচিত নয়? প্রশ্ন হচ্ছে আমরা কীভাবে আমাদের জীবন উপভোগ করব? আমি দাবি করি, জীবনকে উপভোগ করার রহস্যটি আমি আমার মতো করে সমাধান করেছি। তোমরা কী সেটি আমার কাছে জানতে চাও? সেটি হচ্ছে, কেউ যদি নিজের জীবনকে উপভোগ করতে চায় তাহলে তাকে অন্যের জন্যে কিছু করতে হবে। বাংলাদেশ এখন আর দুঃখ কষ্ট যন্ত্রণাপীড়িত ভঙ্গুর অর্থনীতির একটি দেশ নয়, এটি অর্থনীতির মহাসোপানে পা দিয়েছে। আমি আমার ছাত্রজীবন শেষ করে যে বাংলাদেশে কর্মজীবনে প্রবেশ করেছিলাম, সেখানে আমাদের মাথাপিছু আয় ছিল মাত্র ১১০ ডলার, বিশ্ববিখ্যাত অর্থনৈতিক সাময়িকী ‘দি ইকোনমিস্ট’ জানিয়েছে এখন বাংলাদেশে তোমাদের মাথাপিছু আয় ১,৫৩৮ মার্কিন ডলার। তখন অর্থনীতির আকার ছিল মাত্র আট বিলিয়ন ডলার, এখন তার আকার ২৫০ বিলিয়ন ডলারের বেশি। আমরা যখন বিশ্ববিদ্যালয়ে পড়তে গিয়েছি আমাদের শিক্ষকেরা আমাদের পরিষ্কার করে বলে দিয়েছিলেন, পাস করার পর দেশে আমাদের কোনও চাকরি নেই, এখন গত বছর দেশ-বিদেশে ২৪ লাখ মানুষের কর্মসংস্থান হয়েছে। যুদ্ধ বিধ্বস্ত বাংলাদেশে আমাদের স্বপ্ন দেখার কোনও সুযোগ ছিল না, তোমাদের এই বাংলাদেশ নিয়ে তোমরা স্বপ্ন দেখতে পারবে, কারণ যুক্তরাজ্যভিত্তিক প্রাইস ওয়াটারহাউস কুপারস এক প্রতিবেদনে বলেছে যে, সামনের বছরগুলোয় পুরো পৃথিবীতে যে তিনটি দেশ খুবই দ্রুতগতিতে প্রবৃদ্ধির ধারা বজায় রাখবে তার একটির নাম বাংলাদেশ। কাজেই আমার সামনে তোমরা যারা বসে আছ, তারা বাংলাদেশের একটি প্রথম শ্রেণির বিশ্ববিদ্যালয় থেকে পাস করে এসেছ, তোমরা একটুখানি পরিশ্রম করলেই নিজের জীবনের জন্যে চমৎকার একটি কাজ খুঁজে পাবে। নিজের দায়িত্ব নিতে পারবে, নিজের পরিবারের দায়িত্ব নিতে পারবে। কিন্তু যদি সেখানেই থেমে যাও তাহলে কিন্তু জীবনকে উপভোগ করার আনন্দটি পাবে না। যদি জীবনকে উপভোগ করতে চাও, তাহলে অন্যের জন্য কিছু করতে হবে। এই মুহূর্তে কথাগুলো তোমাদের বিশ্বাস নাও হতে পারে। কিন্তু যখন জীবনসায়াহ্নে পৌঁছাবে, তখন কিন্তু তোমার কতগুলো বাতি, কতগুলো গাড়ি আর ব্যাংকে কতগুলো টাকা জমা হয়েছে, তার হিসাব করবে না, তুমি হিসাব করবে অন্যদের তুমি কতটুকু দিয়েছ। সমাজকে কী দিয়েছ দেশকে কী দিয়েছ! পৃথিবীকে কী দিয়েছ? তোমাদের সমাবর্তনে বক্তা হিসেবে বক্তব্য রাখার জন্যে আমাকে যখন আমন্ত্রণ জানানো হয়েছিল, তখন আমি যে মানুষটি ছিলাম, এই মুহূর্তে তোমাদের সামনে যে দাঁড়িয়ে আছি, সেই আমি কিন্তু তার থেকে ভিন্ন। তোমরা হয়তো জেনে থাকবে আমি মৃত্যুর খুব কাছাকাছি থেকে ফিরে এসেছি। কেউ যখন এরকম একটি অবস্থা থেকে ফিরে আসে, তখন তার জীবনের প্রতি দৃষ্টিভঙ্গির আমূল পরিবর্তন হতে পারে এবং আমার ধারণা আমার বেলাতেও সেটি ঘটেছে। অনেক বিষয় যেগুলো আগে খুব গুরুত্বপূর্ণ মনে হতো হঠাৎ করে সেগুলো আর গুরুত্বপূর্ণ মনে হয় না। আবার অনেক বিষয়, যেগুলো আগে আমার কাছে গুরুত্বপূর্ণ মনে হয়নি, হঠাৎ করে সেগুলো খুবই গুরুত্বপূর্ণ মনে হতে থাকে। যে বিষয়টি আমার কাছে এই মুহূর্তে খুব গুরুত্বপূর্ণ মনে হচ্ছে, সেটি হচ্ছে ভিন্নমতের প্রতি শ্রদ্ধাবোধ। আমার ধারণা, আমরা পৃথিবীর একটি ক্রান্তিকালে বসবাস করছি। আমাদের এখন রয়েছে পরস্পরের প্রতি অবিশ্বাস, রয়েছে একজনের মতের সঙ্গে অন্যের মত নিয়ে অসহিষ্ণুতা। আমাদের বিশ্বাস থেকে ভিন্ন হলেই আমরা ধরে নেই সেটি ভুল। আমরা মনে করি, আমি যে বিষয়টি বিশ্বাস করি, সেটাই হচ্ছে একমাত্র সত্যি, অন্য সবকিছু মিথ্যা। আমি তোমাদের সামনে এখানে দাঁড়িয়ে দেখাতে পারব যে, এ ধরনের ধারণা আসলে ভুল। আমি খুব সহজ একটা উদাহরণ দেই। একটা কাগজে আমি একটা ইংরেজি অক্ষর লিখে এনেছি। আমি তোমাদের সামনে অক্ষরটি তুলে ধরছি এবং তোমরা নিশ্চিতভাবে বলবে এই ইংরেজি অক্ষরটি হচ্ছে Z। কিন্তু এই অক্ষরটি যদি ঘুরিয়ে অন্য দিক থেকে তোমাদের দেখাই তুমি বলবে এটি ইংরেজি অক্ষর N. এখন আমি তোমাকে প্রশ্ন করি, অক্ষরটি কী Z নাকি N? কোনটি সঠিক? তোমরা নিশ্চয়ই বুঝতে পারছ দুটিই সঠিক, তুমি কোনদিক থেকে দেখছে তার ওপর নির্ভর করছে তুমি কোনটি দেখবে! শুধু ইংরেজি এই দুটি অক্ষরের জন্য এটি সত্যি নয়, রাজনীতি, সমাজনীতি বা ধর্মের যেকোনও বিষয় সম্পর্কেও এটি সত্যি। যে ধারণাটি আমি পুরোপুরি সঠিক মনে করি সেটি আরেকজনের কাছে সঠিক মনে নাও হতে পারে। সে অন্যদিক থেকে দেখছে বলে তার কাছে বিষয়টি অন্যরকম মনে হতে পারে! যদি এটা আমরা মেনে নেই, হঠাৎ করে আমরা আবিষ্কার করব আমরা একে অন্যকে অনেক বেশি সহ্য করতে পারছি। যদি মতের বিরোধিতা হয় আমরা কথা বলে, যুক্তি দিয়ে সেই বিরোধিতার সমাধান করব। অনেক সময় সমাধানও করতে হবে না। মতের ভিন্নতা মেনে নিয়েই পাশাপাশি বেঁচে থাকব। আমাদের কিছুতেই ভুলে যাওয়া যাবে না যে ভিন্নতা হচ্ছে বৈচিত্র্য এবং সেই বৈচিত্র্যই হচ্ছে পৃথিবীর সৌন্দর্য। পৃথিবীর সব মানুষের ভাষা, ধর্ম, পোষাক, কালচার, জীবনপদ্ধতি যদি হুবহু এক রকম হতো, তাহলে এই পৃথিবী থেকে নিরানন্দ এবং একঘেয়ে পৃথিবী আর কী হতো? তোমরা এই দেশের নূতন একটি বিশ্ববিদ্যালয় থেকে বের হয়ে যাচ্ছ, এই বিশ্ববিদ্যালয়ের মশালটি এখন তোমাদের হাতে। তোমরা কর্মজীবনে কী করো, তার ওপর নির্ভর করবে এই বিশ্ববিদ্যালয়ের সুনাম। তাই তোমাদের আকাশছোঁয়া স্বপ্ন দেখতে হবে, মনে রেখো বড় স্বপ্ন না দেখলে বড় কিছু অর্জন করা যায় না! এই দেশটি তরুণদের দেশ। বায়ান্ন সালে তরুণেরা এই দেশে মাতৃভাষার জন্যে আন্দোলন করেছে রক্ত দিয়েছে, একাত্তরে সেই তরুণরাই মাতৃভূমির জন্যে যুদ্ধ করেছে, অকাতরে রক্ত দিয়েছে। আমাদের দেশটি এখন যখন পৃথিবীর বুকে মাথা তুলে দাঁড়াতে যাচ্ছে আবার সেই তরুণেরাই সবচেয়ে বড় ভূমিকা রাখবে। তোমরা সেই তরুণদের প্রতিনিধি—তোমাদের দেখে আমি অনুপ্রাণিত হই, আমি ভবিষ্যতের স্বপ্ন দেখি। তোমাদের প্রতি কৃতজ্ঞতা—ভবিষ্যৎ নিয়ে স্বপ্ন দেখতে আমাকে নতুন একটা সুযোগ করে দেওয়ার জন্যে!
মানুষের উপকার করার ইচ্ছে যদি তোমার মনে থাকে তাহলে ভালো করে ভাবো । উপকার করার ইচ্ছে নেশার মতো । যে মানুষ এই নেশায় মেতেছে, সে নিজের কথা, ভবিষ্যতের কথা চিন্তা করে না । তুমি কোন পথে যাবে তা তোমাকেই ঠিক করতে হবে 
বেচারা ৪০ লাখ টাকা মোহরানা ধার্য্য করে বিয়ে করেছে, ৫ লাখ টাকা গয়না বাবদ উসুল। বিয়ের পর মেয়ে বাকি ৩৫ লাখ টাকা পরিশোধের জন্য চাপাচাপি। অবশেষে মেয়ে আদালতে মামলা দায়ের করেছে স্বামীর বিরুদ্ধে ৩৫ লাখ টাকা ছাড়ের জন্য। স্বামীর ৩৫ লাখ দেয়ার মত আর্থিক সামর্থ্য নেই। বেচারা এক গ্রুপে পোস্ট দিয়েছেন পরামর্শ চেয়ে। ঘটনা সত্য মিথ্যা জানি না। তবে অসংখ্য কমেন্টে বেচারাকে পরামর্শের পরিবর্তে সবাই তার চামড়া তুলে লবণ লাগিয়ে দিয়েছে। সমাজে এরকম ঘটনা কিন্তু আমরা অহরহ দেখছি। বরের সামর্থ্য থাকুক বা না থাকুক, মেয়ে পক্ষ অনেক সময় অকল্পনীয় টাকা নির্ধারণ করে থাকে মোহরানা হিসেবে। ছেলেরা সেটা মেনেও নেয়, যা আর পরিশোধ করা হয় না। একটা পবিত্র সম্পর্ককে বিয়ের আগেই কালিমা লেপন করে রাখা হল। আমাদের মেয়ের বাবা মা'রা কি আগেই ধরে নেয়, মেয়ের সংসার নাও হতে পারে!! তাহলে তো আপনি আগেই মেয়ের সংসার নিয়ে সন্দেহ পোষণ করলেন! সেখানে রহমতের দরজায় শুরু হয়ে গেল ধাক্কাধাক্কি। মোহরানার পরিমাণ কখোনই সুখ এবং শান্তির পরিপূরক হতে পারে না। বিয়ের আগেই বাবা মা'রা ভঙ্গ করলেন প্রকৃতির নিয়ম। আবার বলছি রহমতের দরজায় ঘা মেরে দিলেন। অনেক বিয়ের হলুদে সারা রাত ধরে হাজার হাজার ওয়াটের লাউড স্পিকার দিয়ে গান বাজনা, ব্যান্ড পার্টি দিয়ে পুরো এলাকার অসংখ্য মানুষের, শিশু সহ বৃদ্ধ এবং মারাত্মক অসুস্থ রোগীর শান্তি নষ্ট করলেন। একটি পবিত্র সম্পর্ক স্থাপনের শুরুতেই মানুষের যন্ত্রণা, কষ্ট আর অভিশাপ কুড়ালেন এবং সেটা বর কনের বাবা মা হিসেবে সেই অনুষ্ঠানের অনুমতি দিয়ে কাঁধে নিলেন দায়। গভীর রাতে প্রচণ্ড শব্দে একটি অসুস্থ বা অসহায় মানুষের "আহ" বা "উহ" শব্দ কালো মেঘে ছেয়ে দিতে পারে আমাদের প্রিয় সন্তানদের ভবিষ্যৎ সংসার জীবন। গার্জিয়ান হয়ে ভঙ্গ করলেন প্রকৃতির নিয়ম। রহমতের দরজায় কষে মারলেন কুঠারাঘাত। আমার নিজের বিয়ে, পরিবারের কারো বিয়েতে এই কাজটি করিনি বা করতে দেই না। এমনকি পাড়া প্রতিবেশিদেরও এমন কাজে বাধা দেই কঠিনভাবে। আগেও করেছি, এখন তো আছে "৯৯৯"। সাথে সাথেই এ্যাকশন। ইউএনও থাকাকালীন রাত ১২টার পরে কোন অনুষ্ঠানে মাইক বাজানোর অনুমতি ছিল না। থানায় বলে সব বন্ধ করে দিতাম। যা করবেন, রাত বারোটার আগেই শেষ করতে হবে। ছেলে বা মেয়ের বিয়েতে বস্তাভরা সোনার গয়না দিলেন। একবারও ভাবলেন না, তারা জাকাত দিতে পারবে কিনা বা আর্থিক ক্ষমতা থাকলেও দেয়ার মন মানসিকতা আছে কিনা। সন্তানদের গলায় পড়িয়ে দিলেন আগুনের শৃঙ্খল। সেটাও বাবা মা' হিসেবে। আফসোস!! কি প্রতিযোগীতায় মেতে উঠেছি আমরা!! সালটা ঠিক মনে নেই। ৬৯/৭০ সালের দিকে হবে। গ্রামে আমার জ্যাঠাত বোনের বিয়ে হচ্ছে। আমরা বাচ্চারা আনন্দে মেতে উঠেছি। সারা রাত প্ল্যান প্রোগ্রাম করে বিয়ের দিন সকালে কলা গাছ কাটা হল। বাজার থেকে রঙিন কাগজ কিনে ফ্ল্যাগ বানিয়ে রশিতে আঠা দিয়ে লাগানো হল। কলা গাছ দুটি সেই কাগজ দিয়ে মুড়িয়ে মাটিতে পুতে গেট বানালাম। গেট ধরব আমরা বর যাত্রীর। কত পয়সা ঠিক করা হয়েছিল মনে নেই। আমরা খুশিতে নেচে চলেছি। আব্বা কোথা থেকে জানি উদয় হলেন অগ্নিমূর্তি ধারণ করে, হাতে একটি কুড়াল। কেটে কুচিকুচি করে ফেললেন সবকিছু। গজর গজর করতে লাগলেন, "বর যাত্রি আসবে খুশি মনে আনন্দ নিয়ে, সেখানে পয়সা দিতে হবে মানে!!" কে কারে কি বুঝাবে!! ওই যে গেট ধরে পয়সা নিতে পারলাম না। আজও তা আর হয়নি। আমার মতের সাথে অনেকের হয়ত মিলবে না। কিন্তু দুই দিনের এই দুনিয়া আর সাড়ে তিনহাত মাটির মালিক হয়ে এই জগতে আসলে আনন্দের খুব একটা কিছু দেখি না। আমার মেয়ের জন্য রেডি রেখেছি সাড়ে সাত ভরি তার মায়ের গহনা। সেটা হয় দুই পক্ষ মিলে নয়ত আমরাই দেব। আর মোহরানা? ছেলে সাথে সাথে উসুলের যতটুকু সহজভাবে দিতে পারে। সেটা পঞ্চাশ হাজার হলেও আপত্তি নেই। আলহামদুলিল্লাহ। ছেলেকে কিছুই দেব না। শুধু মেয়ে নিয়ে যেতে হবে। কারণ তাকে আল্লাহর শ্রেষ্ঠ রহমত হিসেবে গড়ে তুলেছি আমরা। যা অমূল্য, টাকা বা অন্যকিছু দিয়ে মাপা যাবে না। আলহামদুলিল্লাহ। সকল প্রশংসা এবং পবিত্রতা আল্লাহর। 
গাজায় ইজরায়েলের বিমান হামলায় বিধ্বস্ত ঘরবাড়ি। ধ্বংসস্তূপে পরিনত গাজা শহর। নিজ বাড়ির ধ্বংসস্তূপে বসে আছে এক শিশু ও এক বৃদ্ধ।
হারিয়ে ফিরে পাওয়ার আনন্দ দ্বিগুণ।পাঁচ নাম্বার ছবির গাছটা হঠাৎ মারা গিয়েছিলমনটা খুব খারাপ হয়ে গিয়েছিল।কিন্তু প্রদীপের দৈত্য এসে  আবার ফিরিয়ে দিল।এখন আবার ইনি আমার ছাদে।
আমার ভিতরে বাহিরে অন্তরে অন্তরে , আছো তুমি হৃদয় জুড়ে। শরীরের তীব্রতম গভীর উল্লাসে তোমার চোখের ভাষা বিস্ময়ে পড়েছি-
ছোটবোন নাসরিন (নাসরিন ম্যাডাম) তাদের নতুন ফ্ল্যাটে উঠেছে, তাইতো ডলিকে (তাহেরা ম্যাডাম) নিয়ে গিয়েছিলাম সিলেটের সুবিদবাজারে।অনেকদিন পরে তিনজন একসাথে অনেকটা সময় কাটালাম,নাসরিনকে সারপ্রাইজ দেয়া হলো।তার বাসায় আড্ডা, খাওয়াদাওয়া, তারপর ছবি তোলা।২০১০ সালে নাসরিন আর ডলি যোগদান করেছিল আমতৈল বালক সপ্রাবিতে,অনেকটা সময় একসাথে কাজ করা, অনেক স্মৃতি, আজ তিনজন তিন স্কুলে।কর্মক্ষেত্রের দূরত্ব বেড়েছে, কিন্তু মনের দিক থেকে ওরা সবসময় আমার ছোট বোন হিসেবে কাছে থাকবে,এই প্রত্যাশা করি।সংসারজীবনে তারা দুজন হাসি আনন্দে থাকুক,বড় বোন হিসেবে সবসময় এই শুভকামনা করি।❤❤
খেলার নামে শুরু হলো এ কোন্ খেলা! সুস্থ, স্বাভাবিক ও সুন্দর জীবনটাই যেনো বিপর্যস্ত করে দিচ্ছে এখন খেলা, শুধু ব্যক্তির জীবন নয়; দেশ ও সমাজের এবং জাতি ও মানবজাতিরও জীবন! একসময় বলা হতো খেলাধূলা। কেনো বলা হতো? মাঠে খেলতে গেলে ধূলা ওড়ে এজন্য? কিংবা গায়ে ধূলা লাগে? কিন্তু কেউ কি কল্পনাও করেছিলো কখনো, খেলার ধূলা এবং ধূলিঝড় এভাবে অন্ধকার করে দেবে জীবন? জাতি ও মানবজাতির জীবন! একজন ছাত্র যদি রাত জাগে পড়ার জন্য নয়, খেলার জন্য! না, খেলার জন্য নয়, শুধু খেলা দেখার জন্য! তাহলে শিক্ষার আলোতে কীভাবে আলোকিত হতে পারে তার জীবন! জ্ঞানের প্রদীপ নিভিয়ে দিয়ে টিভি-স্ক্রিনের আলো কি উজ্জ্বল করতে পারে কারো ভবিষ্যত? একজন ছাত্র, হোক সে বিদ্যালয়ের,বিশ্ববিদ্যালয়ের, এমনকি - - - হাঁ, লজ্জার সঙ্গে বলছি, এমনকি হোক সে মাদরাসার ছাত্র, এখন সে জানতে চায় না জ্ঞান-বিজ্ঞানেরসর্বশেষ তথ্য! কোনো বিষয়ের উপর প্রকাশিত গ্রন্থের সর্বশেষ তালিকা। এখন সবার আগে সে জানতে চায় খেলার সর্বশেষ খবর এবং দেখে নিতে চায় পদতালিকার সর্বশেষ অবস্থান! আমি যার দিকে তাকিয়ে আছি, আমার জাতি যার দিকে তাকিয়ে আছে তাদের দিনরাতের ভাবনা এখন ফিলিস্তীন, বা ইরাক নয়! কোথায় হিংস্র হায়েনাদের থাবায় মুসলিম উম্মাহর কত রক্ত ঝরছে তাদের চিন্তা সে সম্পর্কে নয়। তাদের কৌতুহল শুধু কোন খেলোয়াড়ের কত ঘাম ঝরছে স্বর্ণপদকের জন্য! হায়, কারা হতে পারতো 'স্বর্ণজয়ী', অথচ ছুটছে স্বর্ণজয়ের পিছনে! আর কারা সন্তুষ্ট শুধু স্বর্ণজয়ের খবর শুনে! গোটা দেশ যখন মেতে ওঠে শুধু খেলার ধূলো গায়ে মাখার জন্য, তখন সে দেশের ভবিষ্যত কী হতে পারে? এমন যে বাংলাদেশ, খেলার মাঠেও যার কোনো প্রাপ্তি নেই একরাশ লজ্জা ছাড়া; ক্ষুধা ও দারিদ্র্যের সঙ্গে যার নিত্য বাস, যে দেশের সত্যি সত্যি 'নুন আনতে পান্তা ফুরোয়', খেলাধূলার নামে সে দেশেরও রাষ্ট্রীয় কোষাগার থেকে ঢালা হয় কোটি কোটি টাকা, অথচ বিভিন্ন সেবাকর্ম এবং বহু গবেষণা-প্রকল্প থেমে থাকে প্রয়োজনীয় টাকার অভাবে! সেই দেশ, সেই জাতি কীভাবে স্বপ্ন দেখতে পারে উজ্জ্বল ভবিষ্যতের? সারা পৃথিবী এখন শুধু মেতে আছে নয়, বরং মত্ত ও উন্মত্ত হয়ে আছে বিশ্বকাপ ফুটবল নিয়ে। যেনো পৃথিবীতে এখন ক্ষুধা নেই, দারিদ্র্য নেই, রোগ-ব্যাধি নেই, শিক্ষার সমস্যা নেই এবং সম্পদের অভাব নেই। তাই তো নির্মম রসিকতা করে। সম্প্রতি কেউ বলেছেন, 'মানবজাতির এখন কোনো সমস্যা নেই, তিনশ টুকরো স্বর্ণ ছাড়া।' এই বিশ্বকাপ ফুটবল আয়োজক দেশের খরচ হচ্ছে হাজার হাজার কোটি ডলার। খেলা চলাকালে দৈনিক খরচ কয়েক শত কোটি ডলার। এছাড়া রয়েছে অংশগ্রহণকারী দেশগুলোর বিপুল ব্যয়। অথচ পৃথিবীর দেশে দেশে কোটি কোটি বনি আদম চরম দারিদ্র্যের শিকার। তারা যাপন করছে মানেবেতর জীবন। অন্ন, বস্ত্র, বাসস্থান, চিকিত্সা ও শিক্ষা- এসব মৌলিক মানবিক অধিকার থেকে বঞ্চিত পৃথিবীর অন্তত একশ কোটি মানুষ। এই বিপুল অর্থ, মেধা ও শ্রম যদি ব্যয় হতো পৃথিবী থেকে ক্ষুধা ও দারিদ্র্য দূর করার কাজে এবং মানুষের মৌলিক চাহিদা পূরণের লক্ষ্যে, তাহলে মানবতার জন্য কতো কল্যাণকর হতো! আমরা হয়ত পারবো না বিশ্বকে সংশোধন করতে, এমনকি আপন দেশ ও জাতিকে সাবধান করতে, কিন্তু আমি কি পারি না অন্তত নিজেকে রক্ষা করতে অর্থের, চিন্তার এবং সময়ের অপচয় থেকে! নির্দিষ্ট সময় নির্দিষ্ট পরিমাণে খেলাধূলার অবশ্যই প্রয়োজন আছে, তবে খেলার ধুলা থেকে তো নিজেকে অবশ্যই রক্ষা করতে হবে, যদি সত্যি আমি পেতে চাই আলোর ভুবন এবং আলোকিত জীবন । হে কিশোর! হে তরুণ! 'আগামীকাল' বলো না, 'গতকাল' আমাকে সতর্ক করা হয়নি। মাওলানা_আবু_তাহের_মেছবাহ (হাফিজাহুল্লাহ)
"আপনকার হৃদয় বা অন্তরের সহিত বাহির বা পরকে মিশাইলেই শুদ্ধ সেই ‘সহজ মানুষ’ দেখা দিবেন–অন্য হেতু অন্য কোথা, অন্য কোনখানে দিবেন না। কারণ তাহা যে দিবার নহে।"
এরা আছে কাজের অপেক্ষায়। করোনা কোন বাধা নয় এদের।  পেটে যখন টান ধরে তখন পুনিমার চাঁদ  হয় ঝলসানো রুটি।
সরকার বিরোধিতারে যখন কোনো লোক বুদ্ধিজীবিতা বলবে তখন বুঝবেন এই লোক অন্যদের লগে মিছিলে যাইতে চায় না।
অনেকদিন ধরে একটা গাড়ি কেনার কথা ভাবছিলাম। শেষ পর্যন্ত কিনেই ফেললাম। এই জিনিস চালাইতে পারি আর না পারি এইটার উপর দাঁড়াইয়া ছবিতো তুলতে পারবো!
এবছরের একুশে বইমেলা শেষ হয়ে যাচ্ছে শুনছি। এবারের বইমেলার একদিনের একটা ঘটনা বলি। মুখে মাস্ক এঁটে বইমেলায় ঢুকেছি। কীভাবে যেন এক টিভি চ্যানেলের রিপোর্টার চিনে ফেলল। বলল, স্যার একটা বাইট নেব। হাতের আঙুল দিয়ে মাথার চুল ঠিক করে ক্যামেরার সামনে দাঁড়ালাম। রিপোর্টার আমাকে জিজ্ঞেস করল, এবার আপনার কয়টি বই প্রকাশিত হয়েছে? বললাম, একশোটা। মেয়েটি পুরোপুরি ঘাবড়ে গেল। তার মুখে সুন্দর ডিজাইনের মাস্ক। চোখ দেখা যাচ্ছে। বিভ্রান্ত চোখে থতমত খাওয়া গলায় বলল, একশোটা! নির্বিকারভাবে বললাম, হ্যাঁ, আমার লেখা সবগুলো বই এবার বইমেলায় পাওয়া যাচ্ছে। রিপোর্টার কন্যা নিজেকে সামলে নিয়েছে। গলা শক্ত করে বলল, নতুন কয়টি? বললাম, একশোটা। সে পুরোপুরি বিভ্রান্ত হয়ে গেল কিংবা বিরক্ত হলো। তার মুখের মাস্ক বিভিন্ন রঙে আঁকা এত সুন্দর ছিল যে মাস্ক উতরে চোখ দেখার ফুসরত পাওয়া যাচ্ছিল না। সে বিভ্রান্ত কিংবা বিরক্তি নিয়ে বলল, একশোটা! আমি বেশ গম্ভীর মুখে গুছিয়ে বললাম, যে-পাঠক আমার লেখা যে-বইটি পড়েনি সেটাই তার কাছে নতুন। সব পাঠক আমার লেখা সব বই পড়েনি। তাই আমার লেখা একশোটা বই-ই নতুন। সেইরাতে আমি কেবল ওই একটি টেলিভিশন চ্যানেলই দেখেছি। বইমেলার খবর দেখিয়েছে। আমাকে দেখায়নি। পুনশ্চ: এবারের বইমেলায় কোনো একদিন তোলা ছবি। লেখার সঙ্গে এই ছবির কোনো সম্পর্ক নেই।
আমাদের পিতা আদম (আ.) এর প্রথম সন্তান-দ্বয়ের একজন দুনিয়াতে সর্ব প্রথম যেই অপরাধটা করেছিলো সেটা আপন ভাইকে ❝হত্যা❞ এবং শেষ বিচার দিবসে সর্ব প্রথম ❝হত্যার❞ বিচার হবে! এবার চিন্তা করে দেখেন সেই শেষ বিচার দিবসের দৃশ্যটা! আল্লাহ্‌ তায়ালা কতোটা রাগান্বিত অবস্থায় কিয়ামাত ঘটাবেন! সেই ক্রোধ অবস্থায় বিচার দিবস শুরু এবং সর্ব প্রথম হত্যাকারীদের বিচার! হত্যাকারীরা, এর সহযোগীরা, হত্যার বিচার প্রতিষ্ঠায় অন্যায়কারীরা কি একটিবারও এগুলি ভেবে দেখে? হয়তো দেখে না। আজ পৃথিবীব্যাপী নিষ্পাপ শিশুরা, ঘরে বাজারে কর্মক্ষেত্রে থাকা নির্দোষ নারী-পুরুষরা, ঘুমন্ত বৃদ্ধ-বৃদ্ধারা, বিশ্রামরত প্রেগন্যান্ট মায়েরা, স্কুলে পড়তে থাকা ছাত্র-ছাত্রীরা, মাঠে খেলতে থাকা টিনএজরা, হাসপাতালে থাকা চিকিৎসা-রত রোগীরা, চিকিৎসক-গন, মিডিয়া-কর্মী - যেভাবে হত্যা হচ্ছে, সেদিন শেষ বিচার দিবসে রক্তাক্ত ছিন্ন বিচ্ছিন্ন দেহগুলি নিজেদের বিচ্ছিন্ন মাথা হাতে ধরে, যেই মাথা থেকে কিনা তখনও রক্ত ঝরতে থাকবে - শেষ বিচার দিবসে আল্লাহ্‌র কাছে বিচার পেশ করবে! আল্লাহ্‌ তখনও ক্রোধান্বিত অবস্থায় এবং খুন/হত্যা হওয়া নির্দোষ মানুষগুলি তাঁর কাছেই বিচার দেয়া শুরু করে দেবে। মুহাম্মাদ ﷺ বলেছেন, প্রত্যেক দায়িত্বশীলকে তার দায়িত্ব সম্পর্কে জিজ্ঞাসা করা হবে শেষ বিচার দিবসে। ক্ষমতাও রিজিকের একটা অংশ। সকলে দেশ/দুনিয়া পরিচালনার ক্ষমতা পায় না। এই দুনিয়ায় আল্লাহ্ যাদেরকে প্রচুর ক্ষমতা দিয়েছেন কিংবা যারা জোর করে ক্ষমতা দখল করেছে - সেই সকল ক্ষমতাশীলরাও সেদিন হত্যার/গণহত্যার মতো এতো বড় জুলুমের বিচারের আওতা মুক্ত থাকবে না। যাদের ভেতরে থাকবে রাষ্ট্রপ্রধানরা, প্রধানমন্ত্রীরা, মন্ত্রীরা, সেনাবাহিনীর প্রধানরা, কূটনৈতিকবৃন্দরা, ডিসিশন মেইকাররা ও বিভিন্ন সংস্থার ক্ষমতাধর দায়িত্বশীলেরা। মাত্র একজন নির্দোষকে হত্যা করলেই যেনো পুরো মানব জাতীকে হত্যা করা হলো। চিন্তা করে দেখেন - পুরো মানবজাতিকে হত্যা করা কারো পক্ষেই সম্ভব না কিন্তু সেই পরিমাণ গুনাহ্‌ তার অর্জনে যুক্ত হলো একজনকে হত্যা করে। তাহলে দু'জনকে হত্যা করলে পুরো মানবজাতিকে দু'বার হত্যার সমান গুনাহ্‌। এবার চিন্তা করুন যারা ও যাদের নির্দেশে গণহত্যা হচ্ছে তাদের পরকালের কি অবস্থা হবে? যারা দেশ পরিচালনায় নানা স্তরে ক্ষমতাশীল - তারাও কি ভেবে দেখে?
কেবলই রোদের প্রান্তে যেতাম চলে, এড়াতে চেয়েছি সূর্য সূর্য তবু স্পর্শ করে ফেলে, উষ্ণতায়, আলোতে- অনেকদিন লুকিয়েছি চাঁদের আলোতে- চাই না, তীব্র নিদাখ রৌদ্র একদিন চন্দ্রিকা হেসে বলেন, পালাবি কোথায়, এই যে, যেটি নরম আরাম ভেবেছিস পূর্ণিমায়, সেও তারও আলো আমি আর পালাতে চাই না- তীব্র দাবদাহ, 'পিঠ ফাটা রোদে সেঁকে চামড়া' যাইই হোক, আলো চাই উজ্জ্বল প্রখর আলো, আমি আর রোদের প্রান্তে যাব না উজ্জ্বল রোদের নিচে, পুরে পুরে বিবর্ণ হতে হতে নেশা নেশা ঝিম ঝিম ঘুরে ঘুরে মানুষ দেখব, মানুষের হাত আঁকড়ে ধরে হেঁটে যাবো বৃষ্টির দিকে- রোদের মধ্যে থাকবো তবু, রোদের প্রান্তে ছায়ায় আর নয়
ঢাকাকে ভাবা হয় দুনিয়ার সবচেয়ে অপরিচ্ছন্ন মেগাসিটি হিসেবে। যানজটের এ নগরী আবারও বিশ্বের বসবাসের অযোগ্য শহরের তালিকায় নাম লেখাল। ১৪০ শহরের মধ্যে ১৩৭ নম্বর র‍্যাংকিংয়ে ঢাকা। বাসযোগ্য শহরের নতুন তালিকা প্রকাশ করেছে দ্য ইকোনমিস্টের সিস্টার কোম্পানি ইকোনমিস্ট ইন্টেলিজেন্স ইউনিট (ইআইইউ)। বিভিন্ন দেশের শহরের ওপর জরিপ চালিয়ে ১৪০টি শহরের র‍্যাংকিং প্রকাশ করেছে সংস্থাটি। এ বছর ৩৩ দশমিক পাঁচ পয়েন্ট নিয়ে সর্বশেষ ঘোষিত তালিকার চেয়ে একধাপ এগিয়েছে ঢাকা। তালিকায় একেবারে তলানিতে রয়েছে সিরিয়ার রাজধানী দামেস্ক। ২০২১ সালের সর্বশেষ এই জরিপে বসবাসের যোগ্য শহরের তালিকায় শীর্ষ অবস্থানে রয়েছে নিউজিল্যান্ডের অকল্যান্ড। দ্বিতীয় ওসাকা, তৃতীয় অ্যাডিলেড, চতুর্থ টোকিও এবং পঞ্চম ওয়েলিংটন, ৬ষ্ঠ পার্থ, সপ্তম জুরিখ, অষ্টম জেনেভা, নবম মেলবোর্ন ও দশম স্থানে রয়েছে ব্রিসবেন।
সীমান্ত শহরগুলোতে ইন্ডিয়ান ভ্যারিয়েন্টের কোভিড জনজীবনকে পর্যুদস্ত করে দিয়েছে। এটাই হবার কথা ছিলো। এমন পোরাস বর্ডার দিয়ে ইন্ডিয়ান ভ্যারিয়েন্ট ঢুকতোই। এটা এখন দ্রুত সারা দেশে ছড়িয়ে পড়বে। সংক্রমণ ছড়ানোর গতি হয়তো কিছুটা কমানো যাবে লক ডাউন দিয়ে কিন্তু বাংলাদেশে ব্যাপক সংক্রমণ যে হতে যাচ্ছে তা ঠেকানোর কোন রাস্তা নাই। তার মধ্যে এই বিপুল জনগোষ্ঠীকে ভ্যাক্সিন দেয়া যায়নি। এটা একটা ইম্পেন্ডিং ডিজাস্টার। ইন্ডিয়ান ভ্যারিয়েন্ট কেমন কীভাবে আক্রান্ত করে আর কী কী প্রয়োজন হয় চিকিৎসায় তা আমরা জানি। প্রস্তুতি নেয়ার খুব বেশী সময় নাই। ইন্ডিয়ান ভ্যারিয়েন্ট আমাদের শরীরে একই ধরণের রোগ এবং লক্ষণ তৈরি করবে যা ইন্ডিয়ানদের করেছে। ইন্ডিয়ান ভ্যারিয়েন্ট যন্ত্রনার মৃত্যু ছাড়াও ফুস্ফুসের কর্মক্ষমতা নষ্ট করে দিচ্ছে। এছাড়াও আছে ব্লাক ফাংগাসে চোখ নষ্ট হয়ে যাওয়ার মতো ঘটনা। এখুনি আমাদের ইমার্জেন্সি প্ল্যান তৈরি করে ফেলা দরকার। সম্ভব হলে মেডিক্যাল অক্সিজেনের প্ল্যান্ট যতগুলো বসানো সম্ভব বসিয়ে ফেলা দরকার। যত বেশী সম্ভব আই সি ইউ বেড সংগ্রহ করতে হবে। বুয়েটের সাথে কথা বলতে হবে তারা দেশীয় প্রযুক্তি ব্যবহার করে কাজ চালানোর মতো আই সি ইউ ইউনিট তৈরি করে দিতে পারে কিনা। আমি শিওর বাংলাদেশের তরুণ প্রযুক্তিবিদেরা কোন না কোন সলিউশন বের করতে পারবে। রাজশাহী আর সাতক্ষীরায় হাসপাতাল বেড নেই। প্রত্যেক শহরে ফিল্ড হাসপাতাল তৈরির প্রস্তুতি রাখতে হবে। রাজশাহী আর সাতক্ষীরায় ফিল্ড হাসপাতাল তৈরি করে সেবা দেয়ার জন্য আর্মি মেডিক্যাল কোরকে দায়িত্ব দেয়া যেতে পারে। ওয়ার ফুটিং এ কাজ করতে না পারলে ইন্ডিয়ার কোভিড সিচুয়েশনের মতো অবস্থা হতে পারে। স্বাস্থ্য মন্ত্রণালয়ের উচিৎ ইন্ডিয়ান ভ্যারিয়েন্ট মোকাবেলায় তাদের আগাম প্রস্তুতির বিষয়ে দেশবাসীকে অবহিত করা। কামনা করি এই দুঃসময় যেন আমরা একসাথে হাতে হাত রেখে পরস্পরকে সাহায্য করে মোকাবেলা করতে পারি। 
বাহ কীর্তিমান পুলিশ।। বাহ বাহ লাথিটা সোজা গরীবের পেটে? তো বিকল্প ব্যবস্থা কি কিছু করা হয়েছে সেই গরীব গুলোর জন্য?
যে-রাষ্ট্র শ্রমিক মারে, শিশুশ্রম দিতে বাধ্য করে, অতিমারি মোকাবিলায় বারে-বারে ব্যর্থ হয়, সেই রাষ্ট্রই মনিরুজ্জামান তারা-র মতো বিপ্লবী কমিউনিস্টকে নির্যাতনের পরে হত্যা করে। মৃতদেহটা দাফন করবার দায়ও বোধ করে না। এতোটাই নিষ্ঠুর সে। মনিরুজ্জামান তারা জীবন দিয়ে যে-পথ দেখিয়ে দিয়ে গিয়েছেন, সেই রক্তাক্ত পথে নির্ভয়ে অগ্রসর হওয়ার নামই জীবন। একজন বিপ্লবীকে সেই জীবনের দায় আমৃত্যু পরিশোধ করে যেতে হয়। এরই নাম বিপ্লবী নৈতিকতা। ছাদের টবে ফোটা আজকের ফুলগুলো কমরেড মনিরুজ্জামান তারা আর তাঁর সহযোদ্ধারা। তোমাদের আমরা ভুলিনি, কমরেড! আমাদের স্মৃতিতে, আমাদের চেতনায়, আমাদের স্বপ্নে তাঁরা সবাই সত্যিকারের তারা হয়ে রয়েছেন। লাল সালাম কমরেড!
প্রতি রাতে ভাবি আজই শেষ রাত আর কখনও ভাববো না তোমাকে, প্রতি সকালে তৃষ্ণার্ত চোখ খোঁজে যদি ব্যাস্ত পথে এক ঝলক দেখি। বহু রাত বৃষ্টি হয় না। বহু দিন রঙধনু উঠে না।
গানের ভূবন থেকে আসলে বহু দূরে সরে গেছি , এই পপ ব্যান্ডটা শুনলে শান্তি শান্তি লাগে ۔ গানটা শুনেন , একটু জিবি খরচ হলেও ۔
সোমবার থেকে সারাদেশে সাত দিনের লকডাউন। বন্ধ থাকবে সরকারি বেসরকারি অফিস আদালত, যানবাহন, মার্কেট- দোকানপাট। মাঠে থাকবে সেনাবাহিনী।
শিল্পি: জাঁ লিও জেরোম ছবি: রোমের ক্রীতদাস নিলাম (১৮৬০ এর কাছাকাছি) দেশ: ফ্রান্স রোমের এ্যারিস্ট্রোকেটদের মধ্যে যে ক্রীতদাস নিলাম হতো, অন্তত পন্য দেখে বিক্রি হতো। আজকাল নিলাম একই রকম হয় না, তার চেয়ে কঠিন হয়ে গেছে, ক্রেতারা আবার একটু টেস্ট করেও নেয়। আর ক্রীতদাসদের কাজ ছিলো তাদের শারীরিক সার্ভিস দেওয়া। আজকাল তারা প্রেমে পরে, প্রেম চায়, বিয়ে করতে চায়, ভবিষ্যত নিয়ে চিন্তা করে, বাচ্চার নাম রাখে, বাচ্চাদের স্কুলে ভর্তির স্বপ্ন দেখে। একসময় স্বপ্ন ভঙ্গ হলে সহ্য করতে পারে না, পুরা ভেঙ্গে পরে।
মুনিয়ার মৃত্যু নিয়ে ঘাটতে গিয়ে এই পর্যন্ত যতগুলো চরিত্রের দেখা পেলাম, গুনে শেষ করতে পারিনা..
বুয়েটের গ্রুপে একটা ডিবেটের ধারাবাহিকতায় লিখেছিলাম। প্রাসংগিক মনে হওয়ায় নিজের টাইমলািনেও রেখে দিলাম। ======================================== আমি স্বেচ্ছায় সজ্ঞানে "উন্নত জীবনযাত্রার" জন্য বিদেশে থাকি। ইয়েস, আমার বাংলাদেশের নাগরিকত্ব এখনো আছে। যদি কোনদিন বিদেশ ভালো না লাগে, সেদিন বাংলাদেশে চলে যাবো। কিন্তু বিদেশে থাকি বলি বাংলাদেশের বিষয়ে কথা বলার অধিকার রাখি না, রাখলেও কিছুটা কম, এমন "কুসংস্কারাচ্ছন্ন সেকেলে চিন্তাভাবনাকে" থোড়াই-কেয়ার করি। পৃথিবীর যে কোন দেশের যে কোন বিষয়ে আমি কথা বলার অধিকার পূর্ণ অধিকার রাখি এবং সব মানুষই রাখে। এই যে বিদেশে থাকি, অনেকের মতে "দ্বিতীয় শ্রেনীর নাগরিক হিসেবে থাকি", সেই দেশের যে কোন বিষয়ে কথা বলার পূর্ণ অধিকার রাখি। যে কোন পাবলিক ফিগারকে নিয়ে আলোচনা/সমালোচনার করার অধিকার রাখি। মার্কিন যুক্তরাষ্ট্রে কখনো যাওয়া হয়নি, তবে সে দেশের বিষয়ে কথা বলার পূর্ণ অধিকার রাখি। দেশপ্রেমকে মহৎ কোন গুন বলে মনে করি না, এবং দেশপ্রেমের প্রচলিত সংজ্ঞাকে "বায়বীয়" হিসেবে ঠাওর করি। মানুষের নিজের রাষ্ট্রীয় পরিচয়ের প্রতি যে ভালোবাসা বা পক্ষপাতিত্ব, তারই নাম দেশপ্রেম। মানুষ নিজেকে ভালোবাসবে -এটা স্বাভাবিক ফিনোমিনা; মহত্ত্ব আরোপের কিছু নাই। আর সর্বশেষে, দেশের টাকায় পড়াশুনা করে স্বেচ্ছায় বিদেশে থাকি বলি কোন ধরণের অপরাধবোধে ভুগিনা। পৃথিবীর ইতিহাস অভিবাসনের ইতিহাস। আমরা সবাই সচেতন বা অচেতনেভাবে সেই ইতিহাসের অংশ। ধন্যবাদ।
সেরা ইফতারের আইটেম হলো, ইফতারের পরপরই টঙ দোকানের এককাপ চা! যখন বিদেশে ছিলাম এটা অসম্ভব মিস করতাম!
এই মাত্র খবরে দেখলাম, ঢাকা বিশ্ববিদ্যালয় এই বছর অন-লাইন ভর্তি পরীক্ষা নিচ্ছে না। এবার ঢাকা বিশ্ববিদ্যালয়ে ভর্তি পরীক্ষা হচ্ছে ১০০ নম্বরে। যার ভেতর ২০ আসবে এসএসসি ও এইচএসসির ফলাফল থেকে, এমসিকিউ ৩০, আর বাকি ৫০ লিখিত। ভর্তি পরীক্ষায় একটি নম্বর বহু ছাত্রছাত্রীর ভাগ্য নির্ধারণ করে। এই অবস্থায় এ'বারে এসএসসি ও এইচএসসির ফলাফলের উপর ২০টি নম্বর রেখে দেওয়া একটি অদ্ভুত সিদ্ধান্ত। বিশেষ পরিস্থিতির প্রেক্ষিতে এইচএসসির ফলাফল যেভাবে দেওয়া হচ্ছে তা বিজ্ঞানসম্মত নয়। তবে এর বাইরে কিছু করার সামর্থ্য সরকারের ছিল না, তাও সত্য। এটা মেনে নিতে হয়েছে। এই সম্পূর্ণ অবৈজ্ঞানিক পদ্ধতিতে নির্ণীত এইচএসসির ফলাফলের উপর ১০টি নম্বর রেখে দেওয়া মোটেই ঠিক হয় নি। আশঙ্কার কথা হচ্ছে, ঢাকা বিশ্ববিদ্যালয় এই দেশে অনেক ক্ষেত্রেই ট্রেন্ড-সেটার। হয়ত অন্যান্য বিশ্ববিদ্যালয়গুলো এই একই ধরণের সিদ্ধান্ত নিয়ে বসবে। মনে রাখা দরকার, বিশ্ববিদ্যালয় পর্যায়ে সকল সিদ্ধান্ত হওয়া উচিৎ চুলচেরা। ভাল-মন্দ বিশ্লেষণ না করে সিদ্ধান্ত নেওয়া শিক্ষকের কাজ নয়। যথাসাধ্য সুবিচার নিশ্চিত করা শিক্ষকদের একটা বড় দায়িত্ব। একটা ইম্পার্ফেক্ট সিচুয়েশনের ভেতর এবার বিশ্ববিদ্যালয়ে ছাত্র ভর্তি করতে হচ্ছে। এই অবস্থায়, আমার মনে হয়, সুবিচারের স্বার্থে বিশ্ববিদ্যালয়গুলোর উচিৎ এসএসসি এবং এইচএসসির ফলাফলের উপর কোন ধরণের নম্বর না রাখা। ভর্তি পরীক্ষার প্রশ্নের মান বাড়ানো উচিৎ যাতে ছাত্রছাত্রীদের যোগ্যতার একটা ভালো যাচাইবাছাই সেখানেই হয়ে যায়। মানসম্মত ভর্তি পরীক্ষার ফলাফলই একমাত্র নিয়ামক হলে ভালো হয়। জানি না অন্যান্য বিশ্ববিদ্যালয়গুলো কী করতে যাচ্ছে। আমার ভাবনাটুকু প্রকাশ করে রাখলাম।
আমার জন্মদিন উপলক্ষে যারা শুভেচ্ছা জানিয়েছেন তাদের সবাইকে ধন্যবাদ। আপনাদের শুভ কামনায় আমি সমৃদ্ধ হয়েছি। সবাই ভালো থাকুন, নিরাপদে থাকুন|
হাতের গরু একবার বাঁধলেই চলে। মনের গরু না বাঁধা যায়, না তাড়ানো যায়, একটার পর একটা আসতেই থাকে!
বুদ্ধিজীবির জীবন চক্র প্রিয় দেশবাসী ভাই ও নারীরা, জাতির এক মহাদূর্যোগে আজ আপনাদের মুখোমুখি। বাংলাদেশের আবালবৃদ্ধবনিতার মুখে মুখে আজ এক সকরুন আর্তি— বুদ্ধিজীবি কারা? বুদ্ধিজীবি কিভাবে হয়? এ ঘোর অমানিশায় জাতির সামনে আমি বুদ্ধিজীবির জীবন চক্র নিয়ে হাজির হয়েছি। ১। প্রথম পর্যায় – বুদ্ধিঅনুজিবী । মানবশিশুর ছয় মাস বয়স থেকে শুরু জেনে রাখা ভাল বুদ্ধিজীবি হতে হলে কোন বইটই পড়ার দরকার নেই। বাচ্চার বয়স ছয়-সাত মাস হলেই তাকে প্রতিদিন স্যার সলিমউল্লাহ খানের লেকচার শোনানোর ব্যাবস্থা করতে হবে। এতে আপনার শিশু খুব ভালভাবে শিখতে পারবে চাটগাইয়া-মিশ্রিত সাধু বাঙলা। কথা বলতে শিখলেই শিশুকে হেয়ালীতে কথা বলা শিখাবেন। যেমন, ঘর জামাই কে? এ প্রশ্নের উত্তর দিতে গিয়ে আপনার শিশু যাতে বলে— যে ঘরে জামাই থাকে সেটা ঘরজামাই কিংবা সে বলবে ঘর আপুর জামাই হলো আমাদের ঘর জামাই ভাইয়া। অথবা, ঈশ্বর কোথায় থাকেন? এ প্রশ্নের উত্তর শিখাবেন এরকম— ঈশ্বর এখন চিতায়। (উনি সম্প্রতি কোভিডে মারা গেছেন।) একটু পরে ঈশ্বর থাকবেন ছাই-এ। বয়স সাত বছর হলে আপনার সন্তানকে জিজ্ঞেস করবেন, তুমি কে? এ প্রশ্নের উত্তরে শিশু যদি বলে আমি কি? তাহলে পরবর্তী ধাপে যাবেন। আপনার সন্তান যদি এ প্রশ্নের উত্তরে নিজের নাম বলে দেয় আপনার সব আশার গুড়ে বালি— সে হয়ে যাবে একটা বুদ্ধিজীবানু। ২। দ্বিতীয় পর্যায়— বাবুলীগে যোগদান । আঠার থেকে পঁচিশ বছর ভুল বুঝবেন না। এটা আওয়ামী লীগের বুদ্ধিজীবি শাখা না। এটা তাবলীগের মতো নির্দলীয় প্রতিষ্ঠান। আওয়ামী লীগের বুদ্ধিজিবী শাখা একসময় সিপিবি-ছাত্র ইউনিয়ন ছিল এখন ওনারা স্বাধীন। আবারো বলছি বুদ্ধিজীবি হওয়ার কোন ধাপেই বই লেখা বা পড়ার কোন ব্যাপার-স্যাপার নাই কিন্তু। এই সব আবার করতে যাবেন না। এ পর্য়ায়ে আপনার সন্তানকে প্রচুর কোটেশনে মুখস্হ করাবেন। যেগুলোর কোন রেফারেন্স লাগবে না। যেমন, লুঙ্গি নিয়ে জার্মান দার্শনিক হাইডেগারের কোট, ঢাকা বিশ্ববিদ্যালয় কোন বিশ্ববিদ্যালয় কেন না এ বিষয়ে প্লেটোর বক্তব্য, ইত্যাদি। যখন কোটেশনের অভাবে আটকে যাবেন তখন বলতে হবে এটা আমার মৌলিক চিন্তা। এরপর একটা মধুর হাসি দিয়ে বলবেন দর্শনের কিছু ক্ষেত্র তো আমার নিজের। সবকিছুকে খারাপ বলা শিখতে হবে। যেমন গোলাপ বড়জোড় একটা সুস্বাদু তরকারি হতে পারে, এটা কোন ফুল না। শেক্সপীয়ার আসলে একজন ছড়াকার... এইসব কথাবার্তা। দেশের রাজনীতি, অর্থনীতি এগুলো নিয়ে কোন বক্তব্য দেয়া যাবে না। অ্যাক্টিভিস্ট হয়ে গেলেন তো হেরে গেলেন। মাথার উপর ঠাডা পরার সময়ও নির্ভীকভাবে দার্শনিক সেক্সটাস ইমপেরিকাসের কথা বলে যেতে হবে। থামা যাবে না। পরবর্তী ধাপে কিভাবে যাবেন? পুলিশ চেকপোস্টে আপনাকে পরিচয় দিতে বললে বলবেন— গটফ্রিড লাইবনিজ বলেছেন এক্স ওয়াই এর সমান হবে যদি এবং শুধু যদি এক্স এর প্রতিটা প্রিডিকেট ওয়াই এর ক্ষেত্রেও সত্য হয়। ৩। বুদ্ধিজীবি । বয়স ছাব্বিশ রুশ বিপ্লবের মহানায়ক লেনিন বলেছেন, বু্দ্ধির সর্বোচ্চ ধাপ হচ্ছে বুদ্ধিজীবিতা। এটা আসলে উনি বলেন নাই। আমি এই মাত্র বানালাম। এ পর্যায়ে আপনি আপনার ফেসবুক বায়ো বদলে ‘চিন্তক’ রাখবেন। মাঝে মাঝে লাইভে এসে হেয়ালিতে কথা বলবেন, ভাত, আলমারি এগুলোর সংজ্ঞা দিতে জার্মান আদর্শবাদ, নবভাববাদ ইত্যাদি শব্দ উচ্চারণ করবেন। প্রসঙ্গত বলে রাখি, আপনার ওয়েব সাইট করার জন্য কিছু লেখা লাগবে। এ লেখাগুলা আপনি বিভিন্ন সংবাদপত্রের সাহিত্য পাতায় ছাপাতে পারেন। চিন্তার কারণ নেই, আপনি এক হাজার শব্দের লেখায় রেফারেন্স দিবেন শ খানেক, রেফারেন্সেই ৮০০ শব্দ হয়ে যাবে। কবিতা লেখা সবচেয়ে সহজ। কোন পত্রিকার প্রথম পাতা কুটিকুটি করে ছিড়ে একশত ভাগ করবেন। তারপর পাঁচ বছরের কোন শিশুকে দিয়ে এর কিছু টুকরা তুলবেন। প্রয়োজন অনুযায়ী টুকরা যোগ করে কবিতা বানাবেন। আরেকটা সহজ উপায় হচ্ছে গুগল ট্রান্সলেটর দিয়ে অনুবাদ করা। মূল লেখকের থেকে নিজের নাম বড় করে লিখবেন। এ পর্যায়ে একটু প্রথাবিরোধী হতে হবে। মাথার চুল হয় বড় করবেন বা ফেলে দিবেন। লুঙ্গি পড়তে পারেন। এমন কিছু করবেন যেটা আপনার মতো একটা মানুষের করার কথা না। নারী হয়ে আবার লুঙ্গি পড়তে যাবেন না। জাস্ট ইন কেইস। *** আপনি যদি এ পর্যায় পর্যন্ত এসেছেন, এর মানে বুদ্ধিজীবি হবার সব ধৈর্য আপনার আছে। এবার কিন্তু আপনার নিজেকে বুদ্ধিজীবি দাবী করার সময়। এবার আপনি পত্রিকায় ইন্টারভিউ দিবেন। ভুলে গেলে চলবে না, জার্মান দার্শনিক ইউরগেন হেবারমাস বলেছেন, জ্ঞান যদি উদ্ভিদ রাজ্য হয় কিছু সাংবাদিক তার আগাছা। আচ্ছা, এটা হেবারমাস বলেন নাই। আমার বানানো। কিন্তু কথা তো সত্য। আপনি যদি কিছু সাংবাদিককে প্রশ্ন করার সুযোগ দেন উনি আপনাকে এতো স্টুপিড কিছু জিজ্ঞেস করতে পারে যেটার উত্তর আপনার পক্ষেও দেয়া হয়ত সম্ভব হবে না। যেমন, উনি আপনাকে জিজ্ঞেস করে বসতে পারে মিশেল ফুকোর ব্যাপারে আপনার অনুভূতি কি? এ পরিস্হিতি থেকে বাঁচার উপায় হলো পাঁচ-ছয়টা প্রশ্ন সাংবাদিককে আগে থেকে দিয়ে দেয়া। উনি শুধু খুশি হবেন তা না, উনি এসব প্রশ্ন করার জন্য ওনার সম্পাদকের কাছে থেকে প্রচুর শাবাশীও পাবেন। কোথাও আটকে গেলে যিনি প্রশ্ন করেছেন তার প্রশ্নের শেষ দু-তিনটা শব্দ নিয়ে খেলবেন— যেমন, কেউ আপনাকে জিজ্ঞেস করল, স্মৃতি কি? আপনার উত্তর হবে: স্মরণ এবং বিস্মরণের দোলাচালে স্বপ্নের মরণ হচ্ছে স্মৃতি। কোন অর্থ দাঁড়ায় না কিন্তু জিনিষটা শুনতে মজার। চলবে। চলবে না শুধু দৌড়াবে। এরকম কিছু ইন্টারভিউ দেয়ার পর এখন আপনার দরকার একটা ফেসবুক গ্রুপ করে আপনার বুদ্ধিজীবিতা বাকীদের মধ্যে ছড়িয়ে দেয়া। কার্ল মার্কস বলেছেন বুদ্ধিজীবিরা হলো ইতিহাসের ইন্জিন। এই তো ধরতে পারলেন না। এটা মার্কসের কথা না। আমার বানানো।
হে আমার রব.... অতীতের ভাল স্মৃতি টুকুই আমার জীবনে থাকুক। মন্দ স্মৃতি, মন্দ, দুঃখ, কস্ট বৃস্বটিতে ধুয়ে মুছে আমাকে পবিত্র শিশু করে দাও। আমি হুতে চাই সদ্য নবজাগরক কোন শিশু। আমার বোমন্দের মেজ বোন বলে বারবার বলে তুই জীবনে যা কিছু করেছিস সব ধুয়ে মুছে আল্লাহর কাছে ওয়াদা করে ভিক্ষা চেয়ে তোকে বাচিয়ে রেখেছি। হে আল্লাহ আমাকে তৌফিক দাও! হে আল্লাহ শয়তানের প্ররোচনা থেকে আমাকে রক্ষা করো। রক্ষা করো, রক্ষা করো প্রভূ। আমীন আমীন আমীন ❤️❤️❤️
কোনো এক ঝড়ে বিশাল লিচুগাছটির একটা ডাল ভেঙে গিয়েছিল৷ ঝড় চলে গেলেও ক্ষত,ক্ষতির চিহ্ন রয়েই যায়৷ লিচুগাছটিরও ভাঙা অংশে ফোঁকড় হয়ে গিয়েছিল৷ ভোরে ঘুমভাঙা চোখমুখ ধুতে পুকুরে যাবার সময় মাঝেমাঝে সেখানে হাত দিতাম৷ গভীর গর্তের ভিতর থাকতেও পারত এক বিষজীবি,এক ছোবলে নিতে পারত অন্তহীন কষ্টগুলো৷ বেঁচে থাকতে গেলে যাকে শতচেষ্টাতেও দূরে রাখা যায় না! তেমন অঘটন না ঘটে একদিন হাত ছূঁয়ে দিল নরম তুলতুলে কিচমিচ সুরকে৷ চমকে হাত সরিয়ে আনার আগেই ফেলেদিলাম তাদের একটাকে, মাটিতে৷ নাম নাজানা পাখির শাবক৷ মূহুর্তে তার অসহায় ডাকে কোথা থেকে ছুটে এলো তার মা৷ ভয়ে আমি তখন অনেকটা দূরে৷ সে তবু আমার দিকে তাকিয়ে কি যেন বলল রাগ করে৷ চিড়িক পিড়িক ছুটতে লাগল এ ডাল থেকে ওডাল৷ দু'একবার বাচ্চার পাশে মাটিতেও দিল গড়াগড়ি৷ তার আর্তনাদে আশেপাশে দাসেদের বাড়ির চালে,বোসেদের উঠানে যতছিল আত্মীর পরিজন,সব এল ছুটে৷ সবাই মিলে পড়ে থাকা ছানাটিকে আবার উঠিয়ে নিল আস্তানায়,আবার ফিরে গেল যে যার খূঁটে খাওয়ার জোগাড়ে৷ কত ভুল ধারনা নিয়ে বেঁচে থাকা বহুকাল৷ কতদিন আকাশে উড়ন্ত উদাসীন পাখি দেখে মনে হয়েছে,কত সুখী ওরা৷ যখন খুশি তখন উড়ে যায় এখান থেকে ওখানে,কাছ ছেড়ে দূরে৷ ভাল না লাগলে বদলে দেয় আস্তানা,দায়হীন জীবন নির্ভার৷ ওদের মতন নিশ্চিন্তের দিনলিপিতে নতুন জীবন কতনা আনন্দের! বেঁচে থাকাটাও কতনা মধুর! হঠাৎ হাওয়ার মতই ভেসে ওঠে পুরাতন স্মৃতি৷ যেখানে আশ্রয় নেয় নাম নাজানা সেই শাবক আর তার মা,আর তাদের যত স্বগোত্রীয়রা৷ বহুদিনের এক ভুল ধারনা ভেঙে যায় নির্ঘুম রাতে৷ বুঝতে পারি, এমন কি পাখিরাও স্বাধীন নয়৷ বিপদ দেখলে পালিয়ে যেতে পারেনা৷ দায় দায়িত্ব থেকে মুখ না ফিরিয়ে তারাও এগিয়ে আসে৷ইচ্ছে হলেই উড়ে গিয়ে বসে থাকেনা দাসেদের টিনের চালে, বোসেদের উঠানে৷হয়ত যন্ত্রনা বুকে নিয়ে উড়তে উড়তে নীচের দিকে তাকায়৷ মনে মনে ভাবে, মানুষ হয়ে বেঁচে থাকা কতনা মধুর, কতনা আনন্দের......! 

বাংলাদেশে গড় আয়ু বাড়ছে। তার মানে বিরাট একটি অংশের মানবকুল পরনির্ভশীল হয়ে পড়ছেন। নির্ভরশীল মাত্রই অসহায় জীবন। এসব নিয়ে সরকার কি চিন্তা ভাবনা করেন সেটিও পরিস্কার নয়। ছেলেমেয়েদের যার যার কর্মজীবন আছে। কাজ ফেলে পিতামাতার কিংবা শ্বশুর শ্বাশুরীর সার্বক্ষণিক সেবা করা অবাস্তব চিন্তা। সারাজীবন নিজেকে উজার করে সেবা দিয়ে বৃদ্ধ বয়সে অমানবিক জীবন যাপনের আশা কেউ করেনা। বৃদ্ধদের জন্য সরকারের নীতিমালা থাকা প্রয়োজন। বাড়িতে গিয়ে সেবা প্রদানের নিয়ম চালু করা জরুরি মনে করি। বৃদ্ধাশ্রমে সখ করে কেউ যায় না। পরিস্থিতি বাধ্য করে। বৃদ্ধাশ্রম নিয়ে নেতিবাচক ভাবনা চিন্তা বাদ দিয়ে সেবার মান কিভাবে উন্নত করা যায় সেদিকে নজরদারি বাড়ানো প্রয়োজন। বৃদ্ধদের ধুকে ধুকে মরার দৃশ্য দেখে কেউ নিশ্চয় স্বস্তি বোধ করেন না। বেশির ভাগ বৃদ্ধ লজ্জায় কিংবা সন্তানের মায়ায কারো কাছে মুখ খোলেন না। হায়রে মানব জীবন!

আকাশে ইঁচড়েপাকা চাঁদ দেখতে পেলে বড় লোকের ঘরে উল্লাস! এমনকি মধ্য বা নিম্নবিত্ত ঘরেও আতসবাজি ফোটে। বস্তির ঘরে উল্লাস নেই, আতসবাজি নেই। বস্তির ঘরে চাল-ই নেই, ফুটানোর। বড় ঘরের মালকিন পায়েস, সেমাই ও লাড্ডুতে কতখানি আমন্ড, কতখানি পেস্তা বাদাম দেবেন তারই আঞ্জাম করেন। মধ্যবিত্ত মা লাচ্ছা সেমাইয়ে এক কিলো দুধের প্যাকেট উপুড় করে দেন। নিম্নবিত্ত মা পাঁচশো দুধে আড়াইশো জল ঢেলে লাচ্ছা সেমাই রাঁধেন, অবশ্য চিনি বেশি দিতে ভুলেন না। বিত্ত যাদের বেশি, তাদের পায়েস আর সেমাই তত মোলায়েম, দারুন স্বাদের! বিত্ত কমলে পায়েসের স্বাদ কমে, তবে মিষ্টতা বাড়ে। ইঁচড়েপাকা চাঁদের সাথে চিনি ও দুধের, ঘি ও বাদামের, পয়সা ও কড়ির একটা দারুণ সম্পর্ক আছে! কিন্তু, গরীব লোকেরা পায়েস-লাচ্ছা সেমাই নয়, হাওয়া বেশি খায়। অবেলার চাঁদের চেয়ে পুর্ণিমার সাম্যবাদী চাঁদ তাদের ভালো লাগে। গরীব লোক, বস্তিবাসী, পুর্ণিমার অপেক্ষায় থাকে, চাঁদের আলোয় হাওয়া খায়। [ইঁচড়েপাকা চাঁদ]
আস্ত নদীটাই আমার চাই আমিনুল ইসলাম আমিও ভালোবাসি ঐ যুবতী নদীকে যে আজও আমাকে সাঁতারের অধিকার দেয়নি বলে নিষিদ্ধ পুলিনে দাঁড়িয়েই দেখি তার চুলখোলা চলার নবায়নী নান্দনিকতা: ‘...ঢেউ খেলে রে, ঝিল্ মিল্ সায়রে ও ঢেউ খেলে...’ নদীটি তার ঢেউয়ের ফণা আর স্রোতের ঘূর্ণি নিয়ে ছুটে চলেছে দিনরাত তারি বহুচেনা বাদামী-রঙের গন্তব্যে; তাকে যে ভুলিয়ে-ভালিয়ে ঘরে আনবো-তাও হওয়ার নয়; অমন একটি দুরন্ত নদীকে ঘরে আনলে যদি স্রোত ও ঢেউয়ের তোড়ে উপড়ে যায় পুরাতন খুঁটি- উড়ে যায় চাল কিংবা ভেসে যায়- প্রাত্যহিকতার গেরোয় বাঁধা ধূসর বাঁশের বেড়া! তখন কী হবে! তার স্রোতকে কি রাখা যাবে পুরে পুরোনো মাটির কলসে যেভাবে গয়াবেদে পুরে রাখে ঝাঁপিতে তার পদ্মগোখরোর ফোঁসফাঁস: ‘বাবু সেলাম বারে বার..’! তার ঢেউকে কি রাখা যাবে বেঁধে ছাতিমের ডালে যেভাবে ব্রা বেঁধে রাখে ফুটন্ত স্তনের উপচানো অবাধ্যতা! অথচ তার কুলকুলধ্বনি না শুনলে আমার ঘুম আসে না রাতে তার জলছোঁয়া হাওয়া যদি ছুঁয়ে না যায় অন্তরঙ্গ আঙিনা, অক্সিজেন-স্বল্পতায় বিবর্ণ হয়ে ওঠে চিন্ময় জোতের বাগান; কিন্তু কি আশ্চর্য, উপেক্ষার বোতাম টিপে সে আমাকে ফেলেও দেয় না রিসাইকেল বিনের ঝুড়িতে! উল্টো- মাঝে মাঝে হাওয়ার সেলফোনে পাঠায় একমুঠো স্রোত, দুমুঠো ঢেউ..! অনুরাগের ঝুড়িতে ভরে যদি ঘরে নিয়ে আসি, সে-জলে না থাকে স্রোত, না থাকে ঢেউ; তার মানে--পুকুরমার্কা রেশনজল নয়, লব-হরের ন্যায্য ভগ্নাংশও নয়, আস্ত নদীটাই আমার চাই। বারুদে বিভ্রান্ত, ডলারে ড্রাংকার্ড-- এই পৃথিবীকে বৃদ্ধাঙ্গুল দেখিয়ে ভাবনার আকাশে নিপাতনে সিদ্ধির চাঁদ উঠলে আমার টাই-পরা জল জেগে ওঠে বাসনার বন্যতায়; তারা দাঁতাল জোয়ার হয়ে আছড়ে পড়তে চায়- খাদে-টিলায়-ঘাসে ভরা দুকূলে! তাতে ভাঙলে ভাঙুক মেঘনাপাড়ের ঐ যুবকের স্বপ্নের জলটুঙি যে- ‘জাল যার জলা তার’ -এই ফর্মুলায় নদীটিকে দখলে রেখেছে একযুগেরও অধিক। যদি উড়ে যায়--যাক্ উড়ে পারঘাটাতে গড়ে ওঠা মৎস্য-মহাজনের আড়ৎ ও পতাকা! তো কত আর সিদ্ধান্তহীনতা--পর্যালোচনা---পুনর্বিবেচনা! পূর্ণিমার প্ররোচানা গায়ে মেখে ক্ষেপে ওঠুক আমার সবখানি জল; সে-জল উজানে গিয়ে কামড়ে আসুক নদীর স্লিপারি অধর! ঢেউয়ের ভাষায় লেখা এজাহার নিয়ে নদীটি নেমে এসে দেখুক-- প্রেমিকের বুকে কেন জেগে ওঠে সিডর-মহাসেন-আইলা! আমাকে ভালোবেসে হউক কিংবা না বেসেই হউক, অন্ততঃ পৃথিবীর শান্তির কথা ভেবে সে আমার মুখের কাছে মেলে ধরবে তার বোতামখোলা বুক; ভালোবাসার স্তন চুষতে চুষতে অকূলেই ঘুমিয়ে পড়বো আমি!
হাবীব আহসান, বাংলাদেশ টেলিভিশন এর প্রাক্তন প্রযোজক ও পরিচালক, লেখক, কবি, শিল্পী হাবীব ভাই আমাদের ছেড়ে চলে গেছেন। একটু ক্ষ্যাপাটে, সহজ সরল আমাদের কোহিনুর ভাই চলে গেছেন ভাবতে কষ্ট হয়। করোনা আমাদের এমন এক অবস্থায় নিপতিত করেছে, প্রিয় মানুষের বিয়োগবেদনা প্রকাশ করার ভাষাও যেন আমরা হারিয়ে ফেলেছি। ভয়, আতঙ্ক আর অনিশ্চয়তা আমাদের চিরন্তন আবেগ-অনুভুতিকেও মনে হয় ভোঁতা করে দিয়েছে। এক মাস আগে ফোন করে হাবীব ভাই, মানে আমাদের কোহিনুর ভাই তার অসুস্থ্যা মায়ের জন্য দোয়া করতে বলেছিলেন। আর বলেছিলেন, সময়টা একটু স্বাভাবিক হলে তোমার বাসায় আসবো। বাঁশি শোনাবো, মেয়ের গান শুনবো আর বউমার হাতের কৈ-পাতুরি খাবো।আমি বলেছিলাম, কৈ এর সিজন আসতে আসতে করোনা নিয়ন্ত্রণে আসবে। কৈ মাছের ভরা সিজন মানে আশ্বিন-কার্তিক মাস আসতে এখনো মাস দুয়েক বাকি। এ সময়ের মধ্যে করোনা যাবে কিনা জানিনা। কিন্তু কোহিনুর ভাই চলে গেলেন। ‘পংক্তিযোদ্ধার সালতামামী’ এর কবি চলে গেলেন হঠাৎ করেই। কোহিনুর ভাইকে চিনি ১৯৮২-৮৩ সাল থেকে। তার সাথে বেশ কিছু কাজও করেছি। প্যাকেজ নাটকের শুরুর দিকে, সম্ভবত: ১৯৯৬ সালে আমার লেখা ‘ধারা-১৬৪’ পরিচালনা করেছিলেন তিনি। সে নাটকে সেলিম (শহীদুজ্জামান সেলিম) এবং মুনীরা ইউসুফ মেমির ১৪ মিনিটের একটি দৃশ্য আনকাট এক শটে ওকে করেছিলেন হাবীব ভাই এবং চিত্রগ্রাহক সমীর কুশারী। হাবীব ভাইয়ের নির্দেশনায় চমৎকার কম্পোজিশন, সুবিধা করে দিয়েছিল চিত্রগ্রাহককে। সমীরদা’ও অসুস্থ্য। তার সুস্থতা কামনা করছি। সে সময় ‘ধারা-১৬৪’ দর্শকনন্দিত হয়েছিল। সে নাটকে হাবীব ভাইয়ের মেয়ে অভিও অভিনয় করেছিল। হাবীব আহসানের সাথে আমার সবচেয়ে স্মরণীয় কাজ আমার লেখা এবং তার প্রযোজনায় বিটিভির নাটক ‘শুধুই মানুষ’। ১৯৯৬ কিংবা ১৯৯৭ সালে। সে নাটকের প্রধান চরিত্রের দুই শিল্পী খালেদ খান এবং তাজিন আহমেদ চলে গেছে এ নশ্বর দুনিয়া থেকে। শিল্প নির্দেশক মহীউদ্দিন ফারুক মারা গেছেন করোনাকালের শুরুতে।তখনকার জনপ্রিয় সাপ্তাহিক ‘যায় যায় দিন’ পত্রিকার সমালোচক মুনওয়ার বখত (অধ্যাপক রফিকুল ইসলাম) ‘বছরেরর শেষ ভালো’ শিরোনামে সমালোচনা প্রতিবেদনে দুটি নাটক নিয়ে লিখেছিলেন। এক. বিটিভি প্রযোজনা ‘শুধুই মানুষ’ দুই. প্যাকেজ নাটক ‘সেকু সেকান্দার’ (নাট্যকার মাসুম রেজা)। হাবীব ভাই আমাকে শিখিয়েছেন কীভাবে কারিগরি বিবরণসহ টিভি স্ক্রিপ্ট লিখতে হয়। আমার সহকর্মিরা আমার এ মন্তব্যে দয়া মন খারাপ করবেন না। সাড়ে চার বছরের বেশি সময় হলো বিটিভির প্রধান নির্বাহীর দায়িত্ব পালন করছি। হাবীব ভাইদের রুমে এখনকার তরুণ এবং মেধাবী প্রযোজক ও কর্মকর্তারা বসছেন। কাজ করছেন, আড্ডাও দিচ্ছেন। তাদের মধ্যে আমি হাবীব ভাইদের খুঁজি। কিন্তু পাইনা। কেন? 
স্মৃতিচারণ ---------------- থাইল্যান্ড ভ্রমণ ২০১৬ (পর্ব-৩) ------------------------------------------ "ওয়াট পাকনাম" ----------------------- থাইল্যান্ডের ব্যাংককে অবস্থিত "ওয়াট পাকনাম" অন্যতম প্রাচীন ও জগতখ্যাত বৌদ্ধ মহাবিহার বা মন্দির। রাজা আইয়ুঠায়া'র আমলে ১৬১০ সালে প্রতিষ্ঠিত হয়েছিল এই বিহার। । বিংশ শতাব্দীর শুরুতে, মন্দিরটি প্রায় পরিত্যক্ত হয়ে পড়েছিল এবং ভেঙে পড়েছিল। বিংশ শতাব্দীর প্রথমার্ধে মন্দিরটি মেডিটেশন মাস্টার "লুয়াং পু সোদ্ধ কন্দাসারোর" আধ্যাত্নিক গুনে ও যোগ্য নেতৃত্বে ব্যাপক পরিচিতি লাভ করেছিল। লুয়াং পু এর মৃত্যুর সাত বছর পরে সোমদেত চুয়াং ভারাপুয়ানো নতুন বিহারাধ্যক্ষ হয়েছিলেন। ওয়াট পাকনাম থাই সমাজে একটি খ্যাতনামা দাতব্য সংস্থা এবং দেশব্যাপী বিভিন্ন ধর্মীয় ও উন্নয়ন মুলক প্রকল্পের জন্য পরিচিত। ওয়াট পাকনামের আন্তর্জাতিক সুপরিচিতি ও ব্যাপক ভাবে রয়েছে ।বিশ্বের অন্যান্য দেশের বৌদ্ধ ধর্মাবলম্বীদের সাথে সৌহার্দ্য, ধর্মীয় কার্যক্রম, সহায়তা প্রদান এবং সৌভ্রাত্রিত্বের দীর্ঘ ইতিহাস রয়েছে। ২০১২ সালে সোমদেত চুয়াং মন্দিরে একটি বিশাল স্তূপ নির্মাণ করেছিলেন, যার নাম "মহরতচামংখোন" স্তুপ বা চৈত্য। স্তূপ মন্দিরটিকে আন্তর্জাতিক পর্যটকদের কাছে একটি জনপ্রিয় আকর্ষণ হিসাবে পরিণত করেছে। স্তূপের সামনেই একটি বৃহত্তর বুদ্ধের প্রতিবিম্ব স্থাপন করা হয়েছে। ২০১৬ সালের এপ্রিল মাসে ঘুরে দেখা এই মহান পূন্যস্থানের স্মৃতিবহুল ছবিগুলো সংরক্ষনের জন্যই শেয়ার করলাম।
জীর্ণ দেহের এক বৃদ্ধা নারী কেউ বলে পাগলী, বলে ভিখারি আসাদ গেটের ফুটপাতের উপর তার ছালচটা এক কাগজ বাড়ী সে আর কেউ নয়......... একাত্তরের এক বীরাঙ্গনা একটু বাচার প্রয়োজনে সময়কে এভাবেই দিচ্ছে পাড়ি...... কথা: মেজর আনিস-উল-ইসলাম (অব:) সুর ও সংগীত: আহমেদ ইমতিয়াজ বুলবুল শিল্পী: কুমার বিশ্বজিৎ
বিদ্যা শিক্ষার ডিগ্রি আছে জ্ঞানের কোন ডিগ্রি নেই জ্ঞান ডিগ্রিবিহীন ও সীমাহীন ----আরজ আলী মাতুব্বর
অগ্রহায়ণের রৌদ্র মাখে ফুল হেমন্ত মানে সে ধানক্ষেত আমি হুলস্থুল
করোনা দুর্যোগেও উজ্জ্বলতা বাড়িয়েছেন বন্ধু-কবি হাসমত জালাল # প্রিয়দিন-জন্মদিনে আটলান্টিক পারের সাগরশুভেচ্ছা♦ সালেম সুলেরী ♥ দেখা হওয়ার অনেক আগে থেকেই নামটা জানতাম। পুরো পরিবারের গল্প শুনেছিলাম আরেকজনের কণ্ঠে। তিনি প্রয়াত সঙ্গীত শিক্ষক খোদাবক্স সানু। ঢাকার সংস্কৃতিমুখ স্বাগতা, সন্ধির বাবা। স্থায়ীবাস ঢাকা হলেও পৈতৃকবাস মুর্শিদাবাদ। নবাব সিরাজের সমাধি-খ্যাত খোশবাগপুরে। কথাসাহিত্যিক সৈয়দ মুস্তাফা সিরাজ সানু ভাই-এর নিকটাত্মীয়। সেই সম্পর্কসূত্রে শুনি আরও দুই সহোদরের নাম। দুজনই কবি ও মিডিয়া বান্ধব। সৈয়দ কওসর জামাল ও সৈয়দ হাসমত জালাল। প্রথমজন সত্তর দশকের ও দ্বিতীয়জন আশি দশকের প্রতিনিধিত্বকারী। ♠ ২০০২-এ কলকাতায় বসলো ‘সৌহার্দ্য সত্তর’ কবিতা উৎসব। বাংলাদেশ থেকে ১৯ কবি স্ত্রীসহ যোগ দিলো। কর্তৃপক্ষ বাংলাদেশ পর্বের পরিচালনার দায়িত্ব বর্তায় আমার ওপর। সেই যাত্রায় ঘনিষ্ঠতা সৈয়দ কওসর জামালের সঙ্গে। পরের বছর অনিরুদ্ধ আশি’ সংগঠনের উন্মোচন। ঢাকার পরে কলকাতায় স্মৃতিময় আয়োজন। সেবার সম্পর্কের গভীরে সৈয়দ হাসমত জালাল। ২০০১-২০০২-এর একটি ঘটনা বেশ মনে পড়ে। গোধরায় গেরুয়াগোত্রের হত্যাকান্ডের কলকাতা-প্রতিবাদ। কবি সুবোধ সরকারের পাশাপাশি হাসমত জালালও সক্রিয়। প্রকাশ করলেন প্রতিবাদী ভাঁজপত্র। বিষয়টি অপরাপর কবি-লেখক-সংস্কৃতিসেবীদের অনুপ্রাণিত করে। ♠ হাসমত জালাল প্রথমে বায়ুসেনা বা বিমান বাহিনীতে ছিলেন। দ্বিতীয় পেশাজীবনে সংবাদপত্রের সম্পাদনা কাজে। আর এখন সাহিত্য আলোচক, কলাম লেখক। ২০১৫-তে ঢাকায় তিনবাংলা’র লেখক-সংহতিতে যোগ দেন। ভারতবাংলার ‘তিনবাংলা’ সভাপতি কবি নবনীতা দেব-সেন ছিলেন উদ্বোধক। কবি-কণ্ঠযোদ্ধা বুলবুল মহলানবীশ অনুষ্ঠান সমন্বয়কারী। অনুষ্ঠান সভাপতি হওয়ায় সেবার তেমন ‘আড্ডাবাজি’ হয়নি। তবে জম্পেশ আড্ডাশিল্প উপহার পেলাম ২০১৯-এ। ভারতবাংলা’র কোচবিহারে অঙ্কুরোদগমের উত্তরবঙ্গ কবিতা উৎসবে। কবি তাপস মহাপাত্র, অঞ্জনা দে ভৌমিক ছিলেন সমন্বয়ে। ‘ত্রিবিধ’ সম্পাদক কবি-কথাকার ছিলেন উদ্বোধক। ♠ পরিকল্পনা মোতাবেক হাসমত জালালের অ্যামেরিকা আসার কথা। তিনবাংলা’সহ একাধিক প্রতিষ্ঠানের আমন্ত্রণে। কিন্তু করোনা মহামারীর জন্যে ভ্রমণশিল্পে দীর্ঘ বিরতি। অতিমারীতে সারা পৃথিবী বিপর্যস্ত। তবে বিস্ময়কর বিষয় হলো-- হাসমত জালাল অটল যৌবনে। সৌন্দর্যেও অলংকার লাস্যময় চোখে-মুখে দেদীপ্যমান। ১২ জুলাই প্রিয়দিন-জন্মদিনে বয়েস বাড়ছেই না। চিরতারুণ্যেও কবি-বন্ধু হাসমত জালাল দীর্ঘজীবী হোক। তিনবাংলা'র পক্ষ থেকে সাগর-শুভেচ্ছা। ♦নিউজব্যাংক, জুলাই ২০২১
অনেক আগে অনেক ভাবে বলেছিলাম। বলতে গিয়ে কত কুকথা শুনলাম। আবার পড়েন। আমি লিখি নাই। এসব কথা বাসি হলে ফলে। ফি আমানিল্লাহ্। যা মনে লয় করেন। প্যান্ডেমিক ঠেকানো গেলেও "গ্যান্ডেমিক" ঠেকানো প্রায় অসম্ভব। 'গ্যান্ডেমিক" -- গন্ডমূর্খতার মহাবিস্তার
সিনেমায় নায়িকার বিপদে নায়ক হাজির হয়। বাস্তবে নায়িকার বিপদে নায়ক পালায়।।
সময়ের কাহন -৩৪ --------------- গৌহাটিতে সেজো ভাশুর ছিলেন।আমার শাশুড়ির পাঁচটি ছেলের মধ্যে একমাত্র তিনিই গৌহাটিতে থাকতেন। আমার বিয়ের কিছুদিন আগেই তিনি সেখানে গিয়েছিলেন। আমি তাঁকে তখনও দেখিনি। জাকে দেখেছি। আমার মেয়ের বয়েস যখন এক বছর তখন তিনিও স্বামীর কাছেই চলে গিয়েছিলেন। এদেশে তাঁরা আর ফিরে আসেন নি। আসামে যাওয়ার সময়ে আমি আমার কর্তার হাতে ছেলেমেয়েদের চেনগুলি তুলে দিয়েছিলাম বিক্রির জন্যে। ট্রেন ভাড়ার জন্যে যদিও সেই সময়ে জয়বাংলার মানুষের ভাড়া দেয়ার কোন বাধ্যবাধকতা ছিলো না। কর্তা গৌহাটি পৌঁছেই তাঁর মেজো ভাইকে পেয়ে যান।তাঁরা তখন ভাইয়ের বাড়িতেই ছিলেন।অপেক্ষা করছিলেন সেখানকার নিলামবাজারে শরণার্থী ক্যাম্প হওয়ার প্রতীক্ষায়। ক্যাম্প তৈরি হয়ে গেলে তিনি তাঁর মধ্যবিত্ত ভাইটির ওপরে চাপ না দিয়ে ক্যাম্পেই চলে গিয়েছিলেন। ছেলেমেয়ে দুটিকে কাছে পেয়ে মেজো ভাশুর আর আমার জাতো আনন্দে আত্মহারা হয়ে গেলেন। তাঁরা ভাবতেই পারেন নি ছোট ছোট বাচ্চাদের নিয়ে রামগড় পার্বত্য এলাকা পার হয়ে আমরা সীমান্ত পাড়ি দেবার সাহস করবো। এদিকে গৌহাটি যাওয়ার পরে আসামের জল হাওয়া আমার কর্তা সইতে পারলো না।সেখানে গিয়েই তার টাইফয়েড হয়ে গেলো।অবস্থা একসময়ে এমন দাঁড়ালো যে সে প্রলাপ বকতে শুরু করলো। অবস্থা দিন দিন খারাপের দিকে যাচ্ছিলো বলে হাসপাতালে খবর দেয়া হল এম্বুলেন্সের জন্যে। এমবুলেন্স তাঁদের বাড়ির ঠিকানা খুঁজে না পেয়ে ফিরে গেলে অগত্যা ভালো ডাক্তার আনা হল। সেই ডাক্তারের চিকিৎসার পরে সে ধীরে ধীরে সুস্থ হল বটে কিন্তু শরীর তখন দুর্বল হয়ে পড়েছে।রোগাও হয়ে গেছে অনেক। বেশি দিনের কথা নয়।আমার সেজো ভাশুর নিজেও আসামে উদবাস্তু হয়েই গিয়েছেন। আর্থিক অবস্থা তাঁর তেমন ভালো ছিলো না।তারপরও সেজো জা কর্তার হাত দিয়ে আমার কাছে একটি চিঠি পাঠিয়েছিলেন আমি যেন আসামে একবার বেড়াতে যাই।আসামের কামরুপ কামাখ্যা দর্শন করে আসি। সেই নিদারুণ দুঃসময়ে কোথাও বেড়াতে যাওয়ার মতো মানসিকতা আমার ছিলো না।তায় আবার আমার কর্তার স্বাস্থ্য দেখে ছেলেমেয়ে নিয়ে সেখানে যাওয়ার ইচ্ছে বা সাহস কোনটাই আমার হয়নি। মনে মনে ভাবছিলাম এত দুর্গম পার্বত্য পথ পার হয়ে এলাম,মাঠে ঘাটে ঘুমিয়েছিলাম তখন আমাদের কিছুই হলনা আর নিরাপদ একটা জায়গায় গিয়ে কিনা আমার কর্তা এত ভুগলো? ক্যাম্পে যাওয়ার পর সবাই আমাদের বারান্দায় এসে জমা হতেন রেডিওর খবর শোনার জন্যে। এ ছাড়াও সবাই সেখানেই বসে যুদ্ধের নানা খবর নিয়েও আলোচনা করতেন। এপ্রিল পেরিয়ে মে মাস চলছে তখন। সামরিক জান্তা তাদের কিছু দেশীয় অনুগত দোসরদের নিয়ে শহর ছাড়াও পূর্ব বাংলার অজ পাড়া গাঁয়েও তখন ছড়িয়ে পড়েছে। চারিদিকে খুন,ধর্ষণ, লুটপাট, হতাশা,ভয় ভীতি আর নৈরাজ্য সৃষ্টি করে চলেছে তারা। একের পর এক গ্রাম ধ্বংস করছে।বিশেষ করে আওয়ামী লীগের নেতা কর্মী আর হিন্দুদের বাড়িঘর পেলেই জ্বালিয়ে দিচ্ছে। এসব খবর শুনে যখন মন খারাপ হত তখন স্বাধীন বাংলা বেতারকেন্দ্র থেকে প্রচারিত দেশাত্মবোধক গানগুলি আমাদের উজ্জীবিত করে রাখতো। বিশেষ করে "জয়বাংলা বাংলার জয়, হবে হবে হবে, হবে নিশ্চয়"। "পূর্ব দিগন্তে সূর্য উঠেছে রক্ত লাল,রক্ত লাল,রক্ত লাল---।নোঙ্গর তোলো, তোলো, সময় যে হলো হলো----।নীড় হারা ঐ ঢেউয়ের সাগর পাড়ি দেব রে----। একটি ফুলকে বাঁচাবো বলে যুদ্ধ করি---। সালাম সালাম হাজার সালাম---। এছাড়াও আমাদের প্রিয় কবি রবি ঠাকুর আর কবি নজরুলের উদ্দীপনা মূলক গানগুলিতো ছিলোই। গান ছাড়াও বঙ্গবন্ধুর ৭ই মার্চের ঐতিহাসিক ভাষণের অংশ বিশেষও প্রচার করা হতো "বজ্র কন্ঠ" নামে।বঙ্গবন্ধুর কণ্ঠ যখন শুনতাম তখন মনে হতো তিনি দূরে নন আমাদের খুব কাছাকাছি কোথাও আছেন। স্বাধীন বাংলা বেতার থেকে "জল্লাদের দরবার" নামে ধারাবাহিক একটি ছোট্ট নাটিকাও প্রচার করা হয়েছিলো। তবে সবচেয়ে জনপ্রিয় অনুষ্ঠান ছিল চরম পত্র। সেই অনুষ্ঠানটি শোনার জন্য সবাই অধীর আগ্রহে অপেক্ষা করতেন। চরম পত্র যিনি পাঠ করতেন তাঁর নাম জানার জন্য সবার একান্ত আগ্রহ থাকলেও নামটা প্রচার করা হত না। শেষ চরম পত্রের দিনটিতে সবাই জানলো তাঁর নাম এম আর আখতার মুকুল। স্বাধীন বাংলা বেতার ছাড়া ছিলো আকাশ বাণী আর বিবিসি। যুদ্ধের শুরু থেকে দিল্লী থেকে প্রচারিত প্রতিটি সংবাদে বাংলাদেশ প্রসঙ্গ থাকত। নীলিমা স্যান্যাল, ইভা নাগ, প্রশান্ত বন্দোপাধ্যায়ের অপূর্ব কণ্ঠের সংবাদ পাঠের কোন তুলনা ছিলো না। তবে আকাশ বাণী কোলকাতা কেন্দ্রের সংবাদ ও সংবাদ পরিক্রমা প্রচারে যে দু'জন কন্ঠ সৈনিকের সংবাদ পাঠ আমরা যারা শুনেছি তারা কখনোই ভুলবো না। তাঁদের একজন হলেন হলেন দেবদুলাল বন্দোপাধ্যায় আরেকজন পীযুষ বন্দ্যোপাধ্যায়। রোজ স্বাধীন বাংলার গান,বঙ্গবন্ধুর সাতই মার্চের ভাষণ, চরমপত্র,আকাশ বাণীর দেবদুলাল বন্দ্যোপাধ্যায়ের সংবাদ, বিবিসির সংবাদ শোনার জন্যে আমাদের ঘরের দাওয়ায় যাঁরা জড়ো হতেন তাঁদের অনেকেই ছিলেন বাবার ছাত্র। দেবদুলাল বন্দোপাধ্যায়ের উদাত্ত কণ্ঠের সংবাদ পাঠ এতটাই আবেগপূর্ণ ছিলো যে পাক বাহিনী ঢাকা বেতার কেন্দ্রের সংবাদ পাঠের প্রতি শ্রোতাদের আকর্ষণ বাড়াবার জন্যে ঢাকা রেডিওতে চাকুরীরত লোকদের নাকি জিজ্ঞেস করেছিলো তাঁরা দেবদুলাল বন্দ্যোপাধ্যায়ের নাম শুনেছেন কিনা? তাঁর মতো তাঁরাও কেন সংবাদ পাঠ করতে পারেন না? তাঁর মতো সংবাদ পাঠক কি পূর্ব পাকিস্তানে পাওয়া যায় না? এই নাহলে পাকবাহিনী? চাইলেই যদি দেবদুলাল বন্দোপাধ্যায় হওয়া যেতো? অবশ্য পাকবাহিনীর দোষ দিয়েই বা কি লাভ? তাঁদেরই দোসরদের মুখ থেকে তাঁরা যখন শুনেন রবীন্দ্রনাথের গান আমাদের গাইবার দরকার কি? আমরা নিজেরাই কি রবীন্দ্রসঙ্গীত রচনা করতে পারি না? পাকবাহিনীর কাছে তখন অত্যন্ত জনপ্রিয় নাম ছিলো ফজলুল কাদের চৌধুরী। টহলদার সৈন্যেরা তরুণ ছেলেদের ধরতে পারলেই নাকি বলতো ইষ্ট পাকিস্তান মে সির্ফ একহি সাচ্চা আদমি হ্যায়।অউর ও হ্যায় ফজলুল কাদের চৌধুরী। আমাদের ক্যাম্পে একবার তেমন একটি ছেলে ভারতে আসার সময়ে পাকসৈন্যদের কাছ থেকে ছাড়া পেয়েছিলো শুধুমাত্র ফজল কাদেরকে চেনে বলাতে। ছেলেটি উর্দু ভাষা মোটেই বুঝতো না।অথচ তাকে দুই জায়গায় পাক সৈনের মুখোমুখি হতে হয়েছিলো।প্রথম জন যখন তাকে ডেকে বললো, "ইধার আও "সে খুব ভয়ে ভয়ে সৈন্যটির কাছে গেলে সে জিজ্ঞেস করলো, 'তুমহারা ডান্ডি কার্ড দেখাও।" আইডেন্টিটি কার্ডকে ওরা বলতো ডান্ডি কার্ড। সে তার আই ডি কার্ডটি বের করে দেখালে সৈন্যটি তার পকেট হাতড়ে টাকা পয়সা যা পেলো তা বের করে নিয়ে বললো," ঠিক হ্যায় যাও। " সেখান থেকে ছাড়া পাবার পরে আবার একটা সৈন্য আগের সৈন্যটার মতোই যখন তাকে বললো ইধার আও।ডান্ডি কার্ড দেখাও ।ছেলেটি ভাবলো ইধার আও মানেই হচ্ছে কাপড় জামা তল্লাশি করে পয়সা খসানো। সে এবারে সৈন্যটাকে সাহসের সাথেই বলে ফেললো ইধারাতে ইধারাতে আমার সব টাকা পয়সা শেষ।আমি আর ইধারাচ্ছি না। এই বলে দৌড়ে পালাতে গিয়েও পারলো না। সৈন্যটার হাতে সে ধরা পড়ে গেলো। সৈন্যটি তার কাপড় চোপর হাতড়ে তার কাছে লুকিয়ে রাখা বাকি টাকা পয়সা বের করে নিয়ে ছেড়ে দেবার আগে হঠাৎ তাকে জিজ্ঞেস করলো, " ফজলুল কাদেরকো জানতা হ্যায় তুম"? ছেলেটি তাঁকে চেনে বলার সাথে সাথে সৈন্যটার কি খেয়াল হল কে জানে? সে তাকে ছেড়ে তো দিলোই উল্টো তার কাছ থেকে কেড়ে নেয়া টাকা পয়সাগুলিও ফেরত দিয়ে দিলো। ক্যাম্পে এসে সে যখন এই গল্প করছিলো তখন তার গল্প শুনে আমরা হাসবো না কাঁদবো বুঝতে পারছিলাম না। এম বি হোস্টেল থেকে আসার পরে বড়দির সেই বান্ধবী তাদের ঘরটা আমাদের সারির ঠিক উল্টো দিকের একজনের সাথে বদলে নিয়েছে।এজন্যে সে খুব খুব খুশি। ঘরটা পেয়েই বড়দিকে সে প্রায়ই তাদের ঘরে ডেকে নেয়।দুজনে সারাক্ষণ গল্প করে। ক্যাম্পে আমাদের বেড়ার ঘরটা এর মধ্যেই মা'র চেষ্টায় অনেকটা সুন্দর করা হয়েছে। আসলে সংসারে কিছু কিছু মানুষ থাকেনই এমন। তাঁরা যখন যে পরিবেশেই থাকুন না কেন সেই পরিবেশটি তাঁদের ছোঁয়ার গুণে নান্দনিক হয়ে ওঠে। মা ছিলেন ঠিক তেমন একজন মানুষ। মা আমাদের বলতেন আচারের ঘর আছাড়েও ভাঙে না। আমাদের ঘরটা ছিলো একটা কর্নারে। মা কোত্থেকে যে ঘরের চারপাশে কয়েকটা গাঁদা ফুলের গাছ এনে লাগিয়ে দিলেন কে জানে? ঘরের পেছনে মাচা বেঁধে বেড়া দিয়ে সেখানে আমাদের জন্যে স্নান ঘরের ব্যবস্থা করে দিলেন। সেই সাথে স্নানের জলটা যেন গড়িয়ে এসে ফুলের গাছের গোড়ায় গড়িয়ে পড়ে তার জন্যে সরু ড্রেনের ব্যবস্থাও করে দিলেন। শরণার্থীদের দুই ঘরের মাঝখানের বাঁশের বেড়াগুলি ছিলো বেশ ফাঁকা ফাঁকা। সেই বেড়াতে খবরের কাগজ লাগিয়ে দিলেন। ঘরে যা আছে তাই দিয়ে বাঁশের ঘর দুটিকে গুছিয়ে রাখতাম আমরা।বাসনপত্র ঝকঝকে করে মেজে ধুয়ে রাখতো হনুফা। একবার ভারতের প্রতিরক্ষামন্ত্রী জগজীবন রাম আগরতলায় এসেছিলেন মিটিং করতে।সেদিন তিনি মোহনপুর শরণার্থী ক্যাম্পও পরিদর্শন করতে এলেন।ক্যাম্পের দুই সারির মাঝবরাবর পথ দিয়ে দলের লোকদের সাথে কথা বলতে বলতে তিনি হঠাৎ আমাদের বারান্দায় এসে দাঁড়ালেন। আমাদের কোন অসুবিধা হচ্ছে কিনা জিজ্ঞেস করলেন। বাবার সাথে বর্তমান পরিস্থিতি নিয়ে কথা বললেন।তারপর বললেন আপনাদের আমরা কিছুতেই পাকিস্তানে ফেরত পাঠাবো না। শেখ মুজিবের বাংলাদেশেই পাঠাবো। এদিকে বর্ডার ক্রস করার সব রাস্তাই তখন আরও খুব ঝুঁকিপূর্ণ হয়ে পড়ছিলো।দিনদিন রাজাকারদের দৌরাত্ম্য ভয়াবহ রকম বাড়ছিলো। হিন্দু মেয়েরা বোরকা পড়েও নিস্তার পাচ্ছিলো না।বোরকার পর্দা তুলে তাদের কলেমা পড়তে বলে পরিক্ষা করা হত তারা হিন্দু না মুসলমান। বলতে না পারলে আর রক্ষা নেই।এই ভয়ে অনেকেই কলেমা পড়াও শিখে নিতে বাধ্য হয়েছিলো। ছেলেদের পরণের কাপড় খুলে দেখা হত সে হিন্দু না মুসলমান। এসব খবরের মধ্যে আরো একটা গুরুত্বপূর্ণ খবর সবাইকে খুব আতংকিত করে তুলেছিলো। পাকবাহিনী যখন রাজাকার শ্রেণীকে অবাধে হিন্দুদের আর আওয়ামী লীগের লোকজনদের ঘরবাড়ি লুট আর অগ্নিসংযোগের ঢালাওভাবে অধিকার দিয়েছিলো সেই সময়ে অনেকেই চট্টগ্রামের বৌদ্ধদের পাড়ায় আশ্রয় নিয়েছিলেন কারণ গনচীন পাকিস্তানকে বলেই দিয়েছিলো বৌদ্ধ ধর্মের লোকজনের ওপরে যেন কোন অত্যাচার না হয়। সংগ্রামের প্রথম দিকে তারা অনেককে আশ্রয় দিয়েছিলেন কিন্তু এপ্রিলের শেষের দিকে বৌদ্ধ পাড়া বিশেষ করে বেতাগী আর মহামুনি মোটেও নিরাপদ ছিলো না।বৌদ্ধ সম্প্রদায়ের অনেকেই তখন এই পথ দিয়ে ভারতের পথে অগ্রসররত যাত্রীদের সাথে থাকা মূল্যবান সামগ্রী লুটপাটের সাথে সংশ্লিষ্ট ছিলেন। কর্ণফুলীর অনেক বয়স্ক মুসলমান মাঝিরা যখন এসব যাত্রীদের পারাপার করতেন তখন তাঁদের সাবধান করে দিয়ে বলতেন ওই পথ দিয়ে যেন তাঁরা না যান। খবরটা যখন ক্যাম্পে বসে আমি শুনেছিলাম তখন আমার মনে হয়েছিলো স্বয়ং সুবোধী ভান্তেই তো তার জ্বলন্ত উদাহরণ। ক্যাম্পে প্রচুর শিশু আর কিশোর বয়সের ছাত্র,ছাত্রী ছিলো। পড়াশোনা তখন সবার বন্ধ। সময় তাদের কিছুতেই কাটতে চায় না।কোথাও বেড়াতেও যেতে পারে না।খেলাধুলা করতে পারে না, সারাক্ষণ গল্প করে কি আর সময় কাটে? ছোট বোন ছন্দা তখন ক্লাশ এইটে পড়তো। সম্ভ্রান্ত এক মুসলমান পরিবারের শিরিন নামের একটি মেয়ের সাথে তার খুব ভাব হয়ে গেলো। সারাক্ষণ দুটিতে একসাথে ঘোরে,গল্প করে,যেখানেই যায় একসাথেই যায়। দুজনের একবার খুব ইচ্ছে হল বিরিয়ানি রান্না করবে।চাঁদা তুলে কেনা হল মুরগী আর গরম মশলা।চালটা যদিও রেশনেরই কিন্তু তাতে কি? সেই চালই তখন তাদের জন্যে পোলাওয়ের চাল ,রেশনের তেলটাও ঘি।পেঁয়াজ, রসুন আদা, নুন সবই রেশনের। কেওড়া জলেরই বা পরোয়া কি? জোগাড় তো হল সব কিন্তু রান্নাটা করবে কে? কারণ বিরিয়ানি এখন যতটা সার্বজনীন আমাদের সময়ে ঠিক ততটা ছিলো না।বিশেষ করে সনাতন ধর্মের মানুষ বিরিয়ানি রান্নায় মোটেই চৌকশ ছিলেন না। তাহলে রান্নাটা করবে কে? শিরিন বললো আমিই করবো। সত্যি সত্যিই শিরিন নামের ক্লাশ এইটে পড়া মেয়েটা সেদিন সেই রেশনের চাল দিয়েই বিরিয়ানি রান্না করেছিলো যা শেখার জন্যে অনেক গৃহিণীরাও ভিড় করে দাঁড়িয়ে ছিলেন। মেয়েদের এই বিরিয়ানি খাওয়া দেখে ছেলেরা ভাবলো তারা কেন বাদ যাবে? তারাও বিরিয়ানি খাবে। কিন্তু তাদের জন্যে রাঁধবে কে? আমার কর্তা ছিলো ক্যাম্পের ছেলেদের প্রিয় জামাইবাবু। সে বললো বেশ আমিই রান্না করবো তোমাদের জন্যে। ছেলেরাও মহাখুশি। বাবা এই সব শিশু কিশোরদের পড়াশোনার ব্যাপার নিয়ে প্রায়ই ভাবেন । তাদের লেখাপড়ার জন্যে কি ব্যবস্থা করা যায় তা নিয়ে জহুর আহমদের সাথে আলাপ করে ভারত সরকারের কাছে একটি আবেদন করলেন। সেই আবেদনের পরিপ্রেক্ষিতে মোহনপুর স্পেশাল ক্যাম্পে বাবাকে স্কুলপ্রধান করে শুধু স্কুল খোলার অনুমতি নয়,সরকার ছাত্রছাত্রীদের জন্যে বই,খাতা,শ্লেট ও ব্ল্যাকবোর্ডেরও ব্যবস্থা করে দিলেন। অনুমতি পেয়েই ক্যাম্পের ছাত্রছাত্রীদের জন্যে সকাল বিকাল দুই শিফটের একটি স্কুল খোলা হল। সকালের শিফটে প্রথম থেকে পঞ্চম শ্রেণী আর বিকালের শিফটে ষষ্ঠ থেকে নবম শ্রেণীর ছাত্রছাত্রীদের পড়ানো শুরু হল। স্কুলে নির্দিষ্ট পাঠদান ছাড়াও ছাত্রছাত্রীদের খেলাধুলা, দেশাত্মবোধক গান শেখানো,স্বাধীনতা সংগ্রাম কেন আর কি কারনে হচ্ছে? আমরা কেন নিজেদের দেশ ছেড়ে, বাড়ি ঘর ছেড়ে ভারতে এভাবে থাকতে বাধ্য হচ্ছি ইত্যাদিও পাঠের অন্তর্ভুক্ত করা হয়েছিলো। স্কুলটিতে পাঠদানের জন্যে শিক্ষক শিক্ষিকা পদে নিয়োগ করার জন্যে বাংলাদেশে যাঁরা শিক্ষক শিক্ষিকা পদে চাকরি করতেন তাঁদের আবেদন পত্র জমা দিতে বলা হল। নিয়োগ দেবার ভারও ছিলো বাবার ওপরেই।বড়দি ছিলো সরকারি স্কুলের শিক্ষক।নিয়ম অনুযায়ী বড়দি একটি পদ পেতেই পারেন। বড়দি তাই সেই স্কুলে শিক্ষিকার একটি পদ পেলেন। তবে আমি যখন দেখলাম ক্যাম্পের আরো অনেকেই শিক্ষক পদের জন্যে আবেদন পত্র জমা দিচ্ছে আমি বাবাকে গিয়ে বললাম বাবা আমিও স্কুলে পড়াতে চাই। বাবা আমাকে বললেন তুই তো কোন স্কুলের সাথে জড়িত ছিলি না। এটা শুধুমাত্র পূর্ব পাকিস্তানে শিক্ষকতা পেশায় যাঁরা ছিলেন তাঁদের জন্যে। বাবার কথাই ঠিক। আমি তাই আর এ নিয়ে আগ্রহ দেখালাম না। স্কুল যথারীতি আরম্ভ হল।বাচ্চারাও খুব খুশি।সকাল হলেই তাদের কলতানে স্কুলপ্রাঙ্গণ মুখরিত হয়ে ওঠে। কয়েকদিন পরেই দেখি বড়দির সেই বান্ধবীও (নামটা গোপন রইলো) শিক্ষিকা পদে বহাল হয়েছে স্কুলে। আমার খুব অভিমান হলো বাবার ওপরে। আমি জানি ঢাকা বিশ্ববিদ্যালয়ের একজন ছাত্রীর কচিকাঁচাদের পড়ানো কোন ব্যাপার নয় কিন্তু সে তো তখনো ছাত্রী। শিক্ষক তো নয়। আমিও তো ঢাকা বিশ্ববিদ্যালয় থেকে গ্র‍্যাজুয়েশন করেছি।অথচ বাবা আমাকে বললেন শিক্ষকতা পেশায় না থাকলে তাদের নেয়া হবে না। বাবাকে আমি এ নিয়ে আর কোন প্রশ্ন না করলেও আমার মনে একটা খটকা রয়ে গেলো সে কিভাবে এই পদ পেলো? মিথ্যে সার্টিফিকেটের জোরে ? স্কুল বেশ ভালোভাবেই চলছিলো। ভালো চলারই কথা।পড়াচ্ছেন বিভিন্ন কলেজের অধ্যাপক আর বিদ্যালয়ের শিক্ষিকারা। হঠাৎ একদিন বড়দির সেই বান্ধবীকে নিয়ে রীতিমতো হইচই পড়ে গেলো। সে নাকি ক্লাশ ফোরের একটা মেয়েকে পড়া শিখে যায়নি বলে বেত দিয়ে এমন মারটাই মেরেছে যে মেয়েটির গায়ের চামড়া ফেটে রক্ত গড়িয়ে পড়ছে। খবরটা শোনামাত্র ক্যাম্পের গার্জিয়ানরা সবাই স্কুলে ছুটে গেলেন।সবাই তখন খেপেছেন সেই শিক্ষিকার ওপরে। সবার মুখে শুধু একটি কথা" ইজ শি আ টিচার অর আ বুচার"? আমরা তাঁর কাছে জানতে চাই কেন একটা শিশুকে এমনভাবে মারা হল? আমার মনে হয় কসাইয়ের সাথে শিক্ষকের তুলনা দেয়াটা ঠিক ছিলো না। কসাই পশু জবাই করে তার পেশার প্রয়োজনে একজন শিক্ষিকা কোন প্রয়োজনে একটা ফুলের মতো শিশুকে এমন নির্মম হাতে মারতে পারে? বিপদের আঁচ টের পেয়ে সেই শিক্ষিকা স্কুল থেকে তাড়াতাড়ি নিজের ঘরে এসে দরজা বন্ধ করে বসে রইলো। এদিকে গার্জিয়ানদের চাপে স্কুল থেকে দুজনকে পাঠানো হল শিক্ষিকা যেন স্কুলে অবিলম্বে এসে দেখা করে। লোক দুটি তাকে খোঁজ করতে এসে না পেয়ে আমাকে সামনে পেয়ে সব কথা খুলে বলতেই আমি বড়দির বান্ধবীকে গিয়ে জিজ্ঞেস করলাম," আপনি নাকি আজ স্কুলের একটা ছাত্রীকে এমনভাবে মেরেছেন যে তার গায়ের চামড়া কেটে রক্ত পড়ছে। স্কুল থেকে আপনাকে ডাকার জন্যে লোক এসেছিলো। সে আমার দিকে তাকিয়ে গোঁয়ারের মতো উত্তর দিলো," সো হোয়াট? মেরেছি তাতে কি হয়েছে? পড়া ঠিকমতো না পাড়লে বাচ্চাদের ওরকম মারতে হয়।নইলে পড়া আদায় হবে কি করে?" ফুলের মতো শিশুদের যদি মেরেই পড়া আদায় করতে হয় তাহলে শিক্ষা তাদের জন্যে এক বিভীষিকা ছাড়া আর কি হতে পারে? এই মনোভাব যাঁদের তাঁদের কি শিক্ষকতা পেশায় আসা উচিৎ? স্কুল কর্তৃপক্ষের আদেশ সে সেদিন রাখেনি।তবে ভয়ে সে আর স্কুলে যায়নি। মনে মনে ভাবছিলাম এই মহিলাই বড়দির পাশের রুমে থাকতে পারবে না বলে এম বি হোস্টেল থেকে আসার সময় কি কান্নাকাটিই না করেছিলো? এর চোখেও জল আসে? চলবে 
