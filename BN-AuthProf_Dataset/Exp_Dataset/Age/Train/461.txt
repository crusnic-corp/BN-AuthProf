 বাংলাদেশের সরকারি স্কুল কলেজগুলো যতদিন মন্ত্রণালয়ের অধীনে থাকবে ততদিন শিক্ষার অধঃপতন চলতেই থাকবে। এদের কারণে বিসিএস শিক্ষা ক্যাডার সবচেয়ে অবহেলিত। এদের বদলি প্রমোশন ইত্যাদি সবকিছুই করে বিসিএসেরই আরেক ক্যাডার যারা তাদেরই হয়ত সহপাঠী এবং একই বিসিএসে হয়ত নিয়োগ পেয়েছে। বিসিএস প্রশাসনের মানুষগুলো নিজেদের বিসিএসে শিক্ষা ক্যাডারদের চেয়ে বেশি মেধাবী ভাবেন আর সমস্যার মূল এখানেই। অথচ শিক্ষা ক্যাডারই হওয়া উচিত বেশি মেধাবীদের জায়গা। বিসিএস শিক্ষা ক্যাডারকে অন্যান্য ক্যাডার থেকে আলাদা করে এর নিয়োগ প্রক্রিয়া সম্পূর্ণ ভিন্ন করতে হবে। কেবল মাস্টার্স পাশ দিয়ে ৩০ বছরের বয়স সীমা বেঁধে দিয়ে প্রভাষক নিয়োগ দিলেই হবে না। কারণ আমাদের কলেজগুলো এখন আর শুধুই উচ্চ মাধ্যমিক পড়ায় না। প্রায় সব কলেজেই অনার্স মাস্টার্স আছে। তাই সেখানে পিএইচডি ডিগ্রীধারীদের নিয়োগের পথও সুগম করতে হবে। তার জন্য পিএইচডি ডিগ্রীধারীদের সহকারী অধ্যাপক এবং উচ্চতর অভিজ্ঞতা যাদের আছে তাদের সরাসরি সহযোগী অধ্যাপক বা অধ্যাপক পদে নিয়োগেরও সুযোগ সৃষ্টি করতে হবে। সেই জন্য ডিগ্রী ও অভিজ্ঞতার আলোকে বয়স সীমা নতুন করে নির্ধারণ করে আলাদা পরীক্ষার ব্যবস্থা করতে হবে। এখন আমাদের অনেক ছেলেমেয়ে দেশের বাহিরে পিএইচডি করতে যায়। পিএইচডি শেষে যখন তারা ফিরে আসে তাদের বয়স নিশ্চই ৩০-এ আটকে থাকবে না। এইরকম উচ্চ শিক্ষিত ছেলেমেরা ফিরে আসলে তাদের নিয়োগের কোন ব্যবস্থা আমাদের সরকারি কলেজগুলো রাখছে না। তাহলে পিএইচডি ডিগ্রীধারীরা কোথায় চাকুরী করবে? এদের কথা আমাদের সরকার কেন ভাবছে না? যারা বিদেশে ভালো পিএইচডি করছে তাদের অনেকেরই অনার্স মাস্টার্সে সিজিপিএ ৩.৫ এর নিচে। ফলে এরা পাবলিক বিশ্ববিদ্যালয়ে শিক্ষকতার জন্য আবেদনই করতে পারে না। তাদেরকে অন্তত কলেজগুলোতে চাকুরী করার সুযোগ দিন। নাহলে তারা কি করবে? এদের মধ্যে অনেকেই আছে যারা প্রচন্ড মেধাবী। রাষ্ট্রের উচিত এদের নিয়ে সিরিয়াসলি ভাবা। এইভাবে মেধার অপচয় হতে দেওয়া যায় না। এর মাধ্যমে মানসম্পন্ন শিক্ষকের অভাবটা অনেকটাই দূর হবে। আমি প্রায়ই বিদেশ থেকে পিএইচডি শেষে দেশে ফিরে চাকুরী না পাওয়াদের কাছ থেকে ইমেইল বা ম্যাসেন্জারে মেসেজ পাই। বড়ই কষ্টের সেইসব মেসেজ। সম্প্রতি পাওয়া একজনের মেসেজের একটু অংশ এখানে কাট &পেস্ট করছি। "Recently I back from Japan after my Ph.D. and Postdoc, facing the trouble of getting opportunities in the job field though I have several publications in ACS, Nature, Angewandte. My perception- this is a common and very big problem for this kind of higher educated people of Bangladesh, who did Ph.D. in abroad universities and the age limit (30 years) is over for government entry-level job. There is no reliable job and people are afraid of coming back to Bangladesh. Consequently, the country losing meritorious manpower." একদিকে সরকার প্রধানমন্ত্রী ফেলোশিপের নামে শত শত কোটি টাকার প্রজেক্ট খুলে সরকারি কর্মকর্তাদের পিএইচডি করতে বিদেশে পাঠাচ্ছে। আর এইদিকে পিএইচডি ডিগ্রীধারীরা চাকুরী পাচ্ছে না। বীণে পুঁজিতে পিএইচডি ডিগ্রীধারীদের পাওয়াদের কেন সরকার নিচ্ছে না? ভারত একটা নিয়ম করেছে। সেটা হলো ওয়ার্ল্ড রেঙ্কিং-এ ৫০০-র মধ্যে থাকা বিশ্ববিদ্যালয় থেকে পিএইচডি থাকলে তাদের সরাসরি সহকারী অধ্যাপক হিসাবে নিয়োগের ব্যবস্থা করেছে। এইটা করলেই দেশের শিক্ষার মানের আমূল পরিবর্তন আসবে বলে আমি বিশ্বাস করি। এর মাধ্যমে যেইসব ছেলেমেয়েরা দেশের বাহিরে পিএইচডি করছে তারা দেশে ফিরে আসতে অনুপ্রাণিত হবে। একই সাথে যদি পোস্ট-ডক্টরাল অভিজ্ঞতা থাকলে সহযোগী অধ্যাপক হিসাবে নিয়োগ দেই তাহলেও আমাদের কলেজগুলো মানসম্পন্ন এবং অভিজ্ঞতা অনেক শিক্ষক পাবে যারা অনার্স এবং মাস্টার লেভেলে পড়াতে পারবে। এই কাজটি কিন্তু আমাদের পিএসসি সহজেই করতে পারে। তাছাড়া আরেকটি কাজ করতে হবে। শিক্ষা ক্যাডারের শিক্ষকদের প্রমোশনটা মন্ত্রণালয় থেকে সরিয়ে আলাদা একটা শিক্ষা কমিশন করে তাদের হাতে দেওয়া উচিত। শিক্ষকদের মূল্যায়ন করতে হলে যেই যোগ্যতা এবং অভিজ্ঞতা দরকার তা মন্ত্রণালয়ের নেই। এই কাজটি না করলে শিক্ষকরা অবহেলিত ও নিষ্পেষিত হতে থাকবেই। যার কারণে অনেকে এই ক্যাডারে আসতে উৎসাহ বোধ নাও করতে পারে। আশা করি এই পদক্ষেপগুলো নিলে বাংলাদেশের শিক্ষায় এক যুগান্তকারী পরিবর্তন আসবে।
বিশ্ববিদ্যালয়ের একজন বয়োজ্যেষ্ঠ অধ্যাপক কয়েকটি প্রতিষ্ঠানের একই ধরনের খাদ্য পণ্য নিয়ে গবেষণা করেছিলেন এবং সেই খাদ্যে তিনি মানুষের জন্য ক্ষতিকারক উপাদান পেয়েছিলেন। এজন্য উনাকে হেয় করা হলো এবং সবচেয়ে দুঃখের বিষয় উনার পাশে বিশ্ববিদ্যালয় শিক্ষক সমিতি তো দাঁড়ালেন না, নিজ বিভাগ অফিশিয়ালি না হোক মানবিকভাবেও দাঁড়ালেন না। বিশ্ববিদ্যালয় হলো পরীক্ষা নিরীক্ষা গবেষণার জায়গা। আমাদের বলা হচ্ছে রেটিং নেই নেই নেই। আমাদের গবেষণার জন্য, পড়াশুনা করানোর জন্য সুবিধাও খুব নেই। জনস্বার্থে অধ্যাপক আ ব ম ফারুক স্যার যা করেছিলেন তারজন্য আমরা তাঁকে হেয় করলাম, অসম্মান করলাম কিন্তু স্যার আবার পরীক্ষা নিরীক্ষা করলেন ওইসব কোম্পানির ওইসব খাদ্য পণ্য নিয়ে। এবার ফলাফল দেখুন...
প্রিয় অভিজিৎ ======== ঠিক কী কারণ জানা নেই, কোনো ভয়ংকর খবর পড়লে নিজের অজান্তেই আমি নিজেকে সে অবস্থানে কল্পনা করতে শুরু করি। পদ্মা নদীতে লঞ্চডুবির খবর পড়লে আমি কল্পনায় দেখতে পাই একটা লঞ্চ ডুবে যাচ্ছে, আমি তার ভেতরে আটকা পড়েছি, পানি ঢুকছে, মানুষ আতংকে চিৎকার করছে আর পানির নিচে নিঃশ্বাস নিতে না পেরে আমি ছটফট করছি। যখন একটা বাসে পেট্রোল বোমা দিয়ে আগুন ধরিয়ে দেওয়ার খবর পড়ি, তখন কল্পনায় দেখতে পাই আমি বাসের ভেতর আটকা পড়েছি, দাউ দাউ করে আগুন জ্বলছে আর আমি তার ভেতর দিয়ে ছুটে বের হওয়ার চেষ্টা করছি; আমার সারা শরীরে আগুন জ্বলছে। পরশু দিন আমি যখন খবর পেয়েছি অভিজিৎকে বইমেলার সামনে কুপিয়ে হত্যা করেছে, তখন পুরো দৃশ্যটি আমি আবার দেখতে পেয়েছি– এই দৃশ্যটি আমার জন্যে অনেক বেশি জীবন্ত; কারণ অভিজিৎ যে রকম বই মেলা ঘুরে তার স্ত্রীকে নিয়ে হেঁটে হেঁটে বের হয়ে এসেছে, আমি আর আমার স্ত্রী গত সপ্তাহে ঠিক একইভাবে মেলা থেকে হেঁটে হেঁটে বের হয়ে এসেছি। আমি জানি, অভিজিতের মতো আমার নামও জঙ্গিদের তালিকায় আছে। কল্পনায় দেখেছি, আমার মাথায় আঘাতের পর আঘাত পড়ছে, আমার স্ত্রী আমাকে বাঁচাতে গিয়ে ছিন্নভিন্ন হয়ে যাচ্ছে। কাছে, খুব কাছেই পুলিশ নিস্পৃহভাবে দাঁড়িয়ে আছে, তাকিয়ে তাকিয়ে ঘটনাটা দেখছে, কিন্তু কিছু করছে না। সিলেটে বসে আমি প্রায় সাথে সাথেই ঘটনাটা জানতে পেরেছিলাম। অভিজিৎকে হাসপাতালে নিয়েছে জেনে দোয়া করছিলাম যেন বেঁচে যায়, কিন্তু অভিজিৎ বাঁচল না। অভিজিৎ রায় আমার ঢাকা বিশ্ববিদ্যালয়ের শিক্ষক প্রফেসর অজয় রায়ের ছেলে। যারা হাসপাতালে ছিল তাদের কাছে আমাদের স্যারের খবর নিয়েছি। একজন বাবার কাছে তাঁর সন্তানের মৃত্যুসংবাদ থেকে কঠিন সংবাদ আর কী হতে পারে? আমাদের পদার্থ বিজ্ঞানের স্যার প্রফেসর অজয় রায় এই ভয়ংকর দুঃসময়ে তাঁর বুকের ভেতরের ওথাল পাথাল হাহাকার ঢেকে রেখে যে অসাধারণ মানসিক শক্তিতে বলীয়ান হয়ে সন্তানের মৃত্যুসংবাদ গ্রহণ করেছেন, প্রিয়জনের সাথে কথা বলেছেন, গণমাধ্যমের মুখোমুখি হয়েছেন, তার কোনো তুলনা নেই। আমরা তাঁর ছাত্রছাত্রীরা যদি তাঁর ভেতরকার শক্তির একটা ক্ষুদ্র অংশও আমাদের জীবনের কোথাও ব্যবহার করতে পারি তাহলে ধন্য মনে করব। আমি আসলে ফেসবুক, নেট, ব্লগের সাথে পরিচিত নই। আমি জানি সারা পৃথিবীতেই এটি খুব গুরুত্বপূর্ণ ভূমিকা রাখছে। তারপরও আমি শুধুমাত্র বইপত্র, ছাপা খবরের কাগজ দিয়েই দুনিয়ার খবর রাখি। সে কারণে আমি অভিজিত রায়ের ব্লগ জগতের সাথে পরিচিত ছিলাম না, আমি শুধুমাত্র তার বইয়ের সাথে পরিচিত ছিলাম। আমি আমার নিজের লেখায় তার বই থেকে উদ্ধৃতি দিয়েছি। আমার খুব আনন্দ হত যখন আমি দেখতাম একজন তরুণ ইঞ্জিনিয়ার কী সুন্দর ঝরঝরে বাংলায় লিখে, কী সুন্দর বিশ্লেষণ করে, কত খাটাখাটুনি করে একটা বিষয় যুক্তি-তর্ক দিয়ে বুঝিয়ে দিতে পারে। আমি জানতাম না ধর্মান্ধ গোষ্ঠী তাকে এভাবে টার্গেট করেছে। ধর্মান্ধ জঙ্গি গোষ্ঠীর তালিকায় আমাদের অনেকেরই নাম আছে, আমরা ধরেই নিয়েছি এই দেশে এভাবেই বেঁচে থাকতে হয়। কিন্তু সত্যি সত্যি যে তারা অভিজিৎকে এভাবে হত্যা করার একটা সুযোগ পেয়ে যাবে আমি কল্পনাও করতে পারিনি। স্বজন-হারানোর এই দুঃখ আমি কোথায় রাখি? শনিবার দুপুরে আমাদের বিশ্ববিদ্যালয়ের সাধারণ ছাত্রছাত্রীরা অভিজিৎ হত্যার প্রতিবাদে একটি মানববন্ধন ও মৌনমিছিল শেষে আমাদের লাইব্রেরির সামনে জমায়েত হয়েছিল। ছাত্র-শিক্ষকরা নিজেদের ক্ষোভের কথা বলেছেন, দুঃখের কথা বলেছেন, হতাশার কথা বলেছেন, অভিজিতের জন্যে গভীর শ্রদ্ধা আর ভালোবাসার কথা বলেছেন। সমাবেশের শেষে তারা আমার হাতেও মাইক্রোফোন দিয়ে তাদের জন্যে কিছু বলতে বলেছে। মাইক্রোফোন হাতে নিয়ে আমি কী বলব বুঝতে পারছিলাম না। তরুণ শিক্ষার্থীদের দিকে তাকিয়ে আমি শেষ পর্যন্ত সবসময় যে কথাগুলো বলি তাই বলেছি। এই দেশের দায়িত্বটি এখন এই তরুণদেরকেই নিতে হবে। বলেছি, তাদের দুঃখ পাবার কারণ আছে, তাদের ক্রুদ্ধ হবার কারণ আছে; কিন্তু যত কারণই থাকুক, তাদের হতাশাগ্রস্ত হলে চলবে না। অন্ধকার জগতের যে মানুষগুলো পিছন থেকে এসে একজনকে হত্যা করে আনন্দে উল্লসিত হয়ে যায়, তারা কোন বিষয়টিকে সবচেয়ে বেশি ভয় পায় আমরা এখন সেটা জানি। তারা ভয় পায় বিজ্ঞানমনস্ক যুক্তিবাদী চিন্তা; তারা ভয় পায় উদার মনের মানুষ; তারা সবচেয়ে বেশি ভয় পায় মুক্তচিন্তা। আমি আমার ছাত্রছাত্রীদেরকে অনুরোধ করেছি, তারা যেন অভিজিতের সম্মানে আর ভালোবাসায় আধুনিক পৃথিবীর উপযোগী মুক্তচিন্তার মানুষ হিসেবে গড়ে ওঠে। সরকার অভিজিতের হত্যাকারীদের ধরতে পারবে কিনা জানি না। যদি ধরতে পারে, এই দেশের আইনে শাস্তি দিলেই কি যে বিষবৃক্ষ এই দেশে জন্ম নিয়েছে তার শিকড় উৎপাটিত হবে? সারা পৃথিবীতে ধর্মান্ধ মানুষের যে নৃশংসতা শুরু হয়েছে, আমাদের দেশেও কি তার ছোঁয়া লাগতে শুরু করেনি? অভিজিতের বাবা, আমার শিক্ষক প্রফেসর অজয় রায় তাঁর সন্তানের মৃত্যুর পর যে কথাটি বলেছেন, আমাদের সবারই এখন কি সেই একই কথার প্রতিধ্বনি করার সময় আসেনি? ত্রিশ লক্ষ মানুষ প্রাণ দিয়ে যে বাংলাদেশ তৈরি করেছিল; আমরা সেই বাংলাদেশকে ফিরে পেতে চাই। এই বাংলাদেশ আমাদের সেই ত্রিশ লক্ষ মানুষের, তাদের আপনজনের। এই দেশ অভিজিতের, এই দেশ অভিজিতের আপনজনের। এই দেশ জঙ্গিদের নয়; এই দেশ ধর্মান্ধ কাপুরুষের নয়। খুব দুঃখের সময় আপনজনেরা একে অন্যের হাত ধরে নিজেদের ভেতর সান্তনা খুঁজে পায়, সাহস খুঁজে পায়। অভিজিতের আহত স্ত্রী, তার কন্যা, তার বাবা-মা, ভাইবোনকে বলতে চাই, আপনাদের পাশে আমরা আছি। একজন দুইজন নয়, লক্ষ লক্ষ বাংলাদেশের মানুষ। আপনারা হয়তো আমাদের দেখছেন না, কিন্তু আমরা আছি। আপনাদের পাশে আছি। পাশে থাকব।
ষাট–বাষট্টির কলকাতার কফিহাউসটা ছিল আমাদের কাছে ডানা মেলার জায়গা । টেবিলে টেবিলে ছটফট করছে দারুন কিছু লেখার ইচ্ছে নিয়ে টগবগে তরুন রক্ত 
বাবা। পিটিয়ে সাইজ করে চাকুরিতে জয়েন করার সময় কিছু নির্দেশ দিয়েছিলেন তিনি। যা প্রতিপালিত হবে জীবনের শেষ দিন পর্যন্ত ইনশাআল্লাহ। এখন ৮২+ চলছে। আলহামদুলিল্লাহ এখনো ছাঁয়া হয়ে রয়েছেন তিনি।
গাঁয়ের কথকতা -- নদীর পানি দিচ্ছে উঁকিঝুঁকি তির ডুবিয়ে উপরে উঠতে চায় নতুন জলে হাবুডুবু খাচ্ছে পাড়ার ছেলেমেয়ে জোয়ানবুড়ো ইরি-বোরো মাথায় নিয়ে যাচ্ছে স্বপ্নবোনা তামাটে কৃষকদল অভিমানে মগডাল থেকে পড়ছে সৌন্দর্যবতী হিজলপুষ্পরা গায়ে হলুদ মেখে নিত্য ডাকছে সব হাত তুলে সোনালু ফুলেরা যুগল প্রজাপতির সুখের হুল্লোর রসের মাসে প্রেমনিবেদন শেষে আম কাঠালের ঘ্রাণে মাতোয়ারা জামাই, ঘর-আঙ্গিনা, স্বজনবাড়ি... এই তো আমার গাঁয়ের কথকতা সবুজ শ্যামল এক নিরব মমতা।
লোকাল লিলি তাতে কি! দল বেঁধে যখন আসে একরাশ ভালো লাগা নিয়েই আসে।
রুদ্রের গান-২৮ যদি চোখে আর চোখ রাখা না-ই হয়, নদী বয়ে যায় সমুদ্র সীমানায়-- ক্ষতি কি? আমার আকাশে আমি উড়বাে একাই। উড়বাে একাই, উড়বাে একাই... ... ...। নিজঝুম হয়ে আছাে কেন? বলছাে না কথা, চারপাশে কোলাহল করে গাঢ় নিরবতা। এখনাে হলাে না শেষ জীবন দ্যাখা-ই। উড়বাে একাই... ... ...। ফেলেছাে কোথায় খুলে নথ কোন বেনু বনে? হারালে পায়ের জোড়া মল অমলিন খনে। তবু তাে হলাে না শেষ হৃদয় শেখা-ই। উড়বাে একাই... ... ...। ০৭ কার্তিক ১৩৯৭ রাজাবাজার ঢাকা সুর : গােলাম মহম্মদ
বিজয় দিবস অমর হোক। মুক্তিযুদ্ধের সকল শহিদদের প্রতি শ্রদ্ধা নিবেদন করছি। মহান বিজয় দিবসে শিশু সরকারি প্রাথমিক বিদ্যালয়ের ভার্চুয়াল পরিবেশনাঃ যুক্ত থাকার জন্য কৃতজ্ঞতা প্রকাশ করছি উপজেলা শিক্ষা অফিসার মোতাহার বিল্লাহ স্যার এবং সহকারী উপজেলা শিক্ষা অফিসার রাজিব স্যারের প্রতি। সুন্দর অনুষ্ঠান আয়োজনে সহযোগিতার জন্য শিক্ষার্থী, অভিভাবক ও সহকর্মীদের ধন্যবাদ জানাচ্ছি।
আল্লাহ্‌ যদি আপনার কল্যাণ চান, তবে বাহ্যত নেতিবাচক সংবাদের মাধ্যমেও আপনার সম্মান বাড়িয়ে দিতে পারেন। তাই কেবল তাঁর জন্যেই কাজ করুন।
রাজা রামমোহন রায়ের বাসনা ছিল এদেশেও এয়ুরোপীয় বিজ্ঞানের উন্নতি ঘটুক। জ্ঞানচর্চা দেশি ভাষায় না হলে জ্ঞানের বিকাশ হয় না। পরিমাণেও না, গুণেও না। এ কথা যাঁরা বুঝেছিলেন রামমোহনসুদ্ধ তাঁরা সকলেই দেশিভাষায় বিদ্যাচর্চার পথ দেখিয়েছিলেন।
সন্ধা ৭ টার পর কিছু জরুরী কেনাকাটার জন্যে একটু বাইরে গিয়েছিলাম। দুরুত্ব বজায় রেখেই বাজার করলাম আর দেখলাম রাস্তায় মানুষের চলাচল কমে গেছে আগের তুলনায়। এমনকি রিকসা ও কম। শুধু প্রায়ভেট গাড়ী আর মটরসাইকেল আগের মতই চলছে.... পুলিশ বসে আছে কিন্তু কিছুই জিজ্ঞেস করছে না। যারা ব্যক্তিগত গাড়ীতে ঘুরছেন তারা ভাবছেন.... ভেতরেই তো আছি.. এসি চলছে করোনা ভাইরাস তাূের কাছে পৌছাবে না। একই ভাবনা মটরসাইকেল চালকদের.... তাদের গতি করোনার চেয়েও অধিক। কাজেই উভয়ই নিরাপদ। কি বলবেন এই শিক্ষিত... উন্মাদ মানুষের মত দেখতে প্রানীগুলোকে? শুনেছি বাঙালী বীরের জাতি। কিন্তু বীর বাঙালী...এমন অবস্থায় বাইরে অযথা ঘোরাঘুরি করার মধ্যে কোন বিরত্ব নেই আছে বোকামি। তাহলে কি দাড়ালো? বাঙালী কি বোকাও বটে? 
চমস্কি যে রিপনের সঙ্গে ইতরামি করছেন এইটা আমি কাউরে বোঝাইতেই পারলাম না। যেন সম্মানিত লোকরা, পড়াশোনা জানা লোকরা, জ্ঞানী লোকরা ইতরামি করতে পারবেন না। আপনি যখন কোনো লাইভ করবেন না তখন সেইটা সেই লাইভে আইসা আপনি বলতে পারেন না। লাইভ-এর বাইরে থেকেই সেইটা বলতে হবে। ধরেন, রিপন লাইভে আইসা চমস্কিকে বলল, আপনার ইন্টারভিউ আমি নিব না কারণ আপনি দেরি করে আসছেন। এই কথা বলা যেমন ইতরামি হবে, চমস্কিরটাও তাই। হইছে।
নন-প্রাকটিশনারদের সকল সুযোগ সুবিধা বাতিলের দাবিতে রেগুলার প্রাকটিশনার ল'ইয়ার্স এসোসিয়েশন এর পক্ষ থেকে ১০১৪ জন বিজ্ঞ আইনজীবীর স্বাক্ষর সম্বলিত স্মারকলিপি চট্টগ্রাম জেলা আইনজীবী সমিতির সম্মানিত সভাপতি ও সাধারণ সম্পাদক মহোদয়কে প্রদান করা হয়েছে। অনতিবিলম্বে সাধারণ সভা ডেকে নন- প্রাকটিশনারদের ব্যাপারে নীতিগত ও আইনানুগ সিদ্ধান্ত নেয়ার জন্য সংগঠনের পক্ষ থেকে দাবি উত্থাপন করা হয়।
কতক বই পড়তে গিয়ে চোখের পাতা ভারী হয়ে আসে ঘুমে। বই আর পড়া হয় না, ঘুমিয়ে পড়ি। তেমন খান দুয়েক বই পড়ার চেষ্টা করেছি মাঝে। ঘুমের জেদে বেশিদূর এগুতে পারিনি। পড়া শুরু করলাম চমক হাসানের লেখা "যুক্তিফাঁদে ফড়িং"। প্রকাশ করেছে আদর্শ। দুর্দান্ত চনমনে বই। আমার অনেক টাকা থাকলে আমি প্রচুর কপি "যুক্তিফাঁদে ফড়িং" কিনতাম। পড়তে দিতাম আমাদের দেশের রাজনীতিবিদের। যেন বোঝে তারা যা বলেন তা কতটা অযৌক্তিক। পড়তে দিতাম আমজনতাকে। তারা বুঝত আমাদের দেশের রাজনীতিবিদরা কী পরিমাণ কুযুক্তি দিয়ে কথা বলেন। সাংবাদিক একজন রাজনীতিবিদকে প্রশ্ন করলেন, "আপনার অফিসে যে দুর্নীতির খবর পাওয়া গেল, সে ব্যাপারে আপনি কিছু বলবেন?" রাজনীতিবিদ বললেন, "আমি সবসময় সাধারণ মানুষকে নিশ্চিত করতে চাই যে আমি যা করি মানুষের ভালোর জন্য করি। আমি সব সময় মানুষের ভালোটার কথা সবার আগে চিন্তা করি। আমরা কয়দিন আগে যে নতুন একটা বিল পাস করলাম, সেটা গণমানুষের কথা ভেবেই পাস করেছি।" মূল প্রসঙ্গ ছিল দুর্নীতি। সেই দুর্নীতির প্রসঙ্গটা রাজনীতিবিদের বক্তব্যে গায়েব হয়ে গেল। এটা হচ্ছে 'রেড হেরিং ফ্যালাসি' বা প্রসঙ্গ ঘোরানো যুক্তির ভ্রান্তি। "যুক্তিফাঁদে ফড়িং" পড়তে দিতাম বিশ্ববিদ্যালয়, কলেজ আর ইশকুলের শিক্ষার্থীদের। তারা নানারকম যুক্তির ভ্রান্তিগুলো বুঝতে পারত। ময়না আর খবিস দুই বন্ধু। পাশাপাশি বাড়ি। একই ইশকুলে একই ক্লাসে পড়ে। খবিস ইশকুলে যাওয়ার সময় ময়নাকে ডেকে নিয়ে যায়। সেদিনও খবিস ইশকুলে যাওয়ার সময় ময়নকে ডাক দিলো। ময়না ঘর থেকে বেরিয়ে এসে দুর্বল গলায় বলল, "আমার জ্বর এসেছিল সাথে মাথাব্যথা। এখন জ্বর নেই। তবে শরীর খুব দুর্বল। এ অবস্থায় ইশকুলের কথা ভাবতেই পারছি না।" ইশকুলে শিক্ষক জিগ্যেস করলেন, "ময়না ইশকুলে আসেনি কেন আজ?" খবিস বলল, "স্যার, ময়নার নাকি ইশকুলের কথা ভাবতেই ইচ্ছে করে না তাই সে ইশকুলে আসেনি।" অন্য কারও কথাকে নিজের মতো করে ঘুরিয়ে-সাজিয়ে অথবা বিকৃতভাবে উপস্থাপন করা হচ্ছে স্ট্রম্যান ফ্যালাসি। "ভাই, এখনো আওয়ামী লীগকে কীভাবে সাপোর্ট করেন! তারা তো দেশে দুর্নীতিই বন্ধ করতে পারল না।" "আওয়ামী লীগ কী, এটা আপনারা বিএনপির সাপোর্টাররা জিন্দেগিতেও বুঝতে পারবেন না।" এটা হচ্ছে ফলস ডাইকোটমি ফ্যালাসি বা ভ্রান্ত দ্বি-বিভাজন। ওই ব্যক্তি যে বিএনপির সাপোর্টার সেটা কীভাবে বোঝা গেল? তিনি অন্য কোনো রাজনৈতিক দলের সমর্থক হতে পারেন। কিন্তু মানুষ অনুমান করে নিচ্ছে যে দেশ দুই ভাগে বিভক্ত। হয় আর্জেন্টিনা নাহয় ব্রাজিল, আবাহনী কিংবা মোহামেডান। দশ টাকা দিয়ে দুটো শিঙাড়া কিনেছেন। খেতে ভুলে গেলেন। পরেরদিন সকালে দেখলেন সিঙাড়া দুটো নষ্ট হয়ে গেছে। ভাবলেন, হোক নষ্ট, খেয়েই ফেলি নাহলে তো পুরো দশ টাকা লস! পঁচা শিঙাড়া খেয়ে শরীর খারাপ হওয়ার কথা ভাবলেন না। এটা হচ্ছে সাঙ্ককস্ট ফ্যালাসি। দেড়ঘন্টার সিনেমা দেখতে গেছেন। ৪০ মিনিট পার হয়েছে। ভালো লাগছে না সিনেমাটা। ভাবছেন ৪০ মিনিট সময় তো নষ্ট হলোই দেখি আরেকটু। আগের নষ্ট সময়ের দোহাই দিয়ে আরও সময় নষ্ট করতে চাওয়াটাও হচ্ছে কুযুক্তি, সাঙ্ককস্ট ফ্যালাসি। অবশ্য ১৮০ পৃষ্ঠার বই ৩০০ টাকা দিয়ে কিনে ৮০ পৃষ্ঠা পড়ার পরও যদি ভালো না লাগে তাহলে টাকার মায়ায় বাকি ১০০ পৃষ্ঠা সেই বই পড়া অব্যাহত রাখলে তা সাঙ্ককস্ট ফ্যালাসি হবে কিনা সে ব্যাপারে চমক হাসান কিছু বলেননি। তবে একটা বই বেশি বিক্রি হওয়া মানেই সেটা ভালো বই এমন ভাবনাকে তিনি যৌক্তিক বলেননি। একদম শেষে চমক হাসান লিখেছেন, যদি পৃথিবীর সবাই হুটহাট করে কথা না বলে ফেলে, বলার সময় একটু ভাবত! যদি সেগুলোকে যুক্তি দিয়ে বিচার করে বলত, পৃথিবীটা হয়তো আরেকটু সুন্দর হতো। ২৪টা লজিক্যাল ফ্যালাসি বা যুক্তির ভ্রান্তি নিয়ে লেখা বই "যুক্তিফাঁদে ফড়িং"। পড়ার পর আমার কাছে অসাধারণ চনমনে একটি বই মনে হয়েছে। অভিনন্দন চমক হাসান।
মুসলিম পরিবারে জন্ম হওয়া - আমাদের সিদ্ধান্ত ছিলো না। কিন্তু মুসলিম হয়ে বেঁচে থাকা আমাদের সিদ্ধান্ত। মুসলিম পরিবারে জন্মেছিল বলেই সে আমৃত্যু মুসলিম ছিল - সেটা নাও হতে পারে। কর্মফল যার যার নিজের। 
(১) লোকজনকে দেখি হেফাজতে ইসলামের কমিটি নিয়ে খুব আলোচনা করছে। টেলিভিশনেও কয়েকটা টক শো দেখেছি যেখানে ওরা হেফাজতে ইসলামের নয়া কমিটি কেমন হয়েছে, হেফাজতে ইসলাম রাজনৈতিক সংগঠন নাকি সামাজিক সংগঠন এইসব নিয়ে আলোচনা হচ্ছে। এইমাত্র সরকার সমর্থক বলে পরিচত এক চ্যানেলে সংবাদের শিরোনাম শুনলাম, বিতর্কিত লোকজনকেই নিয়েই নাকি হেফাজতে ইসলামের কমিটি গঠিত হয়েছে ইত্যাদি। দেখেশুনে মনে হচ্ছে একদল লোক 'ভাল হেফাজত' আর 'মন্দ হেফাজত' ভাগ করতে চেষ্টা করছেন। আপনার কি এরকম মনে হয়েছে? দেখেন, হেফাজতে ইসলাম একটা হবে কি দুইটা হবে সে তো ওদের নিজেদের ব্যাপার। মানুষের মধ্যে নানারকম মতামত থাকে, নানারকম পছন্দ অপছন্দ থাকে, একই মতামত ও একই পথের দুইজন মানুষও স্ট্র্যাটেজিক প্রশ্নে ভিন্ন ভিন্ন ক্যাম্প গড়তে পারে। আর সংগঠন গঠন করা, মতামত প্রচার করা এইসব তো মানুষের মৌলিক মানবিক অধিকার। আমাদের সংবিধানেও এই অধিকার স্বীকৃত, আর সংবিধানে স্বীকৃত না থাকলেও এই অধিকার প্রতিটা মানুষের আছে- থাকতেই হয়। এই অধিকার না থাকলে সেই দেশ বা সেই সমাজ গণতান্ত্রিক দেশ বা গণতান্ত্রিক সমাজ নয়। হেফাজতে ইসলামের কে নেতা হয়েছে কে হয়নি সেটা নিয়ে আমার উদ্বেগ নেই। আমার আকাঙ্ক্ষা হচ্ছে যে আমার রাষ্ট্র ও আমার সরকার হেফাজত যেসব দাবী নিয়ে মাঠে নামে সেইসব নীতির প্রশ্নে স্পষ্ট করে কথা বলবে- বলবে যে এইসব নীতি আমাদের এই দেশে চলবে না। হেফাজতের তেরো দফা আপনাদের মনে আছে? তেরো দফার একটি দফা ছিল ওদের নেতাকর্মীদের মুক্তি দেওয়া- সেটা তো ভিন্ন, এছাড়া যে বারোটা দফা আছে সেই বারোটা দফার কোনটাই একটা গণতান্ত্রিক সভ্য সমাজে মানা যায় না। দফাগুলি অনেক জায়গায় একটু অস্পষ্ট ইভেসিভ করে দেওয়া বটে, কিন্তু এইগুলি দফা মানা মানে বাঙলা নামের এই দেশটির আত্মহত্যা করা। (২) দুইটা উদাহরণ দিই। হেফাজতের তেরো দফার চার নম্বর দফা হচ্ছে, "ব্যক্তি ও বাকস্বাধীনতার নামে সব বেহায়াপনা, অনাচার, ব্যভিচার, প্রকাশ্যে নারী-পুরুষের অবাধ বিচরণ, মোমবাতি প্রজ্বালনসহ সব বিজাতীয় সংস্কৃতির অনুপ্রবেশ বন্ধ করা।" এইসব কথার মানে কি? স্পষ্টতই এই দাবীটা বাক ও চিন্তার স্বাধীনতার পরিপন্থী, কিন্তু ঈদ আবির প্রতিটা কথাতেই দেখবেন যে সুযোগ আছে নারী পুরুষ সবার জিবনযপনের স্বাধীনতাকে বাধা দেওয়া। ধরেন বেহায়াপনা- বেহায়াপনা মানে কি? মেয়েরা স্কুল কলেজে বিশ্ববিদ্যালয়ে পড়তে যায়, শালওয়ার কামিজ পরে কেউ, কেউ জিনস ফতুয়া পরে, কেউ বোরকা হিজাব এইসবও পরে। জিনস ফতুয়া পরা সেটা কি বেহায়াপনা? শালওয়ার কামিজ? শাড়ী? বা ইসলামিক নিয়ম মেনে বোরকা হিজাব এইসব না পরা? আর নারী পুরুষের প্রকাশে অবাধ বিচরণ? আমরা সুপ্রিম কোর্টে নারী উকিল ও পুরুষ উকিল একসাথে কাজ করি। নারী জজ পুরুষ জজ একসাথে বসে বিচার করে। বিশ্ববিদ্যালয়ে নারী শিক্ষক পুরুষ শিক্ষক, কারখানায় নারী শ্রমিক পুরুষ শ্রমিক, নাটকে সিনেমায় শিল্পের অন্য সকল ক্ষেত্রে, ব্যাংকে সরকারি অফিসে খবরের কাগজে, স্কুলে কলেজে হাসপাতালে মেয়েরা কাজ করে। এইগুলি কি নারী পুরুষের অবাধ বিচরণ নয়? আর মোমবাতি জ্বালানো বা বিজাতীয় সংস্কৃতি সেগুলিই বা বন্ধ করার কি আছে? আর বিজাতীয় সংস্কৃতিই বা কোনটা? কিভাবে সিদ্ধান্ত নিবেন? হেফাজতের মৌলানারা ফতওয়া দিয়ে ঠিক করে দিবে? আর ওদের দাবীর পঞ্চম দফা কি জানেন? "ইসলামবিরোধী নারীনীতি, ধর্মহীন শিক্ষানীতি বাতিল করে শিক্ষার প্রাথমিক স্তর থেকে উচ্চমাধ্যমিক স্তর পর্যন্ত ইসলাম ধর্মীয় শিক্ষাকে বাধ্যতামূলক করা।" অর্থাৎ নারী নীতি ও শিক্ষা নীতি বাদ দিয়ে ওদের পছন্দমতো কায়দায় নারীকে নিয়ন্ত্রণ করতে হবে আর দেশের সব স্কুল কলেজকে মাদ্রাসায় পরিবর্তন করতে হবে? বুঝেন এইবার। কোথায় আমরা লড়ছি নারীর অধিকারের জন্যে আর ওরা কিনা আবদার করেছে উল্টোটা। (৩) ঐ নেতাকর্মীদের মুক্তি চাই সেই দফাটা ছাড়া তেরো দফার বাকি সব দফাই হচ্ছে দুনিয়া জুড়ে মানুষের যেসব স্বীকৃত মৌলিক মানবিক অধিকারগুলি আছে সেইসব অধিকারের বিপক্ষে। আপনি পড়ে দেখবেন, পড়ে একটু ভেবে দেখেন একটা আধুনিক গণতান্ত্রিক রাষ্ট্রে এইসব দাবী কারো পক্ষে মানা বা সমর্থন করা উচিৎ কিনা। সেইখানে কথা বলেন, এইসব বিষয় নিয়ে কথা বলেন। এইসব দাবীর বিরুদ্ধে জনমত তৈরি করেন। লোকে তো সকলে পরেই দেখে না তেরো দফার মধ্যে কি আছে। ওদের প্রতি সহানুভূতিসম্পন্ন লোকজনের সাথে কথা বলে দেখেছি, বলে কিনা, আহা, হুজুর মানুষ, ধর্মীয় চেতনা প্রচার করে, ওদের বিরোধিতা করার কি দরকার। আমি জিজ্ঞাসা করি, আপনার অফিসে নারী কর্মী নাই? আছে তো। ওদেরকে আপনি বুরকা বা হিজাব পরে আসতে বাধ্য করবেন। লোকে জবাব দেয়, না সে কি করে হবে, কে কি পোশাক পড়বে সেটা আমি কি করে নিয়ন্ত্রণ করবো। মিনি ফিনি বা বেশী রিভিলিং কিছু না পরতে হয়তো বলতে পারি, কিন্তু সেরকম তো আমাদের দেশে কেউ করে না। কেউ হিজাব পরলেও আমার বলার কিছু নাই, কেউ না পরলেও নাই। এইরকম আপনি প্রতিটা দাবী ধরে মানুষকে দেখান। কারোয়ান বাজারের এদিকটায় কয়েকজন নারী শীতের সময় পিঠা বানিয়ে বিক্রি করে, চা বানায় কয়েকজন। ওদেরকে গিয়ে জিজ্ঞাসা করেন, না, ওরা হুজুরদের বিরোধিতা করবেন না। হুজুর মানুষ, আলেম ওলামা, আল্লা খোদার কথা বলে, ওদেরকে সবাই সম্মান করবে। কিন্তু ঐ নারীকে যদি বলেন যে আপনি পুরুষের সাথে প্রকাশ্যে অবাধ বিচরণ করেছেন এটা তো ঠিক না, তাইলে তিনি দেখবেন আপনাকে হয়তো চুলার আধ পোড়া লাকড়ি দিয়ে লৌড়ানি দিবে। (৪) মুল কথাটা বলেন। কাকে ওরা আমির বানিয়েছে কাকে নিয়ে কমিটি করেছে সে তো পরের কথা। কমিটি যাকে নিয়েই করুক কথা তো ওরা ঐটাই বলবে। নাকি? মৌলানা রুহি নামে ওদের এক নেতা আছে। কাগজে দেখলাম যে তিনি নাকি নতুন কমিটিকে ‘নতুন বোতলে পুরনো সুধা’ হিসেবে উল্লেখ করেছেন। খাঁটি কথা। সুধা তো সেই পূরানোটাই, বাবুনগরের জুয়ায়েদ সাকি হয়েছেন নাকি ঢাকা নগরের রুহি সাকি হয়েছেন সেটা তো অতোটা গুরুত্বপূর্ণ নয়, গুরুত্বপূর্ণ হচ্ছে ঐটা, যে জিনিস ওরা সুধা বলে আমাদেরকে পরিবেশন করতে চাচ্ছেন সেটা তো আসলে বিষ। সেই কথাটা বলেন। আমাদের রাষ্ট্রযন্ত্রের কাছেও আমাদের প্রত্যাশা সেটাই। আমদের রাজনৈতিক দলগুলির কাছেও আমাদের প্রত্যাশা সেটা। আমাদের সহস্যাল ইন্টেলেকচুয়ালদের কাছেও একই প্রত্যাশা। আপনারা আপনাদের বক্তব্য স্পষ্ট করুন, আবস্থান স্পষ্ট করুন। না, হেফাজতে ইসলাম যা চায় সেটা তো ওরা দাবী করবেই, সেই অধিকার ওদের অবশ্যই আছে। সংগঠন করে বলবে, মাইক বাজিয়ে বলবে, গান করে বলবে। কিন্তু আপনার অবস্থান কি? স্পষ্ট করে বলেন হেফাজতের তেরো দফা আপনি সমর্থন করেন কি করেন না। পড়ুন তেরো দফা, তারপর বলুন। আর যারা ভাবছে যে হেফাজতে ইসলামকে আপনারা নিজেদের স্বার্থে ব্যবহার করে দিবেন, আপানদেরকেও বলি। একটু ভেবে দেখেন। আসলে আপনি হেফাজতকে নিজেদের কাজে ব্যবহার করছেন? নাকি হেফাজতই আপনাকে ব্যাবহার করে দিচ্ছে? ভেবচিন্তে নিয়ে তারপর স্পষ্ট করে কথা বলেন। ঐ যে তেরো দফা হেফাজতের আছে, সেটা এখনো আছে, আপনি হয় তেরো দফার পক্ষে অথবা সেটার বিপক্ষে। আপনি যদি সেই তেরো দফা প্রসঙ্গ এড়িয়ে বা তেরো দফা সম্পর্কে তাইরে নাইরে একটা কিছু বলে বা সেগুলিকে সমর্থন করে ওদেরকে পাশে বসিয়ে ভাবেন যে ওদেরকে ব্যাবহার করে দিলাম। মাফ করবেন, আপনার বুদ্ধিমত্তা অথবা সততা অথবা দুইটা নিয়েই প্রশ্ন উঠবে।
আমরা যখন স্কুলে পড়তাম তখন নাম ছিলো 'রমনা রেসকোর্স' প্রতি রবিবারে ঘোড়দৌড় হতো। ইঞ্জিনিয়ারিং বিশ্ববিদ্যালয়ের স্টাফ কোয়াটারে থাকতাম, বড়ভাইয়ের বাসায়, উনি সিভিলের অধ্যাপক ছিলেন। প্রতি রবিবার ঘোড়দৌড় দেখতে যেতাম। স্বাধীনতার পরে একসময় মাঠটির নাম হয় 'সোহরাওয়ার্দী উদ্যান'। সোহরাওয়ার্দী ব্রিটিশ ভারতের বাংলা প্রদেশের প্রধানমন্ত্রী ছিলেন, এবং পরে পাকিস্তানের ৫ম প্রধানমন্ত্রী ছিলেন। স্যার এটেনবার্গের তৈরি গান্ধী ছবিতে সোহরাওয়ার্দীকে ১৯৪৬ সালের কোলকাতার দাঙ্গার একজন অনুঘটক হিসেবে দেখানো হয়েছিল। তিনি ৬০ এর শেষের দিকে বৈরুতে মৃত্যুবরণ করলে, তাঁর মরদেহ ঢাকায় নিয়ে আসা হয়, এবং এই উদ্যানের হাইকোর্টের কাছে সমাহিত করা হয়। এখন সেই সোহরাওয়ার্দী উদ্যানের সংস্কার চলছে গাছ কেটে শোভাবর্ধন করা হচ্ছে। এই মাঠটি বহু ইতিহাসের স্বাক্ষী হিসেবে ঢাকার কেন্দ্রস্থলে অবস্থিত। ১৯৬৬ সালের ৬ দফা আন্দোলনের নেতা সেসময়কার জননেতা শেখ মুজিবুর রহমানকে গ্রেফতার করে পাকিস্তানের শাসক, পরে গণঅভ্যুত্থান ১৯৬৯ সালের শুরতেই, ছাত্র জক্নতার চাপের মুখে তাঁকে জেল থেকে ছেড়ে দিলে, এই মাঠেই প্রথম জনসভায় তাঁকে 'বঙ্গবন্ধু' হিসেবে নামকরন করা হয়, পরে ১৯৭০ এর নির্বাচনে পাকিস্তান পরিষদের ৩০০ আসনের মধ্যে ১৬০ টি পূর্ববাংলা থেকে নির্বাচনে জয়লাভ করেও যখন পার্লামেন্টে বসতে পারেননি তখন ৪ ঠা ফেব্রুয়ারী এই রমনা মাঠেই নির্বাচিত প্রতিনিধিরা এক সভামঞ্চে বঙ্গবন্ধুর নেতৃত্বে সপথ গ্রহন করেন। আন্দোলন আরো বেগবান হলে ৭ ই মার্চ ১৯৭১ সালে এই রমনা মাঠেই ঐতিহাসিক বিশাল জনসভায় বঙ্গবন্ধু স্বাধীনতার ডাক দেন। এভাবেই ইতিহাসের স্বাক্ষী হয়ে আজও এই মাঠটি আমাদেরকে আন্দোলিত করে। নিচের আর্টিকেলটি সোহরাওয়ার্দী উদ্যানের কাহিনী নিয়ে সাংবাদিক আনিস আলমগীর এর লেখাটা ভালো লাগলো, তাই শেয়ার করলাম। আর্টিকেলটি প্রথম কমেন্টে যোগ করে দিলাম।
কিশোরের শরীরে নাকি আঘাতের চিহ্ন পায়নি মেডিক্যাল বোর্ড। মেডিক্যাল বোর্ডের কথা সত্য হলে কিশোর মিথ্যা বলেছে বা কিশোরের চিকিৎসক মিথ্যা বলেছে। মার্চের আট তারিখে প্রথম আলো রিপোর্ট করছিলো। "কার্টুনিস্ট আহমেদ কবির কিশোরের ডান কানের আঘাত গুরুতর। তাঁর কানের পর্দায় গর্তের মতো হয়ে গেছে। এই কান দিয়ে শুনতে হলে ভেতরে বিশেষ ধরনের হিয়ারিং এইড বসাতে হবে। এর ছয় মাস পর চিকিৎসকেরা পর্যালোচনা করে পরবর্তী সিদ্ধান্ত নেবেন।" আমরা বিশ্বজিৎকে ক্যামেরার সামনে কুপাইতে দেখলাম আট দশজন মিলে। কিন্তু ডাক্তার পোষ্ট মর্টেম করতে গিয়ে দেখলো মাত্র একটা আঘাত। ওই একটা আঘাতের ফাক দিয়ে সব খুনিরা বাইর হয়ে গেলো। তনুর পোষ্ট মর্টেমে মৃত্যুর কারণ এমনকি ধর্ষণের আলামত খুজে পায়নি ডাক্তার। এখন এই নিয়া কথা কইলে সব ডাক্তারেরা দল, মতাদর্শ ভুইল্যা আমার চোদ্দ গুষ্টি উদ্ধারে নামবে। আপনি তাগো কিছুই কইতে পারবেন না। কারণ ডাক্তারেরা মাইর খায় তাই তাদের নিয়া লিখলে তারা আরো অনিরাপদ হবে। ঠিক একই ভাবে আপনি হিন্দু সম্প্রদায়ের কোন ধ্বংসাত্মক রাজনীতি নিয়াও কিছু কইতে পারবেন না, কারণ তাইলে নাকি তারা আরো অধিক নির্যাতনের শিকার হইবে। অদ্ভুত অবস্থা। নিজে ভিকটিম সাইজা সব বদমায়েসির বিরুদ্ধে ইনডেমনিটি নেয়ার জায়নিস্ট কৌশল। বাংলাদেশের সিস্টেম এমনই। এমনভাবে সবকিছু করাপ্ট করা হইছে যে আপনি কোন বিচারই পাইবেন না। কিশোরের মেডিক্যাল বোর্ডে ছিলেন, ঢামেক হাসপাতালের নাক-কান-গলা (ইএনটি) বিভাগের বিভাগীয় প্রধান অধ্যাপক ডা. শেখ নুরুল ফাত্তাহ রুমি, অর্থোপেডিক বিভাগের বিভাগীয় প্রধান সহকারী অধ্যাপক ডা. ফখরুল আমিন খান ও মেডিসিন বিভাগের অধ্যাপক ডা. মো. হাফিজ সর্দার। নামগুলো আমাদের জেনে রাখা দরকার। আমাদের জানা থাকা দরকার কারা একদিন নিজের পেশার নৈতিকতাকে জলাঞ্জলি দিয়ে ফ্যাসিবাদের *গা চাটায় ব্যস্ত ছিলো। বাংলাদেশ একদিন এই ফাইজলামির বিচার করবে।
আপনি যখন কাউকে প্রতিশ্রুতি দিচ্ছেন, আপনি তার কোনো কাজে আসবেন তখন ভেবেচিন্তে বলছেন তো? এমন হতে পারে আপনার কাছে কেউ প্রতিশ্রুতি চায় আপনি তার কাজে লাগবেন এমন।। কিন্তু কেউ চাইলেই আপনি যদি অপারগ হন, বা অক্ষম হন, অথবা আপনার ইচ্ছে না থাকে তবে আপনাকে কেউ জোর করতে পারেনা।। আপনি এতোটা দুর্বল নন বা দুর্বল হবেন না যে কারও চাপের মুখে কারও সাথে প্রতিজ্ঞাবদ্ধ হবেন।। এটাই আপনার ব্যক্তিত্বের দৃঢ়তা, আপনি যেটি পারেন সেটিই বলেন।। অহেতুক কথা অনেকেই বলে।। আপনি সেই দল ভুক্ত হবেন কেন? হ্যাঁ কেউ কেউ আছেন নিজে থেকেও মানুষের দুর্বল চাহিদা দিকটি লক্ষ্য রেখে এক ধরনের সহমর্মিতা দেখিয়ে পাশে থাকবার কথা বলে।। রাজনীতিকরাই বেশি।। কিন্তু অন্যেরাও এমন করে বৈকি।। আসলে এই ক্ষেত্রে এক ধরনের প্রতারণার অভিসন্ধি কাজ করে।। নিজেকে ইম্পর্টেন্ট করে তোলা আর কি।। এই সবের ফাঁকে অপরপক্ষ যদি দুর্বল হয় তবে আশা করে, মনে করে একটি পথ পেয়েছে হয়তো।। মনে মনে আকাশকুসুম অনেক খানি জাল বুনে নেয়।। কিন্তু সব চেয়ে বড় কথা হচ্ছে কাউকে এই এতটুকু প্রতারিত করার অধিকার আপনার নেই।। যে কোনো কিছু আপনার সামর্থ্যের বাইরে হলে সেটি নিঃসংকোচে বলুন।। নির্দ্বিধায় বলুন আপনি অপারগ।।আপনার অক্ষমতা আপনার লজ্জা নয়, বরং স্পষ্ট কথাটি বলতে পারা আপনার বলিষ্ঠতা সততা।। আর একটি কথা, আপনার কথার মুল্য আপনি নিজে দিন।। নিজেকে নিজের কাছে খেলো করবেন না।।
"চিকিৎসকরা জানান, প্রায় পাঁচ শ রোগীর ৪০ শতাংশ অর্থাৎ অন্তত দুই শ জনের আইসিইউ বা হাই ফ্লো ন্যাজাল ক্যানুলা সহায়তা প্রয়োজন। তবে, রামেকে মাত্র ২০টি আইসিইউ বেড আছে। যা গত ১ জুন থেকে পুরোপুরি পূর্ণ থাকছে এবং কমপক্ষে ৯০ জন রোগীকে আইসিইউ শয্যার জন্যে অপেক্ষা করতে হচ্ছে। এ ছাড়া, হাসপাতালটিতে ৬৯টি হাই ফ্লো ন্যাজাল ক্যানুলা সরবরাহ করা হয়েছে। যেগুলো ক্রমবর্ধমান চাহিদা মেটাতে পর্যাপ্ত নয়।"
আমাদের প্রেম রূপকথা, এই নগর, ব্যাস্ততা, অফিসের চায়ের কাপ বা সন্ধ্যায় সুন্দরী খবর পাঠিকা এই সব বাস্তবতা। জানালার গ্রীল। সুরক্ষিত আলমারী। অন্তর্বাস। জীবনটা কখনও হয়ত রূপকথা। জ্বলে স্রোতে ভেসে আসা বুকের তিল, বৈধ বা অবৈধের জ্ঞান নেই- তৃষ্ণার্ত হয় কারো এলোমেলো চুল চোখের চশমা। ভোরের সৌন্দর্যে আরেক গোপন ভোর দিন হবে না। দুপুর, বিকাল বা রাতও না। কবিতা আর শিৎকার। সব ভোর দিন দেখে না।
যেসব বাঙ্গাল বাল্যকালে বাম রাজনীতি বা চিন্তার সাথে সোহবৎ পেয়েছে তারা কনসাসলি বা আনকনসাসলি প্রচন্ড উন্নাসিক , যেন তারা ছাড়া আর কেউ কিছু বুঝেনা ۔ বুঝে নাবুঝে নিজেরাই একটা এলিট ভাব নিয়ে থাকে ۔ বাল্যকাল কেটে গেলে এদের বেশীরভাগই শিল্প সংস্কৃতিতে জীবন ধারণ করে , জীবনের তাগিদে ম্যাস পিপলের সাথে মিশলেও থেকে থেকে পুরোনো উন্নাসিকতা মাথাচাড়া দিয়ে উঠে۔ এদের মধ্যে ব্যতিক্রম তারাই যারা স্বভাবগতভাবেই প্রো পিপল , প্রচুর মানুষের সাথে মিশতে মিশতে , দরদ দিয়ে মানুষকে বুঝতে বুঝতে পরিপক্ক হয় ۔ আর যারা ডানের দিকে হেলে যায় তারা ভিতরে ভিতরে আরো উন্নাসিক থাকে , বাইরে একটা লেবাস পড়ে থাকে ۔ এদের যুদ্ধটা আরো কঠিন ۔ যারা তাবলীগে চলে যায় তারা জীবন থেকে হাঁফ ছেড়ে বাঁচে যেন ۔ আর অন্যদিকে , ডান চিন্তার মানুষ বামে হেলে পড়লে সে প্রচুর পড়াশোনা করে , চিন্তা করে , বুঝদার হয় ۔ এদের মূল যুদ্ধটাও যেন প্রাক্তন ঘরানার লোকদের সাথে ۔ এপর্যন্ত সবচেয়ে সুন্দর লেফলিস্ট দেখছি যারা এলিট সমাজ থেকে এসেছে , পরিবার ও সমাজ এলিট হলেও স্বভাবগতভাবে প্রো পিপল ও দরদী হওয়াতে তারা অনেক বেশি মানবিক হন ۔ তবে এদের লেফট লিনিং চিন্তাটা মার্ক্স বা মাও এর বদলে ধর্মীয় এনলাইনমেন্ট থেকেই আসে ۔ রাজনীতি বা দর্শন বলেন , বুদ্ধিজীবিতা বলেন , প্রো পিপল না হলে আপনার চিন্তা কোন দীর্ঘস্থায়ী প্রভাব তৈরী করতে পারবেনা ۔ ল্যাবরেটরিতে বসে বৈজ্ঞানিক আবিষ্কার সম্ভব , চিন্তার রেভেলেশন কদাচিৎ ۔
কাল থেকে সারাদেশে রিকশা ছাড়া সব গণপরিবহন এবং মার্কেট, শপিংমল, পর্যটন কেন্দ্র বন্ধ থাকবে। রেস্টুরেন্ট থেকে শুধু পার্সেল নেয়া যাবে। সর্বনিম্ন লোকবল দিয়ে অফিস চালাতে হবে।
দুইদিন আগে পুরনো একটা লেখা রিপোস্ট করেছি, ম্যানুফ্যাকচারিং কনসেন্টের উপর। মূলত এটা নোম চমস্কির প্রোপাগান্ডা থিওরী, একটা দেশের সরকার কিভাবে জনগনকে যা বিশ্বাস করাতে চায় তা কিভাবে বিশ্বাস করাতে সক্ষম হয়। ধাপগুলো বলেছি, আমার নিজের যা যোগ করার তাও করেছি। কেনো করেছি? করার কারন অবশ্যই আছে। আপনারা আমার লেখা যারা পড়েন, জোক বা স্যাটায়ার ছাড়া, অন্য লেখায় একটা ধরন পাবেন। ধরনটা হলো, প্রথমত আমি বিভিন্ন ব্যাপারে পড়ি, নিজে তথ্য এবং ডেটা লাগলে যোগাড় করি, সেটা ভ্যালিডেট করি, এরপর নিজের লজিক এ্যাপ্লাই করি। শেষে লেখাটা দাঁড়ায়। আমি নিজেও জানি অনেক লেখা পুরো বাস্তবসম্মত না, কিছু বায়াসনেস থাকে। তবে মূল যে ব্যাপারটা তুলে ধরি তা হলো, একই জিনিস সবাই যেভাবে দেখছে বা চিন্তা করছে, অন্যভাবে দেখার চেষ্টা করলে কেমন হয়। হেফাজতের মামুনুল হক যুগ্ম মহাসচিব। আমি যে কোন ধর্মের গোড়ামীতে সবসময় আপত্তি করি। সেইজন্য জামায়েত এবং হেফাজত সম্মন্ধে ভালো ধারনা রাখি না। মামুনুল হক সেই ক্যাটাগরিতে পরে। গতকয়দিন চিন্তা করছিলাম এই ব্যাপারে, তিন তারিখ রিসোর্ট কান্ডের পর অনেক খবর আসলো, কোন এক অজানা সোর্স থেকে একের পর এক অডিও লিক হয়ে বিশেষ এক চ্যানেলে আসলো, কিন্তু মামুনুল হক ধরা পরে না। এটা যে ধরা হয়না, সেটার হিসাব মিললো কারন ফেইসবুকে কিছু বিশেষ আইডি আমি ফলো করি। তারা জ্ঞানী মানুষ, ফলোয়ার আছে, তারা যতটা না ঘটনা নিয়ে লিখছে, তার চেয়ে বেশী তাদের অবসেশন প্রকাশ পাচ্ছে। এর অর্থ হলো তাদের কাজ দেয়া হয়েছে চরিত্রহরন সংক্রান্ত ম্যানুফেকচারিং কনসেন্ট তৈরী করতে। প্রতিদিন রসালো নিউজ, ছবি, অডিও সহ তারা হাজির। দেখেন, লেবু কচলালে তিতা হয়, এই ভুলটাই ওনারা করেছেন। যখন দেখলাম একই কাজ করেই যাচ্ছেন, নিজের মতো চিন্তা করলাম এর কারনটা কি। কারনটা সেই প্রেপাগান্ডা থিওরীর আদলে ম্যানুফেকচারিং কনসেন্ট, জনগনের মাঝে একটা ঘৃনা তৈরী করা। আমার পড়ার এবং চিন্তার সময় এসেছে বুঝলাম। যখন ১৪ তারিখ লকডাউন দেয়া হলো, যে কোন প্রাপ্ত বয়স্ক ব্যাক্তিকে জিজ্ঞাস করলেই বলে দিতে পারতো এটা হেফাজতডাউন দেবার মিশন। সেটা আরো নিশ্চিত হলাম আগের ১৩ তারিখ সন্ধ্যায় মুভমেন্ট পাশ বাধ্যতামূলক করায় যেখানে ছবি, এনআইডি, সময়, জায়গা উল্লেখ করা বাধ্যতামূলক করা হলো। অর্থাৎ কিছু লোকের যাতায়ত ও অবস্থান নির্দিষ্ট করা। মুভমেন্ট পাশ কি কোন সংবিধান সম্মত পদক্ষেপ? এটা কোন আইনের আওতায় আছে? এমনকি ঢাকা মেট্রোপলিটান পুলিশ অধ্যাদেশে আছে? কোথাও নাই। এটা যদি কেউ জারি করার ক্ষমতা রাখে সেটা স্বাস্থ্য অধিদপ্তরের ডিজি মহামারী নিয়ন্ত্রন আইন ২০১৭ এর অধীনে। এবার দেখেন ১৪ তারিখ থেকে কতোজন হেফাজত নেতা গ্রেফতার হয়ে রিমান্ডে গেছে? টার্গেট সম্ভবত ছিলো ১৯ তারিখ বা ২০ তারিখ জুনায়েদ বাবুনগরী ও মামুনুল হককে ধরার। কিন্তু ১৭ তারিখ বাঁশখালীতে পুলিশ গুলি করে ৫ জন নিহত করে আর ৫০ জন আহত করে সমস্যা করে দিয়েছে। সেটাকে চাপা দেবার জন্য তারিখ আগাতে হয়েছে। ১৭ তারিখ টিভিতে মুক্তিযুদ্ধ বিষয়ক মন্ত্রীর এক কথা শুনে বুঝলাম যা করার ১৮ তারিখ হবে, কারন বাঁশখালী থেকে চোখ ফেরাতে হবে। একবার নিউজ শুনলাম, দ্বিতীয়বার নিউজ বলার সময় লিখে রাখলাম। এই কাজটা আমি করিনা। উনি বললেন “সরকারের দেয়া সুযোগ অপব্যবহার করেছে হেফাজত।” অর্থ্যাৎ সময় শেষ। ১৮ তারিখ দুইটা কাজ হলো, প্রথমত মামুনুল হককে গ্রেফতার। দ্বিতীয়ত, বাঁশখালীতে পুলিশকে ব্যবহার করে বিদ্যুতপ্রকল্পের কর্মকর্তারা যে শ্রমিক খুন করে তিন লাখ টাকা ক্ষতিপূরন দিয়েছে, সেখানে কর্তৃপক্ষ এস আলম গ্রুপ এবং পুলিশ দুইটা মামলা করেছে, আসামী সেই শ্রমিকরা যাদের প্রায় বন্দী করে অমানুষিক কাজ করানো হয়। আপনি মেরে জিতবেন, মামলা করেও জিতবেন, সেটাও চোখ ফাঁকি দিয়ে। কোন মিডিয়া এই খবর প্রচার করেনাই বা করতে দেয়া হয়নাই। সম্ভবত একটা অনলাইনে ভুল করে চলে আসছে, এবং তারাও ইয়োলো জার্নালিজম করে না। আমি ১৭ তারিখ মন্ত্রী মহোদয়ের কথার পর থেকে নিজের মতো পড়াশুনা করছি, ২০১৩ এর ঘটনা, ২০১৭ এর ঘটনা, বর্তমানের ঘটনা। পড়তে গিয়ে ২০০৬ এর চুক্তি ২০১১ এর নিউজ যেটা ডিলিট করা হয়েছে সব সামনে আসলো। সরকারের দেয়া সুযোগের অর্থ এখন অন্য অর্থ বহন করছে। এখানে থামতে পারতাম, আরো পড়ার ইচ্ছা হলো, হেফাজতের ইতিহাস, ১৮৬৬তে কওমী মাদ্রাসার শুরু, ১৭৮০তে আলিয়া মাদ্রাসার শুরু, পার্থক্য, খরচ, নিয়ন্ত্রন সবই। এরপর গেলাম কোর্স কারিকুলাম বুঝতে, আমি যা জানতাম পুরাই ভুল। কিছু ব্যাপার পরিস্কার হতে লাগলো, মাদ্রাসা শিক্ষাব্যবস্থা সম্মন্ধে আমার পূর্বের ধারনা ভুল ছিলো, পার্থক্যটা উদ্দেশ্য আর নিয়ন্ত্রনে। যেহেতু সরকারের কোন আর্থিক নিয়ন্ত্রন নাই, সেজন্য বিএনপি-জামায়েতের বিপরীতে আওয়ামী-হেফাজত ছিলো কাউন্টার। কিন্তু যখনই মনে হয়েছে ভারতের কাছে ধর্মনিরপেক্ষতা প্রমান করতে হবে, তখন সেই জ্ঞানী ব্যাক্তিরা হেজাবি শব্দ প্রচলন শুরু করলো, অর্থাৎ হেফাজত জামায়েত বিএনপি। মানে হেফাজত এখন একটা লায়াবিলিটি। এখানে ভোট, সমর্থন কিছু নাই, পুরোটাই রাজনীতি এবং ব্যবহৃত টয়লেট পেপার। তবে হিসাবে কয়েকটা ভুল হয়ে গেছে, কওমী মাদ্রাসার আয়তন কতো বড় সেই ধারনা নাই, বাঙ্গালী ধর্মভীরু এরা হেফাজতের পিছনে মৌন সমর্থন বাড়িয়ে দিয়েছে, ভারতের প্রধানমন্ত্রীর সফরে কোন চুক্তি হয়নাই যা দেশের কাজে লেগেছে, আর ব্যাক্তি চরিত্রে কালি দিলে আগে এরশাদের সময় পাবলিক যেভাবে গিলতো, এখন গিলে না। মামুনুল হকের ব্যাক্তি চরিত্র নিয়ে যখন হেফাজতও তাল দেয়নাই, তখন আসলো এমন চরিত্রের লোক কি অন্যদের বানী দেবার যোগ্যতা রাখে? ভাইসব, আপনারা এই উপমহাদেশের নেতাদের কার ব্যাক্তিচরিত্র জানতে চান? আমার কিছু পড়া আছে। ইন্দিরা গান্ধী? জওহরলাল নেহেরু? মহাত্মা গান্ধী? মোহাম্মদ আলী জিন্নাহ? বেনজীর ভুট্টো? কোনটা থেকে কোনটা খারারপ জানতে চান? এরা যেই ব্যাক্তিগত চরিত্র দিয়ে নেতা হয়েছেন, সেই তুলনায় মামুনুল হকেরা কিছুই না। ব্যাক্তি চরিত্র আর নেতৃত্ব আলাদা ব্যাপার। এটাও সেই ম্যানুফেকচারিং কনসেন্টের অংশ। আবার এটাও মনে রাখবেন, কওমী মাদ্রাসাকে সমকামীর আখড়া হিসাবে দেখিয়ে যে কার্ড খেলতে গেছে, সেটাও টেকে না। বিশলাখ ছাত্র শিক্ষকে কত ঘটনা হয়? যাদের গ্রেফতার করে থানায় নেয়, তাদের নামে মামলা হয় না, মুক্ত হয়। আমাদের বাংলাদেশ ব্যাংকের সোনার রিজার্ভে নকল পাওয়া গেলো- অর্থমন্ত্রী বললেন ৭৮০ কেজি সোনায় ৩ কেজি নকল, ইটস পিনাট। সেই হিসাবে কওমী মাদ্রাসার বলাৎকার বিশলাখে কতো হলে পিনাট হয়? যুক্তির জন্য বললাম, সমর্থন করছি না। সেই তুলনার দেশে ধর্ষন, গনধর্ষনের সংখ্যা অনেক বেশী। অনেক ধর্ষন রিপোর্ট হয় না নিজের দলের লোক বলে। তাহলে ব্যাপারটা বুঝেছেন? এই কওমী মাদ্রাসাকে সমকামীতার আখড়া বানানো আবারো সেই ম্যানুফেকচারিং কনসেন্ট এর অংশ। আর এটাও মনে রাখবেন শায়খ আজিজুল হক সাহেবের সাথে আব্দুল জলিল সাহেবের চুক্তি হয়েছিলো। অনেকের কাছেই চুক্তির ছবি আছে। সেই আজিজুল হকের ছেলে মামুনুল হক যারা আওয়ামী ঘরানায় প্রবেশ পায় কারন তারা জামায়েত বিদ্বেষী। অন্য ছেলে বেফাক এর চেয়ারম্যান মাহমুদুল হক, তিনি বেফাক মারফত সমস্ত কওমী মাদ্রাসার কোর্স কারিকুলাম নিয়ে কাজ করেন। কয়জনকে ব্যবহৃত টিস্যু বানাবেন? আজ আর লেখার মুড নাই, গত দুইদিন খাটনি গেছে পড়াশুনা করতে। একটু ব্রেক দরকার। তবে কোন প্রশ্ন থাকলে জিজ্ঞাস করেন, জানলে উত্তর দেবো। যাদের ধারনা মাদ্রাসা মানেই বালক বলাৎকার, এবার একটু অন্যভাবে চিন্তা করা শুরু করে দেখেন। না পারলে আপনারা ম্যানুফেকচারিং কনসেন্টের কাছে নিজের বিচারবুদ্ধি ইতিমধ্যে জমা দিয়েছেন।
গতকাল নিজের চোখে দেখার পর সিটি করপোরেশন বিশেষ করে ঢাকা উত্তর সিটি কর্পোরেশনের কাজের দক্ষতাকে অবশ্যই সাধুবাদ জানাতে হবে। সাধারন জনগন রাস্তায় কম কোরবানি দিয়েছেন। বেশীরভাগই দিয়েছে নিজেদের বাড়ির গ্যারেজে বা সংলগ্ন রাস্তায় কিন্তু লক্ষ্য করে দেখলাম সিটি করপোরেশনের কর্মীরা খুব দ্রুততার সাথে ছোট ছোট পিক-আপ ভ্যানে করে কোরবানির বর্জ্য অপসারণ করে নিচ্ছে। তবে বৃষ্টি থাকবার কারনে রাস্তায় যে পানি জমে ছিলো সেখানে অনেকের বাসার সামনে দেখলাম লাল রক্তে আর পানি মিশে একাকার। তবে এই রক্ত, পশুর গন্ধ, খড়, বর্জ্য ইত্যাদির গন্ধে প্রতিটি এলাকা ছিলো দূর্গন্ধে ভরা। এর উপর আবার ছিলো বৃষ্টির পানি। কিছু এলাকার রাস্তায় কাদা, পানি, পশুর রক্ত, গোবর ইত্যাদিতে একাকার ছিলো। এই কারনেই আমি দাবি তুলেছিলাম কোরবানির সময় এলাকায় এলাকায় সিটি করপোরেশনের উদ্যোগে অস্থায়ী স্লটার সেন্টার বানাবার যেখানে প্রতি এলাকার সব পশু কোরবানি দেয়া হবে। অবশ্য গতকাল এই কথা লেখার পর অনেক লোকজন আমাকে গালাগাল করেছে, নাস্তিক বলে উপাধি দিয়ে দিয়েছে। অথচ, আমি কিন্তু খারাপ কিছুই বলিনি। এক- বলেছি, পশু জবাইয়ের মত এমন নির্মম মূহুর্ত বাচ্চাদের সামনে না করাটাই উত্তম আর দ্বিতীয়- হচ্ছে প্রতি এলাকায় সেন্ট্রাল স্লটার সেন্টার বা জবাইখানা। এইতো! যে লোকগুলো আমাকে গালাগাল করেছে এদের অনেকেই পশ্চিমে্র বিভিন্ন দেশে থাকেন কিংবা মধ্যপ্রাচ্যে্র নানাবিধ দেশে থাকেন। দেশের লোকদের গালি মেনে নেয়া যায় এবং সান্তনা দেয়া যায় এই বলে যে, এই কালচারের সাথে পরিচয় নেই ফলে একটা পরিবর্তনের প্রস্তাবে তার বা তাদের কিরিঞ্চিময় চুলকানি হচ্ছে। কিন্তু দেশের বাইরে থাকা লোকগুলো তো সেই দেশে স্লটার হাউজে পশু দিয়ে আসে এবং সেখান থেকে প্যাকেট করে তাকে কোরবানির মাংশ বাসায় পাঠিয়ে দেয়া হয় এবং একই সাথে সোনামুখ করে সেই সিস্টেম মেনে নিয়েছে এবং একে সাধুবাদও জানিয়েছে। তাহলে বাংলাদেশে এই পদ্ধতিতে কোরবানি হলে বা স্লটারহাউজ কেন্দ্রিক ব্যবস্থা প্রস্তাবে তাদের এই কিরিঞ্চিময় চুলকানি ও বেদনার কারন কি? তাদের এই রেগে যাবার কারন কি?
ঈদের আগে দিন শরীয়ত পল্লীবিদ্যুতের কর্মিদের প্রশংসা করে একটা লেখা লিখেছিলো। গ্রাহকের বিদ্যুৎ সংযোগ দ্রুতগতিতে পুন:স্হাপন প্রশংসার দাবীদার কিন্তু কোন ধরনের সেফটি গিয়ারস ছাড়া কাজ করা, পুকুরের মধ্যে পোল ইত্যাদির নিয়ে কথা বলছিলাম স্রোতের বিপরীতে গিয়েই। যথারীতি মন্তব্যটা অনেকেই সম্ভবত ভালো পায়নি। প্রশংসার মধ্যে এইসব কোয়েশ্চেন মানুষ পছন্দ করে না, বাঁকা চোখে দেখে। অথচ সেফটি গিয়ারস ছাড়া কাজ করতে এইরকম অনেক বিদ্যুৎকর্মি পঙ্গু হয়ে গেছে। কতৃপক্ষের পাশাপাশি দায় আমাদেরও আছে, কিছু টা হলেও।
'হক মওলা' ছাড়া ভরসা দেখিনা! ব্যক্তিগত আলাপ, তথ্য সবই হ্যাক হয়ে যায়!
অ্যাটমের ধারণা প্রায় আড়াই হাজার বছরের পুরনো। এই ধারণা নিয়ে তর্কবিতর্ক খুব কম হয় নি। বিংশ শতাব্দীর শুরুতেও একদল প্রভাবশালী বিজ্ঞানী অ্যাটমের অস্তিত্ব অস্বীকার করতেন। তাঁরা কম বুঝতেন না। তাঁদের পক্ষে যুক্তি ছিল। আজ অ্যাটমের অস্তিত্ব নিয়ে কারো সন্দেহ নেই। অ্যাটম যে আছে তার প্রত্যক্ষ ও পরোক্ষ আলামত গুনে শেষ করা যাবে না। তবে খুব ভালো করে অ্যাটম দেখতে পারলে মন্দ হয় না।
যেকোনো রাষ্ট্রের নাগরিকদের মানবিক মর্যাদার নিশ্চয়তা প্রদান সম্ভব কেবল আইনের শাসন প্রতিষ্ঠার মধ্য দিয়ে। আইনের চোখে নাগরিকের সমতা প্রতিষ্ঠিত হবে যখন বিচার বিভাগের স্বাধীনতা নিশ্চিত হবে, যখন আইন প্রয়োগকারী ও জনপ্রশাসনের কর্মকর্তারা সরকারের নয়, ক্ষমতাসীন দলের নয়, প্রজাতন্ত্রের কর্মচারী হবেন—প্রজাতন্ত্রের মালিক জনগণ। তাঁদের বিচারের মাপকাঠি আনুগত্য নয়, সংবিধান নাগরিককে যে অধিকার দিয়েছে, তা সুরক্ষা করা। মানবিক মর্যাদার যে প্রতিশ্রুতি দিয়েছিল এই রাষ্ট্র, তা পালন কোনো সরকারের ইচ্ছা-নিরপেক্ষ বিষয়। যাঁরা মুক্তিযুদ্ধের আদর্শের কথা বলবেন, তাঁদের এই প্রশ্নের মোকাবিলা করতেই হবে যে প্রচলিত আইন ও শাসনব্যবস্থার মধ্যে মানবিক মর্যাদার প্রশ্ন কেন অবহেলিত।
নীরবতা আমাদের আতঙ্কিত করে অথচ আমাদের কোন কথা নাই তাই অসার কথার চাদরে ঢেকে রাখি আমাদের নীরব সত্ত্বা!
আমার ডেইলি স্টারের চাকরীর শুরুর দিকে কথা। (সম্ভবত শিল্পকলায়) কঠিন এক আলোচনা সভা। বিষয় নরওয়ের নাট্যকার হেনরিক ইবসেনের শিল্প দর্শন। দেশের সব জাঁদরেল বুদ্ধিজীবিরা ইবসেনের নোরা, নারীমু্ক্তি, ডলস হাউস, হোয়েন উই ডেড অ্যাওয়েকন, জীবনঘনিষ্টতা ইত্যাদি নিয়ে জ্বালাময়ী সব কথাবার্তা বলে গেলেন। এরপর আসলেন মন্ত্রী। উনি বলা শুরু করলেন ইবনে সিনা নিয়ে কথা বলা। আলোচনার বিষয় কিন্তু ইবসেন আর ওনার নাটক। উনি পুরা আলাপ চালাইলেন ইবনে সিনা নিয়া। আর মন্ত্রীর এই বক্তৃতা দেশের বুদ্ধিজীবি, চিন্তক, দার্শনিক ইত্যাদি শুনলেন গম্ভীর হাসি নিয়ে। শিল্পকলার স্টেজ পরিণত হলো একটা নাটকের রঙ্গমঞ্চে, যার প্রধাণ অভিনেতা আমরা সবাই। পরের দিনের পত্রিকা মন্ত্রীর বরাতে আমাদের জানালো ইবসেনের জীবনঘনিষ্টতা থেকে আমাদের শিক্ষা নিয়ে নারী মুক্তির আলো ঘরে ঘরে জ্বালাতে হবে। আমার মতো যারা ভাবেন বাংলাদেশ পোস্ট ট্রুথ ওয়ার্ল্ডে ঢুকে পড়ছে, তাদের নিয়ে আর হাইসেন না প্লীজ।
ইসলামিয়া চক্ষু হাসপাতালের কোয়াটারে ছোট থেকে বড় হইছি প্রথমে হাইকমডের উপ্রে উঠে বসতে গিয়ে কমোডের মধ্যে পরে গেছি। জিবনের প্রথম সাদাকালো টিভি দেখতে গেছি এক ডাক্তারের বাসায়। কি অবাক কান্ড টিভির মধ্যে মানুষ ঢুকলো কিভাবে টিভির আশেপাশে পিছে খুজে কাউকে না পেয়ে যারপরনাই অবাক হলাম কার্টুন দেখে অবাক হয়ে ভাবলাম এই মানুষ গুলা কোন দেশের এরা উড়তে পারে কথা বলতে পারে যা খুশি করতে পারে! টেলিফোনের মধ্যে মানুষ কিভাবে ঢুকে। আমার মেঝো বোন প্রেম করে বড় বোনের দেবরের সাথে একদিন আপা দেখতে নিয়া গেল। সেই বিয়াই আমাকে বলল তাকে দুলাভাই ডাকলে আমি যা চাইবো তাই দিবে। আমি মুখ ভ্যাংচি দিয়ে বললাম। গরুও কোন দিন মানুষ হয়না বিয়াই ও কোন দিন দুলাভাই হয়না। সেই বোনের সেই বিয়াইয়ের সাথেই বিয়া হইছে। দুলাভাইটা গত বছর মারা গেছে। আল্লাহ তাকে বেহেস্ত নসীব করুন। আমার দাদী উকুনের ভয়ে আমাদের তার সাথে ঘুমাইতে দিতো না। আমরা অন্য কারো মাথার উকুন বুড়ির মাথায় দিয়া দিতাম তিমি পাগলের মতো মাথা চুল্কাতেন আর গালি দিয়া উকুন বেছে দিতে বলতেন। আমরা উকুন এনে তার হাতে দিতাম সে উকুন মারতো আর গালিগালাজ করতেন তার ধারণা আমার বড় বোনেরা তার মাথায় উকুন দিছে। আমাকে বুড়ি বলতো তুই বড় গুলার মতো হইস না। উকুন গুলা যে আমিই দিছি বুড়ি যদি জানতো। বুড়ি শুধু ভালবাসতো আমার চাচাতো ভাই জাকিরকে তার ধারণা জাকির আমার দাদার মতো হইছে দাদি কোথাও টাকা রাখতে৷ পারতো না সব জাকির চুরি করে নিতো বুড়ি মাছের মাথাটা জাকিরকে খাওয়াইতো। জাকিরের সাত খুন মাপ বুড়ির কাছে। জাকিরের সব অপকর্মে বুড়ির সার্পোট ছিল।চাচি মাঝে মাঝে ক্ষেপতো জাকির নস্ট হইলে বুড়ির জন্যই হবে আহারে সেই দাদী আর নাই.......
দীনময়ীর ছায়া সংসার ১৷ বিকালে যখন তাপ নেমে যায়,দীনময়ী তখন ছাদে যায়৷ শুকনো কাপড় থেকে গন্ধ আসে রোদের৷ যাবার আগে মানুষ যেমন একটুখানি স্মৃতির আভা রেখে যায়,ঠিক যেনো তেমন৷পাতলা কোনো একটা শাড়ি ফরফর বাতাসে ওড়ে,দীনময়ী ভালো করে বুঝতে চেষ্টা করে বাতাস কোনদিক থেকে বইছে৷ আশে পাশের অনেকের ছাদে লতা,পাতা,ফুলের গাছ লাগানো,সবাই বলে "ছাদ-বাগান"৷কত বাহার সেই বাগানে৷দেখতে ভালো লাগে৷সে রোজ সবার গাছের পাতার বাহার আর ফুলের রঙ দেখে মন ভরে৷যারা কষ্ট করে গাছের পিছনে,অন্য কেউ দেখলেতো ভালো লাগারই কথা৷ তার বাগান নেই,ছোটো ছাদে কাক এসে বসে৷সবাই কাককে কুটিল বলে কেন কে জানে! "কাকতো করেনা কারো সম্পদ হরণ কোকিলতো দেয়না কভু সম্পদ বন্টন, কাকের কুলিশ রব,কর্কশ কানে কোকিলের কুহুতান,সুমধুর প্রাণে"৷ এমন একটা ছড়া ছোটোকালে পড়েছিল মনে আছে! কাককে কেউ দেখতে পারেনা, কিন্তু দীনময়ী দেখেছে এক জাতের পাখি অন্য পাখিদের দেখতে পারেনা৷চড়ুই,সাত ভায়লা,শালিখ সব একই৷ছাদে দুটো ঘুঘু আছে,ওরাই বড়ো নিরীহ৷কাউকে তেড়ে যায়না৷দীনময়ী সিঁড়ির পাশে প্লাস্টিকের একটি কৌটায় চাল রাখে৷দু'ই তিনবার ছড়িয়ে দেয়৷সবাই কাড়াকাড়ি করে,একে ওকে ঠুকরে খেয়ে নিয়ে উড়ে যায়৷তখন আড়াল থেকে ঘুঘু দুটো ভয়ে ভয়ে এদিক ওদিক খূঁটে দু'চারটে দানা কণা যা পায়,খেয়ে নিয়ে ঘুরতে থাকে৷দীনময়ী দেখে আবার দেখেওনা৷ শঙ্খ ধ্বনিতে সন্ধ্যার ছায়া নামার সাথে দূর থেকে শোনা যায় আযান৷ধূপের গন্ধ সাথে নিয়ে সে ঘরে ফেরে৷কোনোকোনো দিন দূরের আকাশে তাকালে দেখা যায় রঙিন মেঘেরা দল বেঁধেছে৷ 'অস্তরাগ'' মনে হয় একেই বলে-সে ভাবে৷ এক একদিন মায়ের কথা মনে হয়৷একটা কথা মাকে জিজ্ঞাসা করতে ইচ্ছে করে খুব৷তার নাম দীনময়ী কেন!দিনময়ী হলে অসুবিধা কী ছিল৷ মনের কথা মনেই থেকে যায়,মায়ের কাছ থেকে উত্তর আর পাওয়া যাবেনা কোনোদিন৷গানের একটা সুর তার মনে ভাসে "...সে চলে গেলো বলে গেলো না, সে কোথায় গেলো ফিরে এলোনা..৷" গান অসমাপ্ত থাকে৷ তার ছায়া সংসারের কাজ তাকে ছাদ থেকে ঘরে ফিরিয়ে আনে৷সন্ধ্যা গড়িয়ে রাত নামলে সে কোনো একটা গল্পের বই নিয়ে পড়তে থাকে৷গল্পের বইএর নেশা তার অনেক পুরানো৷কত যে স্মৃতি আছে এই অমলিন নেশা নিয়ে....৷
চারপাশের মুসলমানদের দেখলে আমার খালি আবু জাহলের কথা মনে পড়ে। কারণ, তারা কোরান থেকে ইসলাম না শিখে ইউটিউব থেকে ইসলাম শিখতেসে। আজেবাজে উটকো লোকের ওয়াজ থেকে জ্ঞান আহরণ করতেসে। আরে ভাই জ্ঞান তো আবু জাহলেরও ভরপুর ছিলো! তবে তার কাছে কোরান ছিলো না। আর এজন্যই সে আবু হাকিম থেকে আবু জাহলে পরিণত হইসে।
প্রতিটি মানুষ অন্যের কাছ থেকে মানবিক ব্যবহার পাওয়ার অধিকার রাখে। সে যে পেশার ই হোক যে গোত্র বা ধর্মের হোক। এই যে মানুষে মানুষে শ্রেনী বিভেদ সৃষ্টির যে রাষ্ট্রীয় রূপ আমরা দেখতে পাই এটি হলো ঔপনিবেশিক শাসকদের সৃষ্টি। আমাদের দেশের গ্রামের অভিজাত বাড়ির কাচারি ঘর বা বৈঠক খানায় সব ধরণের লোকজনের আসার সুযোগ থাকতো। এতে করে সবার মধ্যে বিভিন্ন বিষয়ে আলাপ সালাপ হতো, একে অন্যকে জানার সুযোগ পেতো। বৃটিশ শাসক এসে মানুষের মধ্যে শ্রেনী বিভাজন সৃষ্টি করলো। এই বিভাজন ব্রাহ্মনদের জাত পাত ছাড়িয়ে আরো নিষ্ঠুর ভাবে কার্যকর হতো। মানুষের কোমর সোজা যাতে না থাকে সেই প্রেক্টিস সবসময় জারি রাখা হতো। আজকের আমলাতান্রিক শাসন সেই আমলের বৃটিশ ঔপনিবেশিক শাসনের ধারাবাহিক রূপ।
নিজে খুব হতাশাবাদী মানুষ হলেও, মানুষকে আশা দিতে আমি ওস্তাদ। আমি আমার সকল অপেক্ষমান বান্ধবীদের প্রত্যেককে বলেছি, করোনা শেষ হলেই তোমাকে বিয়ে করবো। এবারেরটা ফাইনাল। এই কথা শুনে -তাদের প্রত্যেকের মধ্যে ব্যাপক আচরণগত পরিবর্তন লক্ষ্য করা যাচ্ছে। তারা পূর্বের তুলনায় বেশি করে স্বাস্থ্যবিধি মেনে চলছেন। তাই তো কবি বলেছেন, মানুষ বাঁচে আশায়, জীবন বাঁচে ভালোবাসায়। সবার জন্য ভালোবাসা।
অমুক দিবস তমুক দিবস শুনতে খুব রাগ হয়। এসব দিবসে শ্রদ্ধায়, ভালোবাসায় আমরা প্রগলভ হই! কিন্তু ঠিক বুঝি, শ্রদ্ধা আর ভালোবাসা কতোখানি! এসব দিবসে, ভালোকথা না শুনলে,নৈবেদ্য না পেলে প্রেমী কারো কারো গাল ফুলে, বাবারা খুশীতে উজ্বল হন না মায়েদের শরীর থেকে স্নেহ গড়িয়ে পড়ে না, বউদের রঙিন আঁচল দুর্নিবার কোমর অবধি নামেনা ভালোবাসা কতোখানি সকলেই হাড়ে হাড়ে টেরপান। আমাদের মায়েরা, তাদের মেয়েরা আজকাল কুরুশকাঠিতে কিছুই বুনেন না। কই গো পিঠটা একটু দাওতো পেতে কেমন হচ্ছে দেখি মেপে, শুনে বাবাদের মুখ হঠাৎ উজ্জ্বল, খুশীতে মায়েদের স্নেহ গলে গলে যেত! আমাদের ভালোলাগতো; খুব, খুউব আনন্দ হতো, ভালোবাসা টের পেতাম। গার্মেন্টস কোম্পানিগুলোর উপর খুব রাগ আমাদের মায়েদের, মেয়েদের! ওরা বাসার কাজের লোক গায়েব করেছে। আমারও খুব রাগ, কেননা ওরা গায়েব করেছে, ভালোবাসার কুরুশকাঠি। [ভালোবাসার কুরুশকাঠি
বহুদিন পর বাংলা একাডেমি আমিনুল ইসলাম ‘‘মকুট সরিয়ে নিলে মন্ত্রীর উচ্চতাই সান্ত্রীর বন্দুকের অপেক্ষায় থাকে উচ্চতা শাদা পাতার উপর অক্ষরের কালো ক্ষমতা।’’ --------( উচ্চতা / হাবীবুল্লাহ সিরাজী ) প্রত্যেকটি বস্তু তার মূলের দিকে প্রত্যাবর্তন করে।---এটি একটি আরবি প্রবাদের বাংলা রূপান্তর। চাকরিজীবনে ধাক্কা খেতে খেতে আমি এখন সমবায় অধিদপ্তরের মহাপরিচালক। এটা পেটের ভাতের জন্য কাজের জোগাড় মাত্র । কিন্তু সারাজীবন আমার মনজুড়ে কবিতা-গান-নাটক-সিনেমা। কবিতা, প্রবন্ধ, ছড়া এসব মিলিয়ে এখন পর্ন্ত আমার ২৩টি বই প্রকাশিত হয়েছে। আরও দুএকটি প্রকাশের অপেক্ষায়। তো আমার মূল ভালোবাসার জায়গা হচ্ছে সাহিত্য-সংস্কৃতির অঙ্গন। কিন্তু সমবায় অধিদপ্তরে কাজ করতে করতে একবছরে সমবায় বিভাগকে এতটাই ভালোবেসে ফেলেছি যে বাংলা একাডেমি যাওয়ার সময় হয়নি। সারাদিন মন জুড়ে থাকে সমবায়। করোনাকালে প্রতিদিন ফোনে কথা বলি সমবায়ীদের সাথে; সমবায় বিভাগের সহকর্মীদের সাথে। অথচ করোনা মহামারির হাত থেকে বেঁচে গেলে আর মাত্র ২ বছর পর আমি চাকরিহীন কর্মহীন হয়ে যাবো। তখন সাহিত্য-সংস্কৃতির চর্চ্চাই হবে আমার একমাত্র কাজ। বাংলা একাডেমি অন্যান্য সৃজনশীল মানুষের মতো আমারও মননের ও সৃজনশীলতার তীর্থস্থান। আমি নিজেও বাংলা একাডেমির জীবন-সদস্য। কিন্তু বিগত ২৫/৩০ বছর যাবত এই প্রতিষ্ঠানটির কিছু কিছু ভূমিকা আরও অনেকের মতো আমাকেও বেদনা দিয়ে এসেছে গভীরভাবে। আমি অনেক বছর আগে সেই বেদনাবোধ থেকে লিখেছিলাম ' বিবর্তনবাদ ও স্বপ্নের একাডেমী'-- শিরোনামের একটি স্যাটায়ারধর্মী কবিতা। কবিতাটি নিম্নরূপ: ‘‘স্বপ্নের একাডেমী এই মধ্যযৌবনেই হারিয়ে ফেলেছে তার একটি চোখ সে-চোখে এখন পাথরের চোখ; অতএব সে অন্ধ নয়, তবে কানা। একচোখ দিয়েই তাকে দেখে নিতে হয় সময়ের হেলে-পড়া: ডানে অথবা বামে। যাদের দু’চোখই ছয় বাই ছয়- তারা অবশ্য এসবই দেখতে পান; যারা দেখেও দেখেন না- আসলে তাদের ব্যাপারটাই ভিন্ন। ‘’ বাঙালির হাতে পড়লে একটা একাডেমির কী দশা হয়, সে-সম্পর্কে পণ্ডিত হুমায়ুন আজাদ একবার কী যেন একটা কঠিন কথা বলেছিলেন। আসলে বিষয়টা নির্ভর করে নেতৃত্বের ওপর। যে মহান মানুষটির নেতৃত্বে আজ আমরা স্বাধীন জাতি, তিনিও তো বাঙালিই ছিলেন। আমি শুরুতে অগ্রজ কবি হাবীবুল্লাহ সিরাজীর কবিতা থেকে উদ্ধৃতি দিয়েছি। সিরাজী ভাই আপাদমস্তক ভদ্রলোক, নিরহঙ্কার এবং অমায়িক। লেখালেখির সূত্রে বহু আগে থেকেই সিরাজী ভাইয়ের সাথে সুসম্পর্ক আমার। তিনি এখন বাংলা একাডেমির মহাপরিচালক। অথচ তাঁকে অভিনন্দন জানাতে যাওয়া হয়নি--যাবো যাবো করেও। আজ অফিস যাওয়ার পথে গাড়ি ঘুরিয়ে ঢুকেছিলাম-- বাংলা একাডেমিতে। মহাপরিচালক হাবীবুল্লাহ সিরাজী আগের সেই অ-মহাপরিচালক হাবীবুল্লাহ সিরাজীর মতই ভদ্র, নিরহঙ্কার ও অমায়িক। তাঁর সাথে বাংলা একাডেমির কাজকর্ম ও পরিকল্পনা নিয়ে বেশ কিছুক্ষণ কথা হলো। তিনি বাংলা একাডেমি নিয়ে তাঁর স্বপ্নের কথা, পরিকল্পনার কথা এবং সেইসাথে কিছু সীমাবদ্ধতার কথা জানালেন। সংস্কৃতি বিষয়ক মন্ত্রণালয়ে চাকরি করার সময় আমি বাংলা একাডেমির ডেস্ক দেখতাম বলে কিছু কিছু বিষয় আমার তখন থেকেই জানা ছিল। সিরাজী ভাই নিরহঙ্কারী নিপাট ভদ্রলোক বটে কিন্তু একইসঙ্গে নির্ভীক ও নিরপেক্ষ মনেরও অধিকারী । সাহিত্য-সংস্কৃতি অঙ্গনে বহুদিন ধরে বিরাজিত এবং দিনদিন প্রকট থেকে প্রকটতর হয়ে ওঠা নোংরা রাজনীতিকে তিনি পাত্তা দেননি কোনোদিন। আজও দেন না। পরোয়াও করেন না। সিরাজী ভাই বাংলা একাডেমিকে তার সাহিত্য-সংস্কৃতিগত পূর্ণ গৌরবে প্রতিষ্ঠা করতে সক্ষম ও সফল হবেন, এমনটাই আমার প্রত্যাশা ও প্রার্থনা। ভালো থেকো বাংলা একাডেমি ! জয়তু সিরাজী ভাই !
আব্বা,কে বলে আপনি নেই? আপনি আছেন আমার অস্তিত্বে, বেঁচে থাকার নি:শ্বাসে। হৃদয়ের সবচেয়ে সংবেদনশীল অলিন্দে। আমার কাছে প্রতিটি দিনই বাবা দিবস। আপনার জন্য দোয়া করা ছাড়া আর কি’বা করবো বলুন। রাব্বির হামহুমা কামা রাব্বা ইয়ানি ছগিরা।
স্বাধীনবাংলা বেতার কেন্দ্রের শব্দসৈনিক, বীর মুক্তিযোদ্ধা, দেশবরেণ্য লোকসংগীত শিল্পী শ্রদ্ধেয় ইন্দ্রমোহন রাজবংশী স্যারের মৃত্যুতে গভীর শোক প্রকাশ ও বিনম্র শ্রদ্ধা নিবেদন করছি।
মহান স্বাধীনতা দিবসের সংগ্রামী শুভেচ্ছা! আজ রাত ৯ঃ১৫ টায় সকলকে এটিএন বাংলার "সূর্যোদয়ের গান" অনুষ্ঠানটি দেখার আমন্ত্রণ জানাচ্ছি। কিংবদন্তি সঙ্গীত পরিচালক জনাব আহমেদ ইমতিয়াজ বুলবুলের অনবদ্য কম্পোজিশনে আমার লেখা একটি গান গাইবেন দেশের বরেণ্য কন্ঠশিল্পী কুমার বিশ্বজিত। বীরাঙ্গনা শিরোনামের গানটির কথা এইরকমঃ জীর্ণ দেহের এক বৃদ্ধা নারী কেউ বলে পাগলী, বলে ভিখারী আসাদ গেটের ফুটপাতের উপর তার ছালচটা এক কাগজ বাড়ী সে আর কেউ নয়, একাত্তরের এক বীরাঙ্গনা একটু বাঁচার প্রয়োজনে সময়কে এভাবেই দিচ্ছে পাড়ি............।। 
আজকের শাসনামলে এরশাদের শোক প্রকাশের উচ্ছ্বাস দেখে মনে হচ্ছে, পরে অন্য কোন শাসনামলে এদেশে সারম্বরে গোলাম আযমের ওরশ পালন করা হব।
অগ্রহায়ণের রৌদ্র মাখে ফুল হেমন্ত মানে সে ধানক্ষেত আমি হুলস্থুল
আগে কি সুন্দর দিন কাটাইতাম♦ সালেম সুলেরী (শাহ আব্দুল করিমের গীতিকাব্য অনুকরণে) আগে কি সুন্দর দিন কাটাইতাম। দলের নওজোয়ান, কিংবা ক্ষমতাবান সুন্দরী সাজ নিয়া শরীর হাঁটাইতাম, বিউটি পার্লারে চুল কাটাইতাম ক্ষমতা হাতে ধরে মুডেই ডাঁটাইতাম আগে কি সুন্দর দিন কাটাইতাম হায়রে, আগে কি সুন্দর দিন কাটাইতাম। ষোড়শী ভাবে-সাবে যাইতাম ক্লাবে ক্লাবে, চাখিতাম রঙিন পানি আমারেই টানাটানি, ক্ষমতার মন্ত্রি-সচিব কতোই পটাইতাম আগে কি সুন্দর দিন কাটাইতাম (২) পাপিয়া পাপেই গেছে, সাব্রিনা আরেক কেসে ফেঁসেছে লেডি-কারাগার-- বসে থাকি আমি কি আর, বিয়ার আর মদের ফাঁদে ব্যবসা ঘটাইতাম আগে কি সুন্দর দিন কাটাইতাম (২) টাকা চায় সাজ-নীতি, টাকা গুণে রাজনীতি, দল আমায় চিনলো নারে নিলো শেষে কারাগারে-- ‘জাগরণ টিভি’র বিবি-- রূপে-মুখেই ফাটাইতাম, আগে কি সুন্দর দিন কাটাইতাম (২) দলে ছিলো পদবী তাও রাতারাতি সেটি উধাও, করেছি কতোই যতন দেখেছি নীরব পতন, ক্ষমতার মানুষেরে উপ-ঢৌকন পাঠাইতাম, টাকা-কামা অবৈধ ব্রেন-- কি যে খাটাইতাম, আগে কি সুন্দর দিন কাটাইতাম (২) ♦ স্বরবৃত্তঘনিষ্ঠ প্রচলিত ছন্দ ॥ জুলাই'২১, নিউইয়র্ক
সাধারন মানুষের কষ্টের টাকা। বাইক দেয় নাই। টাকাটা ফিরিয়ে দিক। কাল একজন বললেন তার পাওনা বিশ লাখ। তার হিজাবের দোকানের কাপড় নিয়ে অর্ধেক দামে বেচে দিয়েছে। এখন টাকা দেয় না। বলে টাকা বার্ন আউট করেছে। কার টাকা বার্ন আউট করেছে? কাস্টমারের টাকা। সেলারের টাকা। এভাবে মানুষের কষ্টার্জিত টাকা উড়িয়ে দিতে বিবেকে বাঁধে না? বাংলার আমাজন ১৫৭ দিন আপনার টাকা নিয়ে কি করছে? এই প্রশ্নের উত্তর কই? বড় বড় অনুষ্ঠানে বড় বড় মানুষরা একে সফল স্টার্ট আপ বলেছে। মিডিয়া সয়লাব করেছে বিজ্ঞাপনে। কার টাকায়? মানুষ বিশ্বাস করেছে। বাইক দিতে না পারলে মূল টাকা ফেরত দিক। ই কমার্সের নামে বাকির ব‍্যবসা আর টাকা সংগ্রহ করা কি কোন বিজনেস মডেল হতে পারে? এদের বাইক দেয়া হোক অথবা টাকা ফেরত দিক। এটা ২০২১ মার্চের টাকা। গত বছর নভেম্বরে গাড়ীর নাম দিয়ে টাকা নিয়েছে। সেটাই দেয় নাই। আর এই টাকা? আগের টাকা না দিয়ে পরের টাকা কিভাবে দেবে? আহারে! মানুষ সত‍্য বোঝে না। বোঝে শুধু লোভ। 
আমি লিডার নই, ক্যাডার, সবাই মিলে বিজেপি-কে হারাতে হবে, দিল্লিতে বার্তা মমতার।। আনন্দবাজার পত্রিকা 
সময়ের কাহন -৪৩ ----------------------- দেশ স্বাধীনের পরে টেংরা টিলা গ্যাস ফিল্ড আর হরিপুর গ্যাস ফিল্ড যখন বাঙালিদের হাতে চলে এলো তখন প্রায়ই অফিসিয়াল ব্যাপার নিয়ে অনেক অভিজ্ঞ অফিসারদের মনে অসন্তুষ্টি দেখা দিতে লাগলো।অনেকে অফিসাররা মিলে রাতে এ নিয়ে মিটিংও করতেন। যদিও আমার কর্তা আমাকে এসব ব্যাপার নিয়ে কিছুই বলতে চাইত না কিন্তু আমার মনে হত সেও কিছুটা চিন্তিত থাকে। এর মধ্যেই একদিন সিমেন্ট কোম্পানিতে কাজে গিয়ে সে ফিরে এলে আমি আতিক ভাই, আলী সাহেব আর অন্যান্যরা কেমন আছে জিজ্ঞেস করলে বললো ভালো আছে সবাই। জিজ্ঞেস করলাম আলী সাহেব তো অবাঙালী। যুদ্ধের সময়ে তাঁর কোনও অসুবিধা হয়নি? আমরা চট্টগ্রাম যাওয়ার আগে তাঁর ভাই আর ভাবি এসেছিলেন তাঁকে বিয়েতে রাজি করাবার জন্যে। তিনি তো বিয়ে করবেন না বলে মত দেননি তাঁদের সাথে যানও নি । তাঁর কোনও বিপদ হয় নি তো? আমার কর্তা বললো আলী অবাঙালী হলেও মনেপ্রাণে সে একজন খাঁটি বাঙালী।অনেক বাঙালীর মধ্যে যা নেই। সেই সময়ে আমার বয়েস ছিলো কম।এর বেশি আর কিছু তাকে জিজ্ঞেস করিনি।এখন লিখতে বসে ভাবি কেন জিজ্ঞেস করিনি? আমার কর্তার চেয়ে ভালো আলী সাহেব সম্পর্কে আর কেউ তো আমাকে বলতে পারতো না। তবে কিছুদিন আগে আমার কর্তার কলিগ হাই খান ভাইয়ের ছেলে পুত্রপ্রতিম আব্দুল গফফার খান বুলবুলের কাছ থেকে যেটুকু জেনেছি সেটুকুও কম নয়। বুলবুলের কাছ থেকে জেনেছি পাকবাহিনী সিমেন্ট কারখানায় ঢোকার আগে মুক্তিযোদ্ধারা যখন জানলো আলী সাহেব বাঙালী নন তখন তাদের সব রোষ গিয়ে পড়েছিলো আলী সাহেবের ওপরে। সিনিয়র অফিসাররা তখন মুক্তিযোদ্ধাদের হাত থেকে তাঁকে রক্ষার জন্যে নিজেরাই ব্যবস্থা নিয়েছিলেন।পালা করে প্রত্যেকেই সেই দ্বায়িত্ব পালন করতেন। মুক্তিযোদ্ধারা কিছুতেই আলী সাহেবের খোঁজ না পেয়ে তাঁর অবস্থান জানার জন্যে একরাতে দুজন বাঙালী অফিসারকেই ধরে নিয়ে গেলো। অফিসার দুজন অনেক চেষ্টার পরে তাদের কমাণ্ডারকে বোঝাতে সক্ষম হন যে আলী সাহেব অবাঙালী হলেও পাকিস্তানের বিপক্ষে। ২৭ এপ্রিল পর্যন্ত ছাতক তখনও মুক্ত এলাকা। ২৭ তারিখে দুপুরবেলায় পাকিস্তানি সৈন্যবাহিনীরা নদী পেরিয়েই গুলি চালাতে চালাতে কারখানার ভেতরে ঢুকে পড়লো।তাদের প্রথম প্রশ্নই ছিলো আলী সাহেব কোথায়? আলী সাহেব যে কোথায় তা কে বলবে? সে কথা তো মাত্র দু একজন অফিসার ছাড়া আর কেউ জানে না। পাকবাহিনী কারও কাছ থেকে উত্তর না পেয়ে ততক্ষণে কারখানার বিভিন্ন স্পটে অবস্থান নিয়ে নিয়েছে। ২৮ এপ্রিল খুব সকাল তখন। আলী সাহেব আতিক ভাইয়ের বাসায় নাস্তা করছিলেন। পাকিস্তানি সৈন্যদের কাছে এই খবর কিভাবে যেন পৌঁছে গেলো। খবরটা জেনেই তারা সাথে সাথে আতিক ভাইয়ের বাসায় এসে উপস্থিত হল। পাকি সৈন্যদের দেখে আলী সাহেব নিজেই টেবিল ছেড়ে এগিয়ে এসে যখন তাদের সাথে উর্দুতে কথা বলতে আরম্ভ করলেন সৈন্যরা তখন তাঁর মুখে উর্দু শুনে তাঁকে বাধ্য করলো কোম্পানির অন্যান্য অফিসারদের ডেকে আনার জন্যে। অফিসাররা আসলে আলী সাহেব সহ সবাইকে দাঁড় করিয়ে তারা একে একে সবার নাম বলতে বললে আলী সাহেব যখন তাঁর নাম বললেন তখন একজন সেনা অফিসার তাঁকে জিজ্ঞেস করলেন তিনি কি কর্নেল সরফরাজের ভাই? আলী সাহেব হ্যাঁ বলায় সেনা অফিসার তাঁকে স্যালুট করে লাইন থেকে সরে দাঁড়াতে বললেন। এর কারণ কি তিনি জিজ্ঞেস করলে উত্তর পেলেন এই অপারেশন কমাণ্ডিং অফিসারের এক মেজরের কাছে তাঁর ভাইয়ের একটা চিঠি আছে। বলেই সে তাঁকে বাদ দিয়ে অন্য অফিসারদের গুলি করবার জন্যে যখন লাইন করে দাঁড়াতে বলে আলী সাহেব বাধা দিয়ে বললেন আমাকে না মেরে ওদেরকে মারতে পারবে না। এরপর তিনি জিজ্ঞেস করলেন তোমাদের কমাণ্ডিং অফিসার কোথায়? আমি তাঁর সাথে আগে কথা বলবো তার আগে একটি গুলিও চালাবে না। সৈন্যরা তাঁর কথায় বন্দুক নামিয়ে অফিসারদের বসতে বলে। আলী সাহেব এরপর জিজ্ঞেস করলেন তাদের অফিসার কোন দিকে আছেন? সৈন্যরা নদীর দিকে ইশারা করলে তিনি ছুটে গিয়ে মেজরকে নিজের পরিচয় দিয়ে ভাইয়ের চিঠিটা নিয়ে তাঁকে নিয়েই অফিসারদের কাছে আসলেন ও অফিসারদের মুক্ত করলেন। সেই চিঠিতে তাঁর ভাই কর্নেল সরফরাজের নির্দেশ ছিলো আলী যদি বেঁচে থাকে তাহলে তার নির্দেশ মতোই যেন ব্যবস্থা করা হয়। মেজরও তাঁকে আশ্বস্ত করেছিলেন যে সেখানে আর কোনও প্রাণহানি ঘটবেনা। এরপর মেজর কোম্পানির রেষ্ট হাউসে অবস্থান নিলেন। পরে শক্তিশালি জেড ফোর্স আসার পরে পাকবাহিনীর সমূলে পতন হয়েছিলো। টেংরাতে আমাদের তখন প্রায় তিন বছর হতে চলেছে। ছেলেমেয়ে দুটিও মোটামুটি একটু বড় হয়েছে।একদিন পেপার পড়তে গিয়ে কুমিল্লার টিচার্স ট্রেনিং কলেজের ভর্তির একটা বিজ্ঞাপন দেখে আমার কর্তাকে আমি বললাম মাস্টার্সটা তো আর কম্পলিট করতে পারলাম না।বি,এড ট্রেনিংটাই না হয় কুমিল্লা থেকে নিয়ে নিই। কুমিল্লা এখান থেকে খুব একটা দূরে নয়। সে বললো বেশ তো ইচ্ছে হলে পড়। আমি বললাম বললেই হল? বাচ্চা দুটোকে কে রাখবে? সে উত্তর দিলো কেন আমিই রাখবো। আমি বললাম পারবে তুমি ? আমার কর্তা বললো পারি কি না দেখো। তার কথায় আমি ভাবলাম অসুবিধা হয়তো খুব একটা হবে না।আমার ভাশুর আর জা আছেন। তাঁদের ওপরে খুব ভরসা করা যায়।ট্রেনিংটা নিয়েই ফেলি। তবে ডিগ্রির সার্টিফিকেটটা ভার্সিটি থেকে তোলা না হলেও কুমিল্লা বোর্ড থেকে এস এস সি আর এইচ এস সির ডুপ্লিকেট সার্টিফিকেট তুলতে হবে স্কুল থেকে শংসাপত্রও নিতে হবে।এজন্যে চট্টগ্রাম যেতে হবে। দীর্ঘ তিন বছর পরে বাবা মার কাছে এলাম।বাবা এখন অধ্যক্ষের পদে আছেন। শান্তি জ্যেঠামনির কোয়ার্টারেই বাবা মা থাকেন।জ্যেঠামনিকে গুলি করে মারার চিহ্ন দেয়ালে তখনও জ্বলজ্বল করছে। বাবা মাকে দেখেই নাকি আশেপাশের সবাই ছুটে এসে কাঁদতে কাঁদতে বলছিলো শান্তি জ্যেঠামশাইকে রাজাকারের দল কিভাবে মেরেছে? ধর্মগ্রন্থ বুকে জড়িয়ে থাকা অবস্থায় কিভাবে গুলি করা হয়েছে? তাদের ঘরবাড়ি লুট থেকে শুরু করে কার কার মেয়েকে নিয়ে গেছে?কার ছেলেকে মেরে ফেলেছে? তারা কিভাবে করলডেঙ্গা পাহাড়ে লুকিয়ে প্রাণে বেঁচে আছে? কারও কথা যেন আর ফুরাতে চাইছিলো না। ওরা চলে গেলে মা নিজেদের পোড়া ভিটের পাশ কাটিয়ে শান্তি জ্যেঠুদের উঠানে এসে দাঁড়ালেন। উঠানের একপাশে মাটির রান্নাঘরের দরজাটা তখনও হাট করে খোলা। রান্নাঘরের দাওয়ার নিচেই অজস্র তিলের গাছে সাদা সাদা তিল ফুল ফুটে আছে । তিলফুল দেখে মায়ের চোখে তখন ভাসতে লাগলো শরণার্থী শিবিরেও অনেকেই ক্যাম্পের ঘরের সামনে এই তিলের বীজ বুনেছিলেন।তাতে ফুলও ফুটেছিল। এই তিলফুল দেখে মার মনে হল শান্তি জ্যেঠামশাই যুদ্ধের সময়ে এই তিলের চারা দেখেই তাঁর গৃহকর্মী নারায়ণ বসুকে জিজ্ঞেস করেছিলেন ওগুলি কি গাছ রে নারায়ণ? নারায়ণ বসু উত্তর দিয়েছিলেন,বাবু আমি পোস্ত ধুয়ে জল ফেলেছিলাম। মনে হয় জলের সাথে যে পোস্ত ছিল তারই কিছুটা পড়ে চারাগুলি জন্মেছে। নারায়ণ বসুর সেই গাছগুলিরই সন্তান এই গাছ গুলি। গাছগুলিতে যখন ফুল ফুটলো তখন জ্যেঠামশাই বা নারায়ণ বসু কেউই আর বেঁচে নেই। বাড়িটার চারিদিকে অজস্র জঙ্গলে ভরে আছে। অনেকটা পোড়োবাড়ির মতোই লাগছে বাড়িটাকে ।কোয়ার্টারের ছোট্ট পুকুরটা পর্যন্ত কচুরিপানা আর জঙ্গলের আগ্রাসী লতায় ঢেকে গেছে। কেমন যেন অন্ধকার আর ভুতুড়ে একটা পরিবেশ বিরাজ করছে চারিদিকে। বাবা তখন চুপ করে ভিটেয় দাঁড়িয়ে শান্তি জেঠুর বাসাটার দিকে তাকিয়ে আছেন।ওই বাসাটিই তাঁর থাকার জন্যে নির্ধারণ করা হয়েছে।ওটাই যে অধ্যক্ষের কোয়ার্টার। যে কোয়ার্টারে ঢুকলেই তিনি তার দেয়ালে দেখবেন শান্তি জ্যেঠুকে পরপর তিনবার গুলি করে মারার বুলেটের চিহ্ন! যে মানুষটিকে বারবার বলা সত্বেও কলেজ আর বাড়ি ছেড়ে কোথাও যাননি।তাঁর একান্ত বিশ্বাস ছিল তিনি একা মানুষ।চারিদিকে তাঁর এত ছাত্র। তাঁর ক্ষতি কেউ করবেনা।সেই শান্তি জ্যেঠুকেই কিনা তাঁরই ছাত্রদের হাতে প্রাণ দিতে হল!।মুখে কালো কাপড় বাঁধা তথাকথিত সেই ছাত্রদের নারায়ণ বসু চিনে ফেলেছিলো বলে তাকেও প্রাণ দিতে হল। বাবার বুক থেকে গভীর এক দীর্ঘশ্বাস বেরিয়ে এলো।তিনি নিজের মনকে শক্ত করে সবাইকে নিয়ে ঘরটির দিকে ধীরে ধীরে এগিয়ে যেতে লাগলেন। এসব কথা চিঠিতেই জেনেছিলাম। এবারে আবার শুনে চোখের জল যেন বাঁধমানতে চাইছিলো না।এসব কাহিনী কি পুরনো হবার? শংসাপত্র আনতে গেলে স্কুলে যেতে হবে।স্কুলের হেডমাস্টার তখন শ্রদ্ধেয় সন্তোষ মজুমদার। আমার মনে পড়লো ভার্সিটির বাসে তাঁর সাথে দেখা হবার কথা।আমি নিজে না গিয়ে ছোট ভাই বাবুকে পাঠালাম।সে গিয়ে নিয়ে আসলো।মাস্টারমশাইর সেই শংসাপত্র এখনও আমার কাছে আছে। যাই হোক এর পরে ভর্তি পরীক্ষার নিয়ম কানুন কিছু না জেনেই বা কোন বইয়ের বিন্দুমাত্র সাহায্য ছাড়াই হাওয়ায় ভেসে আমি ট্রেনিং কলেজের ঠিকানায় একখানা ভর্তির আবেদনপত্র পাঠিয়ে দিলাম। কর্তৃপক্ষ পরীক্ষার তারিখ জানালে আমি পরীক্ষার আগের দিন কর্তা আর ছেলেমেয়েকে নিয়ে কুমিল্লার কোটবাড়িতে বার্ডের হোটেলে উঠলাম কারণ কলেজটা হোটেলের কাছাকাছি। বার্ড জায়গাটি ভারি সুন্দর। চারিদিকে সবুজ গাছপালায় ঢাকা। প্রচুর পেয়ারা গাছ। গাছগুলি বেশি উঁচু নয়। পেয়ারার ভারে ডালগুলি নিচে নেমে আছে। রাতে কোটবাড়ির ক্যাফেটেরিয়াতে খাওয়াদাওয়ার পরে শুয়ে শুয়ে ভাবতে লাগলাম কিছুমাত্র না পড়ে হুজুগের মাথায় কেন যে বোকার মতো পরীক্ষা দিতে এসেছি কে জানে? যদি কিছুই না পারি? আবার ভাবি যাকগে যা হবার তাই হবে। না পারলে নাই বা পারলাম।পড়তেই হবে বলে কেউ তো আমায় আর মাথার দিব্যি দিয়ে রাখে নি। পরদিন পরীক্ষা দিতে গিয়ে প্রশ্নপত্র হাতে পেয়ে আমার সংশয় কেটে গেলো।মাল্টিপল চয়েস আর খুব সংক্ষিপ্ত দু চার লাইনে উত্তর পদ্ধতির পরীক্ষা। তার পরদিন রেজাল্ট দেখে আমি তো অবাক! আমার স্থান বেশ ওপরের দিকেই। খুব খুশি মনে ভর্তির দিনক্ষণ জেনে টেংরা টিলাতে ফিরে এলাম। তখন বয়েস ছিলো কম।আমি পড়বো বলে আমার কর্তা প্রায় দশমাস দুটি ছোট ছোট বাচ্চাকে বাবা আর মায়ের আদর দিয়ে নিজের কাছে রেখেছিলো এটা যে একজন স্ত্রীর কাছে কত বড় পাওয়া তখন তেমন উপলব্ধি করিনি।ভেবেছিলাম এ আর এমন কি কাজ? আমি যেমন সে দেশের বাইরে গেলে বাচ্চাদের একাই দেখাশুনা করি সেও তাই করছে। এখন বুঝি একজন মা যা সহজে পারে একজন বাবার পক্ষে কাজটা অত সোজা ছিলো না। কুমিল্লার টিচার্স ট্রেনিং কলেজে ছেলেদের জন্যে হোস্টেল থাকলেও মেয়েদের জন্যে কোন হোস্টেল নেই।কাজেই শহরের কান্দিরপাড়ে অবস্থিত মৃণালিনী হোস্টেলেই আমার থাকার ব্যবস্থা হল। আমি এর আগে কখনো হোস্টেলে থেকে লেখাপড়া করিনি।সেই প্রথম আমার পড়ালেখার জন্যে কোন হোস্টেলে থাকা। ছেলে মেয়ে দুটি রইলো তাদের বাবার কাছে।তবে হোস্টেলে এসে আমার মনে হল এখানে হোস্টেলের চেয়েও বাড়ির পরিবেশটাই যেন বেশি। মনে হত বিশাল এক একান্নবর্তী পরিবারে আছি। হোস্টেলে এসে জানলাম মৃণালিনী হোস্টেলটি ১৯৫৫ সনের পাকিস্তানের আইনমন্ত্রী কামিনীকুমার দত্তের নিজস্ব বাসভবন। ভবনটি তিনি মেয়েদের শিক্ষার জন্যে আবাসিক সংকটের কথা ভেবে নিজের স্ত্রী মৃণালিনী দেবীর নামে দান করে দিয়েছেন। শুধু তাই নয়।শিক্ষানুরাগী কামিনী কুমার দত্ত তাঁর সমস্ত সম্পত্তিও তাঁর নিজের স্কুল কুমিল্লার শ্রীকাইল স্কুল আর কলেজকে দান করে দিয়েছিলেন। মূল বাড়িটা তিনতলা।সেখানে বিভিন্ন স্কুল, কলেজের ছাত্রী রা থাকে।এছাড়াও থাকেন হোস্টেল সুপারিন্টেন্ডেন্ট। আমি যখন পড়তাম তিনি তখন অবিবাহিতা। একটি স্কুলের শিক্ষিকা ছিলেন। বাড়িরসামনে প্রশস্ত সবুজ লন।লনের একধারে বি,এড প্রশিক্ষণার্থী ছাত্রীদের জন্যে রয়েছে একতলা একটি দালান।মনে হয় সেইসময়ে তা অতিথিভবন ছিলো।পরিবেশ এতই সুন্দর ছিলো যে আমি মাঝে মাঝে আমার মেয়েকেও মাঝে মাঝে নিজের কাছে নিয়ে যেতাম। কিছুদিনের মধ্যেই হোস্টেলের সবার পরিচয় হল। ভেতর বাড়িতে বেশ বড় শানবাঁধানো ঘাট দেয়া পুকুর।পুকুরটার চারপাশে উঁচু পাঁচিলে ঘেরা।পাড় জুড়ে নারকেল গাছের সারি। পুকুরের স্বচ্ছ জলে নারকেল গাছের দোলায়মান ছায়ার নিচে বিশাল বিশাল রুই,কাতলা ঘাই মেরে বেড়ায়।আমরা ঘাটের কাছে ভাত ছুঁড়ে দিলে ওরা নির্ভয়ে সেই ভাত খেতে আসে। মাঝে মাঝে নারকেল গাছ থেকে ঝুনো নারকেল ঝুপ ঝুপ করে পুকুরের জলে পড়ে পরক্ষণেই ভেসে উঠতো। মেয়েরা স্নান করতে গেলে সাঁতরে গিয়ে সেই নারকেল নিয়ে আসতো। এ ছাড়াও বাড়িটার চারিদিক জুড়ে ছিলো নানারকম ফলের গাছ।হোস্টেলের ছাত্রীরা অনেক সময় সেই গাছের ফল পেড়ে গাছের নিচু ডালে বসে ফল খেতে খেতে আর পা দোলাতে দোলাতে পড়া মুখস্ত করতো। হোস্টেলের অনেক মেয়েই কুমিল্লা নাম নিয়ে কুমিল্লার মেয়েদের ঠাট্টা করে বলতো সব কু এর মিল যেখানে কুমিল্লাও ঠিক সেখানে। তা কি হয় কখনো? সু আর কু সবখানেই আছে।তবে কুমিল্লা নামের উৎপত্তি নাকি কিয়া- মলং- কিয়া নামের জায়গা থেকে। চীনের পরিব্রাজক ওয়াং চোয়াংয়ের সমতট রাজ্য পরিভ্রমণের বৃত্তান্ত থেকে জানা যায় এই নাম থেকেই কুমিল্লার নামকরণ হয়েছে। দেশভাগের আগে কুমিল্লা ত্রিপুরারই একটা অঙ্গরাজ্য ছিলো। ত্রিপুরার মতোই চারিদিকে ছোট ছোট পাহাড় আর সমতলে ঘেরা কুমিল্লা খুব শান্ত আর সবুজ একটা জায়গা। অনেকেই কুমিল্লাকে ব্যাংক আর ট্যাংকের শহরও বলে।কারণ কুমিল্লা শহরে একদিকে যেমন প্রচুর ব্যাংক তেমনি রয়েছে অনেক সুন্দর সুন্দর দীঘি।তার মধ্যে ধর্মসাগর সবচেয়ে বড়। ত্রিপুরার অধিপতি প্রথম ধর্মমানিক্য এই দীঘিটি খনন করেছিলেন। তাঁর নামানুসারেই দীঘির নাম ধর্মসাগর। দীঘির পাড়ে ঘন সবুজ গাছের ছায়া নরোম,কোমল আর মনোরম এক আবরণে জড়িয়ে আছে। শীতের সময়ে প্রচুর পাখি সেই গাছগুলিতে আশ্রয় নেয়। দীঘির উত্তর দিকে রয়েছে রাণীর কুটির। দীঘি ছাড়াও কুমিল্লার প্রধান নদী লাস্যময়ী গোমতী যেন নিজের ছন্দে মাতোয়ারা। ঢাকা চট্টগ্রাম মহাসড়কের পাশেই কুমিল্লার অবস্থান। শুধু সৌন্দর্যে নয় শিক্ষা,শিল্প, সাহিত্য আর সংস্কৃতির পাদপীঠ কুমিল্লা প্রাচীন এক ঐতিহ্যে সমৃদ্ধ। বিশেষ করে এখানকার কুটির শিল্প, মাটির কাজ,খাদি শিল্প, তাঁত,কারুশিল্প, রসমালাই, প্যাঁড়া খুবই প্রসিদ্ধ। দেশবিভাগের পরে এই কুমিল্লারই সুযোগ্য সন্তান পাকিস্তান আমলের মন্ত্রী ভাষাসৈনিক ধীরেন্দ্রনাথ দত্ত ১৯৪৮ সনে পাকিস্তান গণ পরিষদে অধিবেশনের কার্যবিবরণীতে ইংরেজি আর উর্দুর পাশাপাশি যখন বাংলাকেও রাখার দাবি উত্থাপন করে বলেছিলেন সংখ্যার দিক থেকে পূর্ব পাকিস্তানের বাংলা ভাষাভাষী জনসংখ্যাই বেশি।কাজেই রাষ্ট্রভাষা হিসেবে বাংলাভাষাকে স্বীকৃতি দেয়া উচিৎ। কিন্তু লিয়াকত আলী খান তাঁর এই প্রস্তাব সাথে সাথে নাকচ করে দিয়েছিলেন। ১৯৭১য়ের ২৯ মার্চ তাঁকে আর তাঁর ছোট ছেলে দীলিপ দত্তকে কুমিল্লার কুখ্যাত যুদ্ধাপরাধী এডভোকেট আব্দুল কাদিরের তত্বাবধানে গ্রেফতার করে ময়নামতি ক্যান্টনম্যান্টে নিয়ে পাকবাহিনী অকথ্য নির্যাতন করে মেরে ফেলে। কামিনীকুমার দত্তের হোস্টেলে বসে সেসব কথা শুনে মনটা ভীষণ বিষণ্ণতায় ভরে যেতো। চলবে।
