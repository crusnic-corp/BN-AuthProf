পৃথিবীর সবচােইতে মেধাবী ও পথপ্রদর্শক তারা যারা নিজেরা স্ট্যাটাস দিয়ে নিজে প্রথম লাইক দেই।
সেল্ফ কোয়ারেন্টাইনঃ আমি যা করছিঃ [ক] [ লেখাটা তাদের জন্যে, যারা বাসায় কোয়ারেন্টাইনে আছেন, কিংবা থাকতে পারবেন। যাদের আয় রোজগারের জন্য এখনো বাধ্যতামূলকভাবে বাইরে যেতে হয় বা হচ্ছে, তারা এর আওতামুক্ত ] শুরুতেই বলি, আমি আসলে জামা'আতে সালাতে যাচ্ছিনা। পাঁচ ওয়াক্ত সালাত আমি বাসাতেই আদায় করছি। কষ্ট লাগছে এজন্যে, কিন্তু আপাতত নিরুপায়। আমি অসুস্থ নই, আলহামদুলিল্লাহ। কিন্তু আমি যে মসজিদে সাধারণত সালাত পড়ি, সেখানকার অবস্থা খুব অথৈবচ। সবার হাবভাব এমন, দেশে যে আস্ত একটা মহামারী এসেছে, তা সম্পর্কে এরা কেউ কিছুই জানেনা। লোকজন কাশছে, হাঁচি দিচ্ছে, কিন্তু কারো মুখে কোন মাস্ক নেই। নিদেনপক্ষে হাঁচির সময়ে নাকে একটা টিস্যুও ধরছেনা। এই যে এতোগুলো লোক সালাতে আসছে, এরমধ্যে কে করোনার রোগি আর কে নয়, তা আমরা কেউই জানিনা। এমনকি, যার মাঝে হাঁচি-কাশি-জ্বর-সর্দি কিচ্ছু নেই, এমন লোকও করোনার রোগি হয়ে থাকতে পারে। তার মাঝে থাকতে পারে করোনার জীবাণু। এটা একেবারে লেটেস্ট রিসার্চের সংবাদ৷ এমতাবস্থায়, এতো ঝুঁকি নিয়ে, এতোগুলো অসচেতন মানুষের মাঝে সালাত আদায় করাকে আমি আমার জন্য, আমার পরিবারের জন্য নিরাপদ মনে করছিনা। আমার দ্বারা আমার পরিবার, আমার মা, সন্তান, স্ত্রী আক্রান্ত হবে, আমার প্রতিবেশি আক্রান্ত হবে, তা আমি হতে দিতে পারছিনা। জরুরি মুহূর্তে শারীয়াহ যেহেতু বাসায় সালাত আদায়ের হুকুম রেখেছে, এবং অনেক মুসলিম দেশ ইতোমধ্যে তার প্রয়োগ করেছে, তাই, আমি সচেতনভাবে, সতর্কতার অংশ হিশেবে জামা'আতে সালাত আদায় না করে বাসায় আদায় করছি। আমার এই অবস্থানের জন্য যারা আমার তাকওয়ার কমজুরি, ঈমানের দূর্বলতা কিংবা তাওয়াক্কুলের দৈন্যদশা ভাবছেন, ভাবতে পারেন। দোয়া করবেন যেন আল্লাহ আমাকেও আপনাদের মতো ইস্পাত কঠিন ঈমান, টইটম্বুর তাকওয়া এবং শক্তপোক্ত তাওয়াক্কুলের শক্তি দান করেন। আর, সাহাবাদের সময়ে মহামারী হয়েছে, তারা কি জামা'আত ছেড়েছে? তাহলে আমরা কেনো ছাড়ছি? ইসলাম কি সংক্রামক রোগে বিশ্বাস করে? আমরা কি ইহুদিদের পাতানো ফাঁদে পা দিচ্ছিনা?- এই জাতীয় কোন তর্কে যেতে আপাতত ইচ্ছুক নই। এগুলো নিয়ে ইতোমধ্যে অনেক আলাপ হয়েছে, নতুন করে এগুলোতে সময় নষ্ট করার কোন ইচ্ছে নেই। [খ] পাঁচদিন ধরে বাসার মধ্যে বন্দী আছি। দম বন্ধ করা অবস্থা, কিন্তু কিছুই করার নেই। নিজে বাঁচার জন্যে, এবং অন্যকে বাঁচানোর তাগিদে এটা এই মুহূর্তে একেবারে ফরজ পর্যায়ের কর্তব্য। সারা বিশ্বের করোনা মোকাবেলার যে সারসংসক্ষেপ, তা থেকে উঠে আসা দুটো সফল উপায় হচ্ছেঃ (১) বেশি বেশি করোনা টেস্ট করা। যতো বেশি মানুষকে টেস্ট করা যাবে, ততো বেশি সংখ্যক মানুষকে ডিটেক্ট করা যাবে, এবং রোগিদের আলাদা করে, তাদের সংস্পর্শে যারা এসেছে, তাদেরও আইসোলেট করে ফেলা যাবে। এতে করে দ্রুত পরিস্থিতি নিয়ন্ত্রণে নিয়ে নেওয়া যাবে৷ দক্ষিণ কোরিয়া ঠিক এই পদ্ধতিতে এগিয়েছে, এবং ইতোমধ্যে তারা করোনা পরিস্থিতি নিয়ন্ত্রণে নিয়ে এসেছে। অথবা (২) কোয়ারেন্টাইন করে ফেলা। চীন আস্ত আস্ত শহরকে লক ডাউন করে ফেলেছিলো। সকল জনসাধারণকে বন্দী করে ফেলেছিলো বাসার মধ্যে। একেবারে জরুরি প্রয়োজন ছাড়া বাইরে বেরুনোর ওপর সরকারিভাবে কড়া নিষেধাজ্ঞা আরোপ করেছিলো। একটু সময় লাগলেও, এই পদ্ধতিতে চীনও সফলতা পেয়েছে। করোনা পরিস্থিতি নিয়ন্ত্রণে নিয়ে এসেছে তারাও৷ এখন, আমাদের দেশের দিকে তাকানো যাক। আমাদের দেশে করোনা সনাক্তকরণ কীট-ই আছে হাতেগোনা। নেই ডাক্তারদের প্রয়োজনীয় ইকুয়েপমেন্ট। ফলে, আমাদের দেশে এখন কোরিয়ার মতো অনেক বেশি টেস্ট করে রোগিদের আলাদা করে ফেলা কোনোভাবেই সম্ভব না। যা মোটামুটি সম্ভব তা হলো- কোয়ারেন্টাইন। সরকার উদ্যোগ নিলে, বিভিন্ন সংস্থাকে কাজে লাগিয়ে এই কাজটা করতে পারবে বলে মনে করি। কিন্তু দুঃখের ব্যাপার হলো, করোনা যে মুহূর্তে এখানে মরণ আঘাত হানার জন্য ফনা তুলে আছে, ঠিক সেই মুহূর্তেও আমরা ব্যস্ত আছি নির্বাচনী প্রচার-প্রচারণা, ভোট, পার্কে-রিসোর্টে বেড়াতে যাওয়া নিয়ে। এখনও আমাদের শপিং মল, পার্ক, বিনোদনকেন্দ্রগুলো খোলা রয়ে গেছে যেখানে প্রতিদিন টইটই করে ঘুরে বেড়াচ্ছে অসংখ্য মানুষ৷ এটা যে কতোটা নির্বুদ্ধিতা আর এর ফল যে কতোটা সাংঘাতিক হয়ে পাল্টা আঘাত হানবে- তা আমরা কিংবা রাষ্ট্র, কেউ-ই সম্ভবত বুঝতে পারছিনা। কিন্তু, রাষ্ট্রের দিকে চেয়ে বসে থাকলে চলবেনা। মহামারিতে প্রত্যেকটা মানুষকে গুরুত্বপূর্ণ ভূমিকা পালন করতে হয়। এমতাবস্থায় আমি আর আপনি যা করতে পারি তা হলো- সম্ভব হলে, সামর্থ্য থাকলে নিজেকে ঘরবন্দী করে ফেলা। স্রেফ ঘরবন্দী। ব্যস! ফুলস্টপ! আমার বাসায় আমরা চারজন সদস্য৷ সপ্তাহ দুই চলতে পারবো, এমন পরিমাণ চাল, সেই পরিমাণ তেল, কিছু খুচরো বাজার, শুকনো কিছু খাবার নিয়ে আমি আজ পাঁচদিন ঘরে আছি। আপনারা যারা এখনো সেল্ফ কোয়ারেন্টাইনে যাননি, কিন্তু যেতে চাচ্ছেন, তাদের জন্য আমি কয়েকটা উপায় বলতে পারি। আগেই বলেছি, পরিবারের সদস্য সংখ্যা বুঝে, সপ্তাহ দুই চলতে পারবেন এমন পরিমাণ বাজার-সদাই করে ফেলুন। লক্ষ্য রাখতে হবে, মাত্রাতিরিক্ত বাজার সদাই যেন না হয়। এতে করে অন্য অনেকে হয়তো অনেককিছু কিনতে পারবেনা, অথবা সংকটে ভুগবে৷ আপনার পরিবারে সপ্তাহ দুয়েক চলতে কোন জিনিস কি পরিমাণ লাগবে, তা আপনার স্ত্রী কিংবা মা'কে জিজ্ঞেস করুন। তারা আপনাকে ঝটপট বলে দেবেন। আমরা অনেকেই এমনিতেই পুরো মাসের বাজার সদাই একসাথে করে রাখি। এটাও অনেকটা তেমন। বাজার সদাইয়ের ব্যাপারে খেয়াল রাখবেন, ছোট ছোট জিনিসের জন্য আপনাকে যেন বারেবারে বাইরে বেরুতে না হয়। যেমন- বাচ্চার ডায়াপার, টিস্যু ইত্যাদি। এগুলোকে ভালোভাবে নোট করে, মনে করে নিয়ে আসবেন। আল্লাহ না করুন, যদি আপনি করোনাতে আক্রান্ত হয়েও পড়েন, তখন আপনার কিছু ইমার্জেন্সি ওষুধের দরকার পড়বে, যেমন- নাপা/নাপা এক্সটেন্ড, ফেক্সো ইত্যাদি। আরেকটা জিনিস মনে রাখবেন, করোনা আক্রান্ত হলে অনেকের কিন্তু মারাত্মকরকম ডায়রিয়াও হচ্ছে। এজন্যে বাসায় কিছু ওরস্যালাইন কিনে রাখতে পারেন। এগুলো আপনাকে ইমার্জেন্সি মুহূর্তে বেশ কাজে দেবে। যদি ইন কেইস আপনাকে বাইরে যেতেই হয়, খুব সাবধানতা অবলম্বন করবেন। মাস্ক পড়বেন। সম্ভব হলে হ্যান্ড গ্লাভস৷ চশমাও পড়তে পারেন। আগে বলা হয়েছিলো, করোনা ভাইরাস বাতাসে ভেসে থাকতে পারেনা। কিন্তু একেবারে রিসেন্ট স্ট্যাডিতে দেখা গেছে, করোনা ভাইরাস বাতাসে তিন ঘন্টা ভেসে থাকতে পারে। ভয়াবহ। তাই, মাস্ক বিহীন বাইরে যেন ভুলেও বের হবেন না। বাইরে থেকে বাসায় এলে কি করবেন? কারো সাথে কোন রকম সংস্পর্শে না এসে, সোজা শাওয়ারে ঢুকে পড়বেন। ভালোভাবে সাবান দিয়ে একটা জম্পেশ গোসল দিয়ে দেবেন সাথে সাথে। পরিধেয় কাপড়গুলোকে ডেটল কিংবা হুইল পাউডার দিয়ে ধুয়ে ফেলবেন। বাসার অলস সময়গুলোকে কাজে লাগাতে পারেন। যেমন- পড়ার তালিকায় থাকা বইগুলো পড়ে শেষ করতে পারেন। যাদের লেখালেখির কাজ আছে, তারা আরো বেশি লেখার চেষ্টা করতে পারেন। পরিবারের সবার সাথে বসে নানান বিষয়ে কথাবার্তা বলতে পারেন। বাসায় হালাকা করা যায়। মানে, দ্বীনি আলোচনা। আমার স্ত্রী এই সময়ে তার হিফযের পরিমাণ বাড়িয়েছেন, আমি বাড়িয়েছি পড়াশুনা। এই সময়গুলোতে ব্যক্তিগত ইবাদাত বাড়াতে পারেন, যেমন- তাহাজ্জুদ পড়া, চাশতের সালাত আদায় ইত্যাদি যা আমরা হয়তো আমাদের ব্যস্ত কর্মদিবসে করে উঠতে পারিনা। স্ত্রীকে বাসার কাজে হেল্প করা যায়৷ বাচ্চা সামলানো, টেবিল পরিষ্কার, বিছানা গোছানো ইত্যাদি নানান কাজে স্ত্রীর সহযোগি হওয়া যায়। এতে দুটো লাভ। ভালোবাসা গাঢ় হবে, এবং সওয়াবও পাওয়া যাবে। তাই, হাতছাড়া করবেন না এমন সুযোগ। আর, যারা সারাবছর এগুলো করেন, তারা অবশ্যই খুব ভালো মানুষ৷ আপনাদের জন্য ভালোবাসা। আরো যা করতে পারেন তা হলোঃ আপনার আশপাশের, গরীব প্রতিবেশিদের সাহায্য-সহযোগিতা করা। এই দূর্যোগের দিনে, দ্রব্যমূল্যের এই উর্ধ্বগতির সময়ে তাদের জীবিকানির্বাহ করতে কতোইনা কষ্ট হচ্ছে। সম্ভব হলে, তাদের টাকা-পয়সা দিয়ে সাহায্য করা যায়। আপনি জেনে খুশি হবেন, সাদাকা কিন্তু বিপদ দূর করে। হতে পারে, আপনার এই সময়ের সাদাকা আপনাকে, আপনার পরিবারকে করোনার হাত থেকে বাঁচিয়ে দেবে, ইন শা আল্লাহ। সবশেষে, ঘাবড়াবেন না। আল্লাহর ওপর ভরসা করে, সতর্কতার সবটুকু মেনে চলুন। আল্লাহর ওয়াদা তো সত্যই। তিনি বলেছেন, বান্দার ওপর তিনি এমন বোঝা চাপান না, যা বহন করার সামর্থ্য বান্দার নেই। সতর্ক থাকুন। সুস্থ থাকুন। আল্লাহকে ডাকুন বেশি বেশি। 'আর, যখন আমি রোগাক্রান্ত হই, তখন তিনিই আমাকে শে'ফা দান করেন'- সূরা আশ-শো'য়ারা - ৮০ 
 'বিশ্ববিদ্যালয়' ও 'বস্তি' শব্দ দুটো কাছাকাছিই। যদিও 'বস্তি' একটু বেশিই সুশৃঙ্খল ও উদাহরণ উপযোগী।
আগেই বলেছি, ‘ক্রাইম অ্যান্ড পানিশমেন্ট’-এর রাসকোলনিকোভ চরিত্রটি ফ্রাঁসোয়া লাসোনেয়ারের আদলে তৈরি। লাসোনেয়ার খুন করার আগে, মনে মনে খুনের কিছু মহৎ উদ্দেশ্য তৈরি করতো। সে কল্পনা করতো, অমুককে খুন করলে এই এই উপকার হবে। ফলে, অমুককে খুন করে অনুতপ্ত হওয়ার কিছু নেই। এটি হলো কোনো অপরাধ করার আগে, তার মোরাল গ্রাউন্ড তৈরির একটি কৌশল। এ কৌশল দস্তয়েভস্কি, রাসকোলনিকোভের ভেতর সঞ্চারিত করেছিলেন। এজন্য রাসকোলনিকোভ, খুনগুলো করার আগে, খুনের কিছু কাল্পনিক উপকারিতা আবিষ্কার করেছিলো। সে তার মনকে বুঝিয়েছিলো, আমি যাকে খুন করবো, তার আর পৃথিবীতে বেঁচে থাকার অধিকার নেই। সে অত্যন্ত খারাপ। তাকে খুন করা একটি মহৎ কাজ হবে। হিটলারও এ রোগে ভুগতেন। ইহুদি খুন করা তাঁর কাছে মহৎ কাজ ছিলো। বিরোধী মতের যে-কাউকে খুন করা, অথবা জেলে ঢুকোনো, এটিকে লেনিন এবং স্তালিন, দুজনই মহৎ কাজই ভাবতেন। এগুলো হলো সেন্টিমেন্টালিজম। সেন্টিমেন্টাল মানুষ অত্যন্ত বিপজ্জনক। এরা অনায়াসে শিশুদের মাথায় হাত বুলিয়ে দিতে পারে, আবার কোনো শিশুর চোখের সামনে তাদের বাবা-মাকে গুলি করতে পারে। বাহির থেকে দেখলে এদের খুবই জনদরদী মনে হয়, কিন্তু এদের ভেতরে ঢুকলে টের পাওয়া যায়, এরা কতোটা নিষ্ঠুর। লেনিন, অপেরা বা নাটক দেখে কাঁদতেন, আহারে আহারে করতেন, খুব কষ্ট পেতেন, আর চোখ মুছেই নির্দেশ দিতেন, যাও, অমুকের মায়ের বুকটা খালি করে এসো (ত্রাভিয়াতা নামের একটি অপেরা নাটক দেখে লেনিন সত্যি সত্যি কেঁদেছিলেন!)। বাংলাদেশের গ্রামাঞ্চলে যে মারদাঙ্গাগুলি হয়ে থাকে, বিশেষ করে ব্রাহ্মণবাড়িয়া ও বানিয়াচঙে, এগুলো সাধারণত মানুষের সেন্টিমেন্টালিজমের কারণে হয়ে থাকে। এরা খুব সহজেই, এক প্রতিবেশীর বিপদে আরেক প্রতিবেশী হিশেবে এগিয়ে যায়, কিন্তু একই সাথে স্বার্থের একটু বনিবনা না হলে, বুকে শাবলও ঢুকিয়ে দেয়। এখানে আমার আরেকটি বিষয় নজরে পড়েছে। রাসকোলনিকোভ যে-প্রক্রিয়ায় খুনের মোরাল গ্রাউন্ড তৈরি করতো, এবং খুনকে মনে মনে মহিমান্বিত করতো, তা সম্ভবত দস্তয়েভস্কি, ধার করেছিলেন ম্যাকিয়াভেলির ‘এন্ড জাস্টিফায়েস দা মিনস’ নীতি থেকে। ক্রাইম অ্যান্ড পানিশমেন্ট নিয়ে আমি আর আলোচনা লম্বা করবো না। আমি এবার নজর দেবো, দস্তয়েভস্কির আরেক বিখ্যাত উপন্যাস ‘দি কারামাজোব ব্রাদার্জ’-এর দিকে। এটি ছিলো তাঁর শেষ উপন্যাস, এবং এটির প্রথম খন্ড প্রকাশের চার মাসের মাথায় তিনি মারা যান (দ্বিতীয় খন্ড লেখা শুরু করেছিলেন, কিন্তু শেষ করতে পারেন নি)। উপন্যাসটি গুরুত্বপূর্ণ, এবং তাঁর লেখা সমস্ত উপন্যাসের মধ্যে এটিই সবচেয়ে প্রভাববিস্তারকারী। কারণ দস্তয়েভস্কি এটিতে, কিছু দর্শনিক বিষয়কে বিভিন্ন চরিত্রের মাধ্যমে আলোচনা করেছেন। তবে যিশু খ্রিস্টের পক্ষে তাঁর পক্ষপাতিত্ব অটুট ছিলো (আমি আগেই বলেছি, দস্তয়েভস্কি ছিলেন গোঁড়া খ্রিস্টান)।
একই কাজ বুঝে করলে মূল্য আছে। না বুঝে করলে সেটা মূল্যহীন। অনেক ক্ষেত্রে গাধামি। যদিওবা নষ্ট ঘড়ি মাঝেমধ্যে সঠিক সময় দেয়। সোশ্যাল মিডিয়া অ্যাকটিভিজমকে আমি বরাবরই সমর্থন করে এসেছি। আমি মনে করি আমাদের পারিপার্শ্বিক আর্থসামাজিক জীবনে সোশ্যাল মিডিয়ার ভয়েসের ভূমিকা রয়েছে। বিশেষ করে বাংলাদেশের মত দেশে তো সোশ্যাল মিডিয়াই নির্ধারণ করে কার ফাঁসি হবে ও কার হবে না। সুতরাং সোশ্যাল মিডিয়ার ভূমিকা বা সোশ্যাল মিডিয়ায় আমাদের ভূমিকা নিয়ে আমার মধ্যে বিন্দুমাত্র সংশয় নাই। কিন্তু প্রশ্নটা হচ্ছে, মানুষ এসব বোঝে কিনা বা কতটুকু বোঝে। এই যে লোকজন সমানে হ্যাশট্যাগ দিচ্ছে, প্রডাক্ট বয়কট করছে- এর ফলাফল ও প্রভাব কতটুকু এ ব্যাপারে এদের বিন্দুমাত্র ধারণা নাই বা প্রচন্ড ইনফ্লেটেড ধারণা রয়েছে। এদের ধারণা, এসব করে তাঁরা দুনিয়া ওলট-পালট করে দিচ্ছে। ফেইক জিনিসপত্র ইনবক্সে, ওয়ালে শেয়ার করে, কিংবা ফ্রান্সের প্রধানমন্ত্রী কোথায় কি বিবৃতি দিয়েছে সেটাকে ফুলিয়ে-ফাঁপিয়ে দেখিয়ে তাঁরা বোঝাচ্ছে, এসব করে তাঁরা আন্তর্জাতিক ভূরাজনীতিতে প্রচন্ড প্রভাব ফেলছে। ফলশ্রুতিতে, এদের উন্মত্ততা ও কন্সপিরেসি থিউরিতে ঈমান দেখে আমি যখন বললাম যে বেসরকারি কোম্পানির প্রডাক্ট বয়কট করে (ব্যবহারই করে না, আবার বয়কট!) ফ্রান্সের কিছুই হবে না তাঁরা তখন প্রচন্ড রেগে যায়। কারণ তাঁরা তখন জজবার টপে আছে। এমন সময় এই ধরণের কথা তাঁদের ভালো লাগে না। অথচ আমি ৩ সপ্তাহর চ্যালেঞ্জ দিয়েছিলাম। ১ সপ্তাহেই কাজ হয়ে গেছে। সামনেও হবে। হতেই থাকবে। এই ফেইসবুকবাসীরা মনেপ্রাণে বিশ্বাস করে, ফেইসবুক ষড়যন্ত্র করে ইসরাইলবিরোধি পোষ্ট সরিয়ে দিচ্ছে। তাই তাঁরা ১৫০০ বছর আগের আরবী ভাষা ফিরিয়ে এনে ভাবছে ইহুদিদের সাথে খুব একচোট ফাইট হচ্ছে। অথচ ফেইসবুক যে খুব সম্ভবত সকল পার্টির পোষ্টই সরিয়ে দিচ্ছে, কিন্তু নিজের বাইরের বাবলের খবর রাখে না বিধায় ও ফেইসবুক কিভাবে কাজ করে সেই সম্পর্কে ধারণা নাই বিধায় তাঁরা সেটা বুঝতেও পারছে না- এই কথা বললে তাঁরা প্রচন্ড বিরক্ত হয়ে উঠবে। হ্যাঁ, ১০% (বা ১%) চান্স থাকতে পারে যে ফেইসবুক পক্ষপাত করছে। কিন্তু তাঁদের দৃঢ় বিশ্বাস, ঘটনা একশে একশো! এ ব্যাপারে তাঁদের কোনো সন্দেহ নাই! হ্যাশট্যাগের কথাই ধরেন। হ্যাশট্যাগ কি, কিভাবে কাজ করে, কতটুকু কাজ করে, টুইটারের হ্যাশট্যাগের সাথে ফেইসবুকের হ্যাশট্যাগের পার্থক্য কি কোনো ধারণা নাই; প্রাইভেট গ্রুপে, ইনবক্সে, ফ্রেন্ডস-অনলি পোষ্টের কমেন্টে সমানে হ্যাশট্যাগ মেরে যাচ্ছে। তার চেয়ে বড় ব্যাপার হচ্ছে, এরা ভাবছে, এতে করে কি জানি হচ্ছে! বলতে পারেন, সমস্যা কি- তাঁরা যেই বিশ্বাস নিয়ে এগুলো করছে সেটা যদি ভুলও হয় তাতে তো কোনো ক্ষতি নাই। ওয়েল, এইটা আপনার দৃষ্টিভঙ্গি। ব্যক্তিগতভাবে আমি কোনো ধরণের স্টুপিডিটির সাথে নাই। স্টুপিডিটি বাই ডিফল্ট স্টুপিড, সেইটা ধরা পড়ুক আর না পড়ুক। "এই দোয়াটি ২০০ জনের ইনবক্সে ছড়িয়ে দিলে" কোনো ক্ষতি নাই সত্যি, কিন্তু এই স্টুপিড কাজটি করতে আমি রাজি না। আমি বরাবরই মূর্খতামি ও মব কালচারের বিপক্ষে।
আমি নিজে যা উপলব্দি করি তা হলো আপনার যদি কথার চেয়ে কাজের পরিমান বেশী হয়,তাহলে সাফল্য আপনার কাছেই এসে ধরা দিবে।প্রবাদেই আছে পরিশ্রমেই সৌভাগ্যর প্রসূতি।কাজ যেমন হবে তার ফল মহান আল্লাহ তার বান্দাকে ঠিক তেমনটিই দিবেন।আমি এটাই বিশ্বাস করি। যে নদী যত গভীর হয় তার বয়ে যাওয়ার শব্দ ততোটা কম হয়।তাই প্রত্যেকে নিজেকে গভীর করতে শিখুন,খুব হালকা হওয়া যাবেনা।মনে রাখবেন,আপনি কে বা আপনার কি আছে তার উপর আপনার সুখ নির্ভর করেনা,আপনার সুখ নির্ভর করবে আপনি ঠিক কেমন চিন্তা করেন তার উপর।তাই যা আপনাকে পীড়া দিবে,এমন কোন বিষয় নিয়ে এক মিনিটের বেশি কখনো ভাববেন না আর কোন মানুষের যদি কোন গুন থাকে সেটা নিয়ে চর্চা করুন,এর ফল সব সময়ই ভাল হয়।মনে রাখবেন আজকের দিনটি গতকাল আপনার কাছে আগামীকাল ছিল,যেটার কথা ভেবে গতকাল আপনি চিন্তিত ছিলেন আজ নয়।আবার আপনি ভাল মানুষ হলেই যে পুরো জগৎবাসী আপনার সঙ্গে ভাল ব্যবহার করবে এমনটা নয় কারণ আপনি নিরামিষভোজী হলেও মাঝে মাঝে আমিষ জাতীয় সব কিছুই আপনাকে ঘিরে থাকবে,চাইলেও এড়িয়ে যেতে পারবেন না। 
নিঝুম দ্বীপে গিয়ে কিভাবে জলদস্যুর হাতে আটকা পড়েছিলাম? কমলার দ্বীপে বিষধর সাপ থেকে কিভাবে রেহাই পেলাম? গহীন অরণ্যে আমরা কি খুযে পেয়েছিলাম চিত্রা হরিণের। সামুদ্রিক দ্বীপে পাওয়া একমাত্র লাল কাকড়া কিভাবে দেখতে পেলাম। 
সংবিধিবদ্ধ সতর্কীকরণঃ 'ঋ' বইটি অতিমাত্রায় সাইকোলজিক্যাল। এই বই পড়ে কেউ প্রভাবিত হলে কোনোভাবেই আমি দায়ী নই। তবে লেখককে দায়ী করা যেতে পারে। 'ঋ' কি মুশফিক উস সালেহীনের ধারাবাহিক খুনের উপন্যাস? নাকি ধারাবাহিক খুনের উপন্যাস যেটা মুশফিক উস সালেহীন লিখেছেন? সে যাইহোক, ধারাবাহিক খুনের উপন্যাস কিংবা সিরিয়াল কিলার নিয়ে লেখা উপন্যাস এটা মানতেই হয়। তবে 'ঋ'কে আমি সাইকোলজিক্যাল থ্রিলারই বলব। কেননা এর প্রধান উপজীব্য বিষয় সাইকোলজি। সিরিয়াল কিলিং নিয়ে যেসব বই লেখা হয়েছে কিংবা যেসব সিনেমা বানানো হয়েছে তাদের থেকে ঋ বইয়ের গল্পটা একটু আলাদা। তবে একদমই যে ইউনিক সেটা আমি জোর গলায় বলব না, খুঁজলে হয়তো একটা আধটা এরকম পাওয়া যেতেও পারে। মার্ডার মিস্ট্রিগুলোকে সাধারণত দুটা ভাগে ফেলা যায়। হু ডান ইট কিংবা হুয়াই ডান ইট। এই বইটা হলো হুয়াই ডান ইট। হাসান রিদওয়ান একজন উঠতি লেখক। তিনট মৌলিক সহ অনুবাদ মিলিয়ে ১৯ টা বই হয়ে গেছে যদিও, তবুও বইপাড়ায় এখনো উঠতি হিশেবেই পরিচিত। এই হাসান রিদওয়ান নিজের নাম লিখেন ঋ দিয়ে। হাসান ঋদওয়ান। সুতরাং বুঝতেই পারছেন গল্পের প্রধাণ চরিত্র ইনিই। জায়েদ হাসনাত একজন এসিস্ট্যান্ট সাব ইনস্পেকটর। বেশ নাম ডাক। এখন পর্যন্ত ২৭ টা মার্ডার কেস সলভ করেছেন। পদোন্নতি পেয়ে এতোদিনে বেশ উপরে উঠে যাবার কথা থাকলেও পদোন্নতি নেননি। এমনকি একবার প্রেসিডেন্টকে অনুরোধ করে নিজের পদোন্নতি ঠেকিয়েছেন। কী আজব চরিত্র! মিরপুর থেকে কিছু দূরে, অনেকটা মফস্বল এলাকা হলো কোনাপাড়া। এই কোনাপাড়া থানাতেই জায়েদ হাসনাত পোস্টেড। তার বাসাও কাছেই। একমাত্র বউকে নিয়ে সংসার। কিছুদিন আগে বাবা মারা গেল ছিনতাইকারীর হাতে। এই ব্যাপারটা নিয়ে ট্রমাতে ভুগে চিকিৎসাও নিতে হয়েছে তাকে। হঠাৎ করেই কোনাপাড়ার মত শান্ত এলাকায় খুন! খুন হয়েছেন এলাকার একমাত্র হাই স্কুলের প্রধান শিক্ষক রমজান আলী। রমজান আলীর কোনো শত্রু নেই। নিজের বাড়ির গেটের সামনেই মেরে ফেলে রেখে গেছে। গলায় ছুরির তিনটা পোচ। গলার ভেতরে একটাকার একটা পুরনো দিনের কয়েন ঠাসা! একই কায়দায় খুন হলো মতিঝিলের এক হোটেল মালিক। তারপর পুরান ঢাকার একজন সাধারণ মিস্ত্রি। প্রত্যেকটা খুনের প্যাটার্ন এক। সবার গলার ভেতরেই পয়সা পাওয়া গেছে। আরেকটা ব্যাপার কমন। তাদের সবার গায়ে পার্মানেন্ট মার্কার দিয়ে 'ঋ' বর্ণটা লেখা৷ সাধারণভাবে তদন্ত করে খুনিকে বের করতে কয় বছর লাগতো কিংবা আদৌ খুনিকে বের করতে পারতো কি না কে জানে!! যদি না... যদি না খুনি নিজে এসে সব স্বীকার করতো। জি, হঠাৎ করেই একদিন হাসান ঋদওয়ান জায়েদ হাসনাতের বাসায় এসে সব স্বীকার করে। উত্তেজিত হয়ে তাকে গ্রেফতারও করে জায়েদ হাসনাত। কিন্তু ভুলেই গিয়েছিল, খুনির বিরুদ্ধে কোনো প্রমান নেই। পরদিনই ছেড়ে দিতে বাধ্য হয় লেখক সাহেবকে। তারপর থেকেই লেখকের সাইকোলজি শুরু। কবে কোথায় কিভাবে কাকে খুন করা হয়েছে তার সবকিছুই জানিয়ে দেয় জায়েদ হাসনাতকে। ঘটে যাওয়া খুনগুলো সম্পর্কে পত্রিকা মারফত যে কেউ তথ্য জেনে গুল মারতে পারে। কিন্তু হাসান ঋদওয়ান গুল মারছে না সেটাও বুঝতে পারেন। এমনকছু তথ্যের কথা সে বলে যেগুলো পুলিশ ছাড়া আর কেউ জানে না! এই হাসান ঋদওয়ান খুবই চতুর এবং বুদ্ধিমান। সে খুনি জেনেও কোনোভাবেই তাকে আটকানো যাচ্ছে না। কিভাবে যেন জায়েদ হাসনাতের প্রতিটা পদক্ষেপ আগে থেকেই জেনে যায়। মাঝে মাঝে মনে হয় তার ইচ্ছাতেই জায়েদ হাসান চলছেন। শুরু হলো সাইকোলজির খেলা। কে জেতে সেটাই এখন দেখার বিষয়। তারচে বড় বিষয় হলো কেন খুনগুলো করছে, মোটিভ কী? তারা খেলতে থাকুক, আমরা অন্য আলোচনা করি। দুনিয়ার শুরু থেকেই ভালো আর খারাপের বিষয়টা ছিল। সাদা-কালো কিংবা অন্ধকার-আলো। কালো বেড়াল-সাদা বেড়াল। ব্যাপার হলো আমরা বেড়ালটাকে কোন সাইড থেকে দেখব। এক পাশ থেকে দেখলে কালো অন্যপাশ থেকে সাদা। মোটকথা ভালো আর মন্দের বিচার করার ক্ষমতা সৃষ্টিকর্তা আমাদের দিয়েছেন। দেখার বিষয় হলো আমরা কোনট গ্রহণ করলাম। একই অপরাধ থেকে একজন সিরিয়াল কিলারের জন্ম হতে পারে আবার একজন সাধু ব্যক্তিরও জন্ম হতে পারে। অপরাধটা কার মনে কী রকম প্রভাব ফেলল সেটাই মূল বিষয়। এটাই মূলত এই বইয়ের মূল প্রতিপাদ্য বিষয়। ভালো আর খারাপের মধ্যে আমরা কোনটা বেছে নেব, এবং কেন নেব, তার পেছনে কারণ কী? বইয়ের বিভিন্ন জায়গায় লেখক অপরাধীর মুখ দিয়ে তার অপরাধের স্বপক্ষে যুক্তি হিশেবে বেশ কিছু কথা বলেছেন। সেই কথাগুলো খুবই গভীর। এক কান দিয়ে শুনে আরেক কান দিয়ে বের করে দেয়ার সুযোগ নেই। ভাবতে বাধ্য। কথার মারপ্যাচে এমনভাবে যুক্তিগুলো আপনার সামনে উপস্থাপন করা হবে, সেটা ভালো না খারাপ সেই দ্বিধাদ্বন্দে ভুগতে হবে আপনাকে। যখনই আপনার মনে হবে ব্যাপারগুলো খারাপ তখনই তার পরবর্তী কথায় আগের সিদ্ধান্ত বদলাতে বাধ্য হবেন আপনি। এখানেই মূল খেলা। খেলাটা দর্শক হিশেবে দেখলে উপভোগ্য মনে হতে পারে। কিন্তু খেলোয়াড় হিশেবে নামলেই ভুল করবেন। এই খেলায় ইনস্পেকটর জায়েদ হাসনাত খেলোয়ার হিশেবে নেমেছিল। সে ভুল করে কি না সেটাই দেখার বিষয়। মুশফিক উস সালেহীনের প্রথম বই জাদুকর দিয়েই তার সাথে আমার পরিচয়। জাদুকর বইটা যথেষ্টর বেশি ভালো লেগেছিল আমার। প্রথম বই পড়েই লেখককে প্রমিজিং রাইটার মনে হচ্ছিলো। এরপর ইন্দ্রিলিপি বের হলেও এখনো পর্যন্ত পড়ার সুযোগ হয়ে ওঠেনি। সুযোগ পেয়ে ঋ পড়ে ফেললাম। এবং এখানে অন্য এক মুশফিক উস সালেহীনকে খুঁজে পেলাম আমি। জাদুকর থেকে ঋ অনেকগুন শক্তিশালী লেখা। গতানুগতিক থ্রিলার না লিখে সাইকোলজিক্যাল থ্রিলার নিয়ে লেখকের বেশি কাজ করা উচিৎ। আমার কাছে মনে হচ্ছে এই জনরায় উনি শাইন করবেন। তাছাড়া সাইকোলজির ছাত্র হওয়াতে আমার মনে হয় লেখকের জন্যেও সেটাই সহজ হবে। দেখা যাক আগে কী হয়। সাধারণত আমি কোনো বই পড়ার পর তৃপ্ত হলে লেখকের সাথে (যাদের সাথে ভালো পরিচয় আছে) ফোনে আলোচনা করি। ঋ পড়ার পর লেখকের সাথে আমার আলোচনা ছিল ৫৬ মিনিট! মজার ব্যাপার হলো লেখক যে পার্সপেক্টিভ থেকে লিখেছেন সেটা আমি ধরতে পেরেছিলাম। আর এজন্যেই আলোচনা দীর্ঘ হয়েছিল। ঋ বইটা যেদিন প্রকাশ হয়েছিল সেদিনই প্রকাশকের কাছ থেকে জোর করে বই আদায় করেছিলাম। ভাগ্যিস করেছিলাম, নয়তো এখন রিপ্রিন্টের আশায় বসে থাকতে হতো। যাইহোক, তাড়াহুড়ার কারণে আধা শুকনা বইই নিয়েছিলাম। তখনো পুরোপুরি বই শুকায়নি। সে কারণে বইয়ের বাঁধাই নিয়ে কিছু বলতে পারছি না। তবে পরবর্তীতে যেসব বই দেখেছি সেগুলোর প্রোডাকশন ভালোই দেখেছি। চিরকুট এ ব্যাপারে প্রফেশনাল। তবে চিরকুটের অন্যান্য বইয়ের তুলনায় সবথেকে বেশি ভুল ছিল এই বইয়েই। প্যারাস্পেস থেকে শুরু করে মেক-আপ কোনোটাই ঠিকভাবে হয়নি। কোথায় অধ্যায় শেষ আর কোথায় নতুন অধ্যায় শুরু সেটাই অনেক জায়গায় বোঝা যাচ্ছিলো না। আগের লাইনে গল্প চিটাগাং তো পরের লাইনেই ঢাকা। আশা করছি এবারের মুদ্রণে এই ভুলগুলো থাকবে না। রিভিউর শুরুতে যে ওয়ার্নিং দিয়েছি সেটা গুরুত্বের সাথে নেবেন বলেই আশা করছি। হ্যাপি রিডিং। 
লক্ষ্য করেছি, মৃত্যুর কথা যখন বলি, কারও মৃত্যুতে যখন শোক করি, সঙ্গে সঙ্গে উড়ে এসে এক পাল স্টুপিড মুসলমান (মুসলমানদের মধ্যে যারা স্টুপিড) বলে, দেখলি তো, মৃত্যু আছে। দেখলি তো! দেখলি তো আল্লাহ আছে! ওরা মনে করেছে, আমি যেহেতু নাস্তিক, আমি মৃত্যু আছে বলে বিশ্বাস করি না। ওরা এমন বুক ফুলিয়ে কথা বলে যেন মৃত্যুটা ওদের সম্পত্তি। মৃত্যু থাকা মানে তারা মনে করে আল্লাহ থাকা, পরকাল থাকা, পরকাল থাকা মানে দোযখ বেহেস্ত থাকা। আর যেহেতু তারা ওসব মানে, তাই মনে করে তারা জিতে গেল, আর আমি মানিনা বলে আমি হেরে গেলাম। তাদের মস্তিস্কে এটুকু জ্ঞান ধরে না যে মৃত্যুর সঙ্গে ধর্মের কোনও সম্পর্ক নেই। মানুষের অসুখ বিসুখ হয়, ডিজেনারেশান হয়, মানুষের মৃত্যু হয়। মৃত্যুটা ধর্মের অংশ নয়, মৃত্যুটা বিজ্ঞানের অংশ। মৃত্যুকে যে ভীতুরা মেনে নিতে পারেনি, যারা মেনে নিতে পারেনি মৃত্যুতেই জীবনের সমাপ্তি, মৃত্যুর পর আর জীবন নেই, তারাই ধর্মের গল্প বানিয়েছে, মৃতদেহে আবার প্রাণের সঞ্চার হবে এবং তারা আর মরবে না, তারা অনন্ত কাল বেঁচে থাকবে। মৃত্যুভয়ে ভীতদের এই গল্প স্বস্তি দেয়, শান্তি দেয়। রূপকথাবিশ্বাসীরা আজ বিশ্বজুড়ে তাণ্ডব করছে। তাদের রূপকথায় বিশ্বাস না করলে মানুষকে খুন করছে, নির্বাসন দিচ্ছে, জেলে পুরছে। এরাও বিজ্ঞানের অংশ, শিম্পাঞ্জিরর বংশ থেকে বিবর্তনের ফলে মনুষ্যপ্রজাতির মস্তিস্ক ডেভেলপ করেনি তেমন। ভাগ্যক্রমে যাদের খানিকটা করেছে, তারা প্রশ্ন করে ধর্মের গোঁজামিল নিয়ে। আর যাদের করেনি, তাহাদের যাহা দেওয়া হয় তাহারা তাহাই খায়। যেদিকে বেশি লোক যায়, সেদিকেই তারা যায়।
#রকমারি_রিভিউ_প্রতিযোগ_আগস্ট আজ রাত এগারোটায় একটা খুন হতে যাচ্ছে। খুন হবেন সিলেটের চা বাগানের মালিক, আব্দুর রহমান সাহেব । অগাধ সম্পত্তি তাঁর, কিন্তু পক্ষাঘাতে দিন কাটছে বিছানায়। স্ত্রী গত হওয়ার পর মাদকাসক্ত কন্যা রিয়া আর নিরুদ্দেশ পুত্র রোমেল তাঁকে শান্তি দিতে পারেনি। চা বাগানের চিকিৎসক আশিক সরোয়ার। চরম বিপদের সময় তাকে উদ্ধার করে এনে এই চাকরিটা দিয়েছিলেন রহমান সাহেব। বাগানের কুলিদের মধ্যেও রহমান সাহেব জনপ্রিয়। অন্য মালিকদের মতো অমানবিক আচরণ করেন না, কুলিদের বাড়তি সুযোগ সুবিধার দিকে নজর রাখেন। এহেন ত্রানকর্তার কেন আজ অন্তিম মূহুর্ত উপস্থিত? মানুষের লোভ, জিঘাংসা আর স্বার্থপরতার শিকার কি হতেই হবে তাকে? পছন্দের লেখকদের সব বই পড়ে ফেলার একটা বাতিক আছে আমার। মোঃ ফুয়াদ আল ফিদাহ'র অনুবাদ পড়ে তাঁর লেখনীর প্রতি আস্থা ছিল আগেই। পরবর্তীতে 'নীল নক্সা' আর 'চন্দ্রাহত' মৌলিক উপন্যাস দুটি তাঁর অসাধারণ গল্প বলার জাদুতে আমাকে মন্ত্রমুগ্ধ করেছে। তারপরই রকমারিতে হানা দিলাম, লেখকের কোনো লেখা বাদ দেওয়া যাবে না! সেই ধারাবাহিকতায় পড়লাম মোঃ ফুয়াদ আল ফিদাহ'র প্রথম মৌলিক থ্রিলার 'রাত এগারটা'। 'রাত এগারটা'কে উপন্যাস না বলে, ছোট গল্প আর উপন্যাসের মাঝামাঝি উপন্যাসিকা বলা যায়। লেখক কোনো অতিরিক্ত বর্ণনা রাখতে চাননি, তাই গল্পটি ছোট হলেও টানটান। গল্প বলা হয়েছে উত্তম পুরুষে। মূলত ডাক্তার আশিক আর রহমান-তনয়া রিয়ার বয়ানে পুরো কাহিনীটি পাঠক জানতে পারবেন। গল্প শুরুই হয়েছে খুনের ছক দিয়ে, প্ল্যানিং ও পটভূমি জানার মধ্য দিয়ে চরিত্রগুলো রূপ বদলাবে বারবার। কার কী উদ্দেশ্য বুঝে উঠতে উঠতেই গল্প ক্লাইম্যাক্সে মোড় নিবে। তবে পুরো মাস্টার প্ল্যানের কিছু ধাপ মনে হলো কাকতালের উপর ছেড়ে দেওয়া হয়েছে। লেখকের কলম যে শানিয়ে উঠবে পরবর্তীতে, তার আভাস মিলেছে প্রথম উপন্যাসেই। লেখনী ও ভাষা যথেষ্ট সাবলীল। চিকিৎসা বিজ্ঞানের বিভিন্ন টার্ম ব্যবহার করা হয়েছে গল্পে, সেগুলো বুঝিয়ে দেওয়া হয়েছে সহজ করে। বইয়ের শুরুতে চিকিৎসকদের শপথ সংযোজন করাটা অর্থবহ ছিল। বইটি কেনার সময় লেখকের পরিচয়ের পাশাপাশি, আরেকটা আকর্ষণ ছিল সিলেটের চা বাগান। অল্প করে হলেও, বাগানের মায়াময় পরিবেশ ও কুলিদের অমানবিক জীবনের একটা চিত্র পাওয়া যায় বইয়ে। উপন্যাসিকার শেষে কিছু প্রশ্নের উত্তর মিললো না বলে মনে হয়েছে। রহমান সাহেবকে রিয়া যেভাবে উপস্থাপন করেছে, সেটাই সত্যি কিনা বিভ্রান্ত ছিলাম। আসলাম চরিত্রটির ব্যাপারে পাঠক জানবেন কেবল রিয়ার বয়ানে, তার কতটা বিশ্বাসযোগ্য কে জানে! রোমেলের পরিণতি নিয়েও আশিক ও রিয়ার মধ্যে বিভ্রান্তি ছিল। রোমেলের কী হয়েছে নিশ্চিত ভাবে না জেনে তো সম্পত্তির বাটোয়ারা করা সম্ভব নয়। তবে এগুলোর উত্তর না পাওয়াটা কিছুটা আমার কাছে লেখকের মুন্সিয়ানাই মনে হয়েছে। সব সমাধান পেতে চাইলে গল্পটি অহেতুক দীর্ঘ হয়ে যেত। প্রচ্ছদ খুব একটা প্রাসঙ্গিক মনে হয়নি। বাঁধাই ভালো হলেও, মাত্র ১০৭ পৃষ্ঠার খসখসে পাতার একটি বইয়ের মূল্য কেন ১৬০ টাকা ধার্য করা হলো বুঝলাম না। আদী প্রকাশনের কর্ণধাররা ভালো বলতে পারবেন। প্রিয় লেখকের পরবর্তী নতুন বই হাতে পাওয়ার অপেক্ষায় রইলাম। 
আসসালামু অলাইকুম। আপনাদের জন্য একটা আনন্দের খবর আছে। সপ্তর্ষির সাত জন ঝলমলে তারারা আড্ডা দিতে আসছে ৩ জুন, বৃহস্পতিবার, রাত ৯.৩০ মিনিটে। গ্রুপের বয়স এক বছরের বেশি এবং প্রায় ৩ হাজার সদস্য।কিন্তু কখনো লাইভ করা হয়নি। তাই এবার আসছি আমরা। ভিডিও লাইভটি হোস্ট করবেন সাজিয়া চামেলি।
শুধুমাত্র সুপ্রীম কোর্টে নিয়মিত প্র‍্যাকটিস করা আইনজীবীদের জন্য প্রযোজ্য ঃ আজকে সকালে আমার এক মক্কেল তার একজন পরিচিত ব্যক্তির রেফারেন্স দিয়ে আমাকে বললো, " স্যার, তিনি বললেন আপনার উপর যাতে খুব বেশী ভরসা না করি, কারন আপনি নাকি কোর্টে কথাই বলতে পারেন না তাই আমি যেন অন্য একজন উকিল নিয়োগ করি"।
কলকাতা এখনো ধর্মগন্ধে মাতাল হয়নাই। এখনো উগ্র জাতীয়তাবাদ এসে অন্ধ করেনি সকল মস্তিষ্ক। প্রিয় কলকাতা, এই মুমূর্ষু সময়ে বেঁচে থাকার অভিনন্দন নাও। আমার বাংলাদেশ ভালো নেই।
পোষ্ট ডেটেড চেকের মতই, এটাও একটা পোষ্ট ডেটের স্ট্যাটাস তাই এই স্ট্যাটাসটা আজকে না পড়ে ১ মাস পরে পড়লে হয়ত বেশী রিলেট করতে পারবেন বা, ২ মাস পরে হয়ত আরও বেশী রিলেট করতে পারবেন ☺️ ... এই করোনা আমাদের জীবন থেকে সহজে যাচ্ছে না এমন হতে যাচ্ছে না যে ওয়ান ফাইন মর্নিং ঘুম থেকে উঠে শুনব ‘এই ভাইরাস মরে গেছে... এখন সবাই বের হও' আমাদের এইডস রোগটার কথা মনে আছে? এটার প্রতিষেধক কিন্তু এখনও বের করতে পারেনি কোন বিজ্ঞানী এই রোগের একটাই প্রতিষেধক আর তা হলো, এইডস রোগীর সংস্পর্শে না আসা এটার কিন্তু কোন প্রতিষেধক হাজার চেষ্টা করেও আজ পর্যন্ত কেউ বের করতে পারেনি এবং ফলাফল প্রতিবছরই প্রায় ১০ লক্ষ মানুষ এইডসে মারা যাচ্ছে করোনাও কিন্তু ঠিকই এরকমই একটা রোগ হয়েই দাঁড়াতে যাচ্ছে যতদিন না এটার প্রতিষেধক কেউ বের করতে পারে তো এখন আমাদের করণীয় কি? কবে প্রতিষেধক বের হবে তা তো জানি না ততদিন আমরা সবাই কি করব? ...সেদিন একটা ইন্টারেস্টিং লেখা পড়ছিলাম আমার এক বন্ধুর ইদানীং আমরা জাতিগতভাবে ভয়াবহ ছিঃ ছিঃ রোগে ভুগছি তাই যে যাই করছে, সাথে সাথেই চারিদিকে ছিঃ ছিঃ রব উঠছে কেউ রান্না করে সোস্যাল মিডিয়ায় খাবারের ছবি দিচ্ছে, সাথে সাথে ছিঃ ছিঃ ...আবার কৃষক ন্যায্য দাম পাচ্ছে না তাতেও ছিঃ ছিঃ আরে ভাই মানুষ রান্না বান্না বন্ধ করে দিলে তো চাহিদা আরো কমে যাবে। কারো যদি ভালো জিনিস রান্না করে খাবার ক্ষমতা থাকে সেটা তো দোষের কিছু না কেউ রেস্টুরেন্ট খুলেছে, সাথে সাথে ছিঃ ছিঃ কেউ অফিস খুললে ছিঃ ছিঃ ... কর্মচারীদের বেতন না দিলে ছিঃ ছিঃ ... কর্মচারি ছাঁটাই করলে ছিঃ ছিঃ সরকার মার্কেট খোলার সিদ্ধান্ত নিয়েছে, সাথে সাথে ছিঃ ছিঃ কেউ বিয়ে করেছে, সেই ছবি দেখে ছিঃ ছিঃ কেউ ফেসবুকে লাইভ করছে... ছিঃ ছিঃ কেউ তার ফেক্টরি খুলেছে, তাতে ছিঃ ছিঃ কেউ ঈদের শপিং করলে, তাকেও শুনতে হচ্ছে ছিঃ ছিঃ কোনো পার্লার সমস্ত সুরক্ষা নিশিচত করে চালু করেছে, ফেসবুক জুড়ে ছিঃ ছিঃ ...এদিকে জার্মানিতে কয়দিন আগে হয়ে গেলো ‘ড্রাইভ ইন কনসার্ট’ গাড়ি নিয়ে মাঠে এসে সুন্দর করে গাড়িতেই বসে কনসার্ট উপভোগ করে, বাসায় চলে যাও এরকম আরও আরো অনেক দেশেই হচ্ছে কোরিয়ায় নিয়মিত ভাবে আয়োজন হচ্ছে ‘ড্রাইভ ইন মুভি’... ইন্দোনেশিয়াসহ অনেক দেশেই এটা শুরু হচ্ছে ওদিকে এই জুনেই শুরু হচ্ছে ইংলিশ লীগ সার্বিক নিরাপত্তা নিশ্চিত করেই কিন্তু এগুলো হবে... এরা কিন্তু কেউ এখনো করোনা জয় করে নাই ঠিক এরকমই একটা ‘ড্রাইভ ইন কনসার্ট’ যদি বাংলাদেশে হয় ঈদের পর, সাথে সাথে চারিদিকে ছিঃ ছিঃ রব উঠে যাবে এই আমরাই হোম পেইজ কাঁপিয়ে বলব, ‘এদিকে মানুষ মরছে, খেতে পারতেছে না... ঐদিকে কনসার্ট মারাচ্ছেন... তার চাইতে বরং মানুষকে সাহায্য করেন’ কেউ কিন্তু ভেবে দেখবে না যে আসলে এ ড্রাইভ ইন কনসার্টটাই হয়ত একটা আয়োজন যেখানে মানুষকেই সাহায্য করা হচ্ছে (যেমন লাইটস ম্যান, সাউন্ডস ম্যান, স্টেইজ যারা করে তারা) এদের কতদিন আপনি ত্রান দিয়ে বসিয়ে খাওয়াবেন? এই একটা আয়োজন কি এদের সরাসরি সম্মানজনক উপায়ে আয় করার সুযোগ করে দিচ্ছে না? এরকম একটা আয়োজন কিন্তু সবাইকেই হেল্প করবে; যেমন এই মূহুর্তে সঙ্গীত শিল্পীদের ইনকাম নাই, তাই বিভিন্ন প্রান্তে সাহায্যর আবেদন হচ্ছে ...ইভেন্ট লজিস্টিক সাপ্লাইয়ের সাথে জড়িত মানুষরা মানবেতর জীবন কাটাচ্ছে আবার তেমনি অন্যদিকে ঘরে বসে বসে উচ্চবিত্তরা মানসিক ভাবে অস্থির হচ্ছে... গত ২ মাসে ডোমেস্টিক ভায়োলেন্স অনেক বেড়ে গেছে ‘ড্রাইভ ইন কনসার্ট’ বা, ‘ড্রাইভ ইন মুভি’ শুধু মাত্রই একটা উদাহরণ বা, একটা দেশীয় উদাহরণ দেই; যদি আজ থেকে আমরা করোনার ভয়ে গরুর মাংস না কিনি, তাহলে কসাইয়ের কাজ নেই... গরু যারা ঢাকায় ট্রান্সপোর্ট করে, তাদের কাজ নেই... গরুর খামারিদের কাজ নেই... গরুর খাবার যারা বানায়, তাদেরও কাজ নেই বা, চামড়া শিল্পের দিকে তো গেলামই না যা বলতে চাচ্ছি তা হলো, আসলে পুরোটাই একটা চেইন রিয়েকশান এখন আমরা যদি সেইফলি সোশ্যাল ডিস্টেন্স মেইন্টেইন করে এই কাজগুলো করি, তাহলেই কিন্তু আবার দেশ আস্তে আস্তে দাঁড়িয়ে যাবে কারণ করোনা কিন্তু সহজেই দূর হতে যাচ্ছে না ফোর শিওর এখন এটা মাথায় রেখেই আমাদের নিউ লাইফ স্টাইল এডপ্ট করে নিতে হবে কালকে এরকম কনসার্ট হলে আমি কিন্তু যাবো না... কেন জানেন? কারণ একটাই যে মানুষ ছিঃ ছিঃ করবে আমাকে অথচ আমার কিন্তু যাওয়ার অনেক ইচ্ছা কারণ আমি জানি আমি তো আমার গাড়ির ভিতরেই থাকব... রিস্ক কিন্তু এখানে নেই তারপরেও যাব না ‘সমাজ কি বলবে ভেবে’ সুতরাং এই নিউ লাইফ স্টাইল এডপ্ট করতে হলে, সবার আগে দরকার হবে আপনাকে-আমাকে নিয়ে গড়ে উঠা এই সমাজটাকে প্রস্তুত করা আমাদের সামাজিক মানসিকতাটা বদলাতে হবে... যার টাকা আছে তারা খরচ করুক সেটা নিয়ে ছিঃ ছিঃ করার কিছু নাই ... তাতে বরং সমাজের উপকার তাতে সাহায্য গ্রহনকারীর তালিকা ছোট হবে ...সম্মানজনক আয়ের পথ খুলবে এই করোনা আমাদের অনেকক বছর ভুগাবে আর সেটার প্রস্তুতি আমাদের এই এখন থেকেই নিতে হবে শুধু এটা বলাটাই আজকের লেখার উদেশ্য তাই দয়া করে কেউ কোন উদ্যেগ নিলেই সাথে সাথে ছিঃ ছিঃ শুরু না করি... সেটা পার্লার হোক অথবা হোক ড্রাইভ ইন মুভি বা কোন শপিং সেন্টার বরং, এপ্রোচটা বিবেচনা করি... সার্বিক নিরাপত্তা নিশিচত করতে প্রেসার তৈরী করি আর যদি সেটা পারি, তবেই তাতে সবার মঙ্গল... এটাই হবে আমাদের ‘নিউ নর্মাল’ আবার এটাও কিন্তু নর্মাল না যে তারা কনসার্ট করছে দেখে আমাদেরকেও করতে হবে আমাদেরকে সেই কাজগুলোতে চেইঞ্জ আনতে হবে, যেগুলো আমরা সচরাচর করি যেমন অফিস করার প্রটোকল চেইঞ্জ করতে হবে... চেইঞ্জ করতে হবে স্কুলে ঢুকার, বসার, বের হওয়ার প্রটোকল চেইঞ্জ করতে হবে বাজার করার নিয়মাবলী ... বা, টাকা হ্যান্ডলিং এর নিয়মাবলী এমনকি বিয়ের অনুষ্ঠানের গেট ধরার সিস্টেম থেকে শুরু করে চেইঞ্জ আনতে হবে অনেক কিছুরই ইন ফ্যাক্ট সব কিছুরই নিয়মাবলী যেগুলো আমরা আগে করতাম সেগুলোতে চেইঞ্জ আনতে হবে এখনই কিন্তু বয়িং কোম্পানি নতুন প্লেন ডিজাইনের কথা ভাবছে যেখানে ইকোনমি ক্লাসে কেউ গাদাগাদি করে গা ঘেঁসে বসবে না প্রতি দেশই ভাবা শুরু করে দিয়েছে এই নিউ লাইফ কিভাবে এডপ্ট করবে সেই ভাবনা আমাদেরকেও এখনই শুরু করতে হবে কারণ আগের মতো নর্মাল লাইফ আর আসছে না এখন সবারই মঙ্গল যত তাড়াতাড়ি পারি, এই নিউ নর্মালটাই এডপ্ট করা শুরু করি শুধু এটা বলাটাই আজকের এই বিরাট লেখার উদ্দেশ্য ‘হোপ টু সি ইউ অল ইন নিঊ লাইফ স্টাইল সুন’
কোভিডের রোগীকে কামড়ে আসা মশা যদি আমাকে কামড়ায়, তাতে কি কোভিড হওয়ার আশংকা থাকে? 🤔
আজ গন্ডাছড়ায় ৩৬ নং স্টাফ কোয়ার্টারের শুভ উদ্বোধনী অনুষ্ঠানে অংশগ্রহণ করি এবং কোভিড -এর সকল নিয়মাবলী মেনে যে অনুষ্ঠানের আয়োজন করা হয়েছিল সেখানে উপস্থিত সকল জনগণের উদ্দেশে বক্তব্য রাখি। পরিকাঠামো উন্নয়নে রাজ্য সরকার খুবই গুরুত্বের সাথে কাজ করে চলেছে।
 কুম্ভকর্ণের ঘুম বলে কথা। ভার্সিটিতে এক বন্ধুর কাহিনী অবলম্বনে রচিত।
এ জাতির বুকে করোনা আসুক নেমে অক্সিজেনের অভাবে ধুকতে ধুকতে মৃত্যু হোক এদের।
সায়্যিদনা সা'দ বিন আবি ওয়াক্কাস রাদিয়াল্লাহু আনহু ছিলেন আশারায়ে মুবাশশিরা বা দুনিয়া থেকে জান্নাতের গ্যারান্টি পাওয়া দশ জন সাহাবীর মধ্যে অন্যতম। এবং তিনি ছিলেন ইসলামের জন্য প্রথম তীর ছোড়া সাহাবী। উহুদ এর যুদ্ধে যখন মুসলিমদের অবস্থা সঙ্কটাপন্ন হয় তখন তিনি একের পর এক তীর ছুড়ে রাসুলুল্লাহ সাল্লাল্লাহু আলাইহি ওয়া সাল্লামকে রক্ষার চেষ্টা করেন। নবীজী তাঁকে বলেন "ইরমি সা'দ, ফিদাকা আবি ওয়া উম্মি", অর্থাৎ "তীর ছুড়ো সা'দ, আমার বাবা-মা তোমার জন্য কুরবান হোক"। নবীজীর কাছ থেকে আরবদের সংস্কৃতিতে সর্বোচ্চ প্রশংসা "ফিদাকা আবি ওয়া উম্মি" মাত্র দুইজন সাহাবী পেয়েছিলেন, আরেকজন হচ্ছেন যুবাইর ইবনুল আওয়াম রাদিয়াল্লাহু আনহু, খন্দকের যুদ্ধের সময়। সা'দ বিন আবি ওয়াক্কাস এর নেতৃত্বে আয়তন হিসেব করলে সর্বাধিক ভূমি বিজয় হয়েছে, খালেদ বিন ওয়ালিদ (রাঃ) থেকেও বেশি। এছাড়া সা'দ বিন আবি ওয়াক্কাস (রাঃ) এর আরেকটি পরিচয় হচ্ছে, তিনি ছিলেন "মুস্তাজাবুদ দাওয়াহ", - যার অর্থ হচ্ছে "তিনি দুয়া করলে তা কবুল হয়"। তিনি আমিরুল মু'মিনিন উমার ইবনুল খাত্তাব রাদিয়াল্লাহু আনহুর খিলাফতকালে ইরাকের এক প্রদেশ, কুফার গভর্নর নিযুক্ত ছিলেন। একবার তাঁর বিরুদ্ধে অভিযোগ আসলে, আমিরুল মু'মিনিন সে অভিযোগ মিথ্যা জানা সত্বেও তদন্ত করার জন্য পাঠালেন। সেখানে গিয়ে তদন্ত করলে একমাত্র এক ব্যক্তি অভিযোগ করলো সা'দ ইবন আবি ওয়াক্কাস এর ব্যাপারে যে, তিনি বেইনসাফি করেন, খেয়ানত করেন এবং যুদ্ধে যোগ দেন না। এই মিথ্যা অভিযোগের প্রেক্ষিতে সায়্যিদনা সা'দ (রাঃ) আল্লাহর কাছে দুয়া করেন "হে আল্লাহ, সে যদি মিথ্যা বলে লোক দেখানো আর নিজের সম্মান বাড়ানোর জন্য, তাহলে আপনি তাকে অন্ধ করে দিন, তার ঘরে নির্ভরশীলদের সংখ্যা বাড়িয়ে দিন আর তাকে পথভ্রষ্টকারী ফিতনাহয় নিপতিত করুন।"। এই দুয়ার কিছুদিন পর সে ব্যক্তি অন্ধ হয়ে যায়, সে উদ্ভ্রান্তের মত রাস্তায় ঘুরাঘুরি করতো এবং পথেঘাটে মেয়েদের জ্বালাতন করতো। সবাই ভর্ৎসনা করতো তাকে বৃদ্ধ বয়সে এই আচরণের জন্য। সে নিজেই বলতো "সাদের বদদুয়া আমার উপর লেগেছে"। তার করুণ মৃত্যু হয় বলে জানা যায়। -- এ যুগেও মুস্তাজাবুদ দাওয়াহ লোকজন আছে - যাদের দুয়া অনেকের জন্য দুনিয়াতেই ধ্বংস ডেকে আনার জন্য যথেষ্ট। আজ যারা সজ্ঞানে একজন আলেমের চরিত্রে কালিমা লেপন করে বড় বড় কথা বলছে, আল্লাহ তাদের দুনিয়াতেই প্রতিদান দিবেন ইনশা আল্লাহ, হোক সে পাতি নেতা বা উলিল আমর। সেই আলেমও মিথ্যাবাদীদের উপর আল্লাহর গজবের মুবাহালার চ্যালেঞ্জ দিয়েছেন, আল্লাহ হায়াত রাখলে এদের ধ্বংস প্রত্যক্ষ করতে আগ্রহী।
“এ জীবন এক স্বপ্ন, মানুষ ঘুমন্ত। মৃত্যুতে সে জেগে ওঠে...”
যে সাহাবী বাসরশয্যা ত্যাগ করে যুদ্ধের ময়দানে শহীদ হয়েছিলেন। কী করুনঃ ঘটনা..! চোখে পানি ধরে রাখতে পারবেননা,আল্লাহু আকবার😥😭
দুর্যোগ কিংবা মহামারী মোকাবেলার জন্য আমাদের আপাতত দুটো আইন আছে- দুর্যোগ ব্যবস্থাপনা আইন, ২০১২ এবং সংক্রামক রোগ (প্রতিরোধ, নিয়ন্ত্রণ ও নির্মূল) আইন, ২০১৮। এই দুই আইনে মহামারী কি এবং তা হলে কার কি দায়িত্ব তা বলা আছে। এসব আইন করা হয় পালন করার উদ্দেশ্য নিয়ে, জনগণের সম্মতি নিয়ে (থাকুক বা না থাকুক, ধরে নিতে হয় আছে)। এসব আইন পালন করা হচ্ছে কি হচ্ছে না তা জানতে চাওয়ার আগে আইনে কি বলা আছে তা জানা জরুরী। আমাদের বড় বড় গবেষকদের কেউ কেউ না জেনেই নানান নিদান দিতে শুরু করেছেন। দায়িত্ব যদি আইনে কারো উপর দেয়া থাকে তাহলে প্রথমে সেটি পালন করা হচ্ছে কিনা তা নিয়ে প্রশ্ন তোলা জরুরী এবং সেসব দায়িত্ব পালন করতে বাধ্য করার চেষ্টা করতে হবে। অন্যদের ঘাড়ে দায় চাপানো পুরনো অভ্যাস। সবচেয়ে বড় কথা হল- স্বাস্থ্যখাত সংশ্লিষ্টদের নীতি নির্ধারণের জায়গায় না আনলে কিছুতেই কিছু হবে না। 
ভালো কি? ---------------- স্ত্রীর কাছে ভালো স্বামী কে? যে স্বামী স্ত্রীর অনুগত। স্বামীর কাছে ভালো স্ত্রী কে? যে স্ত্রী স্বামীর অনুগত। গুরুর কাছে ভালো শিষ্য কে? যে অনুগত ও সেবায় নিয়োজিত। বহু স্ত্রী আছে পৃথিবীতে যে শুধু স্বামীর জন্য ভালো- জগতের জন্য মন্দ। একনায়কতন্ত্র খুব ভালো কিন্তু জনগণের জন্য নয়। রাজতন্ত্রও খুব ভালো কিন্তু প্রজাদের জন্য নয়। ধনতন্ত্রও ভালো ধনীদের জন্য। চুরি করা ভালো চোরের জন্য। তবে কি ভালো আপেক্ষিক? চুরি করা তো অপরাধ। অপরাধও কি আপেক্ষিক ভালো?...... ভালো? কোথায় আছে ভালো? ----------------- ভালো আছে কিতাবে, আর কবরে। সারাজীবন আমরা শুনে আসছি -" চারিদিকে শুধু মন্দ, আর মন্দ। রাজনীতিতে ভালো নেই, অর্থনীতিতে ভালো নেই, সমাজে ভালো নেই"। আচ্ছা মানুষ দিন দিন ভালো হচ্ছে, নাকি মন্দ হচ্ছে? আদিম মানুষ পাথর দিয়ে মারতো, এখন একে-৪৭ দিয়ে মারে। আগে তলোয়ারে লেখা ছিলো 'শান্তি'- এখন ক্লাস্টার বোমায়। সৌদি আরব কত 'শান্তি' দিচ্ছে ইয়েমেনে! মানুষ ধর্মের নাম দিয়েছে 'শান্তি'। আর কল্পিত শান্তির জন্য যুগে যুগে হত্যা করেছে অগণন নিরীহ মানুষ। সব ধর্মই মানুষের ভালো চায়, কিন্তু ব্যস্ত থাকে অন্যের ধর্মকে আঘাত করতে।...... ভালোর কথা উঠলেই লোকে বলে, 'সমাজ ভালো না। এত মন্দ সমাজে ভালো থাকা যায় না।.... সমাজ কি আকাশ থেকে পড়েছে?...... জীবনের লক্ষ্য কি সম্মান অর্জন? ----------------- জগতের কাছ থেকে সম্মান পাওয়ার আশা জীবনে সবচেয়ে বড় হতাশার কারণ। এই আশা জীবনকে বরবাদ করে দেয়। লোকে জীবন প্রত্যাখ্যান করে সম্মানের আশায়, সুখ প্রত্যাখ্যান করে সম্মানের আশায়।..... জগত থেকে সম্মান পাওয়ার আশা দৃষ্টিভঙ্গিকে সংকীর্ণ করে দেয়। আমার 'হৃদয় কি বলে' এর চেয়ে বড় হয়ে দেখা দেয় 'লোকে কি বলবে' প্রশ্নটি। ফলে সৃজনশীলতা হারিয়ে যায়।.. জগত সম্মান করে তাকে যে জয়ী হয়। ফলে সম্মানের আকাঙ্খা থেকে জন্ম নেয় প্রতিযোগিতা।.... সম্মান পাওয়ার লোভ তীব্র হলে মানুষ সত্য- মিথ্যার পার্থক্য করতে ভুলে যায়। যারা তাকে সম্মান দেয় তাদেরকে সত্য, আর যারা তাকে অসম্মান দেয় তাদেরকে মিথ্যা ভাবতে থাকে। আবার একবার সম্মান অর্জন করলেও সর্বদাই সম্মান হারানোর শঙ্কা কাজ করে ফলে মন থেকে আনন্দ হারিয়ে যায়। .... যে ব্যাক্তি নিজে নিজেকে সম্মান করে না, মানুষের কাছ থেকে সম্মান পেলেও সে তৃপ্ত হয় না। যে ব্যাক্তি নিজে নিজেকে সম্মান করে, সে মানুষের কাছ থেকে সম্মান পেলো নাকি পেলো না, তার তোয়াক্কা করে না। যার মনে সম্মান হারানোর শঙ্কা নেই, সম্মান লাভের প্রতিযোগিতা নেই তার মনে আনন্দ বাস করে। বন্ধুরা এমনি অনেক প্রশ্নের উত্তর খুঁজে পাবেন ড. এমদাদুল হকের বই "জিজ্ঞাসা" তে। বইটির মূল্য ৩০০ টাকা। চাইলে যোগাযোগ করতে পারেন।
প্রসংগঃ ফেমিনিজম ইজ ক্যান্সার ফেসবুক গ্রুপ কোন একটা তত্ত্বকে বিরোধিতা করবে কিন্তু বেসিক তত্ত্বজ্ঞান ছাড়া,যদিওবা সে তত্ত্ব নিয়ে কেউ আলাপ করতে চায়, তখন তার আলাপ কোনভাবেই অনুমোদন ই নিবে না। যদি নেয় ও তখনো কিছু আলতু ফালতু প্রশ্ন করবে, লজিক্যাল উত্তর খুঁজে না পেয়ে জিজ্ঞাসা করবে "আপনি কি ধর্মবিশ্বাসী?" যদি হ্যা হয় তো তবে বুঝাবে "এসব নারীবাদ খারাপ আপু, আপনি পথে আসেন" আর যদি উত্তর না হয়, আর চিন্তা নেই। আপনার প্রোফাইল থেকে ছবি ঘেটে, সেই ছবিতে আপনি দেখতে কত কুৎসিত, কিংবা কোন লেখার একটা কনটেক্সট ছাড়া অংশের স্ক্রিনশট তুলে দিয়ে, আপনি কত নির্বিচার যৌনতা করেন, আপনি কত ফালতু, কত জঘন্য, এইসব স্মিয়ার ক্যাম্পেইন শুরু করবে। তো এই এন্টি নারীবাদীরা এখনো সে অর্থে এই অঞ্চলে ভার্চুয়াল নারীবাদ আলাপ এর গাঁড় মেরে উঠতে পারেনি। কারণ সমস্যা হচ্ছে তারা নারীবাদটা একদমই না জেনেই, নারীবাদের বিরোধিতা করে। ডিজিটাল সন্ত্রাসীপনা করে। আমি বলছি না, এই অঞ্চলে বুর্জোয়া চেতনার নব্যউদারপন্থার ক্ষমতাকে পুষ্ট করা নারীবাদ তৈরি হয়নি। হয়েছে। কিন্ত যারা অ-নারীবাদী বা এর বিরোধিতা করে তাদের কাঠামোগত বুঝ তো থাকতে হবে এর ন্যুনতম বিরোধিতা করার জন্য। তাই বত্রিশ হাজার সদস্যের গ্রুপ হোক, আর এক লাখের মেম্বারের গ্রুপ হোক। এরা বড়জোর যা করবে আইডিকে অনিরাপদ করে তুলবে। কারণ তাত্ত্বিক আলাপ এর চাইতে এদের কাছে গুরুত্বপূর্ণ এবং সহজ কাজ হচ্ছে ডিজিটাল সন্ত্রাসীগিরি করে কারো মতকে দমন করা। এইটা দিয়ে কি কোনদিন একটা লৈংগিকভিত্তিক ক্ষমতাতন্ত্রের বিলোপ করার চেতনাকে নাশ করা যায়? বোকারা! 😁
বাংলাদেশী মিডিয়া হাউজ গুলোর মালিক পক্ষের নিজেদের যাবতীয় অপরাধ ধামাচাপা/সেন্সর চর্চা সহ্যের সব সীমা ছাড়িয়েছে। মাত্র দু-তিনটা ছাড়া বাদবাকি মিডিয়া মালিকরা মূলত ভূমি দস্যু, মাফিয়া চাঁদাবাজ ও টেন্ডারবাজ এবং সরকারি ভাড়াটে। ১। গত কয়েক বছর এই ভাড়াটে'দের অনুমানিক ২০ কোটি করে বখরা দেয়া হত। এই করোনাকালে বখরা কিছু কমে এসেছে, গতকালও সাংবাদিক কল্যাণের নাম করে ১০ কোটি টাকা বরাদ্দ করা হয়েছে। এই টাকা বেকার সাংবাদিক বা ঝুকিপূর্ণ পেশায় ক্ষতিগ্রস্তরা তেমন পাবে না, মূলত পাবে আওয়ামী ফ্যাসিবাদী সাংবাদিক নেতারা। যারা সংবাদ ব্ল্যাক আউট করতে, ভিক্টিম ব্লেইমিং করতে, সরকারের রাজনৈতিক প্রতিপক্ষকে ব্লেইম করতে সিদ্ধ হস্ত। সরকারের ভাড়া খাটতে এরা এখন বিদেশেও ট্রিপ পায়, বাংলাদেশী পণ্য প্রমোশানের নামে এরা পররাষ্ট্র মন্ত্রণালয়ের বাজেটেও ভাগ বসিয়েছে, অথচ অভিযোগ আছে বিদেশে গিয়ে মদ খাওয়া, ফুর্তি করা আর শপিং করাই মূল কাজ। ইউরোপে যারা আসে তাদের প্রথম কাজই রেড লাইট ডিস্ট্রিক্টে যাওয়া, আপ্নে যান আমার আপত্তি নাই, কিন্তু রাষ্ট্রের টাকা, জনগণের কর ভ্যাটের টাকায় কেন? এই অপখরচ গুলা ক্রমাগত হচ্ছে, কারণ এরা সেবাদাস। অথচ পেশাগত কাজে ক্ষতিগ্রস্ত সাংবাদিক, প্রয়াত সাংবাদিক পরিবার এবং বেকার সাংবাদিকদের ভাতা ডিজিটাল পেমেন্ট সিস্টমে সরাসরি পাঠানো যায়। ঘটা করে নেতাদের হাতে চেক চেয়া লাগে না। ২। মাফিয়া সাংবাদিকদের ভিকটিম ব্লেমিং এর প্রতিষ্ঠিত অস্যভ্যতা নিয়ে কিছু আন্তর্জাতিক মানের বায়াস লেস ডকুমেন্টারি করে রাখা উচিৎ। মালিক পক্ষের অপরাধ ধামাচাপা দিতে এরা সিদ্ধ হস্ত। বিরোধী রাজনৈতিক পক্ষ, প্রতিদ্বন্দ্বী ব্যবসায়ী পক্ষের ভিকটিমদের ব্লেমিং করায় এরা ধারাবাহিক। এই বিষয়ে আন্তর্জাতিক মিডিয়ায় রিপোর্ট আসা উচিৎ। অন্তত আল জাজিরায় ও বিবিসি'তে। নাইলে ভবিষ্যতে এই মিডিয়া গুলোর বিরুদ্ধে এথিক্যাল গ্রাউন্ডে লিগ্যাল একশন নিতে গেলেও এরা বিশাল হৈচৈ ফেলে দিয়ে বিচার প্রক্রিয়া আটকে দিবে। হ্যাঁ, গণমাধ্যম ও বাক স্বাধীনতার উপর আঘাতের নীতিবাক্য শুনিয়ে। ৩। অন্যদিকে 'রিপোর্টার্স উইদাউট বর্ডার' যারা আন্তর্জাতিক প্রেস ফ্রিডম ইনডেক্স তৈরি করে প্রতিবছর, তাঁদেরকেও বাংলাদেশের মিডিয়া হাউজ গুলোর ভিকটিম ব্লেইমিং এর ইউজ কেইস গুলোর বিস্তারিত তথ্য প্রমাণের ডকুমেন্টেড ভার্শন পাঠানো উচিৎ।
ভালোবাসলে আমি ছারখার করে বাসি তখন আমি আর কিছু দেখি না, কিছু বুঝি না আমি সব ছেঁড়ে ছুড়ে, ভেঙে চুরে তার কাছে যাই গায়ে কলঙ্ক মাখি, মানুষের লাঞ্ছনা সই তবুও তার হাত ছাড়িনা, একেবারে চণ্ডালিনীর বেশে জগত সংসারের সকল নিয়মের বিরুদ্ধে বিদ্রোহ ঘোষণা করি। অন্ধের মত ঝাঁপিয়ে পড়ি তার বুকে। অথচ আজ অব্দি যারাই নিজেকে আমার প্রেমিক বলে দাবী করেছে তাদের প্রত্যেকেই পাকা ব্যবসায়ী প্রত্যেকেই লাভ লস হিসেব করে সন্তর্পণে এগোয় তারা,পন্যের বিজ্ঞাপনের মত জোর গলায় বলে "ভালোবাসি" পাশে ছোট্ট করে লেখা থাকে "শর্ত প্রযোজ্য" 
ছোট গল্প: গল্পে গল্পে ডাক্তারি । সারা সন্ধ্যা ছেলে-মেয়ে দুজনকে পাহাড়া দিয়ে অপেক্ষায় আছি কখন ডাক্তার দেখিয়ে গিন্নী বাসায় ফিরে কিছু নাস্তা-পানির ব্যবস্থা করবে। বাচ্চাদের মা ডাক্তারের কাছে গিয়েছে গাইনি চিকিৎসা সংক্রান্ত ব্যপারে। ডাক্তারের কাছ থেকে ফিরেই সে বলতে লাগলো এতো মাসায়ালা মাসায়েল দাও, তা এই সমস্যার সহজ সমাধান দিতে পারো না? আমি বললাম কী সমস্যা? সে বললো ডাক্তার গাইনি চিকিৎসা করতে যেয়ে যেখানে দেখার দেখেছে যেখানে স্পর্শ করার করেছে যে কোন ইনফেকশন হয়েছে কি-না, এর ফলে গোসল করা বাধ্যতামূলক হয়ে গিয়েছে পবিত্র হওয়ার জন্য। এখন নামাজ পড়তে হবে কিন্তু শীতের রাতে গোসল করা কী কষ্টের! আমি বললাম মাসায়েল কি আমি বানাই? আর যদি এমন অবস্থা হয় যে গোসল করতে যেয়ে মারাত্মক অসুস্থ বা মারা যাবে তাহলে তায়াম্মুম করলেইতো হয়। আর যে ইবাদত করতে যত কষ্ট বেশী তার ফযিলতও কিন্তু তত বেশী। তাওতো তোমার সৌভাগ্য, যে মহিলা ডাক্তার পেয়েছো, তা না হলে পুরুষ ডাক্তারকে দিয়ে সব দেখিয়ে আর হাতিয়ে আসতে হতো। মহিলা ডাক্তারের অভাবে কত মা-বোন-স্ত্রী বিনা চিকিৎসায় মারা গিয়েছে শুধু মুরব্বিদের প্রজ্ঞাহীনতার কারনে। তারা যদি শুধু কুরআন-হাদিস-মাসায়ালা হিফজ করানোর পিছনে সময় দেয়ার পাশাপাশি এর শিক্ষাগুলো যথাযথ বাস্তবায়ন করা এবং ঘরের মেয়ে সন্তানদের ও সমাজের মেয়ে সন্তানদের ডাক্তারি পরানোর উদ্যোগ নিতো উৎসাহ দিতো, তা হলে এখন হয়তো অনেক দক্ষ দ্বীনি মহিলা ডাক্তার পেতাম আমরা। অথচ রাসূলুল্লাহ সা. এর সহধর্মিনী হযরত আয়শা রা. কিন্তু ঘরের কাজের পাশাপাশি চিকিৎসা বিদ্যায় দক্ষতা অর্জন করেছিলেন এবং চিকিৎসাও দিতেন। রাসূলুল্লাহ সা. কী তাকে চিকিৎসা বিদ্যা শিখতে নিষেধ করেছিলেন? রাসূলুল্লাহ সা. এর অনুপস্থিতিতে কিছু কিছু ফিকহী বিষয়ে সাহাবিরা রাসূলুল্লাহ সা. এর সহধর্মিনীদের উপর পুরোপুরী নির্ভরশীল ছিলেন। এতো প্যাচাল শুনে স্ত্রী বলে উঠলো, তাহলে আমাদের সমাজে ধর্মিয় মহলে মেয়েদেরকে শুধু রান্নাবাড়া ও সন্তান বড় করার কাজকেই গুরুত্ব দেয়া হয় কেন শুধু? ধর্মের ব্যপারে যাদের গরজ কম তাদেরই কেন মেয়েদের পড়ালেখা,ডাক্তার-ইঞ্জিনিয়ার বানানোর তাগাদা? সমস্যা কোথায়? আমি আর কী বলবো, সমস্যাতো কিছুটা না পুরোটাই আছে কিন্তু এটা কাটিয়ে উঠা যেতো যদি আমাদের পূর্বববর্তী মুরব্বিরা হিনমন্যতায় না ভুগতো সকল প্রকার বুদ্ধিভিত্তিক ক্ষমতা হারিয়ে। যাই হউক দেরীতে হলেও জ্ঞানী মুরব্বীরা এখন ঠিকই তাদের অভাবগুলো বুঝতে পারছেন এবং মেয়েদের ডাক্তার বানানোর গুরুত্ব বিভিন্ন ওয়াজে তুলে ধরার চেষ্টা করছেন। আর অন্যর দোষ ত্রুটি খুঁজে আর কী হবে, দেখি তুমি তোমার মেয়েকে ডাক্তার আর ছেলেকে হাফেজ বানানোর জন্য কী করতে পারো? স্ত্রী আমার গর্বের সাথেই বলে উঠলো, আল্লাহ যদি চান নিশ্চই আমি আমার মেয়েকে ডাক্তার এবং ছেলেকে কুরআনের হাফেজ বানানোর জন্য যথাযথ শ্রম দিয়ে যাবো। ইনশাআল্লাহ। (তিন লাইনে বা তিন শব্দে গল্প তৈরী করতে পারিনি) (২১ ডিসেম্বর ২০২০)
আমার ব্যক্তিগত ফেসবুক আইডিতে যারা শুভাকাঙ্ক্ষী ও বন্ধু স্বজন আছেন তাদের মধ্যে যারা আমাদের #সিএনপিএস_হাট এ যুক্ত হতে পারেন নাই তারা এখনই যুক্ত হওয়ার অনুরোধ করছি। সবার অবগতির জন্য বলছি যে,যারা অনলাইনে কেনা-কাটা করতে ইতস্তবোধ করেন,ভয় পান তাদের জন্য ঘরে বসে সব ধরণের প্রতারণা এড়িয়ে নিশ্চিন্তে এই হাট থেকে আপনার প্রয়োজনীয় পণ্যগুলো কেনাকাটা করতে পারবেন সুলভ মুল্যে।এখানাকার সব বিক্রেতার পূর্ণ তথ্য ও বিবরণ সংরক্ষিত রয়েছে এডমিনিস্ট্রেশনের কাছে।তাই এখানে কেনাকাটা করে আশা করছি আপনারা কোনরুপ বিব্রতকর পরিস্থিতিতে পড়বেন না
আজকের পত্রিকা। ‘সারা দেশের স্থানীয় দৈনিক’ স্লোগানে আগামীকাল ২৭ জুন (রোববার) বাজারে আসছে দৈনিক আজকের পত্রিকা। নতুন কোন পত্রিকা আসলে আমি এক ধরনের ঈদের আনন্দ অনুভব করি। আজকের পত্রিকা নিয়েও এক ধরনের আনন্দ আছে। সেই আনন্দ আরেকটু বেশি কারণ বেশ কয়েকবছর পর দেশে একটা নতুন পত্রিকা আসছে। আর এই পত্রিকার সম্পাদক থেকে শুরু করে গুরুত্বপূর্ণ বেশিরভাগ মানুষ প্রথম আলোয় আমার সহকর্মী ছিলেন। যতোটা জেনেছি, পত্রিকাটির প্রকাশনা উপলক্ষে রোবাবর বেলা সাড়ে ১১টায় রাজধানীর বনশ্রীতে নিজস্ব কার্যালয়ে সীমিত পরিসরে উদ্বোধনী অনুষ্ঠানের আয়োজন করা হয়েছে। জাতীয় সংসদের স্পিকার ড. শিরীন শারমিন চৌধুরী তাতে ভার্চুয়ালি প্রধান অতিথি থাকবেন । থাকবেন তথ্য ও সম্প্রচারমন্ত্রী ড. হাছান মাহমুদ। আশা করছি, সত্যিকারের সাংবাদিকতা করবে আজকের পত্রিকা। নিশ্চয়ই সব ধরনের পাঠকের আগ্রহ এবং চাহিদার কথা বিবেচনায় নিয়ে নিরপেক্ষ ও বৈচিত্রময় সংবাদের সমাবেশ থাকবে সেখানে। সব ধরনের ডিজিটাল প্ল্যাটফর্মেও আজকের পত্রিকার সরব উপস্থিতি আশা করছি। আগেই বলেছি, আজকের পত্রিকার সম্পাদক আমাদের শিক্ষক দেশের স্বনামধন্য গণমাধ্যম ব্যাক্তি গোলাম রহমান । এই পত্রিকার গুরুত্বপূর্ণ নানা পদে যারা আছেন তাদের অনেকেই আমার সাবেক সহকর্মী। কামরুল ভাই, সেলিম ভাই, জাহেদ রেজা নূর ভাই প্রত্যেকের সঙ্গে আমার একযুগ কাজের অভিজ্ঞতা আছে। এরা সবাই কাজের মানুষ। আবার অনেক তরুণ সাংবাদিকও আছে সেখানে। আগেই বলেছি, নতুন কোন পত্রিকা আসলে আমি এক ধরনের ঈদের আনন্দ অনুভব করি। সেই ছোটবেলা থেকেই এটা হয়েছে। আমার পত্রিকা পড়া আর বর্ণ শেখা প্রায় কাছাকাছি সময়ে। আসলে বাবার সরকারি চাকুরির সুবাদে আমরা বঙ্গোপসাগরের কোলঘেষে চট্টগ্রাম ইউরিয়া সারকারখানার সরকারি কলোনীতে আমরা থাকতাম। চট্টগ্রাম শহর থেকে এই জায়গাটা বেশ দূরে। ফলে সেখানে পত্রিকা পৌঁছাতে বিকেল হয়ে যেতো। যাই হোক, বিকেলের দিকে আমি বারান্দায় বসে থাকতাম হকারের জন্য। হকার যখন পত্রিকা নিয়ে আসতো আর সাইকেলের ক্রিং ক্রিং বেল বাজাতো আমি তখন দৌড়ে দোতালা থেকে নিচে গিয়ে পত্রিকা নিয়ে আসতাম। হকারকে দোতালা পর্যন্ত উঠতে হতো না বলে সেও বেশ খুশি ছিলো। আর আমি বাসার সবার আগে পত্রিকা ধরতে পেরে, নতুন কাগজের গন্ধ নিতে পেরে মহাখুশি ছিলাম। হকারের কাছ থেকে কাগজ এনে আমি অবাক চোখে তাকাতাম। আমি তখন সংবাদগুলো বুঝতাম না, কিন্তু বানান করে করে পড়তে ভালো লাগতো। ইত্তেফাক দিয়ে শুরু হয়েছিল পত্রিকা পড়া। এরপর আজকের কাগজ, জনকণ্ঠ, মুক্তকণ্ঠ, ভোরের কাগজ থেকে শুরু করে প্রথম আলো যখন যে নতুন পত্রিকা এসেছে সেটা রেখেছি।একটি বিষয় না বললেই নয়, সরকারি চাকুরি করা বাবার যে বেতন সেই টাকা দিয়ে আমাদের পরিবারের খুব স্বচ্ছলভাবে চলার সুযোগ ছিলো না। তাই মাঝে মাঝেই বাবা বলতেন, বাসায় পত্রিকা বন্ধ করে দিতে। কিন্তু পত্রিকা বন্ধ করার কথা উঠলেই আমি কান্নাকাটি শুরু করে দিতাম। এই কারণেই কখনো পত্রিকা বন্ধ হয়নি। এই যে ছোটবেলা থেকে সংবাদপত্রের প্রতি ভালোবাসা-সেটি আজো আমার আছে। ২০০২ সালে ঢাকা বিশ্ববিদ্যালয়ে ক্লাস শুরুর পর নিজেই সাংবাদিকতায় যুক্ত হই। এরপর যখন যে পত্রিকা এসেছে উদ্বোধনী সংখ্যাটা আমি রেখেছি। কয়েকদিন পড়েছি। ভালো লাগলে একাধিক পত্রিকা রেখেছি। এখনো একাধিক পত্রিকা রাখি। নিজে টানা ১৯ বছর ধরে কম-বেশি সাংবাদিকতা করেছি এবং আমি বিশ্বাস করি, একটি সংবাদ একজন মানুষের জীবন যেমন বদলে দিতে পারে, তেমনি বদলে দিতে পারে সমাজ-রাষ্ট্রও। আমি আসলেই বিশ্বাস করি গণমা্ধ্যম রাষ্ট্রের চতুর্থ স্তম্ভ। এই চতুর্থ স্তম্ভ যদি সঠিকভাবে দায়িত্ব পালন করে, তাহলে রাষ্ট্রের বাকি তিন স্তম্ভ (আইন সভা, নির্বাহী বিভাগ ও বিচার বিভাগ) সঠিকভাবে দায়িত্ব পালন করবে বলে আমি মনে করি। যুক্তরাষ্ট্রের প্রতিষ্ঠাতাদের একজন থমাস জেফারসন একবার বলেছিলেন, ‘আমাকে যদি বিকল্প দেওয়া হয় যে তুমি কি সংবাদপত্রবিহীন সরকার চাও, না সরকারবিহীন সংবাদপত্র চাও? তখন আমি পরেরটা বেছে নেব।’ অর্থনীতিবিদ অমর্ত্য সেনের মতে, কোনো দেশে স্বাধীন গণমাধ্যম থাকলে সে দেশে দুর্ভিক্ষ হানা দিতে পারে না। এসব কথার একটাই অর্থ, একটি দেশের স্বার্থেই স্বাধীন সাংবাদিকতা দরকার। আর এজন্য সংবাদপত্র বা টেলিভিশনকে স্বাধীন প্রতিষ্ঠান হিসেবে গড়ে তোলা দরকার। আমি বিশ্বাস করি সাংবাদিকরা রাষ্ট্রীয় বা প্রতিষ্ঠানের সব ধরনের চাপ সামলে যদি আসলেই সাংবাদিকতা করতে পারে তাহলে দেশ আগাবেই। আজকের পত্রিকার জন্য শুভ কামনা। তারা রোজ ভোরের শিউলি ফুল হয়ে উঠুক। নতুন দিনের শুরুতে ভোরে পথে নামা অনেক মানুষ যেমন শিউলি কুড়িয়ে আনন্দ পায় আজকের কাগজ হোক তেমনি একটি পত্রিকা। অনেক অনেক শুভ কামনা আজকের পত্রিকা।
মহামান্য রাষ্ট্রপতি মোঃ আবদুল হামিদ ও মাননীয় প্রধানমন্ত্রী শেখ হাসিনা জাতির পিতা বঙ্গবন্ধু শেখ মুজিবুর রহমানের জন্মশতবার্ষিকী উপলক্ষ্যে সকালে ধানমন্ডির ৩২নং বঙ্গবন্ধু ভবন প্রাঙ্গণে জাতির পিতার প্রতিকৃতিতে পুষ্পার্ঘ্য অর্পণ করেন।
এখনকার ব্যবসায়ী ও পলিটিশিয়ানদের আদলে তৈরি হচ্ছে ভবিষ্যতের এক ব্যবসায়ী ও পলিটিশিয়ান। এই জনপ্রিয় আইকনরা দেশের সর্বনাশ করার জন্য প্রস্তুত হচ্ছে।
যুক্তরাষ্ট্রে স্বাধীনতা দিবস উদযাপনের ঘনঘটার মাঝেই কমপক্ষে ১৫০ জন নিহত হয়েছেন গোলাগুলির ঘটনায়। আর তাদের কিছু দালাল আমাদের সবক দে!
চমৎকার গানের কথা সুর এবং আপনাদের গায়কি। খুব সুন্দর একটা ভিডিও।  অনেক অনেক শুভকামনা রিজভী ভাই। আশা করি গানটি সবার খুব ভালো লাগবে।
যখন রোল ১৬,১৭,১৮ দেখাদেখি করে এক্সাম দেয় এবং তখন তাদের তিনজনের খাতাগুলো টিচার হিসেবে আমি যেভাবে দেখতে পাই... 🤦‍♂️
💞পার্থ'র শুভ বিবাহ। দাম্পত্য জীবন অমৃত সম হউক, শুভকামনা রইল।💞
একটা কথা না বললেই না। সালাফি, আহলে হাদিস ঘরোনার আলেমরা উলুল খামরের হাদিস দেখিয়ে কীভাবে টুইস্ট করছে সবাই দেখতেই পারছেন। এরা জীবনেও আওয়ামের মেজাজ বুঝে নাই, বুঝতে চায় না। সামনে বুঝবে কিনা সেটাও নিশ্চিত না। এভাবেই একটা অঞ্চলের আওয়ামের মধ্যে ফিকহি মারপেচ বুঝিয়ে, অন্য পক্ষের দলিল গুলোকে কৌশলে পাশ কাটিয়ে, দুর্বল দেখিয়ে খেলা খেলে। স্থানীয় আওয়ামের মেজাজ বুঝে না বলেই অলরেডি প্রতিষ্ঠিত মতের উপর আরেক অঞ্চলের মত ওভাররাইট করতে চায়।
আমার ভাঙল যা তা ধন্য হলো চরণপাতে তুমি কোন ভাঙনেরও পথে এলে সুপ্তরাতে
৭ দিন পর আমাকে দেখে এক মুহুর্তও চোখের আড়াল করতে চাইছেন না তিনি! কত নালিশ! কত্ত আহ্লাদ... আবদার!!
মানুষ হিসেবে আমি গড়পড়তা টাইপের - খুব খারাপ না, খুব ভালোও না। আমার ভালো জিনিসগুলোর মধ্যে একটা হচ্ছে আমি নিজেকে খুব ঘাঁটি, উল্টে-পাল্টে দেখি। আমি এজন্য আমার খারাপগুলোর ব্যাপারে সচেতন। আমি জানি আমার মধ্যে সহনশীলতা কম। মানুষের দোষ ধরার প্রবণতা বেশি। আমার নফসের এ বৈশিষ্ট্যকে যেহেতু আমি পছন্দ করি না তাই তার বিরুদ্ধে আমি যুদ্ধও করি। এ যুদ্ধে আমার হাতিয়ার কুরআনের একটা আয়াত। 
এই যে বাবা, এই যে মা গো, একটা কথা বলি? তখন থেকেই শুনছি বাহাস— রাস্তা দিয়ে চলি। তোমরা সবাই উচ্চপদে সাধের স্বাধীন দেশে, কী পেয়েছ, বলতে পারো, বাহাস করার শেষে? তোমরা এখন স্যার হয়েছ, তোমরা এখন ম্যাডাম; রাষ্ট্রজুড়ে বেজায় দাপট, হাড়কাঁপানো হ্যাডাম! রাতকে পারো দিন করতে, দিনকে করতে রাত; অনেক উঁচু চেয়ার সবার, লম্বা সবার হাত। তোমরা সবাই জানলেওয়ালা, তোমরা অনেক জানো; সিংহাসনে চড়ার পরও বাপকে কেন টানো? আর কতকাল চলবে, বাছা, বাবার নামের জোরে? অক্ষমতায় হাত-পা ছুড়ি— যেতাম যদি মরে! তোমরা, বাবা, দেশের মালিক; তোমরা মহান মহিম; আমি সেরেফ মোহনপুরের মুক্তিযোদ্ধা রহিম। যুদ্ধে কেন পঙ্গু হলাম? কিসের আশায় লড়াই? দেখব বলে একুশ সালে বাপের সিলের বড়াই?
পুত্রের কন্ঠে মায়ের লেখা গান। 'আইলোরে নয়া জামাই আসমানের তারা' কথা ঃ দিব্যময়ী দাশ সুর, সংগীত ও কন্ঠ ঃ রামকানাই দাশ সুত্র ঃ বেঙ্গল ফাউন্ডেশন থেকে ২০০৪ সালে প্রকাশিত অডিও এলবাম
🌑 "হাশেম ফুড এন্ড বেভারেজ" কারখানায় আগুনে পুড়ে নিহত শ্রমিকগণ ও তাদের পরিবারবর্গের প্রতি সহমর্মিতা প্রকাশ করছি। 💥 "পুঁজিপতি, মজুতদার, মুনাফাখোর, দুর্নীতিবাজ - সমাজের শত্রু। সামাজিক বিপ্লবের মাধ্যমে ওদের উচ্ছেদ করো।" ✊ (সোভিয়েত রাশিয়ার পোস্টার।)
শহীদ সোহরাওয়ার্দী মেডিকেলে ডিউটিতে আসার সময় রিকশা আসতে দিবে না সংসদ ভবনের পর থেকেই। ডিসি স্যারের নির্দেশ নাকি। আইডি কার্ড, মুভমেন্ট পাশ দেখাইলাম। তবুও লাভ নাই। ডিউটি করতে হলে এখন প্রাইভেট কার কিনতে হবে। রোজা রেখে পায়ে হেঁটে আসতে বাধ্য করলো। 😢😢😢
"আমার প্রিয় ঋতু গ্রীষ্ম। আমি গরমকে ভালোবাসি। আই লাভ হট 🥰" ---এই মেসেজটা ২০ জনকে পাঠালে গরম আপনার চারপাশে আসবে না। পরীক্ষিত, বিফলে মেসেজ ফেরত নেয়া হবে।
চিকণ করিডোর দিয়ে লোকটা তার ছেলের হাত ধরে হাঁটছে। তার একটা পা দিয়ে রক্ত ঝরছে। আমি সাহায্য করতে চাইলে করুণভাবে তাকাল। বাধা দিলনা। তাকে ওই করিডোরের একটা ছোট্ট চেয়ারে বসালাম। পাশেই ক্যুপ। সেখানে কে যেন অঘোরে ঘুমুচ্ছে। দাঁড়িয়ে রইলাম। লোকটা বলল-তোমার ঘুম পেয়েছে, এখানেই গুটিশুটি শুয়ে পড়। অবাক হলাম! আমার ভীষণ ঘুম পেয়েছে, লোকটা কীভাবে জানল? লজ্ঝড় ট্রেনটা হেলে-দুলে চলছে.... একটু পরেই ট্রেনটা ছোট হতে হতে ন্যারোগেজ ট্রেন হয়ে গেল। এঁকে-বেঁকে নদীর ধারঘেষে চলছে......তারপর হুড়ুৎ করে পানির তলে চলে গেল ট্রেনটা! জানালা খোলা, অথচ পানি ঢুকছে না! ভুড়ভুড়ি কেটে পেছনে চলে যাচ্ছে....একসময় ট্রেনটা ঝকঝকে ন্যারোগেজ মেট্রোর মত হয়ে গেল। রাস্তার ওপর দিয়ে ধীরে ধীরে চলছে.... সামনে একটা লালপতাকা মিছিল। নিঃশব্দ। মিছিলকারীরা লাইন ছেড়ে সরে গেল। ট্রেনটা কুর্ণিশ করে এগোতে থাকল। আর একটু সামনে এগুতেই হাতের বাঁয়ে একটা চালের আড়ৎ। দোকানে জায়গা থাকার পরও লাইনের ওপর অনেকগুলো বস্তা রেখে খরিদদারের সঙ্গে দেন-দরবার করছে আড়ৎদার। আমরা গালাগালি করলাম। কারা এসে যেন বস্তাগুলো সরাল। ট্রেন আবার চলছে। এবার একটা ছেলে এক পা থুননি পর্যন্ত, আরেক পা ভাঁজ করে শোয়ানো। বসে জুতো সেলাই করছে। লাইনের ওপরেই। বিরক্তি নিয়ে বাক্সোটা সরাল। অন্য পা-টা আর সরায় না। আমি চিৎকার করে বললাম-পা-টা পিষে যাবে, পা সরা....ছেলেটা পা সরিয়ে নিল। তারপর ট্রেনটা আরও চিকণ হয়ে খেলানা ট্রেনের মত এবাড়ি-ওবাড়ির ব্যালকনি দিয়ে এগোচ্ছে....মিক্শচার গ্রাইন্ডিং মেশিনটা খুব ধীরে সিমেন্ট মিক্স করছে....তার পাশ দিয়ে এগিয়ে যাওয়ার সময় চালক মেয়েটি বলল-একে তো আমি মেয়েমানুষ, তার উপর হিন্দু! কিছু বললেই পাথর ছোঁড়ে! হঠাৎ করেই ট্রেনটা মস্ত একটা দুলনি খেয়ে লঞ্চ হয়ে ঘাটে ভিড়ল! সিঁড়ি নেই! সবাই লাফিয়ে লাফিয়ে নেমে যাচ্ছে.... আম্মাও ছোট্ট লাফ দিয়ে আমার সঙ্গে নেমে এলো। আমি ডান হাতে আম্মার কোমর পেঁচিয়ে পাড়ে উঠে এলাম। ফিকে সবুজ, তীব্র নীল আর ধূসর রঙ মেশালে যেমন হয় সেরকম রঙের আকাশ। একটু দূরেই সানফ্রান্সিকো ব্রীজ। মৃদু দুলছে....অবাক হলাম! এখানে নামিয়ে দিল কেন? রায়েরবাজার তো আরও অনেকটা দূরে....আম্মা আর আমি খুব ধীরে হাঁটছি...চারপাশে অজস্র মানুষ কোলাহল করছে। নিঃশব্দে। তারপর গাঢ় কালো অন্ধকার! 
 মহারাষ্ট্রে সরকার গঠন নিয়ে যা হলো তাতে বুঝা যায় ভারতে রাজনীতিতে নৈতিকতা অনুপস্থিত। ভারতীয় রাজনীতিতে গনতন্ত্র থাকলেও নৈতিকতা নেই
আধাঘন্টা হলো রুমে আটকা পড়ছি। দরজা লকড! লক জ্যাম হয়ে আছে। ভাঙা ছাড়া কাজ হবে না। উদ্ধার প্রক্রিয়া চলমান। বাইরে গলদঘর্ম অবস্থা। ভেতরে বিছানায় শুয়ে আমি ফেসবুকে স্ট্যাটাস দেই। -ইহাই সাইন্স
কম্পিউটার বিজ্ঞানে ইন্জিনিয়ারিং ডিগ্রী নিয়ে একটা প্রাইভেট গ্রুপ অব কোম্পানিজে ম্যানেজমেন্ট ট্রেইনি হিসাবে কাজ শুরু করেছি মাত্র। আব্বা আম্মা প্রাইভেট ক্যারিয়ারকে পাত্তা দিচ্ছিলেননা ।আম্মার ছিল এক কথা-লন্ডন যাও, উচ্চতর ডিগ্রী নাও । তারপর সেখানে কাজ করো । আব্বা অবশ্য মনে মনে চাইতেন দেশেই থাকি । তবে সরকারী কামলা কিংবা আমলা হই । বিসিএস পরীক্ষা দেয়ানোর জন্য আব্বা পেছনে লেগে গেলেন । সে অবশ্য ২০০৩ এর কথা । আব্বা ফর্ম কিনে দিলেন । সম্ভবত ৩০০ টাকা একটা ফর্মের দাম ছিল । তো আমি সেই ফর্ম যত্ন করে আমার স্ত্রীকে তুলে রাখতে দিই । আব্বা সিলেট থেকে ফোন করে জিজ্ঞেস করতেন, কি, তোমার বিসিএস পরীক্ষার রেজাল্ট কি ? -টিকিনাই আব্বা । -টিকনাই মানে ? পরীক্ষা না ভালো দিছিলা বলছিলা ? -আব্বা, নিশ্চয়ই আমার চেয়ে আরো ভালো পরীক্ষা বাকীরা দিয়েছে । তাই হয়ত আমি টিকিনাই । আব্বা কিছুক্ষণ চুপ থেকে বলতেন , সমস্যা নাই, তোমার তো বয়স পড়ে আছে । আগামী বছর আবার ট্রাই করো । আর এখন থেকে ভালো করে প্রস্তুতি নাও । -জি আব্বা । পরের বছর আবার আব্বা ফর্ম কিনে পাঠান । আমি সেটি আবার আমার স্ত্রীকে যত্নে তুলে রাখতে বলি । ফর্ম আর পুরণ করা হয়না । এর পরের বছর আবার আব্বা ফর্ম পাঠান । আমি বলি, আব্বা বিসিএস আমার কপালে নাই । দুইবার দিয়েও পারলাম না । আব্বা বলেন, না না এইবার হয়ে যাবে । তুমি চেষ্টা করো । সেই চেষ্টা আমি করেছি আমার স্ত্রীকে তৃতীয়বার ফর্মটি যত্নে তুলে রাখতে বলে । এর বহু বছর পরের ঘটনা । তখন আমি কর্পোরেট জগতে তরুণ CXO হিসাবে মোটামুটি পরিচিতি পেয়েছি । মাঝে মাঝে আমার ভেতর একটা মোচড় দিয়ে উঠত । ওই সময়টায় বেশ কিছু বিসিএস ক্যাডার এর সাথে আমার সখ্যতা তৈরী হয় । Mahbub Kabir Milon ভাই তাদের একজন । তখন খুব সম্ভবত তিনি যুগ্ম সচিব । একদিন আমাদের রোটারী ক্লাবের প্রোগ্রামে অতিথী বক্তা হিসাবে আসলেন । বাপরে বাপ- কী বক্তব্যটা না দিলেন । চিন্তা চেতনায় বিরাট একটা ভূমিকম্প হয়ে গেল সেদিন । তারপর থেকেই যোগাযোগ । স্যার ডাকব না ভাই ডাকব দুটানায় যখন তখন মিলন ভাই নিজেই ব্যাপারটা সহজ করে দিলেন, রিমন, আমাকে কিন্তু ভাই ডাকবা, বুঝছ ! তারপর মিলন ভাই অতিরিক্ত সচিব হলেন । নিরাপদ খাদ্যে যোগ দিলেন । এবং রীতিমতো জাদু দেখাতে শুরু করলেন । আমি তার সাথে পরিচয়ের সেই প্রথম দিনের কথা গুলো মনে করা শুরু করলাম । মানুষের বৃহত্তর কল্যাণে সিস্টেম বদলানোর সুকঠিন এক মিশনে যখন তিনি সম্মুখ সমরে তখন আমরা একে একে আশ্বস্ত হতে শুরু করলাম । খাদ্যে ফরমালিন, ক্যালসিয়াম কার্বাইড, ইউরিয়া, মশলায় ইটের রঙ, ঘন চিনির নামে রাসায়নিক, হার্টের রিঙ বাণিজ্য , ফার্মের মুরগীর বিষাক্ত খাবার সহ নানা অনিয়ম-অপকর্ম কে তিনি প্রায় বন্ধ করতে পেরেছিলেন । আমরা বিশ্বাস করতে থাকি -আমাদের সন্তানরা ভেজাল মুক্ত, বিষমুক্ত খাবার খেয়ে বড় হবে । দেশে ক্যান্সার আর কিডনী ফেইলিওরের রোগী কমে আসবে । তারপর হঠাৎ গেল এপ্রিলে রেল মন্ত্রনালয়ে বদলী হয়ে গেলেন । সেখানে যোগ দিয়েই তিনি দারুণ সব কাজ শুরু করলেন । আমি তখন রেলের সুসময়ের প্রতীক্ষায় উন্মুখ হয়ে ভাবি, ইস, কেন যে তখন বিসিএস পরীক্ষা দিলাম না ! ইস ! আমার আফসোস বাড়তে থাকে যখন আমি চিনতে শুরু করি বাদল সৈয়দ নামক এক আপাদমস্তক সৎ এবং কর্মবীর কর-কমিশনারকে , যখন পরিচয় হয় এস এম মোস্তাক আহমেদ খান নামের একজন অতিরিক্ত পুলিশ কমিশনারের সাথে । পুলিশের ইফতি ভাই, বিজয় বসাক দাদা, মহসিন ভাই , সানী সারওয়ার ভাই, মাশরুফ হোসাইন ভাই কিংবা দুদকের বানসুরি এম ইউসুফ ভাইকে দেখে আমার সেই আফসোস আরো বেড়েছে । আমার মনে হয়েছে বিরাট একটা ভুল করেছি । আব্বাই সঠিক ছিলেন । গতকাল সন্ধ্যায় যখন মিলন ভাইয়ের ওএসডি হবার খবর পেলাম তখন অনেকক্ষণ মুড অফ ছিল । অফিস থেকে বাসায় ফিরে চুপচাপ শুয়ে ছিলাম । রাতে খাবার টেবিলে আব্বা বলেন, কী তোমার মন খারাপ ? -না, আব্বা ! -দেখো বাবা , আমি জানি তোমার মন খারাপ ? মিলন সাহেবের খবর আমি ফেসবুকে দেখেছি । -আব্বা, আসলেই আমার মনটা খুব খারাপ । নিতে পারছিনা আব্বা । -বাদ দাও । ছাদে গিয়ে কিছুক্ষণ হাটাহাটি করে আসো । -আচ্ছা আব্বা । -আর শোনো, তুমি বিসিএস পরীক্ষা না দিয়ে ভালোই করেছ । না হলে হয়ত কোনদিন তোমাকেও এরকম অবস্থায় পড়তে হতো । আমি আব্বার কথা শুনে চমকে উঠি । আব্বা কী করে জানেন যে আমি ফর্ম ফিলাপ করি নাই । এত বছর পর,এত বছর পর আব্বা হঠাৎ কোথা থেকে এই সত্য খুঁজে পেলেন ? -আব্বা, আমি যে বিসিএস পরীক্ষা দিইনাই সেটা কি আপনি জানতেন ? আব্বা হাসেন । -আব্বা, প্লিজ, উত্তর দেন । আপনি কী জানতেন ? -হ্যা, জানতাম । -কে বলছে আপনাকে ? ও বলেছে, আমরা স্ত্রীর দিকে তাকিয়ে বলি । -না, কেউ বলেনি । আমার ছেলে পরীক্ষা দেবে আর টিকবেনা, সেটা আমি কী করে বিশ্বাস করি বলো ? -আব্বা, আমি দু:খীত । আমার এরকম করা ঠিক হয়নাই । আপনাকে সত্যটা বলা দরকার ছিল আমার । -বাবারে, তুমি আমার ছেলে । তোমাদের চেহারা দেখে আমরা সব টের পেয়ে যাই । আর দু:খিত হবার কিছু নাই । তোমার মাও জানতেন তুমি পরীক্ষা দাও নাই । তোমার মা তোমাকে নিয়ে গর্ব করতেন । তুমি যা করেছ ঠিক করেছ । আব্বার কথা শুনে আমার নিজেকে খুব হাল্কা লাগে । মুহূর্তেই আবারো মন খারাপের মেঘ ঢেকে দিতে চায় আমার হাল্কা অনুভূতি ।মিলন ভাইদের মতো মানুষদের ছোট, অনিচ্ছাকৃত ভুল-ভাল আমরা ক্ষমা সুন্দর দৃষ্টিতে দেখতে পারিনা । অথচ কত বড় বড় ঘটনা চাপা পড়ে রয় । মিলন ভাইদের পরিণতি যদি এরকম হয় তবে আর কেউ কখনো মানুষের কল্যাণে কাজ করার সাহস নিয়ে এগিয়ে আসবেনা । ছাদে হাটতে হাটতে ভাবি, মিলন ভাইকে একটা ফোন করব । দুবার মোবাইলে ডায়েল করে কেটে দিই । কী বলব? মন খারাপ করবেননা ? সব ঠিক হয়ে যাবে ! এরকম সত্যের মশালধারী একজন মানুষের সাথে মিথ্যা কথা অন্তত আমি বলতে পারবনা । আমি ফোন কেটে দিই । হঠাৎ করেই রাত বড় বেশি অন্ধকার মনে হয় !
প্রায় সব ফার্নিচারের দোকানেই এরকম সিংহাসন টাইপ কিছু চেয়ার পাওয়া যায়। দোকানিরা বলেছেন, এই চেয়ারের চাহিদা এখন বেশি। ভাল বিক্রি হয়। কিন্তু আমার প্রশ্ন- এগুলো কারা কেনে?
মৃত্যু ছাড়া মানুষের একান্ত নিজের কিছু নেই, জীবন অন্যরা ভাগ করে নেয়—খুব প্রকাশ্যেই। 
আমার ড্রাইভার আজিজ মিয়া একজন অসাধারণ 'স্ক্রীনপ্লে রাইটার'। তার প্রতিটি আবদারের পিছনে খুব সুন্দর এক একটা চিত্রনাট্য থাকে। এই যেমন গাড়িতে বসা অবস্থায় মাঝে মাঝেই তার ফোন বেজে ওঠে। ফোনটা রিসিভ করেই সে বলে ওঠে 'কহন ?" "ক্যামনে ? " "কস কি?" " আচ্ছা, খাড়া দেহি, কী করা যায়।" এরকম ফোন আসা মানে হলো, ফোনটা কেটে দিয়ে কোনো একটা ঝামেলার কথা বলে সে এডভান্স চাইবে। প্রতিমাসে চার পাঁচবার এই ঘটনা ঘটবেই। প্রতিমাসে এভাবে চার পাঁচবার এডভান্স নিতে নিতে প্রায় ৯০ ভাগ বেতন সে এডভান্স হিসেবে নিয়ে নেয় - মাস শেষে বেতনের দিন দেখা যায় হয়তো মাত্র এক দু হাজার বাকি থাকে। আমার বিবিসাহেবের ধারণা আসলে তার কোন ফোনই আসে না। সে নিজেই ফোনে এলার্ম দিয়ে রেখে একা একাই কথা বলে। ব্যাপারটা পরীক্ষা করার জন্য একদিন তার এরকম একটা চলন্ত কলের মাঝে বিবিসাহেব পিছনের সিট থেকে তাকে কল দিলেন। সঙ্গে সঙ্গে তার ফোনে রিং বেজে উঠলো। আজিজ মিয়া 'লাল হাতে ধরা' খেলেন। সবই আসলে তার এডভান্স নেবার ফন্দি। এই সমস্যা থেকে উত্তরণের জন্য তাকে ডেকে বললাম, আপনাকে একটা বুদ্ধি দেই। এতে আপনাকে কষ্ট করে আর গল্প বানাতে হবে না। আজিজ মিয়া বললেন, কী বুদ্ধি স্যার ? আমি বললাম, এখন থেকে আপনার বেতন হবে ফিলিপাইনো স্টাইলে, সাপ্তাহিকভাবে। প্রতি বৃহস্পতিবারে আপনাকে এক সপ্তাহের বেতন দিয়ে দেওয়া হবে। খুশি ? আজিজ মিয়া খুশি হয়ে প্রবলভাবে মাথা নাড়লেন। গত মাস থেকে তার পে-রোল সাপ্তাহিক মোডে কনভার্ট করা হয়েছে। সে খুশি, আমিও খুশি। গোল বাধলো মাসের শেষে এসে। আজিজ মিয়া কাচুমাচু কণ্ঠে বললেন, স্যার কিছু টাকা দেন বাড়িভাড়া দিতে হইবো ? আমি বললাম, কেন সারা মাস জুড়ে যে বেতন নিলেন সেটা কী করেছেন? সে নির্বিকারভাবে বললো - খরচ হইয়া গেছে। আমি বললাম, বাড়িভাড়া সাপ্তাহিকভাবে দিয়ে দিলেই তো পারতেন। সে বললো, কইছিলাম, বাড়িওয়ালা আপনার 'ফালপাড়াইন্না' ইস্টাইলে রাজি না। বললাম, তাহলে প্রতি সপ্তাহে বাড়ি ভাড়ার টাকাটা আলাদা করে জমাইয়া রাখতেন। আজিজ মিয়া বললো - এইডা কী কইলেন স্যার। হাতে টাকা আইলে কি খরচ না কইরা থাওন যায় ? সেই মুহূর্তে আমার মনে হলো - আমরা প্রায়ই লিভিং উইথ দ্যা প্রেজেন্ট এর কথা বলি। ড্রাইভার আজিজ মিয়া দেখি এবসুলটলি লিভস উইথ দ্যা প্রেজেন্ট। গ্রামে একটা বৌ, ঢাকায় আরেকটা বৌ সঙ্গে সম্প্রতি যোগ হওয়া একটা গার্লফ্রেন্ড ( যার কথা কয়েকদিন আগে একটা স্ট্যাটাসে লিখেছিলাম) নিয়ে এই 'লিভিং উইথ দ্যা প্রেজেন্ট আজিজ মিয়া' সম্ভবত পৃথিবীর সুখী মানুষের তালিকার উপরের দিকেই থাকবেন। আমি একটা দীর্ঘশ্বাস ছাড়লাম। আমার সেই দীর্ঘশ্বাসের সাথে কিঞ্চিৎ ঈর্ষাও কি বের হয়ে এলো কিনা কে জানে ?
অলিম্পিক পুরুষ ফুটবল... অলিম্পিক পুরুষ ফুটবল নিয়ে ব্রাজিল-আর্জেন্টিনা মারামারি করে কোন ফায়দা নেই। দু'দলই অলিম্পিক ফুটবলের ব্যর্থ দল। আর্জেন্টিনা ১৯ বারের মধ্যে ৪ বার অংশগ্রহণের সুযোগ পেয়ে ১টা রৌপ্য জিতেছে আর ব্রাজিল ৮ বার সুযোগ পেয়ে ২টা রৌপ্য জিতেছে! দু'দলের কেউই সোনা জিততে পারে নি! চোখ কপালে তুলছেন কেন? হ্যাঁ, এটাই পরিসংখ্যান। ১৯৮৮ সাল পর্যন্ত ফুটবলে জাতীয় দল অংশগ্রহণ করেছে অলিম্পিকে; ১৯৯২ সাল থেকেই এটা বয়সভিত্তিক প্রতিযোগিতা। ২৩ বছর বয়সীদের প্রতিযোগিতা, ৩ জন প্লেয়ার কেবল ২৩+ থাকতে পারে। এই বয়সভিত্তিক প্রতিযোগিতার গোলসহ কোন পরিসংখ্যানই জাতীয় দলের পরিসংখ্যানের সাথে যুক্ত হয় না। ১৯৯২ সাল থেকে ২০১৬ সাল পর্যন্ত ৭ অলিম্পিকে আর্জেন্টিনা ২ বার গোল্ড(২০০৪ ও ২০০৮) এবং স্পেন(১৯৯২), নাইজেরিয়া(১৯৯৬), ক্যামেরুন(২০০০), মেক্সিকো(২০১২) ও ব্রাজিল(২০১৬) একবার করে গোল্ড পেয়েছে। কিন্তু এগুলো জাতীয় দলের অর্জন নয়; অনুর্ধ্ব-২৩ দলের অর্জন। আগের ১৯ বারই হচ্ছে মূল প্রতিযোগিতা। একসময় অলিম্পিকই ছিলো ফুটবলের সবচেয়ে বড় বৈশ্বিক প্রতিযোগিতা ; শ্রেষ্ঠত্ব বিচারের মানদণ্ড। এই ১৯ বারের মধ্যে সর্বোচ্চ ৩ বার করে গোল্ড জিতেছে গ্রেট ব্রিটেন(১৯০০, ১৯০৮ ও ১৯১২) ও হাঙ্গেরি(১৯৫২, ১৯৬৪ ও ১৯৬৮); দু'বার করে উরুগুয়ে(১৯২৪ ও ১৯২৮) ও সোভিয়েত ইউনিয়ন(১৯৫৬ ও ১৯৮৮); ১ বার করে গোল্ড জিতেছে কানাডা(১৯০৪), বেলজিয়াম(১৯২০), ইতালি(১৯৩৬), সুইডেন(১৯৪৮), যুগোস্লাভিয়া(১৯৬০), পোল্যান্ড(১৯৭২), পশ্চিম জার্মানি(১৯৭৬), চেকোস্লোভাকিয়া(১৯৮০) ও ফ্রান্স(১৯৮৪)। ৫টি দল বিশ্বকাপ ও অলিম্পিক, দুটোই জিতেছে। তারা হচ্ছে, উরুগুয়ে, ইতালি, জার্মানি, ফ্রান্স ও ইংল্যান্ড। অবশ্য, বিশ্বকাপে খেলে ইংল্যান্ড, কিন্তু অলিম্পিকে খেলে গ্রেট ব্রিটেন। পুনশ্চ - অলিম্পিকে রাইজিং স্টারদের চিনে রাখুন আর উপভোগ করুন নারী ফুটবল, ওটা জাতীয় দল। আজ মাঠে নামছে নারী ফুটবল দলগুলো তাদের দ্বিতীয় ম্যাচে।
চাকরী জীবনের ঈদগুলোর রুটিন অনেকটাএকই। আমি সবসময়ই ঈদের দিনটা নিজের ছোট পরিবারের চেয়ে নিজের ইউনিটের সহকর্মীদের সাথে বেশী সময় কাটিয়েছি। এবারও তার ব্যতিক্রম হয়নি। শুরুটা যথারীতি পুলিশ লাইনে নামাজ আদায় করে দিনের শুরু। কলিগদের সাথে হালকা নাশতার পর গন্তব্য কয়েকটি থানা। প্ল্যান করলাম ১১ টি থানার এক পাশের সবকয়টি দুপুরের আগে ভিজিট করে বাকিগুলো সন্ধ্যার পর যাব। আড়াই ঘন্টায় আতাইকুলা, সাথিয়া, বেড়া, আমিনপুর, সূজানগর থানা, সাগরকান্দি ক্যাম্পে থাকা সহকর্মীদের সাথে শুভেচ্ছা বিনিময় করে ইচ্ছা থাকলেও অন্য কোন ক্যাম্পে যেতে পারিনি, কলিগদের ভাগ করে দিয়েছিলাম জেলার ২০ টি ক্যাম্প, ফাড়ি, তদন্ত কেন্দ্রে বড়খানা কেমন হচ্ছে তা যাচাই করতে; জুমার নামাজের পর পুলিশ লাইনে প্রীতিভোজ, যা যে কোন পুলিশ ইউনিটের চিরাচরিত ট্রাডিশন, সকল ইউনিট ইনচার্জের( ওসি ব্যতীত, তারা নিজ নিজ থানায় ফোর্সের সাথে বড়খানায় অংশ নিয়েছেন) সাথে ছবি তোলার সূযোগটা হাতছাড়া করলাম না। বড়খানায় পরিবেশনের দায়িত্বে থাকা সহকর্মীদের ঈদের সালামি দেয়ার মজাটাও মিস করিনি। তেমনি হাতছাড়া করিনি গত ৩০ দিনের রোজার পর দুপুরে একটু আরামসে ঘুমানোর সূযোগ।রাতে সার্কিট হাউসে জেলা প্রশাসক কবির মাহমুদ ভাইয়ের আমন্ত্রনে জেলা জজ মহোদয়ের সাথে আড্ডায় সময়টা কখন ১০ টা বেজেছে টের পাইনি; তখনও বাকি আরো কয়েকটি থানা ভিজিট, রাত হয়ে যাওয়ায় আটঘরিয়া থানা ভিজিট শেষে নিজ গৃহে প্রত্যাবর্তন, ঈদেরও সমাপ্তি, ঘড়ির কাটায় তখন ১২ টার বেশী। এই ঈদে কলিগদের এক ঝাক বাচ্চা সারিমের জন্য বাড়তি আনন্দ, যেটা আগের স্টশনগুলোতে ছিলনা। প্রতি ঈদে আমি নিয়ম করে যে সকল সিনিয়র স্যার, জুনিয়র কলিগদের সাথে কাজ করেছি, তাদের কল দেই। এবারও ব্যতিক্রম হয়নি, দুইজন স্যারকে ফোনে পাইনি, সকলের সঙ্গে শুভেচ্ছা বিনিময় করে একধরনের তৃপ্তি পেয়েছি, যাদের কাছে অনেক কিছু শিখেছি, অনেক সহযোগিতা পেয়েছি, সারা বছর তাদের সাথে যোগাযোগ রক্ষা না করলেও বিশেষ দিনে তাদেরকে আমি মনে করবই।হাতের কাছে যতক্ষন ফোন ছিল মেসেজ ও কল রিসিভ করেছি, মিসকল হলে রিপলাই করেছি; তবে দুপুরের ঘুমের সময় আসা ফোন বা মেসেজের রিপলাই করা হয়নি; ব্যস্ততায় অনেক বরাবর যা করি সেভাবে অনেক জুনিয়র কলিগকে কল করতে পারিনি।আবার আমাকে পুরাতন অনেক সহকর্মী কনস্টবল, এএসআই এসআই, ইন্সপেক্টর পদবীর অনেকেই ফোন করেছেন, ভাল লেগেছে যে অনেকেই এখনও মনে রেখেছে, হয়ত তাদের মনের কোনে কিছুটা জায়গা করতে পেরেছি; আবার অনেকেই ভুলে গেছে, যাদের সাথে অনেকগুলো বছর কাটিয়েছি, হয়ত এটাই স্বাভাবিক, অতীত কে মনে রাখে অল্প মানুষই; হয়তো তারা বর্তমানকে নিয়ে চলতে ও ভাবতেই অভ্যস্ত বেশী। অশেষ কৃতজ্ঞতা আল্লাহর কাছে পরিবারসহ আরেকটি ঈদ পালন করতে পারায়।
করোনার সংক্রমণের আগে দেশের স্বাস্থ্য খাতে অক্সিজেনের চাহিদা ছিল দিনে ১০০ থেকে ১২০ টন। সংক্রমণ বাড়তে থাকায় এখন সারা দেশে অক্সিজেনের চাহিদা বেড়ে দাড়িয়েছে ২০০ থেকে ২২০ টন। এর মধ্যে লিন্ডে বাংলাদেশ দিনে ১০০ থেকে ১২০ টন, স্পেকট্রা অক্সিজেন দিনে সর্বোচ্চ ৫০ টন এবং ইসলাম অক্সিজেন ৪০ টনের মতো সরবরাহ করতে পারে। এই কোম্পানিগুলো নিজেরা উৎপাদনের পাশাপাশি ভারত থেকে আমদানি ও চট্টগ্রামের দুই শিল্প গ্রুপের কাছ থেকে কিনে সরবরাহ করে থাকে। তিনটি কোম্পানি মিলিত ভাবে এখন পর্যন্ত চাহিদার যোগান দিতে পারলেও রোগি আরো বাড়লে কিংবা কোন একটি কারখানায় যান্ত্রিক সমস্যা হলে বিপদ তৈরী হতে পারে। বর্তমানে অক্সিজেন সরবরাহকারি প্রতিষ্ঠান তিনটিকে চরম চাপের মধ্যে কাজ করতে হচ্ছে। কোনো একটির কারখানা বন্ধ হয়ে গেলে বা সাপ্লাই চেনে সমস্যা হলেই ঘাটতি তৈরি হতে পারে। আবার  হুট করে চাইলেই ভারত থেকে বেশি অক্সিজেন আমদানি করা যাবে না কারণ অক্সিজেন পরিবহনের ট্যাংকারের সংকট রয়েছে। এখনই সুযোগ থাকা স্বত্ত্বেও ট্যাংকারের অভাবে ভারত থেকে বেশি করে অক্সিজেন আনতে পারছে না লিন্ডে বাংলাদেশ। কাজেই দেশে শিল্পের জন্য উৎপাদিত অক্সিজেনকে আরো বেশি পরিমাণে স্বাস্থ্যখাতে ব্যবহার উপযোগী করা এবং হাসপাতালগুলোতে অক্সিজেন জেনারেটর স্থাপন করার উদ্যোগ নেয়া জরুরি।  আবদুল খায়ের ও জিপিএইচ ইস্পাত সর্বমোট ৫১০ টন অক্সিজেন উৎপাদন করতে পারলেও স্বাস্থ্য খাতের উপযোগী অক্সিজেন দিনে মাত্র ৫৫ টন অক্সিজেন সরবরাহ করতে পারে, জরুরি ভিত্তিতে এর পরিমাণটা বাড়ানোর উদ্যোগ নেয়া দরকার। সেই সাথে অক্সিজেন পরিবহনের উপযোগী ট্যাংকারেরও যোগান বাড়ানো দরকার। অন্যদিকে অধিকাংশ হাসপাতালে সেন্ট্রাল পাইপলাইনে স্বাভাবিক সক্ষমতার চেয়ে এখন বাড়তি অক্সিজেন সরবরাহ করা হচ্ছে। নিয়মিত রক্ষণাবেক্ষণ না হলে এখান থেকেও যান্ত্রিক ত্রুটির কারণে অক্সিজেন সংকটে রোগীর জীবন বিপন্ন হতে পারে, ফলে এখানেও সার্বক্ষণিক তদারকির ব্যবস্থা করা দরকার। এইসব উদ্যোগ আরো এক বছর আগে নেয়া হলে আজকে এই ধরণের পরিস্থিতির মুখে পড়তো হতো না। এখন আরো দেরী হয়ে যাওয়ার আগেই এই উদ্যোগগুলো দ্রুত নেয়া দরকার।
কারখানায় যে খুনগুলো হয় সেগুলোর প্রধান কারন দূর্ঘটনার পর শ্রমিকদের বের হতে না দেয়া। এই বের হতে না দেয়ার কারন সম্পদ চুরির ভয়। মালিকের নির্দেশনায় ও ভয়ে, সম্পদ বাচানোর চেষ্টায় শ্রমিকদের আটকে রেখে মারা হয়৷ নিষ্ঠুর শোনাইলেও সত্য, চলমান ব্যবস্থায় শ্রমিকের প্রাণের চেয়ে সম্পদের মূল্য অনেক বেশী। মসজিদের সম্পদ চুরি হইতে পারে এই ভয়েই যেখানে ঘরহীন মানুষের জন্য তালা খোলা হয়না, সেখানে কারখানা মালিকরা সম্পদের চেয়ে মানুষের জীবনের মূল্য বেশী ভাববে এইটা দুরাশা। ফলে, একমাত্র উপায় হইলো এদের বাধ্য করা। যেই সম্পদ রক্ষা উনারা সবচেয়ে জরুরী ভাবেন, মানুষের প্রাণহানী হলে সেই সম্পদ কেড়ে নেয়া, বহুগুনে ক্ষতি আদায় করাই প্রাণহানী ঠেকানোর একমাত্র উপায়। বিদেশী বায়ার তথা ব্যবসা হারানোর ভয়েই রানাপ্লাজা হত্যাকান্ডের পর গার্মেন্টস সেক্টরে অনেকে লাইনে আসছে। ব্যবসা হারানো বা সম্পদ হারানোর সত্তিকারের ভয় না থাকলে কারখানার গণহত্যা বন্ধ হবে না।
ফুটবল সিজন ভাল গেছে। টক্সিক ফ্যান আমার আশেপাশে পাইছি খুবই কম। ফ্রেন্ড ফলোয়ারের অন্তত ৭০% আর্জেন্টিনার সাপোর্টার কিন্তু সে অর্থে টক্সিক ৭ জনও ছিল না। বরং ব্রাজিলের ২ জন আমারে আর্জেন্টিনা মনে করে গালিগালাজ করে গেছে।
কত অজানারে রিভিউ নোয়েল ফ্রেডরিখ বারওয়েল ছিলেন কলকাতা হাইকোর্টের সর্বশেষ ইংরেজ ব্যারিস্টার, বিখ্যাত বারওয়েল বংশের আলোকবর্তিকা। বইটির লেখক শংকর ছিলেন প্রথম জীবনে তার সহকারী। আইনজীবি হিসেবে নয়, বরং চেম্বার ক্লার্ক হিসেবে। কলকাতার ওল্ড পোস্ট অফিস রোডের পুরনো সেই টেম্পল চেম্বারের কক্ষে বসে বারওয়েল সাহেব কখনো খুলে বসতেন তার বিশাল অভিজ্ঞতার ঝুলি, কখনো বা মক্কেলের নিজের মুখেই শংকর শুনে নিতেন মানবজীবনের জটিলতম সমস্যার সব দুঃখগাথা। এর কিছু অংশ নিয়েই অমর এই সৃষ্টি, কত অজানারে। বিবেকবান মানুষের জন্য এইটি একটি অবশ্যপাঠ্য বই। মেরিয়ন স্টুয়ার্ট, লেবাননে জন্ম। মা ভাগ্যের ফেরে আদিম পেশাটি বেছে নিলেও মেয়েকে মানুষ করতে চেয়েছিলেন, তাই তার নাম দিলেন আভা স্টুয়ার্ট। অসৎ, খারাপ, নষ্টা এক মহিলা নাকি সংগ্রামী এবং হার না মানা অসাধারণ শক্ত এক নারীচরিত্র এই আভা স্টুয়ার্ট। এ কাহিনী প্রতিটি মানুষের হৃদয়ে নাড়া দিয়ে যায়। ব্যারিস্টার বীরেন বোস ছিলেন প্রাণোচ্ছল একজন তরুণ, বিলেতের সাদা তরুণীদের হৃদয়ে কাঁপন ধরানো জনপ্রিয় এবং আমুদে এক আইনের ছাত্র। কেমব্রিজে পড়াকালীন ব্যারিস্টার বারওয়েলের সহপাঠী ছিলেন তিনি, সেই থেকে তাদের মধ্যে গভীর বন্ধুত্ব। ভাগ্যের নির্মম পরিহাসে জীবনযুদ্ধে পরাজিত এক তুখোর মেধাবী ব্যারিস্টারের করুণ কাহিনী যেন কারো হৃদয় ছুঁয়ে যাবে। কলকাতার রাস্তায় ভরদুপুরে ছোলাভাজা খেয়ে ক্ষুধা মেটানো এই আইনজীবিকে দেখে তরুণ শংকরের মনে যে আঘাত লাগে, সেটা পাঠকমাত্রই অনুধাবন করবেন। ভাগ্যাহত সেই লোকটার জন্য করুণায় হৃদয় সিক্ত হবে সকলেরই। বীরেন বোসের জীবনে ছিল কিছু না পাবার বেদনা, আর কলকাতা হাইকোর্টের জাঁদরেল ব্যারিস্টার সুব্রত রায়ের জীবনে ছিল সব পাবার শূন্যতার হাহাকার। তরুণ বয়সে অসম্ভব স্ট্রাগল করে উঠেছিলেন তিনি। প্রৌড় অবস্থায় এসে তুখোড় আইনজীবি হিসেবে নাম করা সুব্রত রায় অনুভব করতে পারেন, তার জীবনে কি যেন নেই। সব থেকেও চারিদিকে বিরাজ করে শূন্যতা, হাহাকার। ইংরেজ কন্যা হেলেন গ্রুবার্ট এর সাথে বাঙ্গালী যুবক সুরজিত রায়ের ভালোবাসার লড়াই, কিংবা অবস্থাপন্ন ঘরের ভাগ্যবিড়ম্বিতা বাঙ্গালী মেয়ে সুনন্দা দেবীর মামলা, কিংবা হতদরিদ্র নির্যাতিতা বালিকা আরতি রায়ের অশ্রুপূর্ণ অপেক্ষার গল্পগুলো শুধুমাত্র ভারতীয় সমাজে নারীদের অবস্থান এবং পৌরুষের বাগাড়াম্বরের চিত্র আইনের চোখ দিয়ে আমাদের দেখায়। প্রতিটি ক্ষেত্রেই বারওয়েল সাহেব মানবিকতার সর্বোত্তম পর্যায়ে পৌঁছে গিয়ে আইনের মধ্যে থেকে ন্যায়টাকে বের করে এনেছিলেন। দুইশো বছরের ইতিহাস সম্বলিত উল্ভারহ্যাম্পটনের জেমস ফ্রেড্রিখ গোল্ড এবং মিস ফিগিনের হৃদয়বিদারক গল্প, কিংবা গ্রীক নাবিক নিকোলাস ড্রলাসের সাথে জাহাজ কোম্পানীর প্রতারণার মর্মান্তিক পরিণতি। অথবা শিক্ষিতা বাঙ্গালী চিকিৎসক ডাঃ শেফালী মিত্রের সাথে সোফিয়া নামক এক তরুণীর মাতৃত্ব নিয়ে লড়াইয়ের চিত্রকল্পগুলো আমাদের চেনাজানা পরিবেশ এবং মানুষগুলো সম্পর্কে এক বিশাল ঝাঁকি দেয়, নিমেষে লন্ডভন্ড হয়ে যায় আমাদের সাজানো দৃষ্টিভঙ্গি আর বিচারবোধ। একজন আইনজীবি কিভাবে বুকে পাথর চেপে রেখে এই সমস্যাগুলোর নিরপেক্ষ সমাধানের কথা চিন্তা করেন, তা সাধারণ কোন মানুষের পক্ষে চিন্তা করাও অকল্পনীয় হয়ে দাঁড়ায়। বারওয়েল সাহেব ছিলে কোলকাতা হাইকোর্টের শেষ ইংরেজ ব্যারিস্টার, কিন্তু তথাকথিত নেটিভ বাংলার মানুষের প্রতি তার অপরিসীম ভালোবাসার কথা শংকর তুলে এনেছেন চট্টগ্রামের অগ্নিযুগের বিপ্লবী রবীন্দ্র কলিতার গল্পে। থানা হাজতে বন্দী থাকা অবস্থায় অত্যাচারী দারোগাকে নিজ হাতে হত্যা করে এই তরুণ, এবং সগৌরবে কোর্টের সামনে স্বীকার করে তা। বারওয়েল সাহেব অনেক চেষ্টা করেছিলেন, বড়লাট পর্যন্ত গিয়েছিলেন কিন্তু তাতে কোন লাভ হয়নি। রবীন্দ্র কলিতা ফাঁসিকাঠেই জীবন দেয়। একই ধরণের আরেকটি মামলায় আরেক সত্যবাদী বাঙ্গালী যুবককে বাঁচাতে বরিশাল কোর্টে এসেছিলেন তিনি। জমিজমার মামলাকে সাম্প্রদায়িক দাঙ্গা হিসেবে দেখিয়ে সিদ্ধি হাসিল করতে যাওয়া হিন্দু গোষ্ঠীর বিপক্ষে রুখে দাঁড়ানো সংখ্যালঘু খ্রিস্টান তরুন নরেন মন্ডলকে তিনি বলা যায় নিজ হাতে ফাঁসির কাষ্ঠ থেকে নামিয়ে এনেছেন। শংকরের কলমের জাদুতে সেই ঘটনা জীবন্ত হয়ে ফুটে ওঠে। সব মিলিয়ে, কত অজানারে হচ্ছে এক অসাধারণ উপাখ্যান, ২৫৬ পৃষ্ঠার পরতে পরতে লুকিয়ে থাকা আইনসিদ্ধ জীবনদর্শন। আমি জীবনে যে কয়েকটি ভালো বই পড়েছি তার মধ্যে এটি একটি। বইটি অপ্রত্যাশিত ভাবেই হাতে আসে। বইটি হাতে আসার আগে এ বই কিংবা বইটির লেখক সম্পর্কে কিছু জানতাম না। ভাবতে অবাক লাগে যে, এটি লেখকের প্রথম বই এবং লেখকের ২০ বছর বয়সে বইটি লিখিত। বইটি প্রথম প্রকাশিত হয় ১৯৫৫ সালে। লেখক শংকর এপার বাংলা ওপার বাংলা, চৌরঙ্গী, বোধোদয় নামের আরও তিনটি কালজয়ী উপন্যাসসহ বহু উপন্যাস রচনা করেছেন। লেখকের আসল নাম মণিশংকর মুখোপাধ্যায়। বিঃদ্রঃ একটি ব্লগ থেকে লেখাটি সংগ্রহ করে সম্পাদনা করে ছোট করা হয়েছে।
পশ্চিমবঙ্গ শুনলেই মনে হয় আমার মায়ের সহোদরা। সীমানার ঘোরপ্যাঁচে দুই বোন পূর্ব পশ্চিম হয়ে রইল দুটি চোখের মত। কিন্তু অশ্রু তো তাদের একই। গল্প কবিতার নাইয়র আসা যাওয়া করে এপার ওপার। আমরা আবিষ্কার করি আমাদের প্রাচীন আত্মীয়তা। আমাদের বুক ভিজিয়ে দেয় ওপারের বাতাস। আমি কখনো পশ্চিমবঙ্গে যাইনি কিন্তু আমার প্রথম উপন্যাস নীল পাহাড় পশ্চিমে যাত্রা করেছে। এই যাত্রায় সঙ্গী হওয়ায় অরণ্যমনকে ধন্যবাদ এবং অভিনন্দন।
কি সুন্দর অটোমেটিক একটা সেন্সরবোর্ড তৈরি হয়ে গেছে, খেয়াল করেছেন? এখন গান/কবিতা লিখতে গেলে ১০ বার ভাবতে হয়, ১০০ বার প্রুফ দেখতে হয়- সমাজের বিচিতে আঘাত লাগবে না তো? একটা গল্প লিখার আগেই ভাবতে হয়, পাবলিশার/প্রোডিউসার পাবো তো? না কি যৌনতা, সমকামিতা, ধর্মীয় অনুভূতিতে আঘাত লাগার দায়ে প্রোজেক্ট আগেই ঝুলে যাবে? সোশ্যাল মিডিয়াতে লিখার পর মুছে ফেলতে হয়, পাছে সামাজিক/পারিবারিক মূল্যবোধে আঘাত লাগে। পাছে আত্মীয় স্বজনের পাছায় আগুন লাগে। পাছে মাসিক মাইনে দেয়া এমপ্লয়ার পাবলিক এনাউন্সমেন্ট দেয়- "প্রাক্তন কর্মীর বক্তব্যের দায় আমাদের নয়, আমাদের ক্ষমা করুন। আমরা ধার্মিক, আমরা সামাজিক, আমরা আপনাদের গোলাম"।
পৃথিবীতে বেঁচে থাকা সকল শ্রমিকের পক্ষ থেকে এস আলম গ্রুপকে শ্রমিক দিবসের রক্তিম শুভেচ্ছা।
আগামী শুক্রবার থাকছি এই আলোচনায়। দারুণ এক আলোচনা অনুষ্ঠানের অপেক্ষায়। অত্যন্ত দরকারি একটা ইস্যু তথা 'সাইবার ক্রাইম' নিয়ে কাজ করে যাচ্ছে দেশের একমাত্র সাইবার ক্রাইম অ্যাওয়ারনেস ফাউন্ডেশন। শিক্ষার্থীদের জন্য এই আলোচনা শোনা ফরজ, তাদের নিজেদের নিরাপত্তার জন্য...
এই ছেলেটার তড়িৎ এক বুদ্ধিতে বেঁচে যায় অনেকগুলো তাজা প্রাণ ওই হাসেম কারখানায়! দেবনাথ জিত রুবেল, স্যালুট মন থেকে! [সে বেতন পায় মাত্র ৭০০০ টাকা, নারায়ণগঞ্জে নিজের দু'মুঠো ভাতও হয়তো হয় না সেই টাকায়! পরিবার চালানো তো পরের কথা। তবুও তার জীবন সার্থক এতগুলো মানুষকে বাঁচাতে পেরে]
২০০৫ সালে "ক্লোজআপ ওয়ান তোমাকেই খুঁজছে বাংলাদেশ" অনুষ্ঠানের মধ্য দিয়ে এনটিভি আমার সংগীতশিল্পী হবার স্বপ্ন বাস্তবায়নের ভিত গড়ে দিয়েছিল ৷ আর সংবাদ উপস্থাপনা আমার ক্যারিয়ার এবং পরিচিত কে নিয়ে গেছে অন্য উচ্চতায়,যা আমি সংগীতশিল্পী হিসেবেও অর্জন করতে পারিনি। কতটুকু জনপ্রিয় হতে পেরেছি জানিনা৷ কিন্তু সংবাদ উপস্থাপক হিসেবে বিভিন্ন শ্রেণী,পেশা,বয়সের মানুষের ভালোবাসা আর শ্রদ্ধা পেয়েছি যা অতুলনীয়। আর এজন্য এটিএন বাংলা'র কাছে আমি চিরকৃতজ্ঞ। ২০০৬ সালে এটিএন বাংলা কর্তৃপক্ষ কোন রেফারেন্স ছাড়া,মৌখিক ইন্টারভিউ না নিয়ে শুধুমাত্র অডিশনের পারফর্মেন্স দেখে আমাকে সংবাদ উপস্থাপক হিসেবে নিয়োগ দেয় যা এটিএন বাংলার তৎকালীন ইতিহাসে প্রথম এবং এখনো এটিএন সহ যেকোনো চ্যানেলের জন্য বিরল ঘটনা। কত শত টক-ঝাল-মিষ্টি স্মৃতি জড়িয়ে আছে এই চ্যানেলের সাথে৷ এটিএন বাংলায় না থেকেও যেন আছি সবসময়। আবার যদি নতুনভাবে কোন চ্যানেলে কাজ শুরু করিও,এটিএন বাংলা'র প্রতি যে টান তা নতুন অফিসের প্রতি আসবে কিনা,জানিনা। প্রায় ১১ বছর একই অফিসে,কম তো নয়.... শুভ জন্মদিন প্রিয় এটিএন বাংলা। ভালোবাসা এবং শুভকামনা সবসময় থাকবে ♥
স্টোকহোম স্টেডিয়াম বিশ্বের প্রাচীনতম অলিম্পিক স্টেডিয়াম যেটা আজও ব্যবহার হয়। ১৯১২ সালে সুইডেনে প্রথম অলিম্পিক হয়েছিল। আজ সেই স্টেডিয়ামে সুইটিং করি জাপানি প্রতিষ্ঠানের জন্য। ফিল্মি জীবন প্রায়ই ইতিহাসের সাথে সম্পৃক্ত করে দেখেই এই জীবনকে ভালবাসতে ভালবাসি।
এইচ.এস.সি এর বই যারা বেচে দিছিলা আমার সাথে কন্টাক্ট করতে পারো। এক সেট কমার্স গ্রুপ এর বই আছে, কম দামে ছেড়ে দিবো।  🥱
ভ্যাক্সিন নিয়ে স্ট্যাটাস দেখলাম সাকুল্যে দুই ধরণের। ১) ফাইজারের প্রথম ডোজ নিলাম। অথবা, ২) ভ্যাক্সিনের প্রথম ডোজ নিলাম 🙄🙄
দিন শেষে ফেসবুকের হোমফিড ঘেটে উপলব্ধি: দেশের দুর্নীতিবাজ, ঘুষখোর, অমানবিক মানুষগুলো সবাই নিঃসন্তান! #বাবাদিবস
রাষ্ট্রই যখন ধর্ম নিয়ে ব্যবসা করে- তখন বুঝে নিতে হয়, সব কটাই ভণ্ড। যেমন ইসরায়েল। আর কোনো দেশ চোখে পড়ে কি?
তবু রোজ রাতে আমি চেয়ে দেখি, আহা, থুরথুরে অন্ধ পেচা অশ্বত্থের ডালে বসে এসে চোখ পালটায় কয়: বুড়ি চাঁদ গেছে বুঝি বেনো জলে ভেসে?
"আমাদের প্রতিটি মানুষের বুকের মধ্যে একটা করে ছাপাখানা আছে। সেখানে সুখের শব্দ ছাপা হলে আমরা হাসি। আর দুঃখের শব্দ ছাপা হলে আমরা কাঁদি। তা বলে এমন নয় সেখানে অভিমান নেই, অপেক্ষা নেই, আছে। তবে যার জন্য এই শব্দ দুটি ছাপা হয়, সে ছাড়া অন্য কেউ এ শব্দ দুটির খবর জানে না।" ... রুদ্র গোস্বামী 
আগামী ১৪/০২/২০২১ ইং তারিখ #রাঙ্গামাটি পৌরসভা নির্বাচনে ০৫নং ওয়ার্ডে "কাউন্সিলর" পদপ্রার্থী ♥️অজিত দাশ♥️ কে আপনাদের সু-চিন্তিত মূল্যবান রায় তথা #ডালিম মার্কায় ভোট দিয়ে ০৫ নং ওয়ার্ডের জনসাধারনের সেবা করার এবং ০৫ নং ওর্য়াডকে রাঙ্গামাটি সদরের মডেল ওয়ার্ড হিসাবে গড়ে তোলার জন্য ১টি বার সুযোগ দিন🙏🙏 🙏🙏মনে রাখবেন🙏🙏 #টাকার গন্ধ ২ দিন, #ভালোবাসা চিরদিন♥️♥️♥️♥️ 🙏🙏🙏তাই🙏🙏🙏 #যোগ্য দেখে পক্ষ নিন, #সঠিক প্রার্থী বেছে নিন #১৪ তারিখ সবার ভালোবাসায়♥️♥️♥️ ♥️অজিত দাশ♥️ যাবে পৌরসভায়😍😍 #অজিত দাশ এর মূল নীতি, #সাম্প্রদায়িক সম্প্রতি,
স্মৃতির পাতায় আবারো প্রমার অন্যতম শ্রতি নাটক সোজন বাদিয়ার ঘাট এবং কাব্যপালা মহুয়া। এ দুটি প্রযোজনা গতকাল ১৬ জুলাই ২০১৯ রেকর্ডিং করল বিটিভি চট্টগ্রাম কেন্দ্র। আর তখন সুটিং এর ফাঁকে আমরা।
বহুদিন পর স্বপ্নযাত্রীর বন্ধুরা মিলিত হয়েছি সংস্কৃতি চর্চার তীর্থভূমি জেলা শিল্পকলা একাডেমি চট্টগ্রাম এর প্রাঙ্গণে...
টোকিও অলিম্পিক জুডোর ৭৩ কেজি ওজনশ্রেণিতে আলজেরিয়ান জুডোকা ফেথি নুরিনের প্রতিপক্ষ ছিলেন সুদানের মোহামেদ আবদালরাসুল। সে ম্যাচে জিতলে পরের রাউন্ডে নুরিনের প্রতিপক্ষ হতেন ইসরায়েলের তোহার বাটবাল। ইসরায়েলি প্রতিপক্ষের মুখোমুখি হওয়ার চেয়ে টোকিও অলিম্পিক থেকে সরে দাঁড়ানোই শ্রেয় মনে হয়েছে নুরিনের কাছে। এই সিদ্ধান্তের শাস্তি পেলেন নুরিন এবং তাঁর কোচ আমের বেন ইয়াকলিফ। তাঁদের অলিম্পিক থেকে প্রত্যাহার করা হয়েছে এবং দেশে ফেরত পাঠানো হবে। আজ আন্তর্জাতিক জুডো ফেডারেশনের (আইজেএফ) নির্বাহী কমিটি জানিয়ে দিয়েছে, নুরিন ও বেন ইয়াকলিফকে সাময়িক নিষিদ্ধ করা হয়েছে। জেতা নয়, অংশগ্রহণই বড় কথা—এই আপ্তবাক্য মানা অলিম্পিকের আরেকটি উদ্দেশ্য আছে। আর সেটা হলো জাতি, ধর্ম, বর্ণের ভেদাভেদ ভুলিয়ে দেওয়া। কিন্তু মধ্যপ্রাচ্য সংকটের কথা ভেবে নুরিন ইসরায়েলি প্রতিপক্ষের মুখোমুখি হননি। আলজেরিয়ান এক টিভিকে নুরিন বলে দেন, ‘অলিম্পিকে আসতে অনেক কষ্ট করেছি, কিন্তু ফিলিস্তিনের বিষয়টি সবকিছুর চেয়ে অনেক বড়।’ নুরিন জানিয়ে দেন, তাঁর এ সিদ্ধান্তই ‘চূড়ান্ত’।
দীপুর দিন কাটে হাসপাতালেই। বইপড়া, পত্রিকা পড়া, অফিসের কাজ, খাওয়া, ঘুম সব এই সরু সোফায়। (জীবন)
সমকালীন সংলাপে সত্য যে কবিতা এতদিনেও তো বুঝতে চাইলেন না দেশটা কার হাতে? একটা অগাস্ট কি আর এমনিতেই কালো হয়েছিলো? ঠিক এরকম লক্ষ গল্পে জমে ওঠার পরেই। কী বাবু মশায়? মুখেতো মেকাপ করিয়ে দিয়েছে। এই মুখেই কত মহান মহান চিৎকার করেই না পছন্দমতো পোস্টটা পেয়েছিলেন? তা একটু বাড়ি গিয়ে সেবা টেবা না করলে, এমনইতো হবার কথা! নেতার মা অসুস্থ, তার ব্লাড স্যাম্পল কিনা চেম্বারে আনতে বলেন! মরি মরি এ কী দুঃসাহস! #অরণ্যচারী
মহান মুক্তিযুদ্ধের সেক্টর কমান্ডার আবু ওসমান চৌধুরী অন্তিম অভিবাদন!
গরম দিয়ে মানুষ মারার কে বানালো প্ল্যান? রোমেন রায়হান বাইরে যেমন ভ্যাপসা গরম, ঘরেও তেমন তাপ এই সময়ে কাপড়-চোপড় শ্রেষ্ঠ অভিশাপ। সারা গায়েই জ্বালাপোড়া, বিন্দু বিন্দু ঘাম সিদ্ধ হয়ে পেকে গেছি, যেমন পাকে আম। গরম দিয়ে মানুষ মারার কে বানালো প্ল্যান? ঠাণ্ডা করার যুদ্ধে হারু বাসার এসি, ফ্যান। এই জীবনে এত্ত গরম পূর্বে দেখি নাই বিছানাতে পারলে রাখি বিশাল বরফ চাঁই। পাল্লাখানা খুলে রাখি চলতে থাকে ফ্রিজ তাতেও শরীর হয় না শীতল, গরম এমন চিজ! লেংটি পরে ঘুরে বেড়াই, হাপিস করি ডাব বাঁচতে খুঁজি হাজার উপায়, হয় না কোনো লাভ। গরম গরম ভ্যাপসা গরম, বেরোইতেছে ভাপ ইচ্ছা করে মৎস হইয়া নদীতে দেই ঝাঁপ। ২৩/০৫/২০২১ কার্টুনঃ তীর্থ
সকল মানুষ থরে থরে বিভক্ত। কেউ কাউরে ঠাপায় না। শাউয়াভাঙা আচুদা বুদ্ধিজীবীদের ঠেলায় জান জীবন অতিষ্ঠ!
লক্ষ প্রণতি! মাশরাফি তুমি এ-কী চাপ-মহাভার বহিলে এবং জপিলে মন্ত্র- 'কাণ্ডারি হুঁশিয়ার'! হাঁটুখানি মাঝে সঞ্চিত ব্যথা, তবু দাঁতে দাঁত চাপি তোমারই বর্জ্রমূর্তি দেখিয়া ব্রিটিশ উঠিল কাঁপি!
আমার সকল নিয়ে বসে আছি সর্বনাশের আশায় আমি তার লাগি পথ চেয়ে আছি পথে যে জন ভাসায়।
চন্দ্রযান প্রজেক্টের জন্য খুবই খারাপ লাগছে। লাগছে, কারণ মোদিজি নিজেকে যে কোনও জায়গায় জুড়ে দিলেই সেটা তাঁর সম্পত্তি হয়ে যায় না। এটা ইসরোর প্রজেক্ট, তাই সাফল্য বা ব্যর্থতা দুই-ই ইসরোর। যে মানুষগুলো এত পরিশ্রম করলেন, তাঁদের জন্য খারাপ লাগছে। তবে শুনছি বিক্রম ল্যান্ড না করলেও মূল যান এখনও অর্বিট বদলে ছবি পাঠিয়ে যাচ্ছে। হয়তো বিক্রমের খোঁজ পাওয়া যাবে, হয়তো যাবে না... আবার নতুন করে প্রজেক্ট শুরু হবে। হয়তো একদিন কোনও ল্যান্ডার সফল হলেই মোদিজি 'স্ট্যাচু অফ ইউনিটির ছবি পাঠাতে বলো' বলে হুকুম দেবেন। বহু কিছুই হতে পারে। যাঁরা কাজ করেন, তাঁরা থেমে থাকেন না। থাকলে এপোলো-১১ -ও হত না। কিন্তু এই সব, সবকিছুর মধ্যে... কেন জানি না... যে হতভাগা স্পেসস্যুট পরে চলন্ত অটোর পাশের রাস্তায় চাঁদে হাঁটছিল, তাকে গলিতে ফেলে মারতে ইচ্ছে করছে! ওর জন্যই সব হয়েছে! বদ লোক কোথাকার! 😑
