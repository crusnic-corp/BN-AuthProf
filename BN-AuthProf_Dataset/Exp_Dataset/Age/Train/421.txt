আমি যেভাবে বেড়ে ওঠেছি সব সময় জানতাম তেল দোকানে বা পাম্পে থাকে। এখন শুনি সব জায়গায় থাকে। কখনো কখনো আমরা আমাদের পারিপার্শ্বিক চাপকে, ব্যর্থতাকে তৈল কর্মের নাম দেই কী না ভাবতে হবে।
একটা জীবন অবলীলায় অবহেলায় কেটে যাবে ভুল আর ভ্রান্তির বেড়াজালে একটা জীবন আমগ্ন ডুবে রবে এমনটা হতে দেওয়া যায় না। জীবনের গতিপথ ভুলে একটা জীবন ভীষণ বেপরোয়া হয়ে ভুল স্রোতে ভুল পথে বাঁক নেবে এমনটা হতে দেওয়া যায় না। এবার ভিন্ন কিছু হোক জাগরণের এই জাগ্রত জোয়ারে এবার নতুন করে লেখা হোক জীবনের জ্যামিতি বেলা ফুরাবার আগে আজ তবে ফেরা হোক নীড়ে... [ ছবিটা মৃধা নামের কোন এক ভাইয়ের ফটোগ্রাফি। ভাইটার জন্য অফুরান ভালোবাসা ❤ ]
 কারন প্রতিরোধটা শুধু গাজা থেকেই আসে,হামাসই করে! হামাস ইহুদিদের কাছে জঙ্গী গোষ্ঠী। ঠিক স্বাধীনতার সময় মুক্তিযুদ্ধারা যদি যুদ্ধে বিজয় লাভ না করতো তাহলে দেশের নাম পাকিস্তানই থাকতো আর মুক্তিযুদ্ধারাও হতো স্বাধীনতাকামী বিচ্ছিন্নতাবাদী,জঙ্গি।
কিছু পাঠক উদ্বেগ প্রকাশ করেছেন, কেন কিছু বই এতো বিক্রি হচ্ছে। এ প্রশ্নের উত্তরে আমার আগের একটি লেখা এখানে প্রাসঙ্গিক, লেখাটি তুলে দিচ্ছি: “দেখুন, বই না পড়ে যদি শুধু বই কেনেন, তাহলে এতে আপনার কোনো লাভ হবে না। লাভ হবে বই বিক্রেতার। বিক্রেতার কাছে বই হলো মাছ মাংসের মতোই পণ্য। বই তখনই বই হয়ে উঠে, যখন এটিকে পড়া হয়। কোনো বইকে আমি বই বলতে পারি না, যদি এটিকে আমি না পড়ি। বই কোনো আসবাব সামগ্রী নয়। ফুল দেখে চোখ জুড়াতে পারে, কিন্তু বই দেখে নয়। বই চোখ জুড়াতে পারে তখনই, যখন এর আলোটুকো হৃদয়ে প্রবেশ করে। বহু বই আছে যার ভেতরে কোনো আলোই নেই। এ বইগুলো কেনা উচিত নয়। এগুলো কিনে ও পড়ে, কেবল অপচয় ঘটে টাকা ও সময়ের। মানুষের আয়ু অসীম নয়। পৃথিবীতে প্রতিদিন যে পরিমাণ বই প্রকাশিত হয়, তার সবগুলো পড়তে গেলে আপনার আয়ু লাগবে লাখ বছর। কিন্তু এতো বছর তো আপনি বাঁচবেন না। এজন্য বই কেনার সময় খুব হিশেব করে কিনতে হবে, যেন জীবনের মূল্যবান ঘন্টাগুলির অপচয় না ঘটে। একটি ফালতু বই পড়ার চেয়ে, এক ঘন্টা আকাশের দিকে তাকিয়ে থাকা বেশি উপকারি। এতে হৃদয় প্রশান্ত হয়। অনেককে দেখেছি, ঘর সাজানোর জন্য বই ক্রয় করে থাকেন। তারা এসব বইয়ের ছবি, এক কাপ চা, একটি জবা ফুল, আর এক জোড়া ফর্সা পায়ের সাথে তুলে ফেসবুকে দিয়ে থাকেন। এরকম কিছু ছবি আমি সম্প্রতি বিশ্লেষণ করেছি। লক্ষ্য করেছি, এসব বইয়ের কোনোটিই বই নয়। এগুলো মুদ্রিত টেলিভিশন। বিনোদন সামগ্রী। এসব বই অন্ধকে আরও অন্ধ করে তোলে। সভ্যতার নির্মাণে এসব বইয়ের কোনো ভূমিকা নেই। উল্টো এসব ছবি দেখে, চারপাশের অন্ধরা ভাবে- আরে, এসবই তো বই। এর বাইরে নিশ্চয়ই কোনো বই নেই। এ বই আমাকে কিনতেই হবে, এবং কিনে একটি ছবি আমাকেও পোস্ট করতে হবে। বাংলাদেশে হাজার হাজার ফালতু বই এভাবে বিক্রি হয়েছে। আমি যখন ছোট ছিলাম, তখন বাজারের লাইব্রেরিগুলোতে কাশেম বিন আবু বকর, ইমদাদুল হক মিলন, হুমায়ুন আহমেদ, ও এমডি মুরাদ, এ চারজনের কিছু বই থাকতো। বিক্রেতারা এগুলোকে বলতো উপন্যাস। আমরা যেহেতু উপন্যাস কী, বই কী, তা চিনতাম না, তাই বিক্রেতাদের কথা বিশ্বাস করেই বই কিনতাম। এ বইগুলোর প্রধান ক্রেতা ছিলো কিশোর কিশোরীরা, যারা বহু কষ্টে লিপ্ত হতো প্রেমে। ঈদ এলে, তারা একে অন্যকে উপহার দিতো এসব বই। কৈশোরে, মানুষের শরীর ও মনে যে-পরিবর্তন ঘটে, তা বেশ সাংঘাতিক অভিজ্ঞতা। ওই সময়ে মন শুধু হাসতে চায়, অথবা কাঁদতে চায়, আর পেতে চায় উত্তেজনা। বাংলাদেশে যেহেতু বন-জঙ্গলে ঘুরে উত্তেজনা ভোগের তেমন সুযোগ নেই, তাই এ কিশোর-কিশোরীরা খুঁজে নিয়েছে বিকল্প উপায়। তারা কাল্পনিক সম্ভোগের মাধ্যম হিশেবে ব্যবহার করছে বইকে। আর প্রকাশকেরা এটিকেই নিয়েছে সুযোগ হিশেবে। তারা কিছু লেখক জোগাড় করলো, যারা প্রতি মাসে বের করতে লাগলো আবেগঘন উত্তেজনাকর বই। এখানে অধিকাংশ কিশোর-কিশোরীর প্রেম অচরিতার্থ থাকে। এজন্য এরা সারাক্ষণ কল্পনায় প্রেমিক ও প্রেমিকার, শরীর ও মন নিয়ে উদ্বিগ্ন থাকে। এ উদ্বেগকেই তারা খুঁজে পায় কাশেম বিন আবু বকর, ইমদাদুল হক মিলন, এমডি মুরাদ, আনিসুল হক, জাফর ইকবাল, শির্ষেন্দু, সমরেশ, ও হুমায়ুন আহমেদের বইয়ে। গ্রামসি যে-সাব-অল্টার্ন শ্রেণীর কথা বলেছিলেন, সেরকম একটি সাব-অল্টার্ন শ্রেণী বাংলাদেশের পাঠক সমাজেও আছে। এদের মধ্যে একটু শিক্ষিত যারা, তারা বেছে নিয়েছেন হুমায়ুন আহমেদ, জাফর ইকবাল, ও বিভিন্ন থ্রিলার অনুবাদককে। এই লেখকদের মধ্যে হুমায়ুন আহমেদ সবচেয়ে শিক্ষিত ছিলেন, এবং তিনি সম্ভবত ফ্রয়েডের ‘দ্য ইন্টারপ্রিটেশন অব ড্রিম’ পড়েছিলেন, আর ওখান থেকে কিছু মশলা নিয়ে তৈরি করেছিলেন মিসির আলিকে। মিসির আলি ও হিমু, আমাদের কিশোর-কিশোরীদের দীর্ঘকাল ধরে বুঁদ করে রেখেছে। এখানে আমি আরেকটি বিষয় যোগ করতে চাই। অনেকে দাবি করেন— এসব পড়ে অন্তত বই পাঠের অভ্যাস হয়। আমি এর সাথে একমত নই। আপনি পশ্চিম বঙ্গের 'রাশি' সিরিয়ালের দর্শককে 'দ্য সিন্ডলার্জ লিস্ট' দেখাতে পারবেন না। এসব বইয়ের যারা পাঠক, তারা চিরকাল এ ঘরানার বইই পড়তে চায়। তাদের আপনি দাজ স্পেইক জারাথুস্ট্রা পড়াতে পারবেন না। এসব বই নিয়ে আরেকটা মুশকিল হলো, এগুলো পাঠক তৈরি করে না। তৈরি করে ভক্ত। ভক্ত শব্দের অর্থ তো খাদ্য। যে ছিলো মানুষ, সে ওই বিনোদন সামগ্রী পড়ে পরিণত হয় লেখকের খাদ্যে। এটি এক ট্র‍্যাজেডি। পুরো বইমেলা ঘুরে, পড়ার মতো পাওয়া যাবে হয়তো বিশটি বই। কিন্তু বই সাজিয়ে রাখা হয়েছে হাজার হাজার। যে-দেশে এতো বই, এতো লেখক, এতো পাঠক, এদেশের এতো দুরবস্থা কেন তা আমার বোধগম্য নয়।” আর আপনারা যারা আমাকে ইনবক্সে প্রশ্ন পাঠান, তারা দয়া করে কোনো প্রকার ভূমিকা ছাড়া সরাসরি প্রশ্ন লিখে পাঠাবেন। সালাম দিয়ে এক ঘন্টা বসে থাকার প্রয়োজন নেই। — মহিউদ্দিন মোহাম্মদ ১৮/০৪/২০২১
দেখুন, বই কিনে কেউ কখনো দেউলিয়া না হলেও ছবি তুলে অনেকেরই ক্যামেরার মেমরি ফুল হইয়া যায়। আজ সারাদিনে আপনারা যত ঈদের ছবি দেখেছেন, মনে রাখবেন, সেটিই উনাদের (ইনক্লুডিং মাইসেলফ) তোলা একমাত্র ছবি না। বরং একই পোজে তোলা ৫৭৮ টি ছবির দিকে তাকিয়ে থেকে স্লাইটলি বেটার মনে হওয়া ৪৯৮ টি ছবির মধ্যে একটি। লোকে বলে, এখন নাকি মানুষের ধৈর্য্য কমে গেছে। যারা এইসব কথা বলে তাঁরা খুব কম জানে।
ভাই আমি যেমন ঠিক তেমনই,আমি পারিনা মিথ্যে মিথ্যে মানুষকে খুশি করতে।পারিনা আর ১০ জনের মত ফেসবুকে বসে বসে হাজারো লোকের সাথে চ্যাটিং করতে।আমি যেমন ঠিক তেমনই।এতে যদি কারো সমস্যা হয়ে থাকে তাহলে দয়া করে আমাকে আপনার ফ্রেন্ড লিস্ট থেকে আনফ্রেন্ড করে দেন এখনি। আপনাদের এই পুরুষ শাষিত সমাজে নারী দের কতটুকু মুল্যায়ন তা আমার চেয়ে ভালো জানে খুবই কম। কি ভাবেন আপনারা নারীদের কে????যেমন চান ঠিক তেমনটাই হতে হবে?শুনেন,হাংকি পাংকি অন্য খানে করেন,সাবধান আমার সাথে করতে আসবেন না।
প্রিয় শিক্ষার্থী এই ভিডিওতে আমরা কিভাবে সমহারে শেয়ার ইস্যু সংক্রান্ত সৃজনশীল প্রশ্নের সমাধান করতে হয় তা শিখবো। যদি টেনে না দেখে পুরো ভিডিওটি দেখেন তাহলে অতি সহজেই শেয়ার ইস্যু সংক্রান্ত সৃজনশীল প্রশ্নের সমাধান শিখতে পারবেন । কিভাবে জাবেদা ,ব্যাংক হিসাব ও আর্থিক অবস্থার বিবরণী প্রস্তত করতে হয় তা সমহারে শেয়ার ইস্যু সংক্রান্ত সৃজনশীল প্রশ্ন সমাধান করার মাধ্যমে শিখবো।
ছেলেটা বার বার মায়ের দরজায় নক করে। জিজ্ঞেস করে, 'মা তুমি কবে সুস্থ হবা? ডাক্তারকে একটু ফোন দিয়ে জিজ্ঞেস করো না। ডাক্তার না বলছিল তিন দিন পরে আমি তোমাকে ধরতে পারব, আদর করতে পারব?' ছেলের প্রশ্নের জবাব নেই আমাদের কাছে। আমাকে প্রতিদিন জিজ্ঞেস করে, 'বাবা আমি কবে মার সাথে ঘুমাতে পারব? মাকে কত দিন আদর করি না। কতদিন মাকে ধরি না।' আজ ২০ দিন হলো ছেলেটা মায়ের থেকে দূরে আছে। আমাদের জন্য সবথেকে বেদনাদায়ক দৃশ্য হলো রান্নাঘরের পাশে মোড়া নিয়ে ছেলের বসে থাকা। মা দরজা খুললে একটু দেখতে পাবে, এই আশায় বসে থাকে। মাকে একটু ছুঁয়ে দেখার কী যে আকুতি, সেটা ছেলেটার চোখ দেখলেই বোঝা যায়। তাই আজকে এই ব্যবস্থা।
--মেয়েদের আন্দোলনে ''আমার শরীর, আমার সিদ্ধান্ত'' স্লোগানটা কেমন লাগে? --ভীষণ ভালো। --সমর্থন করো? --ভীষণ। --এই যে তোমার শহরে একটি মেয়ে বিবাহিত অবস্থায় স্বামী নয়, অন্য কারো সঙ্গে শুয়ে প্রেগনেন্ট হলো, একে কিভাবে দেখ? --ওর কথা বলো না, ও তো একটা বেশ্যা। --হলিউডের নায়িকা ''বি'' কে তোমার ভালো লাগে? --ভীষণ। --''বি'' তো বিবাহিতা, কিন্তু বয়ফ্রেন্ডের বাচ্চা তার পেটে। তারপরও ভালো লাগে? --ওর অভিনয়ের কোনও তুলনা হয়? হয় না। --আর বাচ্চা যে পেটে, একে অবৈধ বলবে না? --এটা ওর ব্যক্তিগত ব্যাপার। --নাকি ও তোমার শহরের বা দেশের মেয়ে নয় বলে মেনে নিচ্ছ? --পাশ্চাত্যে ওসব চলে। --এখানে চলে না? --মোটেও না। --তাহলে তোমার শহরে 'আমার শরীর আমার সিদ্ধান্ত' স্লোগান দিয়ে যখন মিছিল বের হয়, সেই মিছিলে কেন সামিল হও? --হবো না কেন? --প্রগতিশীল বনার জন্য? --এ কেমন অদ্ভুত প্রশ্ন? গেট লস্ট।
আগাথা ক্রিস্টির অফিসিয়াল ইন্সটা আইডিতে এসেছে বিবলিওফাইল থেকে প্রকাশিত, অনুমোদিত বাংলা অনুবাদ আগাথা ক্রিস্টি সমগ্র নিয়ে পোস্ট। সাথে এই অধমের তোলা দুটো ছবি। ধন্যবাদ বিবলিওফাইল প্রকাশনীকে আমাকে এই সুযোগ করে দেওয়ার জন্য। আর হ্যাঁ, আগাথা ক্রিস্টি সমগ্র ৩ আসছে কিন্তু এ মাসেই!
এই গল্পটা পড়ার পর কেন জানি না আমি কিছুক্ষণ নিজের কথা ভাবলাম। যদিও এই গল্পের সাথে আমার একটুও মিল নেই। তবু উপলব্ধি করলাম, আমার খুব গর্ব হয় যখন আমার হাজব্যান্ড বলে, তোমার স্বভাব হচ্ছে আমার আম্মার মতো। যদিও কথাটা সে প্রশংসার সুরে বলে না। তিরস্কারের ভঙ্গিতে বলে। তবু এই তিরস্কার আমার গায়ে লাগে না। উলটো গর্ব বোধ হয়, শাশুড়ির সাথে আমার একটু হলেও মিল আছে বলে। এখানে একটা কথা বলে রাখি, আমার প্রিয় মানুষদের তালিকায় আব্বু-আম্মুর পরেই আমার শাশুড়ি। যদিও এমন নয় যে, উনার সাথে আমার মধুর সম্পর্ক। তবু তিনি আমার অন্যতম প্রিয় এই কারণে যে, আমার হাজব্যান্ডকে ঠিক আমার মনের মতো করে গড়ে তোলায় উনার অবদান আছে। উনি জন্ম দিয়েছেন, লালন-পালন করেছেন। সাদা চোখে ছেলেকে একজন সু-মানুষ হিসেবে গড়ে তোলায় উনার তেমন কোনো অবদান চোখে না পড়লেও আমি জানি, একটা বাচ্চা জন্মের পর থেকে তাকে মাকে অনুসরণ করেই বড় হয়। মা কী করছে, কী বলছে, মা কীভাবে চলাফেরা করছে, অথবা মায়ের মন-মানসিকতা কীরকম, অর্থাৎ বাচ্চাদের চারপাশের পরিবেশটা তার মাকে ঘিরেই। আর সেই পরিবেশ থেকেই সন্তান ধীরে-ধীরে বেড়ে উঠে পরিপূর্ণ মানুষ হিসেবে। সেদিক থেকে আমি বলব, আমার শাশুড়ি অতি অবশ্যই একজন চমৎকার মানুষ। আর তিনি চমৎকার বলেই আমার হাজব্যান্ডও আমার দৃষ্টিতে সু-মানুষ। আল্লাহ, আমার শাশুড়িকে শেফা দান করুন। উনার উপর অসংখ্য রহমত বর্ষণ করুন। আমিন।
শুভ জন্মদিন প্রিয় মেজদি। আশীর্বাদ করি অনেক ভালো থাকিস, সুস্থ থাকিস এবং নিরাপদ থাকিস।
সৌদি টেলিস্কোপ দিয়ে আটশো মাইল দূরের প্যালেস্টাইন দেখা যায়না, আর চাঁদ!
ভিডিওটা শেয়ার করা ঠিক হবে কি হবে না এটা অনেকক্ষণ ভেবেছি পরে ভাবলাম, ‘হ্যা এই ভয়টা আমাদের পাওয়া দরকার’ আর তাই শেয়ার করছি এই মহামারি পুরো পৃথিবীকে কাবু করে ফেলেছে বাংলাদেশও তার ব্যাতিক্রম নয় আজ যেখানে আমাদের দেশের বড় বড় ব্যবসায়ীরা এখন থেকেই ভাবছে চারিদিকে এতো প্রেসারের মাঝে নিজে অসুস্থ হলে কেমনে হাসপাতালে সিট মেনেজ করবে আর সেখানে নিম্নবিত্ত এরকম একজনের এ্যাম্বুলেন্স মেনেজ না করতে পেরে রিকশা করে লাশ নিয়ে যাওয়াটা একদমই অস্বাভাবিক নয় আমার ভিডিওটা দেখে খালি মনে হচ্ছিল যিনিই ভিডিওটা করেছেন, ভাগ্যিস পিছন থেকে করেছে সামনে থেকে ভিডিওটা করলে রিকশার পিছন থেকে দাঁড়িয়ে যে লাশটা ধরে ছিল তার চোখের দিকে তাকানোর সাহস আমার নেই আল্লাহ্‌ আমাদের এই দুর্যোগ থেকে শীঘ্রই মুক্তি দেক
অমুক কে নিয়ে মুখ খুললেন তমুক আর তমুক কে নিয়ে মুখ খুললেন অমুক। ইউটিউবের সর্বাধিক ব্যাবৃত ভিডিও টাইটেল। পুরাই গিবত গাওয়া ভিডিও ক্রিয়েটরে ভরে গেছে বাংলা ভিডিও।
আজ থেকে রাজ্য সরকারের উদ্যোগে শুরু হল রাজ্যের কৃষকদের থেকে সরাসরি ধান কেনার কর্মসূচী। এই রবি মরশুমে রাজ্য সরকারের লক্ষ্য ২০ হাজার মেট্রিকটন ধান সংগ্রহ করা। এর জন্য মোট ২৯টি কেন্দ্র খোলা হয়েছে। আগে ত্রিপুরা রাজ্যে এমএসপি-র মাধ্যমে ধান কেনার কোনও বন্দোবস্তই ছিল না। ফলে কৃষকরা বঞ্চিত হতেন। নতুন সরকার তা শুরু করে। রাজ্য সরকার কৃষকদের থেকে কুইন্টাল প্রতি ১৮৬৮ টাকা দরে ধান ক্রয় করছে। এর জন্য রাজ্য সরকার খরচ করবে ৩৭.৩৬ কোটি টাকা। এছাড়াও আনুষাঙ্গিক খরচ আরও ৬.৮৭ কোটি টাকা। রাজ্যের কৃষকবন্ধুদের কাছে অনুরোধ, আপনারা আপনাদের নিকটবর্তী কৃষি বিভাগ বা মহকুমা শাসকের দপ্তরে ধান বিক্রয় করুন এবং ন্যূনতম সহায়ক মূল্যের সুবিধা গ্রহণ করুন।
 প্রফেসর ড. সরোজ কান্তি সিংহ হাজারী স্যারের সাথে আমার ভার্সিটি লাইফের ছোট্ট একটি ঘটনা সবার জন্য শেয়ার করছি। স্যারের জীবনে হাজার হাজার ছাত্র-ছাত্রীর ভীড়ে আমার মত অচেনা অজানা একজন ছাত্রের কথা মনে না ও থাকতে পারে। কিন্তু আমার জীবনে হাজারী স্যার তো ওই একজনই।প্রসঙ্গত বলে রাখি স্যার অসাধারণ ক্লাস নিতেন। ক্লাসের ফাঁকে গল্প এত সুন্দর করে জুড়ে দিতেন, অবাক লাগত। মোহাবিষ্ট হয়ে শুনতাম। গল্পটা বলি। সালটা ১৯৯৪। আমি তখন ভার্সিটি তে রসায়ন প্রথম বর্ষের ছাত্র। স্যার এর একটা গল্পের বই বেরিয়েছে নাম "গল্পে গল্পে এটমকে জানা ও রসায়ন শেখা"। কিনেই রুদ্ধশ্বাসে পড়ে ফেললাম। স্যারের গল্প বলার অসাধারণত্বে মুগ্ধ হয়ে স্যারকে একটা চিঠি ও লিখে ফেললাম। স্যারের গল্প বলার ধরণে সৈয়দ মুজতবা আলীর ছোঁয়া আছে এটাও চিঠি তে জানালাম। সাথে বিভিন্ন পৃষ্ঠায় মুদ্রণ ভুল গুলোও স্যারের গোচরীভূত করলাম। খুব ভয়ে ভয়ে ছিলাম। কাউকে কিচ্ছু বলিনি। ভাবছিলাম এহেন স্পর্ধা দেখানোর অপরাধে স্যার আমাকে হয়তো বকবেন। কিন্তু অবাক কান্ড!! কোন এক সকালে রসায়ন বিভাগের নিচ তলায় স্যারের রুমের পাশে থাকা নোটিশ বোর্ডে আমার নামে স্যারের ছোট্ট একটা নোটিশ দেখে আমিতো রীতিমতো হতভম্ব হয়ে গেলাম। পুরো মনে না থাকলে ও কিছুটা মনে আছে এত বছর পরও।স্যার লিখেছেন... " আমার লেখা গল্পে গল্পে এটমকে জানা ও রসায়ন শেখা " বইটির যথার্থ মূল্যায়ন ও সমালোচনার জন্য বিভাগের প্রথম বর্ষের ছাত্র আহাম্মদ সাইফুল ইসলাম নিজামী কে..... টাকা ও আমার লেখা বিশ্লেষণীয় রসায়ন বইটি পুরস্কার হিসাবে প্রদান করলাম।... " স্যারের হয়তো মনে নেই কিন্তু আমার মনের মাঝে এমন একটা ঘটনা দাগ কেটে থাকবে আজীবন। স্যারের প্রতি আমার বিনম্র শ্রদ্ধা। স্যার, বেঁচে থাকুন আরো অনেক বছর আপনার সকল কাজের মাঝে, প্রিয় ছাত্রছাত্রীদের মনের মণিকোঠায় পরম শ্রদ্ধার অন্যতম একজন 
ইদে সবকিছুই আগের মত আছে। কম করে হলেও আছে। ইদ সালামি। সেমাই-পায়েস-জর্দা। ঘুরাঘুরি। সীমিত আকারে সবই আছে। নেই শুধু ইদ এর পরে বিএনপির আন্দোলন।
উম্মুল মু'মিনিন সায়্যিদা আইশা রাদিয়াল্লাহু আনহা থেকে একটা সিঙ্গেল হাদিসও পাওয়া যায়নি যেখানে তিনি তাঁর অল্প বয়সে বিয়ের কথা নিয়ে কোন অভিযোগ/আক্ষেপ করেছেন। তিনি প্রায় ৬৩-৬৪ বছর বেঁচে ছিলেন। অথচ দুনিয়ার যত কাফির-মুশরিক-মুনাফিক-মুরতাদ আছে, তারা সবচেয়ে বেশি কনসার্নড এই অল্প বয়সের বিয়ে নিয়ে। মায়ের চেয়ে মাসীর দরদ বেশি লোকজন সবখানে।
#একটি_ছোট্ট_প্রশ্নঃ এমন একটিমাত্র ‘আমল কি আপনার আছে, যে ‘আমলটির বিষয়ে শুধুমাত্র, শুধুমাত্র আপনি ও আপনার রাব্ব জানেন? ________ . উত্তর “হ্যাঁ” হলে আপনি আমাদের অনেকের চেয়ে অনেক এগিয়ে গেলেন। আল’হামদুলিল্লাহ। এখন এই ‘আমলগুলোর সংখ্যা ধীরে ধীরে বাড়ানোর পালা আপনার। . আর উত্তর “না” হলে আজ, এই মুহূর্ত থেকে একটি করে ‘আমল শুরু করতে পারি আমরা - যেই ‘আমলের বিষয়ে বিশ্বচরাচরের কেউ কোনোদিন জানতে পারবে না; একমাত্র আমাদের রাব্ব ছাড়া। . ওয়ামা তাওফিক্বী ইল্লা বিল্লাহ। _____ #নাসীহাহ
এদেশে আর কিছু থাক বা না থাক এদেশে #ইসলাম থাকবেই.. #ইনশাআল্লাহ #রাষ্টধর্ম ইসলাম নিষিদ্ধের প্রতিবাদে জ্বালাময়ী একটি সংগীত। __জাগ্রত কবি মুহিব খান।
জীবনের মূল্য আমরা গুনছি জীবনের বিনিময়ে। বাঁশখালিতে গুলি করে সাতজন শ্রমিক হত্যার পর পর আরও কত কত হত্যা আমাদের চিন্তাকে আড়াল করে দিচ্ছে। কোনটা নিয়ে কথা বলবেন? ফোকাস ঠিক রাখবেন কিভাবে? কে খেলছে আমাদের নিয়ে এত সুনিপুনভাবে? সাপ লেজ নাড়ায় আর আমরা লেজের পেছনে ছুটি। এভাবেই চলছে। মুনিয়ার পর আরও এক নারীর আত্মহত্যা/হত্যার ঘটনা অচিরেই সামনে আসবে। মেয়েটার চরিত্র নিয়ে বড় বড় আলাপ হবে! এই ভয়েই অনেক বাবা-মা তাদের আত্মজার হত্যার অভিযোগ সামনে আনতে সাহস পাননা। গবেষক, সাংবাদিক ফিলিপ গাইনের লেখা যৌনকর্মীদের নিয়ে একটা আস্ত বই আছে। সেটি পড়লেও বুঝতে পারবেন দেশে পুরুষ এস্কট সার্ভিস অনেকদিন থেকেই চলছে। তাই অযথা অন্যের দিকে আঙ্গুল তোলা বাদ দেন, তিনটা আঙ্গুল নিজের দিকে তাক করা থাকে।
সরকার ঘোষিত রাষ্ট্রয়াত্ব ২৬ টি পাটকল বন্ধের সিদ্ধান্ত বাতিলের দাবীতে আজ প্রতিটি মিলেই শ্রমিকরা প্রতিবাদ সভা করেছে। তারা আজ ঘোষণা করেছে, " প্রয়োজনে জীবন দেব, তবু মিল বন্ধ হতে দিব না।" এই করোনার মধ্যে দেশের সকল মানুষ যখন আতংকিত- ভীত-সন্ত্রস্ত, তখন সরকারের এই ধরনের সিদ্ধান্ত কেবলমাত্র অন্যায় নয়, রাষ্ট্রয়াত্ব পাটকল শ্রমিকদের প্রতি এক ধরনের প্রতারণাপূর্ণ বিশ্বাস ঘাতকতা। আমরা এ সিদ্ধান্তের তীব্র নিন্দা জানাই। পাটকল শ্রমিকদের মিল বাঁচানোর এ আন্দোলনকে আরো শক্তিশালী করার জন্য " শ্রমিক-ছাত্র-জনতা ঐক্য " ও বাংলাদেশ ছাত্র ফেডারেশনের এর পক্ষ থেকে আজ যশোর জে জে আই জুটমিল ও খুলনা ফুলতলার ইস্টার্ন জুটমিলে মতবিনিময় সভা করা হয়। আমরা মনেকরি, দেশের এ রাষ্ট্রয়াত্ব প্রতিষ্ঠান সমূহকে রক্ষা করার জন্য ভূমিকা পালন করা প্রতিটি নাগরিকের অবশ্য কর্তব্য। আসুন, আমরা আন্দোলনরত পাটকল শ্রমিকদের পাশে দাঁড়ায় ।।
ভ্যাক্সিন দিতে গিয়ে দেখেছেন ভ্যাক্সিন শেষ। যেকোন সাধারণ সচেতন নাগরিক এতে ক্ষোভ প্রকাশ করবে। করাটা অত্যন্ত স্বাভাবিক। কিন্তু নিজের ক্ষোভ প্রকাশ করা কিংবা বাকবিতন্ডা করলে তাকে জেলে নিয়ে যাবে??? দিনাজপুর শেতাবগঞ্জের ঘটনা এইটি। নয়াগণতান্ত্রিক গণমোর্চার সহ সাধারণ সেক্রেটারি শাজাহান সরকারকে এই কারণে আজ গ্রেফতার করা হয়! সরকারের পেটোয়াবাহিনীর তৎপরতা দেখলে আজকাল ভালোই লাগছে। তারা শ্রমিক বকেয়া বেতন আর ছুটি দাবিতে প্রতিবাদ করলে গুলি ছুঁড়ছে। স্বাস্থ্য অব্যবস্থাপনা নিয়ে একজন সাধারণ নাগরিক উষ্মা প্রকাশ করলে তাকে জেলে নিচ্ছে। "বাহ পুলিশ চমৎকার ফ্যাসিস্টের পাহারাদার" অবিলম্বে কমরেড শাজাহানের মুক্তি চাই।
পায়রা বন্দর নিজেই একটা বাজে প্রকল্প, পায়রা বন্দরের ড্রেজিং এ রিজার্ভ ঋণ আরো বাজে। বন্দর হিসেবে পায়রা আসলে সমুদ্র বন্দরের ফ্লেভার থাকা নদী বন্দর। এটা কোনভাবেই গভীর সমুদ্র বন্দর নয়। বাংলাদেশের বড় বড় নদীগুলো (বর্ষায় বেশি) পায়রার মত প্রশস্ত মোহনায় গিয়ে সিলটেশান করে। ফলে ক্রমাগত পলি/বালি পড়ে পায়রার চ্যানেল অগভীর থাকে। পলিপতন ও বদ্বীপায়নের এই চক্র সবসময় চলতেই থাকবে। বন্দর সচল রাখতে ড্রেজিং করতেই হবে। পায়রার বাজে প্রকল্প হওয়ার অন্যতম কারনই হচ্ছে এর অতিরিক্ত ড্রেজিং নির্ভরতা। মাত্র ৮ থেকে ১০ মিটারের গড় গভীরতার অতি দীর্ঘ্য এপ্রোচ চ্যানেলে নিয়মিতি ড্রেজিং করে চ্যানেটাকে ৫-১০ মিটারের মত অতিরিক্ত গভীর করা লাগবে। এর খরচ সিগ্নিফিক্যান্টলি হাই, ১০ মিটার গভীর করতে ড্রেজিং খরচ ৩০০ মিলিয়ন ডলার, ১৬ মিটার ড্রেজিং খরচ ৫০০ মিলিয়ন ডলার! (জাইকার প্রতিবেদন সংযুক্ত)। চিন্তা করা যায়, ৪০ নটিক্যাল মাইল দৈর্ঘ্যের, ২২০ মিটার প্রস্থের একটা জায়গাকে নিয়মিত ড্রেজিং করে রাখতে হবে! দেশটার সর্বনাশ এরা এভাবে কেন করে? এরাই আগে বলেছিল পায়রা গড়ে ১৫ মিটার গভীর। অথচ ড্রেজিং এর জন্যই এখন ৫ হাজার কোটি টাকা বরাদ্দ করে! কয়েক বছর পরেই শুরু হবে প্রকল্প ব্যয় বৃদ্ধির তোড়ঝোড়! পায়রা বন্দর কি ২০ বছরেও ৫ হাজার কোটি টাকা রেভেনিও অর্জন করতে পারবে? আর রিজার্ভ ঋণ বিষয়টা আরো বাজে। এটা আসলে কোন ঋণ নয়, এটা খরচ। ওপেন পজিশন লিমিট দিয়ে বাণিজ্যিক ব্যাংকের ফরেন কারেন্সি খরচের সীমা নির্ধারিত আছে। চাইলে বিশেষ প্রকল্পের ফান্ডিং করা ব্যাংকের জন্য এই সীমা বাড়ানো যায়। আর লিমিট বাড়িয়েও কাজ না হলে ব্যাংকগুলো ফরেন কারেন্সি ধার দেয়। এই মেকানিজমটা আগেই ছিল এর জন্য আলাদা অবকাঠামো উন্নয়ন তহবিল লাগে না। বাংলাদেশে কাউরে ঋণ দিলে সেটা ফিরে কি ফিরে না, তা আমাদের বিস্তর জানা আছে। পায়রা লোকসানি প্রকল্প হলে, সোনালী ব্যাংক তার ঋণ ফেরত যেমন পাবে না, তেমন বাংলাদেশ ব্যাংকেও দিতে পারবে না। ফলে প্রাথমিকভাবে বাংলাদেশ ব্যাংকের রিজার্ভ থেকে বাংলাদেশ অবকাঠামো উন্নয়ন তহবিলের মাধ্যমে ৫ হাজার ৪১৭ কোটি টাকা ঋণ দেওয়া হচ্ছে পায়রা বন্দরকে, এটার উল্লেখযোগ্য অংশই খাওয়া-খাওয়ি হবে। লোকসানি পায়রার লাভ হিসেবে ফরেন কারেন্সি তৈরির সম্ভাবনা ক্ষীণ। এটা নিজেই একটা হাতি পোষার মত অপখরচের প্রকল্প। ও হ্যাঁ কিছু ভারতীয় কয়লা ও অন্যান্য পণ্য পরিবহণ হবে এই পোর্ট ব্যবহার করে, তাতে লাভ উঠে আসবে না। ওপেন পজিশন লিমিটের বাইরের ফরেন কারেন্সি (বাকি যেটা থাকে সেটা) বাংলাদেশ ব্যাংক কিনে নিয়ে রিজার্ভে রাখে। অর্থাৎ সোনালী ব্যাংক আসা রপ্তানি ও রেমিটেন্সের ফরেন কারেন্সি নিজস্ব খরচের পরে যা থাকে তা কিনে (স্থানীয় টাকার বিনিময়ে) নিয়ে রিজার্ভে যোগ করে। সোনালী ব্যাংক ১০ বছর মেয়াদি রিজার্ভ ঋণ করে বসায়, সোনালী ব্যাংক থেকে ফরেন কারেন্সি কেনার হার সিগ্নিফিক্যান্টলি কমে যাবে। ফলে আসলে ঋণ ফেরত দিলেও এতে আসলে রিজার্ভ বাড়বে না, স্বাভাবিক ভাবেই ফরেন কারেন্সি আসায় সেটা বাড়তো। বিষয়টা এমন, রপ্তানী আয় কিংবা যে রেমিটেন্স আসে সেটা খরচের পরে স্বাভাবিক ভাবেই রিজার্ভে জমা হয়, এখন এটা স্বাভাবিকভাবে হবে না বরং ঋণ ফেরতের নামে হবে। রিজার্ভের জন্য এটা যে লাউ সে কদু! এখানে একটা বড় বিষয় হচ্ছে, বিনিয়োগকৃত ঋণ প্রকল্প বৈদেশিক মুদ্রা আয় করলে, শুধু সেখানেই ঋণ দেয়ার শর্তে, শুধু ফরেন কারেন্সি বিলেই রিজার্ভ ঋণ খরচের বাধ্যবাধকতা রাখা যেত। বর্তমানে এধনের সভ্রেন গ্যারান্টি রাখা নাই। বরং প্রকল্পে টাকা দেয়া হয়েছে, লোকাল-ফরেন সবখানেই খরচ হবে। তবে স্থানীয় খরচে বা প্রকল্পের লোকাল খরচে যা বিনিয়োগ হবে, রিজার্ভ থেকে কৃত ঋণের সেই পরিমাণ অর্থ জিডিপি এবং মুদ্রা সরবারহ থেকেও বিয়োগ করে ফেলা উচিত হবে। কেননা রপ্তানি আয়, সাহায্য, বৈদেশিক অর্থঋণ বা রেমিট্যান্সের যেই ফর্মেই রিজার্ভ আসুক না কেন, স্থানীয় মুদ্রায় তার সমপরিমাণ ‘অর্থ সরবরাহ’ হয়ে গেছে আসার সাথেই। তাই দ্বিতীয়বার ঋণের ফর্মে ‘একই বৈদেশিক মুদ্রার’ আবারও জিডিপি ও মুদ্রা সরবারহে যুক্ত হওয়ার সুযোগ নেই। একটা ডিজাস্টার প্রকল্পে রিজার্ভ ঋণ নামক আরেকটা ডিজাস্ট্রাস মডেলের ঋণ দেয়া হয়েছে। অথচ কথা ছিল সোনাদিয়ায় গভীর সমুদ্র বন্দর হবে। বন্ধু দেশের ইচ্ছায় বাদ গেছে বাংলাদেশের অর্থনীতির অমিত সম্ভাবনায়ময় লাইফ লাইন। মাতারবাড়িতে সাগর থেকে মাটি তুলে একটি আর্টিফিশিয়াল ভূমি তৈরি করে, ড্রেজিং করে আলাদা করে বন্দর করা হচ্ছে। এই বন্দর চ্যানেলটা ন্যাচারাল চ্যানেল না। অন্যদিকে সোনাদিয়া, চট্টগ্রাম এবং কুতুবদিয়ার মাঝামাঝি একটা ন্যাচারাল চ্যানেল আছে। বাংলাদেশের অর্থনীতির লাইফ লাইনের যোগ্য বন্দর ক্যান্ডিডেট চট্রগ্রাম বে পোর্ট ও সোনাদিয়া। সোনাদিয়া বন্ধের ঘটনা পরিক্রমায় যেহেতু সাগর থেকে বালি উত্তোলন করে মাতারবাড়ি হয়েছে, অন্তত সেখানে ফোকাস দেয়া উচিৎ। অযথা পায়রার ড্রেজিং এ ফরেন কারেন্সি অপচয়ের মানে নেই!
আমার সারা জীবনে দেখা সবচেয়ে খারাপ সিনেমার তালিকায় এক নাম্বারে আছে সাল্মান খান এবং রানী মুখারজি অভিনীত সিনেমা "বাবুল"। দুই নাম্বারে আনুশকা আর পরমব্রতর "পরী" তিন নাম্বারে পরিনীতি চোপড়ার “The girl on the Train” ম্যুভি জাতের না হলে আমার কেমন যেন ধোঁকা খাওয়া ফিলিং হয়......। সংবিধিবদ্ধ সতর্কীকরন - সবার ম্যুভি দেখার রুচি এক না। এমন অনেক মানুষ আছে যাদের জীবনে দেখা শ্রেষ্ঠ ম্যুভিই হয়ত এই তিনটা।আপনাদের কোন বক্তব্য থাকলে নিজের ওয়ালে গিয়ে দিবেন। আমার পোষ্টে কোন ঝগড়া ঝাঁটি আমি বরদাস্ত করব না। ফালতু কমেন্ট করলে নগদে বলক.......🥳
ফিলিস্তিনের মুক্তি আন্দোলনের সংগঠন ”হামাস” নিয়ে আমাদের সমাজে অনেকেরই কৌতুহল আছে। কোন পক্ষ একে সংন্ত্রাসী সংগঠন মনে করে অন্য পক্ষ একে ধর্মীয় সংগঠন মনে করে। আসলে হামাসের কাজ কী? কীভাবে হামাসের উত্থান হলো? মুসলিম সম্প্রদায়ের জন্য হামাস গুরুত্বপূর্ণ কেন তার যথাযথ সাবলিল ধারাবর্ণনা পাওয়া যাবে এই বইটিতে। যারা সংক্ষেপে এই বইটির বিষয়বস্তু সম্পর্কে জানতে আগ্রহী তাদের লিংকে দেয়া রিভিউটি পড়ার আমন্ত্রণ রইলো।
সারা বাংলার ছাত্র রাজনীতির আইডল স্নেহ ও ভালোবাসার নুরুল আজিম রনি তোমার জন্মদিনে অনেক অনেক শুভেচ্ছা। দিনটি তোমার জীবনে বারবার ফিরে আসুক।
একদিকে অট্টালিকা, আরেকদিকে বস্তি! ধনী আর গরিবের এমন প্রকট অবস্থানের নাম শহর ঢাকা। কবে যে এই বৈষম্য দূর হবে?
বঙ্গবন্ধুকে হত্যায় মোশতাকের সহযোগী ছিলেন জিয়া: প্রধানমন্ত্রী শেখ হাসিনা পঁচাত্তরের ১৫ অগাস্ট জাতির পিতা বঙ্গবন্ধু শেখ মুজিবুর রহমানকে হত্যার পেছনে উচ্চাভিলাষী খন্দকার মোশতাকের সহযোগী হিসেবে বিএনপির প্রতিষ্ঠাতা জিয়াউর রহমান সম্পূর্ণভাবে জড়িত ছিলেন বলে মন্তব্য করেছেন প্রধানমন্ত্রী শেখ হাসিনা। জাতীয় শোক দিবস উপলক্ষে রোববার বিকালে বাংলাদেশ আওয়ামী লীগ আয়োজিত আলোচনা সভায় ভিডিও কনফারেন্সের মাধ্যমে যোগ দিয়ে বঙ্গবন্ধুকন্যা শেখ হাসিনা বলেন, “এই হত্যাকাণ্ডে সেইদিন কর্নেল ফারুক, কর্নেল রশীদ, মেজর হুদা, মেজর ডালিম, মেজর শাহরিয়ার, মেজর পাশা সামরিক অফিসার এরা সকলেই যেমন, মহিউদ্দিন, মাজেদ, মোসলেহউদ্দিন, রাশেদ, খায়রুজ্জামানসহ সকলেই জড়িত ছিল।” কিন্তু এই সামরিক অফিসারদের কারা, কে মদদ দিয়েছিল এবং তাদের পেছনে কে ছিল- প্রশ্ন তুলে তিনি বলেন, “আমার বাবার কেবিনেটেরই এক মন্ত্রী খন্দকার মোশতাক, তার উচ্চাভিলাষ আর তার সহযোগী জিয়াউর রহমান, যে একজন মেজর ছিল, যাকে প্রমোশন দিয়েছিলেন জাতির পিতা বঙ্গবন্ধু শেখ মুজিবুর রহমান, মেজর জেনারেল বানিয়েছিলেন, সে এর সঙ্গে সম্পূর্ণভাবে জড়িত ছিল। “সেটা স্পষ্ট পাওয়া যায় এই হত্যাকাণ্ডের পর…কর্নেল ফারুক এবং কর্নেল রশীদ তারা একটা ইন্টারভিউ দেয়, যেখানে তারা স্পষ্ট বলে যে তাদের সঙ্গে জিয়াউর রহমান সম্পূর্ণভাবে জড়িত ছিল এবং তার মদদেই তারা এই ঘটনা ঘটাতে সক্ষম হয়েছে।”
এখনকার ব্যবসায়ী ও পলিটিশিয়ানদের আদলে তৈরি হচ্ছে ভবিষ্যতের এক ব্যবসায়ী ও পলিটিশিয়ান। এই জনপ্রিয় আইকনরা দেশের সর্বনাশ করার জন্য প্রস্তুত হচ্ছে।
জন্মদিনে ফুলেল শুভেচ্ছা 🌹🌹 আলহাজ্ব এম রেজাউল করিম চৌধুরী ❤️ মাননীয় মেয়র চট্টগ্রাম সিটি কর্পোরেশন। আল্লাহ আপনাকে হায়াত দরাজ করুন.......
যারা বিভিন্ন রোগে আক্রান্ত হয়ে হসপিটালে কষ্ট পাচ্ছে, তাদের সবাইকে আল্লাহ পাক আপনি মাফ করে দিন এবং সুস্থ্য করে দিনআমিন।
খোদা, এই মেয়েটাকে কষ্ট দিয়েন না প্লিজ। আপনি তো সবই জানেন, তার প্রতি আমার ভালোবাসা আপনার অজানা নয়। তাকে সুস্থ করে দিন প্লিজ, আমিন!
দিদি, জীবন মরণের সীমানা ছাড়ায়ে..... ১৯৭৮-২০০১ --------------------- "ভুবন মিলে যায় সুরের রণনে, গানের বেদনায় যাই যে হারায়ে ॥" বয়সের হিসাবে আজ ৪৩ বছর অতিক্রম করতিস আর আমাদের ছেড়ে যাওয়ার ২০ বছর আজ। সেই ২৩ বছরেই আটকে আছে তোর বয়স, এখনো ২৩ বছরের দিদিকেই মিস করি। তোর সাথে কাটানো প্রতিটা সময়, প্রতিটা ঘটনা, প্রতিটা ক্ষণ এখনো অবিনশ্বর, সুখস্মৃতি, অপার্থিব। ব্যথায় স্মরণ করি...... অরুণ ২১ এপ্রিল, ২০২১
এজন্য রাস্তায় ভিক্ষুক দেখেলই আমি দান করি না। খুব মন থেকে আসলে দেই। জানি এদের ৯৫% কমার্শিয়াল। আমার চাইতেও মাস শেষে বেশি টাকা কমায়। 🐸 এর চেয়ে তরকারি বিক্রেতার সাথে দামাদামি করি না, রিকশা ওয়ালাকে দশ টাকা বাড়িয়ে দিলেও বেটার জায়গায় দেয়া হয়। সঠিকভাবে পুনর্বাসনের জন্য চাই সেন্ট্রালি যাকাত কালেকশন আর ডিস্ট্রিবিউশন। এই একটা আমল সমাজে ঠিকঠাকভাবে জারি থাকলে অন্তত কাউকে ক্ষুধার কষ্ট করতে হবে না।
আজ ১৯ মে মানিক বন্দ্যোপাধ্যায়ের জন্মদিন। মাত্র আটচল্লিশ বছর বেঁচেছিলেন তিনি। ১৯০৮ থেকে ১৯৫৬। এর মধ্যেই যে সব গল্প উপন্যাস লিখে গেছেন, তা তাঁকে বাংলার অন্যতম শ্রেষ্ঠ কথাসাহিত্যিকের মর্যাদা দিয়েছে। মানিক ছিলেন প্রেসিডেন্সি কলেজের গণিতের ছাত্র। সেখান থেকে সরে আসেন সাহিত্য সাধনায়। প্রথমে ছোটগল্প দিয়ে শুরু করেন। অতসীমামীর মতো গল্প শুরুতেই পাঠকের নজর কেড়ে নেয়। তারপর একে একে প্রকাশিত হয় তাঁর কালজয়ী উপন্যাসগুলি। জননী, দিবারাত্রির কাব্য, পদ্মানদীর মাঝি ও পুতুলনাচের ইতিকথা। পাশাপাশি অতসীমামী ও অন্যান্য গল্প, প্রাগৈতিহাসিক, মিহি ও মোটা কাহিনীর মতো গল্প সংকলন। মানিককে বলা হয় বিলেটেড কল্লোলিয়ান। কল্লোল পত্রিকার যখন শুরু সেই ১৯২৩ সালে তাঁর বয়েস মাত্র পনেরো, কল্লোল যখন বন্ধ হয়ে যাচ্ছে সেই ১৯৩০ এ মানিকের বয়েস বাইশ। মানিকের প্রথম পর্বের সাহিত্যে কিন্তু কল্লোলের মূল সুরটিই অনুরণিত। মানিকের গল্প উপন্যাসের এই পর্বটিতে নানা মনস্তাত্ত্বিক পরীক্ষা নিরীক্ষা। মনোবিকলনের ফ্রয়েডীয় প্রভাব স্পষ্ট। এই মানিকের সাহিত্য ও জীবনভাবনার এক বাঁক বদল হল ১৯৪৩ এ এসে। এই পর্বে তাঁর জীবন ও সাহিত্যে সবচেয়ে বেশি প্রভাব পড়ল কার্ল মার্কসের দর্শন ও কমিউনিস্ট মতাদর্শর। তেভাগা আন্দোলনের ঝড়ো সময়ে মানিক বন্দ্যোপাধ্যায়ের জীবন দর্শনে বড় পরিবর্তন এল। তিনি ভারতের কমিউনিস্ট পার্টির সদস্য হলেন। শ্রেণিসচেতনার জায়গা থেকে লেখা হল দুঃশাসনীয়, শিল্পী, ছোটবকুলপুরের যাত্রী, কে বাঁচায়, কে বাঁচে বা হারানের নাতজামাইয়ের মতো বাংলা সাহিত্যের অন্যতম শ্রেষ্ঠ ছোটগল্পগুলি। এই পর্বেই মানিক লেখেন শহরবাসের ইতিকথা, আদায়ের ইতিহাস, চিহ্নের মতো বিখ্যাত সব উপন্যাস। আক্ষেপ হয় এত দ্রুত চলে না গেলে বাংলা সাহিত্য তাঁর কাছ থেকে আরো কত অসামান্য সব সম্পদ পেতে পারত। তবে মাত্র বাইশ বছরের সাহিত্য জীবনেই তিনি যে কালজয়ী উপন্যাস ও গল্পগুলো লিখে গেছেন - সেগুলিই আন্তর্জাতিক স্তরের যে কোনও শ্রেষ্ঠ কথাসাহিত্যিকের সমান মর্যাদায় তাঁকে প্রতিষ্ঠা দিতে পারে। ভালো অনুবাদের অভাব এবং তৃতীয় বিশ্বের মানুষের মাতৃভাষায় লেখা বলে এখনো তাঁর বিশ্বপরিচিতি ততটা নয়। কিন্তু আন্তর্জাতিক সাহিত্যের মনযোগী পাঠকেরা জানেন পদ্মানদীর মাঝি বা পুতুলনাচের ইতিকথার মানের উপন্যাস গোটা বিশ্বসাহিত্যেই খুব কম লেখা হয়েছে। মানিক বন্দ্যোপাধ্যায়কে তাঁর জন্মদিনে আমাদের গভীর শ্রদ্ধা জানাই।
নীল প্রাসাদের সিঁড়ি ঢেকে রাখে ধূসর কুয়াশা- বারবার মরে গিয়ে আমাদের ফিরে ফিরে আসা! #melancholy_continues
 একটা সময় ছবি তুলতাম। ছবি তুলতে গিয়েই ব্র্যাক ইউনিভার্সিটির উওম্যান এমপাওয়ারমেন্টের একটা প্রজেক্টে কাজ করেছিলাম - ২০০৮ সালে। ঢাকা, চট্টগ্রাম, রাজশাহী, খুলনা, সিলেটে আমাদের তোলা ছবিগুলো দিয়ে একটা প্রদর্শনী হলো - আমার যে ছবিটা প্রদর্শনীতে স্থান পেয়েছিল সেটা ঢাকা ইউনিভার্সিটির কারাতের একজন শিক্ষিকার - প্রতিপক্ষকে ভূপাতিত করেছেন সেই মূহুর্তটির ছবি। ছবিগুলোতে মেয়েদের অনেক ভূমিকার দৃশ্য উঠে এসেছিল। তবে মেয়েরা যে মা এমন কোনো ছবি ছিল বলে মনে পড়ে না। আজ ২০২১ সালে এসে ফ্রাঙ্ক বেটগারের
হয়েছেটা কী? হয়েছেটা কী? শোরগোল কেন এত? এখানে আমি থাকার পরেও অত কেন, ওসি, চেতো? তুমি নাকি, ও হে, দেশের রাজা? মাঠের রাজাও তুমি? এখানে তোমার বস, বলো, কে? সহ-কমিশন ভূমি। চারিদিকে যত মূর্খ-মদন, নন-বিসিএস গাধা; বাপের জনমে পার হয়েছ এমসিকিউর বাধা? ভাইভায় আমি সেকেন্ড ছিলাম, রিটেনে ছিলাম থার্ড; কোভিডের মাঝে রাস্তায় কারা— দেখি তো সবার কার্ড। ভাইডি, সবার আইডি কোথায়? মুভমেন্টের পাশ? আমার চোখের তারায় আজি সবার সর্বনাশ! জীবনে-মরণে শয়নে-স্বপনে স্মরণে রাখা চাই— সবার ওপরে আমলা সত্য, তাহার ওপরে নাই। আমরা হলাম ইগলপাখি, তোমরা সবাই শালিক; ওপরে আল্লাহ্, জমিনে আমলা— হুকুম করার মালিক। আমরা হলাম কাঁঠালের মতো, শক্তি ব্যাপক বোঁটায়; আমিও, বৎস, চাকরি পেয়েছি মুক্তিযোদ্ধা কোটায়।
১৯৮৮ সাল। পড়ি বুয়েটে । পার্ট-টাইম ক্লাস করি, থার্ড ইয়ার আর্কিটেকচার, আর ফুলটাইম কাজ করি এক পাক্ষিকে। সেখানে জাহানারা ইমামকে নিয়ে একটা কভার স্টরি লিখেছিলাম। আজ বেঁচে থাকলে তাঁর ৯২তম জন্মদিনে শুভেচ্ছা জানাতে যেতাম। শুভজন্মদিন জাহানারা ইমাম।
🌑 ৭ই জুন ১৯৮৮। মুক্তিযুদ্ধে ত্রিশ লক্ষ শহীদ আর নির্যাতিত চার লক্ষ মা-বোনের ত্যাগে অর্জিত অসাম্প্রদায়িক বাংলাদেশকে চরম মৌলবাদী আঘাত হেনেছে সামরিক স্বৈরশাসক লে: জে: হু মু এরশাদ, যা এখনও রাষ্ট্রধর্ম হিসেবে বহাল আছে।😰 😡 রাষ্ট্রের আবার ধর্ম কিসের⁉
গতবারের মত শর্ট পড়বে এমন ভেবেছিল।। বেশি লাভের আশায় সিন্ডিকেট ব্যবসা 🤐🤐 ষাট হাজারের গরু দেখলাম এক লাখে বিশে বিক্রী করেছে। কিছু বাঙালির মত অসৎ ব্যবসায়ী পৃথিবীর কোথাও নাই। 😷😷
আলহামদুলিল্লাহ। আজও করোনা আক্রান্ত রোগীদের জন্য রান্না করলাম। আজ খাবার যাবে দুইটা হাসপাতালে, ও বাসায়। আমরা হাসপাতালে খাবার পাঠাই। কেউ দ্বিধা না করে আমাদের শুধু ঠিকানা মেসেজ করুন। খাবার পৌঁছে যাবে। ইনশাআল্লাহ। সব কিছু দ্রুত স্বাভাবিক হয়ে উঠুক। ও আরো একটা কথা আমরা হাসপাতালে ভাত দেই। যদি কারো বলে তাহলে দেই। তাই প্রয়োজনটা মেসেজে লিখে দেবেন। আর খাবার পৌঁছে দিয়েছে মোহাম্মদ সুলতান 
তৃতীয় যে পক্ষ এরা বিপজ্জনক। ভয়ানক বিপজ্জনক। এরা বাম নামধারী মার্কসবাদ-লেনিনবাদের ‘এ্যাবার্শন’। খানিকটা চমস্কি, কিছুটা মিশেল ফুকো, এডওর্য়্ড সাঈদ ঘুঁটে একটা তত্ত্ব বানিয়ে নিয়েছে। এরা ডেমোক্র্যাসি, নিওলিবারেলিজমের ধ্বজা উড়িয়ে কথিত সাম্রাজ্যবাদবিরোধীতা করার নামে কার্যত হিডেন ‘ধর্মযুদ্ধকেই’ ক্লিনচিট দেয়। এবং মুখে বলে-এটা ধর্মযুদ্ধ না, ফিলিস্তিনীদের অস্তিত্বের অধিকার। আপনি ইতিহাসকে বাইপাস করতে পারেন, এড়িয়েও যেতে পারেন, কিন্তু অস্বীকার করতে পারেন না।বিস্তারিত ইতিহাস টানার জায়গা এটা নয়। অস্বীকার করার উপায় নেই যে আজকের ইহুদীদের পূর্বপুরুষগণ প্রায় ৩ হাজার ৫শ বছর আগে অন্যতম প্রাচীন শহর জেরুজালেমে বাস করত। বিশ্বের তিনটি আব্রাহামিক রিলিজিয়নের প্রাচীনতম এই ‘জুডাইজম’।
 গলির মাথায়, রাস্তায় বাঁশ ফেলে যেভাবে ব্যারিকেড দেয়া হচ্ছে তাতে এম্বুলেন্স, আগুন নিয়ন্ত্রণে ফায়ার বা পুলিশের গাড়ি ঢুকবে কিভাবে?

প্রায় দুবছর আগের কথা । তখন রমজান মাস । আমার বাসার পাশে লিটল এশিয়া নামে একটা রেস্তোরার সফ্ট ওপেনিং শেষে ডিনার করে হেঁটে হেঁটে বাসায় ফিরছিলাম । পথের মাঝেই এক ছোট ভাইয়ের সাথে দেখা । কুশল বিনিময় শেষে জিজ্ঞেস করি- তোমার রোজা কেমন যাচ্ছে ? সে আমাকে অবাক করে দিয়ে উত্তর দিলো-ব্রো, আই ডোন্ট ফাস্ট ! একচুয়ালি আমি রোজা রাখতে পারিনা !! আমি তার বিশাল শরীরের দিকে তাকালাম । নিয়মিত জিম করায় তার বাইসেপ ট্রাইসেপ দারুন শেপ নিয়েছে । আর চেস্টও মাশাআল্লাহ ৪২” চওড়া হবে ! এরকম সুঠাম দেহী কেউ রোজা রাখতে পারেনা , আমার বিশ্বাস হয়না । আমি একটু বিস্ময় নিয়ে তাকে বললাম, তোমার কী আলসারের সমস্যা আছে ? বা অন্যকোনো শারীরিক অসুবিধা ? সে বলল, ব্রো, আমি ফিট আছি ! বাট দ্যা থিং ইজ -আই’ম ইন রুটিন ডায়েট। এভরি টু আওয়ারে আমাকে মিল নিতে হয় ! প্রোটিন সেক খেতে হয় । আরো কিছু ফুড সাপলিমেন্ট নিই !! বহু কষ্টে শরীর বানিয়েছি ব্রো, রোজা মাসে এটা নষ্ট করতে চাইনা ! আমি একটু বিরক্তি নিয়ে বললাম, তুমি কী ধর্ম বিশ্বাস করো ? হ্যা, করি তো , ঝটপট উত্তর দেয় সে ! তাহলে রোজা যে একটা ফরজ কাজ সেটা জানো ? হ্যা জানি, আমি স্টাডি করেছি । মরতে হবে একদিন এটা মানো ? ব্রো, কীসব বলেন ! মানবনা কেন ? ইজ দেয়ার এনিওয়ান হু লিভস ফর এভার ? আমি বললাম, কখনো মেডিকেলে গিয়েছ ? অসুস্থ মানুষের বাঁচার আকুতি দেখেছ ? সে একটু বিব্রত হচ্ছিল, প্রসঙ্গ পাল্টাতে চাচ্ছিল বুঝতে পারছিলাম আমি । আমি বললাম, তোমার এই সুন্দর শরীরের আয়ু কতদিন হবে ? পাঁচ, দশ বড়জোর ২০ বছর ! তোমার বয়স এখন ৩০ বছর । ধরে নিলাম আরো ৪০ বছর বেঁচে থাকবে , কিংবা কালও মরে যেতে পারো অথবা পেতে পারো শতায়ু... অথবা তুমি কঠিন অসুস্থ হয়ে পড়ে থাকতে পারো বিছানায়, শিকার হতে পারো কোনো দূর্ঘটনার । প্রতিদিন কত সুস্থ সবল মানুষ হঠাৎ অসুস্থ হয়ে শয্যাশায়ী হচ্ছে । কতজন অকালে প্রাণ হারাচ্ছে । আমি তাকে বললাম, আমিও তো জিম করি, সুইমিং করি, গল্ফ খেলি । আবার পাঁচ ওয়াক্ত নামাজ পড়ি, ১৪ বছর বয়স থেকে রোজা রাখি । আমার বাচ্চাদুটো তো ৮ বছর বয়স থেকে রোজা রাখে । সুস্থ থাকার চেষ্টা আমরা সবাই করি , কিন্তু যিনি আমাদের ফিট রাখেন তার কিছু হক তো আদায় করতে হবে, তাইনা ? সে চুপচাপ আমার কথা শুনে উত্তর দেয়না । তাকে তখন বেশ শক্ত ভাবে বলি, তুমি কি জানো, যেদিন আমরা মরে যাবে তার ১০ মিনিটের মাথায় আমাদের ব্রেন তার কার্যকারিতা হারাবে । চোখ সক্রিয় থাকবে ৩১ মিনিট । পা ৪ ঘন্টা মাত্র । চামড়া ৫ দিন আর হাড় ৩০ দিন । কিন্তু আমাদের আত্না বেঁচে থাকবে । তাই যে সময়টা জিমে দিচ্ছ, শরীর বানাচ্ছ ,সাপলিমেন্ট নিচ্ছ , নাও , অসুবিধা নাই । কিন্তু আত্নার একটু খবর নাও । যে আত্মা বেঁচে থাকবে অনন্তকাল তার যত্ন নাও । আত্নাকে কিছু সাপলিমেন্ট দাও...! নামাজ পড়ো, কোরআন অর্থ সহ পড়ো , রোজারাখো , অসহায় মানুষের পাশে দাঁড়াও, তোমার ক্রিয়েটরকে চিনতে শিখো... । তুমি যে বললে ধর্মে বিশ্বাস করো , ওই বিশ্বাস তোমার ঠুনকো । যে বিশ্বাস তোমার কর্মে প্রতিফলিত হয়না, ওটা বিশ্বাস না ! আমার কথা শেষে সে কেঁদে ফেলল । বলল, ভাইয়া , আমার ফ্যামিলিতে কেউ রোজা রাখেনা । না বাবা, না মা... । বড় ভাই মাঝে মাঝে রাখে । আমাকে কেউ কোনোদিন এরকম করে বলেনি । আমি কোরআন পড়তে পারিনা । কারন আমাকে শিখানো হয়নি । বাবার টাকা আছে, যখন যা চেয়েছি পেয়েছি । কিন্তু বাবা আমাকে কখনো নামাজ রোজার কথা বলেননি । আমি তখন বললাম, তোমার বাবার জবাবদিহীতা তো তাকে করতে হবে । তোমারটা তোমাকে । আজ থেকে চেষ্টা করো, একটু একটু করে । একদিনে পারবেনা । কিন্তু মন থেকে চাইলে ঠিকই একদিন পারবে । সে আমাকে বলল, ব্রো, প্লিজ গিভ মি অ্যা হাগ ! তারপর প্রায় আধামিনিট আমাকে বুকে জড়িয়ে ধরে রাখলো । তার চোখে ছিল অনুশোচনার জল । পুনশ্চ: গেল বছর কভিডের শুরু থেকেই তারা চট্টগ্রাম ছেড়ে ঢাকার বাসায় সিফ্ট করে । গেল রমজানে তার সাথে আসলে যোগাযোগ হয়নি মূলত কভিড পরিস্থিতির কারনেই । মাঝে দুএকবার হয়ত চট্টগ্রামে এসেছে তবে আমার সাথে দেখা হয়নি । গতকাল রাতে বাসায় তারাবী নামাজ আদায় করে ছাদে হাটতে যাই । হঠাৎ তার কথা মনে পড়লে ফোন বের করে কল করি খবর জানতে -কী মিয়া কোনো খবর টবর নাই, ভুইলা গেছ নাকি ? -কি যে বলেন ভাইয়া, ভুলব কেন ? কভিডে আব্বুকে হারিয়ে বলতে পারেন ট্রমাটাইজ হয়ে গেছি । বাসায় থাকি সবসময় । বের হইনা কোথাও । -হ্যা, আংকেল এর খবর আমি শুনেছি । আল্লাহ তাকে ক্ষমা করুন । বেহেশত নসিব করন । -থ্যাংকস ভাইয়া । -আচ্ছা, কিছু মনে কইরনা তোমারে একটা ব্যাপারে জিজ্ঞেস করি ? -হ্যা, হ্যা, ভাইয়া, ফিল ফ্রি...। -আচ্ছা, তুমি কি রোজা ধরছ ? -হাহাহা ভাইয়া, ধরছি । আপনার সাথে প্রমিজ করার পর থেকে আর রোজা ছাড়িনাই । গত বছরও সবকয়টা রাখছি । -মাশআল্লাহ । খুব ভালো । মনটা ভালো হয়ে গেছে ভাই । আল্লাহ তোমার মঙ্গল করুন । আমি ফোনটা কেটে দেই । হঠাৎ করেই অন্ধকার ছাদটা আমার কাছে কেমন জানি ফকফকা লাগে । আমি আকাশের দিকে তাকালাম । পরিস্কার আকাশ । তিন দিন বয়সি চাঁদ ততক্ষণে মিলিয়ে গেছে তবে বেশ কিছু তারা ছড়িয়ে আছে আকাশে । এর মাঝে সবচেয়ে উজ্জ্বল তারাটাকে মনে হলো অদ্ভুত সুন্দর চোখে চেয়ে আছে আমার দিকে । আমি তারার দিকে তাকিয়ে হাটতে লাগলাম । এর মাঝেই কেন জানি আমার চোখ ঝাপসা হয়ে আসল । মাঝে মাঝে বুঝি আনন্দেও চোখ ঝাপসা হয়ে আসে...!
এটেনশন সিকিং একটা মানসিক রোগ। নতুন রোগ না। তবে প্রাদুর্ভাব বেড়েছে ইদানিং কালে। 
একেকটা দিন, কত সম্ভাবনাহীন, এখানে...ফুরিয়ে...যায়, জন্মের আগেই মৃত পাখি, ঐ উড়ে যাচ্ছে তার জানাজায়!
এক সুন্দরী বান্ধবীকে জিজ্ঞেস করলাম, টিকার জন্য রেজিস্ট্রেশন করেছিস? বান্ধবী বললো, মাথা খারাপ! আমি বললাম, কেন? সমস্যা কী? বান্ধবী গলাটা নিচু করে উত্তর দিলো, টিকা দিলে পাবলিক বুঝে ফেলবে তো আমার বয়স ৪০ এর উপরে। 😮😮😮 
পেনাল্টি ঠেকিয়ে দলকে বাঁচানো গোলকিপারই নিজ হাতে হাস্যকর গোল দিয়ে দিলো! কী বিচিত্র!
গতকাল একটি মামলার তদন্ত তদারকিতে গিয়েছিলাম কচাকাটা থানা এলাকায়। সদর থেকে ৭০ কিমি পথ, মামলার ঘটনাস্থল পরিদর্শন ও সাক্ষীদের বক্তব্য শোনা শেষে থানায় রওনা দিলাম, চলতে চলতে পথের পাশে দেখি সারি সারি জোনাকির মত ফুটে আছে কচুরিপানার ফুল, ছোট একটি ছেলে পানি থেকে পানা তুলছিল, ড্রাইভার জিয়া কে থামতে বলতে বলতে কিছুটা এগিয়ে গেল, সেখানেই নেমে পেছনে হাটলাম; ছেলেটা তখন চলে যাচ্ছিল, ওকে বললাম একটু ফুলগুলোর মাঝখানে দাড়াও, ফুলের সাথে ও থাকায় ছবিটা পরিপূর্ণ হয়েছে।
দেখেন আমরা কাদের পাল্লায় পড়েছি! এরা মানুষের জীবন বাঁচাতে নিজেরা তো যথাযথ ব্যবস্থা নিবেইনা আবার কেউ বিকল্প ব্যবস্থা বা প্রযুক্তির উদ্ভাবন করলে সেটাকেও মানুষের কাছে পৌঁছাতে দেবে না, নানান আইনি মারপ্যাচে আটকে রাখবে! করোনা মহামারির মধ্যে এরকম ঘটনার সর্বশেষ উদাহরণ হলো বুয়েট উদ্ভাবিত উচ্চমাত্রায় অক্সিজেন সরবরাহ যন্ত্র অক্সিজেটের অনুমোদন সংক্রান্ত জটিলতা। হাসপাতালের সাধারণ বেডে প্রতি মিনিটে সর্বোচ্চ ১৫ লিটার করে অক্সিজেন দেয়া যায়, এর চেয়ে বেশি মাত্রায় অক্সিজেন লাগলে হাই ফ্লো ন্যাজাল ক্যানুলা বা আইসিইউতে নিতে হয়। কিন্তু সারা দেশে হাই ফ্লো ক্যানুলা ও আইসিইউ এর সংখ্যা চাহিদার তুলনায় খুবই কম, ফলে পর্যাপ্ত আইসিইউ ও হাই ফ্লো ক্যানুলার সংকটে রোগী মৃত্যুর খবর পাওয়া যাচ্ছে। এই সংকটের সমাধান দিতে পারে অক্সিজেট যে যন্ত্রটির মাধ্যমে হাসপাতালের সাধারণ বেডে রেখেই প্রতি মিনিটে ৬০ লিটার পর্যন্ত অক্সিজেন প্রদান করা সম্ভব। এই যন্ত্রটি দেশে যেমন সহজে তৈরী করা যাবে, খরচও তেমনি কম। হাই ফ্লো ন্যাজাল ক্যানুলার খরচ যেখানে ন্যুনতম দুই থেকে আড়াই লাখ টাকা করে সেখানে অক্সিজেট বানাতে খরচ হবে মাত্র ২০ থেকে ২৫ হাজার টাকা। দুই ধাপে ট্রায়াল চালিয়ে যথেষ্ট সফলতাও পাওয়া গেছে অক্সিজেটের। ফলে বর্তমান আইসিইউ ও হাই ফ্লো ক্যানুলা সংকটের সহজ সমাধান হতে পারে এই যন্ত্রটি। কাজেই মানুষের জীবন বাঁচানোর তাগিদে সরকারের তো বুয়েটের বায়ো মেডিক্যাল বিভাগের উদ্ভাবিত এই যন্ত্রটিকে লুফে নেয়ার কথা, দ্রুত উৎপাদনের জন্য সরকারের পক্ষ থেকে সব ধরণের সহযোগীতা করবার কথা। কিন্তু ঘটনা ঘটছে উল্টো। ঔষধ প্রশাসন অধিদপ্তর কোম্পানির মাধ্যমে উৎপাদন করার আইনি বাধ্যবাধকতার অযুহাত দেখিয়ে বিশ্ববিদ্যালয় কর্তৃক প্রস্তুতকৃত এই জীবনরক্ষাকারী যন্ত্রের অনুমোদন দিচ্ছে না। ভাবা যায়! কি ভয়াবহ নিষ্পৃহতা মানুষের জীবন রক্ষায় প্রয়োজনীয় উদ্যোগের ব্যাপারে! অক্সিজেটের সার্বিক তত্ত্বাবধায়নের দায়িত্বে থাকা বুয়েটের বায়োমেডিকেল ইঞ্জিনিয়ারিং বিভাগের সহকারী অধ্যাপক ড. তওফিক হাসান টেলিফোনে দ্য ডেইলি স্টারকে বলেন, ‘আমরা প্রথমে ঔষধ প্রশাসনের অধিদপ্তরের সঙ্গে মৌখিকভাবে অক্সিজেট বিষয়ে যোগাযোগ করি। তাদের নিয়ম অনুযায়ী কোনো মেডিকেল যন্ত্রের অনুমোদনের জন্যে ফ্যাক্টরি ব্যবস্থা আছে এরকম উৎপাদনকারী কোম্পানি দ্বারা তা তৈরি হতে হবে বলে জানানো হয়। তারা জানায়, বিশ্ববিদ্যালয়ে তৈরি কোনো মেডিকেল যন্ত্রের অনুমোদন দেওয়া সম্ভব নয়।’ তিনি বলেন, ‘পরবর্তীতে আমরা স্বাস্থ্য অধিদপ্তরের সঙ্গে যোগাযোগ করলে তারা ৪০ জনের মধ্যে ট্রায়াল চালানোর কথা বলে। ৪০ জনের মধ্যে ট্রায়াল চালালে স্বাস্থ্য অধিদপ্তর অনুমোদন দিতে পারবে কি না, এমন প্রশ্ন করলে তারা চূড়ান্ত অনুমোদনের জন্যে আবার ঔষধ প্রশাসন অধিদপ্তরের কথা জানায়। পরে ওষুধ প্রশাসনে সঙ্গে আবারও মৌখিকভাবে যোগাযোগ করা হলে তারা আগের সিদ্ধান্তই জানিয়ে দেয়।’ ‘ঔষধ প্রশাসন অধিদপ্তরের পরামর্শে দেশে অক্সিজেট উৎপাদনের অনুমতি পেতে পারে, এমন চার থেকে পাঁচটি উৎপাদনকারী কোম্পানির সঙ্গে যোগাযোগ করলে তারা বিক্রি ও মুনাফার কথা বিবেচনা করে আমাদের প্রস্তাবে রাজি হয়নি’, তিনি বলেন। আমরা এই জীবন রক্ষাকারী যন্ত্র নিয়ে আর টালবাহানার কথা শুনতে চাই না। যেহেতু ঢাকা মেডিক্যালে যন্ত্রটির সফল ট্রায়াল হয়েছে এবং বাংলাদেশ চিকিৎসা গবেষণা পরিষদ (বিএমআরসি) এরই মধ্যে যন্ত্রটি ব্যবহারের অনুমোদন দিয়েছে, তাই অবিলম্বে সরকারকে উদ্যোগ নিতে হবে দ্রুত এই যন্ত্র উৎপাদন করার এবং এর জন্য প্রয়োজনীয় অনুমোদন থেকে শুরু করে অর্থ, কাচামাল ইত্যাদির যোগান দেয়ার। এখন প্রতিটি মুহুর্ত মানুষের জীবন বাঁচানোর জন্য মূলবান।
আম্মা বলসে ঘরে যেই ট্রাউজারগুলা পড়ি সেগুলার দিকে নাকি তাকানোর জো নাই। বহুবার সেলাই করার পর সেইগুলা আর ঠিক করার অবস্থাতেও নাই। এমতবস্থায় আম্মা টাকা দিসে কালকে দুইটা ট্রাউজার কিনে আনতে। স্বভাবসুলভ ভাবে সেই টাকা হাতে পেয়ে অনলাইনে বই কেনার অর্ডার দিসি। আম্মার বকা সামলায়ে নেয়া যাবে, কিন্তু আপনারা আবার কেউ আগামী একমাসে আমার বাসায় হাজির হয়েন না, শরম পাইলে দায় আমার না। 
ছবিটা আমার নিজের তোলা আর আমি বহু আগের থেকেই বার্সেলোনা৷ এই জার্সি পরে মেসি বার্সেলোনা ক্লাবের ৫০০০ তম গোল দিয়েছিল, এই বলে লাথি মেরে। তবে বাম পায়ে না, গোলটা ডান পায়ে দেওয়া ছিল।
আমরা যারা নিজেদের অন্যদের চেয়ে বেশী জ্ঞানী, বুদ্ধিমান, স্মার্ট, শক্তিশালী, সম্পদশালী, আধুনিক ইত্যাদি ভাবি তারা এ ছবি থেকে শিক্ষা নিতে পারি।
সম্প্রতি রুপম ইসলাম নামের পশ্চিমবঙ্গের একজন গায়ক নাকি বাংলাদেশীদের খাট করে স্ট্যাস্টাস দিয়েছেন। তার জন্য আমার এই পুরনো লেখাটি উৎসর্গ করা হলো। “এই দিপু, আজ তুমি আমায় দুটো সিগারেট খাওয়ালে কাল কিন্তু আমি তোমাকে দুটো সিগারেট খাওয়াবো” আমার বন্ধু দিপু একটি মাল্টিন্যাশনাল কোম্পানীতে চাকরী করে, সে সুবাদে অনেক ইন্ডিয়ান কলিগ আছে। অধিকাংশই কলকাতার। তাদেরই একজন কৃতজ্ঞ হয়ে প্রতিদিন এই কথাটা বলে। তার কাল আর আসে না। ইন্ডিয়ানদের বিশেষ করে কলকাতার লোকরা অনেক কিছুর সাধনা করেন, তবে কৃচ্ছ্রসাধনায় তারা অধিক মনোযোগী। অনেকের ধারণা ইন্ডিয়ার সব লোক এরকম না। আপনার কি মনে হয়? আচ্ছা দিল্লীর এক ভদ্রলোকের গল্প বলছি, শুনুন। এই লোকটি ঢাকায় চাকরি করেন। বেশ মোটা অঙ্কের বেতন পান, ছয় অঙ্কের। ঢাকার এক বিখ্যাত মিষ্টির দোকানের মিষ্টি খেয়ে উনি মোটামুটি পাগলপ্রায় হয়ে গেছেন। ছুটিতে দেশে যাওয়ার আগে সেই দোকানে গেলেন মিষ্টি কিনবেন বলে। দোকানের সেলস ম্যানরা বেশ খাতির করলো। ভদ্রলোক সব মিষ্টি চেখে দেখছেন, তবুও বুঝতে পারছেন না কোনটা কিনবেন। অবশেষে পছন্দ হলো, কিন্তু মিষ্টিগুলো নষ্ট হয়ে যাবে কিনা সেই সম্বন্ধে হাজারটা প্রশ্ন করে সেলসম্যানদের উতক্ত করতে লাগলেন। ইন্ডিয়ায় মিষ্টি যাবে শুনে দোকানের মালিক গাড়ি নিয়ে নিজেই হাজির। তিনিই টিনে ভ্যাকুয়াম প্যাক করে দিবেন বলে আশ্বাস দিলেন। দিল্লীর ভদ্রলোক এবার দামাদামীতে নামলেন। বিদেশে মিষ্টি যাচ্ছে, কত মানুষ খাবে, সুনাম করবে। মুফতে বিজ্ঞাপন হয়ে যাচ্ছে, ডিসকাউন্ট তো একটু পেতেই পারে। দোকানের মালিক হাসিমুখে মেনে নিলেন, মিষ্টির বিদেশ গমন বলে কথা। অবশেষে সেলসম্যান বিনয়ের সাথে বলল, স্যার কত কেজি দিবো? লোকটি বুক ফুলিয়ে জবাব দিলো, আড়াইশ গ্রাম। দিপু তার কলকাতার কলিগদের বাসায় দাওয়াত করলো। হঠাত করে পরিকল্পনা করায় খুব বেশি আয়োজন করতে পারেনি। এই সাধারণত যা হয় আর কি, মুরগী, খাসি, চিংড়ি। খাওয়ার পরে মিষ্টি, দই। খাবার টেবিলে বসে কলিগ গিন্নী মাথা ঘুরে পরে গেলো। কলিগ চোয়াল লাগাতে পারেনি টানা দশ মিনিট। ক্যামেরা এনে মিনিট পাঁচেক খাবারের ছবি তুলল। বার বার একটা কথাই বলছিলো, এতো আয়োজন? বন্ধু একটু আগেও লজ্জিত ছিলো, সময় পায়নি বলে তেমন কিছুই আয়োজন করতে পারেনি। এখন সে মনে মনে সৃষ্টিকর্তাকে ধন্যবাদ দিলো, বেশি আয়োজন করলে, খাবার টেবিলেই এই দম্পত্তি হৃদব্যার্থ হয়ে মারা পরতো। পরে সে যখন কলকাতা গিয়েছিলো তখন সে অবাক হয়ে লক্ষ্য করলো, কলকাতার অর্ধেক লোক তার অতিথিপরায়ণের খবর জানে। সেদিনের খাবারের ম্যানু তাদের মুখস্ত, গড়গড় করে বলে দিচ্ছে। একেকজন অবাক হয়ে এসে জিজ্ঞাসা করছে, “দাদা সত্যিই কি অতো কিছুর আয়োজন করেছিলেন? আমার বাসায় আসুন এক কাপ চা খেয়ে যাবেন” বাংলাদেশের মতো এক কাপ চা মানে দশ পদের নাস্তা নয়। সেখানে এক কাপ চা মানে ঠিক এক কাপও নয়, অর্ধেক কাপ চা। শুধু কলকাতা ইন্ডিয়া নয় ইউরূপ আমেরিকাতেও বাঙ্গালিরা মানুষকে অবাক করে দিচ্ছে। আমার পরিচিত এক ইউরূপবাসিনী বাঙ্গালিকে তার প্রতিবেশি জিজ্ঞাসা করছে, “তোমার বাসায় এতো মেহমান আসে কেনো? আর আসলেই তুমি তাদের ফ্রী ফ্রী খাওয়াচ্ছো কেনো? নিজের চাকরি কাজ বাদ দিয়ে তাদের নিয়ে ঘুরাঘুরি করো। তোমরা এতো বোকা কেনো?” তিনি হেসে বললেন, “সে তো তুমি বাংলাদেশে না গেলে বুঝবে না” গ্রামে দেখেছি যেই পরিবার দুইবেলা মরিচ কচলে ভাত খেতে পারে না, তারাও অতিথি এলে সর্বোচ্চ দিয়ে আপ্যায়ন করে। ডিম পাড়া মুরগীটা জবাই দিয়ে দেয় অতিথির জন্য। এমনটি আর কোনো দেশে পাওয়া যাবে না। বাংলাদেশ আয়তনে বিশ্বে ৯৪তম, শিক্ষায় ১৬৪তম, বিশ্বায়নে ১১২তম, মানব উন্নয়নে ১২৯তম। মোটকথা আমরা দরিদ্র, অশিক্ষিত, অনুন্নত একটা দেশ। কিন্তু গর্ব করে বলতে পারি, অতিথিসৎকারে আমরাই প্রথম। 
শুভ জন্মদিন রবীন্দ্রনাথ।১৬০-এ এসেও দারুণ তরুণ। কারও রবি বাবু, কারও রবি ব্রো। শ্রদ্ধাঞ্জলি। 
নতুন কোনো জায়গায় যাওয়া দরকার। দলবেঁধে মানুষ যেসব সেলিব্রেটি জায়গায় যায় ওসব না। নামডাক নাই, আওয়াজ কম, খরচ কম এমন একটা শীতল জায়গা। যেখানে কদিন শান্তিতে থেকে খেয়ে চলে আসা যাবে। আপনাদের সাজেশন থাকলে দিতে পারেন।
বলা যায়, সহজ করেই লেখা হয়েছে। তবে, 'বিপ্লব'কে যেভাবে সরলীকরণ করে লেখা হয়েছে, আসলে ধারণাটা তেমন নয়। বিপ্লব একটি প্রক্রিয়ার অংশ। বিপ্লবের 'শেষ হয়ে যাওয়া' 'সমাপ্তি' বা 'ব্যর্থতা' বলে কিছু নেই। বিবিসি সিএনএন তথা পশ্চিমা মিডিয়াগুলোতে মার্ক্স তথা কমিউনিজম 'অকার্যকর' বা 'ভুল' কিছু এমন কাঠামোতে আবদ্ধ হয়েছে সব সময়। বিদ্যমান ধারণার ভিত্তিতে পূ্র্বানুমানে লেখাটি পড়া শুরু করলাম। অনুমান সত্য হলো একদম শেষ লাইনে। শিরোনাম আর লেখার উপাদানে নেই কোনো সামঞ্জস্যতা। আমার মতে, আজকের দিনে মার্ক্স নিয়ে পড়া একটা বাজে লেখা। মার্ক্সকে জন্মদিনে শুভেচ্ছা আমি জানাই না। প্রতিদিন ঘুম থেকে উঠে চেতনে অবচেতনে মার্ক্সকে দেখা যায়। দেখা যায় রিকশাওয়ালাকে ব্যবসায়ীর কষিয়ে থাপ্পড় মারাতেও... এ লেখার নেপথ্যে থাকা পুঁজিবাদী মনোভাবেও... মার্ক্সের জন্ম প্রতিদিন, প্রতিক্ষণে...
এই লাল শাক এর দাদুর বাড়ি বাংলাদেশের সিলেটে! মিশিগানের হামট্রামাক শহর হয়ে এসেছিল উইক্সমে আমাদের বাড়ি আনন্দিকে... 🤩😍 সেখান থেকে ২য় প্রজন্ম এবং সাথে বীজ সংগ্রহ। সেই বীজ থেকে অতঃপর ৩য় জন্ম ও বেড়ে উঠা এই আনন্দিক এর ব্যাকইয়ার্ডে ♥ বীজ ছিটানোর ১৯-২০ দিনের মাথায় প্রায় এক হাত লম্বা হয়ে গেলো। 🙄 ছাই + মরিচের গুড়া অর্গানিক কীটনাশক হিসেবে দারুণ... দুই পাতা মেলে ধরার পর দিলাম, এর কয়েকদিন পর একবার মাত্র অর্গানিক সার.... মানে পুরোপুরি কেমিক্যাল ফ্রি, সেই বীজ থেকে জন্ম, বেড়ে উঠা এবং রান্নাঘর আসা পর্যন্ত!!! অতি লম্বা গুলো বেছে বেছে তুলবো। বাকীরা বড় হতে থাকবে... প্ল্যান্ট যত পাতলা হবে, রয়ে যাওয়া শাকগুলো ডালপালা মেলবে... তখন ডালপালার সাইজ হবে এক হাতের থেকেও বড়! খোলা হাওয়া পেলে একেকটা লাল শাকের দৈর্ঘ্য আমার চেয়েও বেশি হবে (প্রমাণিত গত বছর)... ডালপালা খেতে খেতেই এই ২-৪ মাসের সিজন চলে যাবে... হোম মিনিস্টার এর কাজ বেড়ে গেছে! ধন্যবাদ আগাছা পরিষ্কার করে শাকগুলো বেড়ে উঠার কাজে সাহায্য করার জন্য... এবং ছানাপোনারা বাগানে হাত লাগাচ্ছে একটু একটু... ওদের হাতে দায়িত্ব দিয়ে একদিন হাত-পা গুটিয়ে বসে বসে খাবো 😁
প্রমাণ, কাগজপত্র, সনদপত্র অনেক আছে৷ কিন্তু সব দেয়ার দরকার মনে করলাম না৷ সবচেয়ে বড় প্রমাণ যে সনদপত্র ১৯৭২ সালে বঙ্গবন্ধু সরকারের স্বরাষ্ট্র মন্ত্রণালয় প্রদান করেছিল,সেটার ছবিই কেবল দিলাম। এই সনদ কারও পক্ষে জাল করা সম্ভব না,আর ৭২ সালে কোন অমুক্তিযোদ্ধা সনদ পাননি নিশ্চয়ই। আমার আব্বা আজও ৭১ সালে তাঁর ট্রেনিং এবং মুক্তিযুদ্ধে সক্রিয় অংশগ্রহণের ঘটনাগুলো শোনালেন। আগেও শুনেছি অনেক,আজ আবার শুনলাম। কিভাবে একদিন শান্তিকমিটির হাতে ধরা পরতে পরতে বেঁচে গিয়েছেন,সে বর্ণনা শুনলাম। এই ঘটনাটা বলার সময় আব্বা প্রতিবার কাঁপতে থাকেন,যেন সেই মুহুর্তটিতে ফিরে গেছেন...আজ আবারও কাঁদতে কাঁদতে জিজ্ঞেস করলেন - "সবকিছু এত সহজে মিথ্যা হয়ে যাবে?" আপনারা যারা আমার আগের পোস্টে রিঅ্যাক্ট করেছেন, কমেন্ট করেছেন, শেয়ার করেছেন তাদের প্রতি আমি ভীষণভাবে কৃতজ্ঞ৷ অসংখ্য ধন্যবাদ আমার এবং আমার বাবা বীর মুক্তিযোদ্ধা মোঃ গুলজার হোসেন এর পাশে থাকার জন্য। লড়াই চলবে যতক্ষণ পূর্ণ বিজয় অর্জন না করতে পারছি৷ আমার আব্বার জন্য দোয়া করবেন যেন ততদিন আল্লাহ তাঁকে বাঁচিয়ে রাখেন৷ সম্ভব হলে আমার জন্যও একটু দোয়া করবেন।
ট্যালেন্টেড মানুষও ছাগল হতে পারে এবং সেই ছাগলের একটা বড় নমুনা হলো এই মহিলা...
ফেসবুকে, টিকটকে, লাইকিতে সব খানেই আজেবাজে অশ্লীল কন্টেন্টে ভরপুর। এইরকম কোন অশ্লীল আজেবাজে কন্টেন্ট চোখে পড়লেই লিংকটা আমাকে ইনবক্স করবেন। দেখার পর আমার যদি মনে হয় সেটা আসলেই অশ্লীল, যত দ্রুত সম্ভব আমি তা সংশ্লিষ্ট কর্তৃপক্ষকে জানাবো। ধন্যবাদ। 😑
প্রথম আলোর সাংবাদিক রোজিনা ইসলামকে যেভাবে ধর-পাকড় করে, তার গায়ের উপর উঠে গোপন নথি উদ্ধার করার চেষ্টা দেখলাম, সেটি দূর্ভাগ্যজনক। সরকারের নানা গোপন নথি থাকতে পারে। সেগুলোর গোপনীয়তা রক্ষার দায়িত্ব সংশ্লিষ্ট কর্তৃপক্ষের, সাংবাদিকের নয়। সাংবাদিকের দায়িত্ব দেশের স্বার্থবিরোধী সকল তথ্য জনগণের সামনে উন্মোচন করা। রোজিনা ইসলাম বেশ কিছুদিন ধরেই স্বাস্থ্য মন্ত্রণালয়ের দূর্নীতি উন্মোচন করছিলেন। এছাড়া তাকে গ্রেফতারের পর যেভাবে শ'খানেক পুলিশ দিয়ে ঘেরাও করে নিয়ে যাওয়া হলো, সেটা দেখেও মনে হলো পুলিশ বা প্রশাসনের বেতন বাড়লেও স্মার্টনেস বাড়ে নাই। যেসব কাজ করে ৩০ বছর আগেও তারা নিউজ হতো, এখনও তাই হচ্ছে। রোজিনা ইসলাম পালিয়েও যেতেন না, তাকে কেউ ছিনতাই করতেও আসত না, তিনি তো আর দেশের সবচেয়ে বড় শিল্পপ্রতিষ্ঠানের পরিবারের সদস্য নন! আজ থেকে ৩০ বছর আগে আমার আব্বা যখন স্বাস্থ্য মন্ত্রণালয়ের চাকরি করতেন, তখন দেশের যেখানে তার পোস্টিং হতো, আমরাও তার পিছে পিছে সেখানে যেতাম। কারণ ঢাকা ও ঢাকার বাইরে দুটো পরিবার মেইনটেইন করার মতো অর্থ সরকারি কর্মকর্তাদের থাকত না। ঢাকায় ফেরার পর আমাদের থাকতে হলো মিরপুরে, কারণ ওখানেই ভাড়া সবচেয়ে কম। মিরপুরে যে ভাড়া বাসায় থাকতাম, সেখানকার দোতলায় আবার আব্বার অফিসেরই সহকর্মীরা মেস করে থাকতেন। উপ-পরিচালক, সহকারি পরিচালক পদমর্যাদার মানুষেরা পরিবারকে গ্রামের বাড়িতে বা মফস্বলে রেখে ঢাকায় মেস করে থাকতেন, কারণ এছাড়া সৎভাবে জীবনযাপন করার উপায় ছিল না। আমার আব্বা অবসরে যাবার দিনও তার নিজের কোন গাড়ি ছিল না, ফ্ল্যাট ছিল না। সরকারি কর্মকর্তাদের সুবিধা বেড়েছে, এটা ভালো। তাদের জীবনমানের উন্নয়ন হোক। কিন্তু সাথে সাথে ঘটের বুদ্ধিও তো বাড়তে হবে। এছাড়া এত সুযোগ সুবিধার পরেও যদি কেউ চুরি করে, সেটা সাংবাদিকরা উদঘাটন করতে চাইবে, এটাই স্বাভাবিক। আপনারা যদি সেই চুরির তথ্য প্রকাশে অনিচ্ছুক হন, তবে বুদ্ধি দিয়ে ঠেকান। মারপিট করলে তো হবে না। যেকোন অর্থেই সাংবাদিক রোজিনা ইসলামের উপর অন্যায় আক্রমণের প্রতিবাদ করি। তবে, বাংলাদেশে পেশাজীবী গোষ্ঠী হিসেবে যে প্রতিবাদের নতুন স্বরূপ এটা পছন্দ করি না। কিছু হলেই ডাক্তার, সাংবাদিক এভাবে গোষ্ঠী ধরে ঝাঁকে ঝাঁকে প্রতিবাদ হবে, একে অন্যের ছাড়া বাইরের কেউ প্রতিবাদ করবে না, আবার ভেতরেররা ঠিক হোক বা বেঠিক হোক - করবেই, এই ধারাটা খুব খারাপ। আমরা সাংবাদিক, পুলিশ, ডাক্তার, রিকশাওয়ালা - যার প্রতি, যেখানে অন্যায় হবে, সেখানেই প্রতিবাদ করব, এটিই বাঞ্চনীয়। #শামীমআহমেদ ১৮ মে ২০২১
কবি নির্মলেন্দু গুণের স্ট্যাটাস পড়ে জানতে পারলাম তিনি আজ দ্বিতীয় ডোজ ভ্যাকসিন নিতে একটি হাসপাতালে গিয়েছিলেন। যাওয়ার সময় আরজিনা নামে তাকে টিকা দিয়েছেন যে নার্স ও হাসপাতালটির পরিচালক ডা. কিবরিয়ার জন্য ধন্যবাদ উপহার হিসেবে দুটো কবিতার বই নিয়ে গেছেন। ব্যাপারটা এতো ভালো লাগলো! এই ছোট ছোট কিন্তু গুরুত্বপূর্ণ বিষয়গুলোই সম্ভবত আমরা শিখতে পারি বড়দের কাছ থেকে। 
আজ কনফিডেন্স লেভেল একটু কম। তাই অনেকগুলো ছবি দিলাম। 😉 কারো সাথে তুলনা করবেন না প্লিজ! ঈদ মোবারক।
এতো কাজের ভিড়েও ছেলেটা যে এতো ভালো লেখে সেটা তো অজানাই ছিলো#Godspeed #RealLifeHero
জুম্মা মোবারক পরিবারের ছোট্ট বাচ্চাগুলো বড় হয়ে যাচ্ছে মাশা-আল্লাহ 🥰
# অনেক বড় পোষ্ট, তবে বয়সে তরুন বন্ধুরা একটু সময় নিয়ে পড়লে বাংলাদেশের ইতিহাস সম্বন্ধে জানতে পারবেন... #"একাত্তরে,ভাটি বাংলার ত্রাস বীর মুক্তিযোদ্ধা শহীদ #জগতজ্যোতি_দাস_শ্যামা"(দাস পার্টি/দাস কোম্পানীর মহানায়ক) কেনো পেলোনা প্রতিশ্রুত সন্মান......??? আজ ১৬ই নভেম্বর, একাত্তরে পাকি হার্মাদ বাহিনীর কলজে পানি করা, 'দাস পার্টি'র প্রতিষ্ঠাতা শহীদ জগত জ্যোতি দাস শ্যামা বীর বিক্রম'র ৪৮ তম মৃত্যুবার্ষিকী। রাষ্ট্রীয় ভাবে দিনটিকে স্মরণ করা হয়নি আজ অবধি। আমাদের বিস্মরণের স্রোতে শহীদ জগতজ্যোতি দাস ভেসে গিয়েছেন। স্বাধীনতার সূর্যোদয় থেকে মাত্র ৩০ দিন দূরত্বে নিভেছিল বাংলার অন্যতম শ্রেষ্ঠ সন্তানের জীবন প্রদীপ। যদিও, তাঁকে বীরশ্রেষ্ঠ উপাধি'তে ভূষিত করার কথা ছিল। কিন্তু স্বাধীনতার পর তাঁকে মরণোত্তর 'বীর বিক্রম' উপাধি দেয়া হয়, ১৯৭৩ সালের সরকারি গেজেট অনুযায়ী তাঁর বীরত্বভূষণ সনদ নম্বর ১৫৪। তবে, শহীদ জগত জ্যোতি দাস রইবেন সাধারণ মানুষের ভিড়ে। তিনি ও তাঁর দাস পার্টির বীরত্বগাঁথা লাভ করেছে পুনর্জন্ম বিগত কয়েক বছরে। এমনটাই অবশ্যম্ভাবী ছিল। গেরিলা ১৯৭১ পরিবার, আজকের শোকাবহ দিনে তাঁর চিরশান্তি প্রার্থনা করছি। একাত্তর এসেছিলো বাঙলাদেশের মাটি থেকে অভিজাততন্ত্রের শেকড় চিরতরে উপড়ে ফেলার দুঃসাহস নিয়ে। একাত্তরের বীরেরা এসেছিলো ধর্ম, বর্ণ, সামাজিক, অর্থনৈতিক শ্রেণিভেদ মুছে ফেলতে, ঘূর্ণিঝড় হয়ে। আজ জগত জ্যোতি দাসের কথা আমরা জানিনা, যেন মনে রাখার প্রয়োজনই নেই। শহীদ জগতজ্যোতি আমাদের স্মৃতি প্রকোষ্ঠে বিস্মৃত হয়ে যাওয়া এক অসীম সাহসীর উপাখ্যান। স্বাধীনতার ৪৮ বছরের মাথায় আমরা দেখতে পাই শহীদ মুক্তিযোদ্ধা জগত জ্যোতি দাস’কে নিয়ে লিখিত প্রবন্ধ বা ইতিহাসভিত্তিক রচনার সংখ্যা ১০ টির অধিক নয় !! আমাদের নির্লজ্জতার বলি শহীদ জগত জ্যোতি দাস, ডাকনাম শ্যামা। যার নেতৃত্বে গড়ে উঠেছিল “দাস কোম্পানি” নামে ৩৬ (মতান্তরে ২৫) জনের মুক্তিযোদ্ধা দল। সহযোদ্ধাদের রক্ষার জন্য প্রাণ উৎসর্গকারী বাঙলার সূর্য সন্তান, ভাটি অঞ্চলের মহানায়ক শ্যামা। হবিগঞ্জের আজমীরিগঞ্জ উপজেলার জলসুখা গ্রামে এক অখ্যাত নিম্নবিত্ত পরিবারে জন্ম দুঃসাহসী এই মুক্তিযোদ্ধার। বাবা জীতেন্দ্র চন্দ্র দাস ও মা হরিমতি দাসের কনিষ্ঠ পুত্র জগত জ্যোতি দাস, জন্ম ২৬ এপ্রিল, ১৯৪৯ সালের । বাবা ও বড় ভাই রাজমিস্ত্রির কাজ করতেন। হতদরিদ্র পরিবারে জন্ম নিয়েও তিনি ১৯৬৮ সালে দ্বিতীয় বিভাগে এসএসসি পরীক্ষায় উত্তীর্ণ হয়েছিলেন তিনি। ১৯৬৮ সালেই ভর্তি হয়েছিলেন সুনামগঞ্জ সরকারী কলেজে। ১৯৭১ সালে তিনি এইচএসসি শেষ বর্ষের শিক্ষার্থী। যুদ্ধের রনকৌশল রপ্ত করতে ট্রেনিংয়ের জন্যে চলে যান মেঘালয়ে। প্রায় ৩২ দিনের প্রশিক্ষন পর্বের মধ্যে ইকো-১ ট্রেনিং ক্যাম্পের ডিউটি সার্জেন্ট এর দয়িত্ব পালন করেন। ঐ সময়ে এ্যামবুশে পা দিলে কিভাবে বের হওয়া যায়, গ্রেনেড নিক্ষেপ, বিমান ধংশ, স্থলপথে শত্রুকে পরাস্ত করার কৌশল সহ গেরিলা পদ্ধতিতে যুদ্ধের ময়দানে একজন দক্ষ সৈনিক হিসেবে নিজেকে গড়ে তোলেন তিনি। নেতৃত্বের গুনাবলী থাকায় ৩৬ (মতান্তরে ২৫) জনের সাহসী যুবক নিয়ে গড়ে তোলেন দাস কোম্পানি। সহ-অধিনায়কের দায়িত্বে ছিলেন ইলিয়াছ। শহীদ জগত জ্যোতি দাস বীরবিক্রম তার প্রথম কোম্পানী কমাণ্ডার ছিলেন। তাঁর দ্বিতীয় কোম্পানী কমাণ্ডার ছিলেন ইটনার ছিলনী গ্রামেরই সহযোদ্ধা শহীদ সিরাজুল ইসলাম বীর বিক্রম এবং সর্বশেষ কোম্পানী কমাণ্ডার ছিলেন মতিউর রহমান বীর বিক্রম। শুধু মাত্র তাঁর সাহসী অভিযানের কারনে পাকিস্তান সরকার রেডিওতে ঘোষণা দিতে বাধ্য হয়, “ এই রুট দিয়ে চলাচলকারী ব্যক্তিদের জানমালের দায়িত্ব সরকার নেবে না”। মাত্র ১৩ জন সহযোদ্ধা নিয়ে বানিয়াচঙে পাকিস্তানী সেনাবাহিনীর ২৫০ জন সেনা ও দোসরদের অগ্রগতি রোধ করে দেন, যুদ্ধে প্রাণ হারায় ৩৫ পাকিস্তানী জল্লাদ। রাজাকার-আলবদরদের কাছে জগত জ্যোতি ছিলেন এক মূর্তিমান আতঙ্ক। বিস্তীর্ণ ভাটিবাংলায় পাকিস্তানী সেনাবাহিনীকে পরাভূত করতে দাবড়ে বেড়িয়েছেন তিনি। ১৯৭১ সালে তিনি ছিলেন মাত্র একুশ বছরের এক কলেজ ছাত্র। তো, এই কলেজ ছাত্র কি করেছিলো তা আমাদের সবার পুনর্বার স্মরণ করা বেশি দরকার আজ.........। ভাটিবাংলার বিশাল হাওরবেস্টিত এলাকা - সুনামগঞ্জ, নেত্রকোনা, কিশোরগঞ্জ, হবিগঞ্জের প্রায় প্রতিটি থানা মুক্তিযুদ্ধের সময় স্বাধীন হয়েছিলো তাঁর নেতৃত্বে। ৩৬ (মতান্তরে ২৫) জনের দল নিয়ে তার বাহিনী ‘দাস কোম্পানি’ । সাব সেক্টর হেডকোয়ার্টার ছিলো তাহিরপুরের বড়ছড়া (টেকেরঘাট)। সেই তাহিরপুর থেকে জামালগঞ্জ, দিরাই, খালিয়াজুড়ি,মদন, মার্কুলি, আজমিরীগঞ্জ, বানিয়াচং, বাহুবল হয়ে আশুগঞ্জ পর্যন্ত তিনি ছুটে বেড়াতেন নৌকায় চড়ে। মার্কুলির কাছে পাকিস্তানী সেনাবাহিনীর জাহাজ ডুবিয়ে দেয়ার কৃতিত্ব তাঁর। জগত জ্যোতি ও দাস কোম্পানির ভয়ে ভৈরব থেকে সুনামগঞ্জ পর্যন্ত নৌ চলাচল বন্ধ ঘোষনা করতে বাধ্য হয় পাক আর্মি এবং এয়ার সাপোর্টসহ বিশেষ কমান্ডো টীম পাঠানো হয়েছিল শুধুমাত্র জগত জ্যোতি'কে নির্মূলের জন্য। জামালপুর মুক্ত করার অভিযানে সম্মুখ সমরে অবতীর্ণ হন জগত জ্যোতি, হারাতে হয় তাঁর সহযোদ্ধা বীর সিরাজুল ইসলামকে। মাত্র ১০-১২ জন সহযোদ্ধা নিয়ে তিনি মুক্ত করেন শ্রীপুর। ২৯ জুলাই বৃহস্পতিবার জামালগঞ্জ থানা ও নৌবন্দর সাচনাবাজার শত্রুমুক্ত করে আলোচনার শীর্ষে চলে আসেন। তাঁর নেতৃত্বে সিলেট সুনামগঞ্জ সড়কের বদলপুর ব্রীজ বিধ্বস্থ করা হয় আর তাঁরই কৃতিত্বের কারণে ভারতীয় কমান্ড বাহিনীর মেজর জি,এস,ভাটের প্রশংসা লাভ করেন। ১৭ আগস্ট পাহাড়পুরে কমান্ডার জগৎজ্যোতির রণকৌশল আর বীরত্বে রক্ষা পায় অসংখ্যা নিরীহ নর-নারী। স্বাধীন বাংলা বেতারকেন্দ্র থেকে তাঁর বীরত্বগাঁথা প্রচার হয়। জগৎজ্যোতি একা হাতে একটি এলএমজি নিয়ে দখল করে নেন জামালপুর থানা যেখানে আস্তানা গেড়েছিল স্থানীয় রাজাকারেরা। ১৬ নভেম্বর ১৯৭১, শহীদ জগতজ্যোতি জানতেন না এই দিনে তাঁর অন্তিম অভিযান পরিচালিত হবে। এদিন বাহুবল (বানিয়াচং) অপারেশনে তিনি শহীদ হয়েছিলেন জন্মভূমির স্বাধীনতার জন্য। আজমিরিগঞ্জ বাজারে নিয়ে আসা হয় তাঁর লাশ। তখন ছিল ঈদের বাজার। শত শত লোকের সামনে খুঁটির সাথে বেঁধে ক্ষত-বিক্ষত করা হয় তাঁর লাশকে। তাঁর গায়ে পেরেক বিদ্ধ করে সেই ছবি খবরের কাগজে ছাপানো হয়।রাজাকাররা থু থু ফেলতে থাকে তাঁর উপর। এমনকি জগত জ্যোতির মা-বাবাকেও ধরে আনা হয় বিভৎস লাশ দেখাতে। পরিবারে যখন স্বজন হারানোর কান্নার রোল তখন আগুন ধরিয়ে দেওয়া হয় তাঁদের বাড়িতে। ভাসিয়ে দেওয়া হয় তাঁর ক্ষত-বিক্ষত পবিত্র দেহ ভেড়ামোহনার জলে। স্বাধীন বাংলা বেতার কেন্দ্রের সংগঠক বেলাল বেগ জানিয়েছিলেন,শহীদ জগত জ্যোতিকে সর্বোচ্চ খেতাব দেওয়ার ঘোষনা দেওয়া হয়েছিল একাধিকবার। অল ইন্ডিয়া রেডিওসহ বিভিন্ন গণমাধ্যমে প্রচারিত ও প্রকাশিত হয় জগত জ্যোতির বীরত্বগাঁথা। যুদ্ধকালীন সময়ে বাংলাদেশ সরকার তাঁকে সর্বোচ্চ মরণোত্তর পদক প্রদানের ঘোষণা দিয়েছিলেন। প্রথম ব্যক্তি হিসেবে তাঁকে মুক্তিযুদ্ধে অবদানের জন্য সর্বোচ্চ রাষ্ট্রীয় পদক প্রদানের ঘোষণা সে সময় স্বাধীন বাংলা বেতার কেন্দ্র থেকে প্রচারিত হয়েছিল। কিন্তু স্বাধীনতার পরে প্রতিশ্রুতি থেকে ফিরে আসেন বাংলাদেশ সরকার, কোন এক অজ্ঞাত কারণে, তাঁকে ১৯৭২ সালে বীর বিক্রম খেতাবে ভূষিত করা হয়। (গেজেট প্রকাশ হয় ১৯৭৩ সালে) বাস্তবে, এই পুরস্কার প্রদান করা হয় তারও দুই যুগ পরে। এই বীরের মৃত্যু'র পর স্বাধীন বাংলা বেতারে ঘোষিত হয়েছিল তাকে দেয়া হবে সর্বোচ্চ খেতাব। কিন্ত ভাটির মহানায়ক শহীদ জগত জ্যোতি দাস শ্যামাকে আজও দেয়া হয়নি সেই সর্বোচ্চ খেতাব। আইনের ম্যার প্যাচে সরকার ঘোষিত বীরশ্রেষ্ঠ উপাধি শুধু ঘোষনাই রয়ে গেল। কিন্তু কেন? এই প্রশ্নের উত্তর জগত জ্যোতির সহযোদ্ধাদের যারা বেঁচে আছেন তাঁদের আজও জানা নেই। যারা বেঁচেছিলেন স্বাধীনতার পরেও তাঁরাও এই প্রশ্নের উত্তর না পেয়েই চলে গেছেন পরপারে। এ প্রশ্ন এখন আমাদের বিবেকের কাছে? কেন, শহীদ মুক্তিযোদ্ধা জগত জ্যোতি দাস শ্যামা, প্রতিশ্রত সম্মান পাননি? বীরশ্রেষ্ঠ উপাধি বদলে, তিনি হয়ে গেলেন বীর বিক্রম !!! এর প্রতিবাদে মুক্তিযোদ্ধা মরহুম মাহবুবুর রব সাদী নিজের খেতাব প্রত্যাখান করেছিলেন! এমন প্রত্যাখান আর কোন মুক্তিযোদ্ধা করেননি। প্রশ্নের উত্তর হয়তো বা পাওয়া যাবে না। অন্ধকার বদ্ধঘরের দেওয়ালে প্রতিধ্বনিত হতে হতে থেমে যাবে একসময়। তথ্য সুত্রঃ বীর মুক্তিযোদ্ধা, কিংবদন্তী সাংবাদিক সালেহ চৌধুরী রচিত 'একাত্তরের দিরাই-শাল্লা' ।
ভগবানের কাছে দাদার আত্মার শান্তি কামনা করছি। আর কত প্রিয়জনকে হারাতে হবে ভগবান?  সবাইকে রক্ষা কর।
লকডাউনের ভেতরে ২য় দফায় আরেক জুটি ডিম পাড়লো। প্রতিবার ৪টা করে ডিম পাড়ে অথচ এ জুটি ডিম দিলো ৫টা! গত মার্চের শেষে দেয়া ডিমগুলো বাচ্চা ফুটিয়ে উড়িয়ে নিয়ে গেল এপ্রিলের মাঝামাঝি। আমার বাসার স্নানঘরে গত ৭বছর ধরে প্রতিবছর শালিক পাখি এই কাজ করে আসছে।
সাকিবের লাথি দিয়ে স্ট্যাম্প ভেঙ্গে ফেলাটা বিম্ববাসী দেখেছে, কিন্তু যেটা কেউ দেখতে পারলো না , পক্ষপাতিত্ব, ইচ্ছাকৃত এবং চক্রান্তটা। যারা সাকিবকে কাঠগড়ায় দাঁড় করাচ্ছেন তাহলে নিদাহাস ট্রফিতে আম্পায়ারের ভুল সিদ্ধান্তের বিপক্ষে সাকিবের প্রতিবাদে কেন বাহবা দিয়েছিলেন? ঘটনা তো বেশি দিনের নয়- মাত্র কয়েকবছর আগের! আর বিশ্বকাপে ফ্রান্সের জিনেদিন জিদানের মাথা দিয়ে ইটালির মাতারাজ্জিকে গুতা দেয়ার সময়ও সকলেই জিদানের পক্ষে ছিলেন, এই ভেবে যে, মাতারাজ্জি উস্কানী দিয়ে জিদানকে উত্তেজিত করেছিলো। সাকিবের বেলায় উল্টো কেন?! প্র‌তিবাদ কর‌লেই "‌বেয়াদব" এটাই যদি সত্যি হয়, তাহলে আমা‌দের ১১ জনই "বেয়াদব" হলে বাংলা‌দে‌শের ক্রি‌কেট এতোদিনে অ‌নেকদুর এ‌গি‌য়ে যে‌তে পারতো। সিদ্ধান্ত নেবার সময় এসে গেছে, বিশ্ব ক্রিকেটে মাফিয়া মোড়লদের ক্ষমতার চক্রান্তে, আমাদের আর ক্রিকেট খেলার আর প্রয়োজনীয়তা আছে কী না!!!!
আজ দোকানে বেচাকেনাটা বেশ ভালো আলতাফের। তাই মন আর মেজাজটাও ফুরফুরে। কর্মচারি শফিকের মায়ের ক্যান্সার। সে কিছু টাকা লোন চেয়েছিলো। তাকে টাকাগুলো দিতে পেরে বেশ ভালো লাগছে আলতাফের। দোকান বন্ধ করে রিক্সায় বসলেন বেশ রাতে। মাথাটা বড্ড ধরেছে। শরীরটাও ব্যথা করছে। কাজের চাপটা আজ একটু বেশিই গেছে। বাসায় ঢুকতেই বৌ হামলে পড়লো। ভার্সিটি পড়ুয়া ছেলেমেয়ে দুটোর জ্বর ছিলো গত রাত থেকে। ছেলে ভালো আছে তবে মেয়ের নিস্তেজ শরীর নেতিয়ে পড়ে আছে বিছানায়। গভীর রাতে কোথাও এ্যাম্বুলেন্স নেই। উবার ডেকে মেয়েকে নিয়ে দৌড়ালো আলতাফ হাসপাতালে। ডাক্তার বললো, আই সি ইউ খুঁজুন। অক্সিজেন খুবই কম। আই সি ইউ মেলেনি পুরো রাতে। ভোরে মেয়ের নিথর দেহ ফিরেছে বাসায়। ছেলের দম নিতে কষ্ট হচ্ছে। আলতাফ টের পেলো তার নিজেরও গা কাঁপিয়ে জ্বর আসছে। ছেলেকে নিয়ে আলতাফ হাসপাতালে হাসপাতালে ঘুরছে আই সি ইউএর জন্য। ফোন বেজে উঠলো। শফিক কাঁদছে। ভাই, আজ দোকানে যেতে পারবো না। মায়ের জন্য কোনো হাসপাতালে সিট পাচ্ছি না। নিজেরও জ্বর। গরমে সবসময় মাস্ক পরা কষ্টকর। ক্রেতা দেখলেই মাস্ক পরেছে। সেনিটাইজারের বোতলে একটু পানি আর স্যাভলন মিশিয়ে রেখেছে। সেটাও তো তিন থেকে চারবার হাতে দেয় সে। আলতাফের কেন যেন সেই রাতের রিক্সা ওয়ালার কথা মনে পড়ছে খুব। কেমন আছে সে? কেমন আছে তার পরিবার? (সব দরজা বন্ধ করুন। নিজে হাতেই করুন। বেঁচে থাকলে ব্যবসা হবে। আমাদের অভিভাবক নিশ্চয় আমাদের খাবারের দায়িত্ব নেবেন। কয়েক লাখ রোহিঙ্গা যেখানে নিরাপদ আশ্রয় পায় সেখানে আমাদের ডাল ভাত ঠিকই জুটবে। বাঁচলে নাহয় মাছ, মাংস খবো সবাই।)
ওরে পাগলা সেতো বেহেশতে গেলেই মিলবে।যদি দুনিয়াতেই মিলতো তবে আল্লাহ দুটো জায়গা বানাতেন না।
যখন বিশ্বাস করতে অভ্যস্ত হলাম যে তিনি ফিরে এসেছেন ঠিক তখনই চলে গেলেন! সৌমিত্র চট্টোপাধ্যায়কে হারানোর বেদনা আমার হৃদয় থেকে কখনও মুছবেনা।
>সরকার যে এইরকম সর্বাত্মক লকডাউন দিলো! বুয়া আসতে পারবে তো! >সকাল থেকে এই যে ঝুম বৃষ্টি পড়তেছে! বুয়া আসতে পারবে তো! >বৃষ্টির পানিতে রাস্তায় যে কোমর পানি! বুয়া আসতে পারবে তো! >গলির মোড়ে নাকি পুলিশ লাঠি দিয়ে পিটাচ্ছে! বুয়া আসতে পারবে তো! গিন্নির যাবতীয় আলোচনা দেখছি বুয়াতে গিয়েই শেষ হচ্ছে! আপনার বাসায় কী অবস্থা? (বৈদেশে যাঁরা নিজেরাই বুয়ার দায়িত্বপ্রাপ্ত তাঁরা এই আলোচনার বাহিরে)
জ্ঞান-বিজ্ঞান, শিল্প-সাহিত্য, মানবিকতা ও ধর্মে এইরকম বিভৎসতম সংকটময় মূহূর্ত এই ভূখণ্ডে ইতিপূর্বে আর কখনই আসেনি।
বহুদিন ধরে ফেসবুক-জুড়ে বহু ছবি ঢুঁরে স্রেফ ঘুরে-টুরে দেখিয়াছি নদী, পর্বতমালা বন, দ্বীপ, মরু সবই... দেখা হয় নাই চক্ষু মেলিয়া ঘর হতে শুধু দুই পা ফেলিয়া আকাশে পানিতে সবুজে মেশানো বাংলাদেশের ছবি।
পাইক্কারা হাঁড়িভাঙ্গা আম পায় আমি হাঁড়িভাঙ্গা  আমই খামু না আর.. 😂😂
চন্দ্রযান প্রজেক্টের জন্য খুবই খারাপ লাগছে। লাগছে, কারণ মোদিজি নিজেকে যে কোনও জায়গায় জুড়ে দিলেই সেটা তাঁর সম্পত্তি হয়ে যায় না। এটা ইসরোর প্রজেক্ট, তাই সাফল্য বা ব্যর্থতা দুই-ই ইসরোর। যে মানুষগুলো এত পরিশ্রম করলেন, তাঁদের জন্য খারাপ লাগছে। তবে শুনছি বিক্রম ল্যান্ড না করলেও মূল যান এখনও অর্বিট বদলে ছবি পাঠিয়ে যাচ্ছে। হয়তো বিক্রমের খোঁজ পাওয়া যাবে, হয়তো যাবে না... আবার নতুন করে প্রজেক্ট শুরু হবে। হয়তো একদিন কোনও ল্যান্ডার সফল হলেই মোদিজি 'স্ট্যাচু অফ ইউনিটির ছবি পাঠাতে বলো' বলে হুকুম দেবেন। বহু কিছুই হতে পারে। যাঁরা কাজ করেন, তাঁরা থেমে থাকেন না। থাকলে এপোলো-১১ -ও হত না। কিন্তু এই সব, সবকিছুর মধ্যে... কেন জানি না... যে হতভাগা স্পেসস্যুট পরে চলন্ত অটোর পাশের রাস্তায় চাঁদে হাঁটছিল, তাকে গলিতে ফেলে মারতে ইচ্ছে করছে! ওর জন্যই সব হয়েছে! বদ লোক কোথাকার! 😑
