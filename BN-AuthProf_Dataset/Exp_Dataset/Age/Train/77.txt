স্বাস্হ্য মন্ত্রণালয় রোজিনা ইসলামের বক্তব্যের ভিডিও ছাড়ছে ডিফেনস হিসেবে! ভাবা যায়! এটাকে আইন সংশ্লিষ্টরা কিভাবে দেখছেন? এতে কোন ধরণের আইন ভঙ্গ হচ্ছে বলে মনে করেন কি? এই অপকর্মের কারণে তাদের উপর জনগণের আস্থা আরও তলানিতে ঠেকছে বলে মনে করেন কি?
এটা একটা কাল্পনিক বিশ্লেষণ। দয়া করে কেউ এর সাথে বাস্তবের মিল খুঁজবেন না। আমার চেম্বারে জুনিয়র আইনজীবী এবং সাপোর্ট স্টাফসহ মোট দশজন কাজ করে। আমি ছাড়া বাকী সবাই করাপ্ট। তাদের দুর্নীতির কারণে ক্লায়েন্টদের ত্রাহি ত্রাহি অবস্থা। চেম্বারে আয় ঠিক থাকার দরুণ কারো চাকরিও যায় না। জুনিয়রদের দুর্নীতি সম্পর্কে আমি কানাঘুষা শুনি কিন্তু এসব নিয়ে জিজ্ঞেস করতে লজ্জা লাগে। তবে আমার এক কথা- দুনীতির বিরুদ্ধে কঠোর অবস্থান চেম্বারের। এরকম অবস্থায় ক্লায়েন্টরা মনে করে আমি খুব সৎ। যদি কোন কারণে আমি মৃদু তিরস্কার করি তখন- আমার জুনিয়ররা বলে- আমাকে ভুল বোঝানো হয়েছে। 
যারা মনে করেন মারামারি কেবল বেটাদের বিষয় তারা ভাল হয়ে যান।
জনস্বার্থ তথ্য প্রকাশ (সুরক্ষা প্রদান) আইন, ২০১১ এর ৯ ধারার বিধান মতে রোজিনার বিরুদ্ধে যিনি মামলা করেছেন সেই উপসচিবের বিরুদ্ধে ফৌজদারি মামলা হওয়া উচিত।
বন্ধু তপন ফোনে জানাল আমার জ্যাঠু মন্মথ বড়ুয়া কিছুক্ষণ আগে শেষ নিঃশ্বাস ত্যাগ করেছেন।একমাত্র মেয়ে বিবিসিতে আছে অনেক বছর। বাবা, কাকা ছোট পিসি আগেই গেছেন। বড় পিসি আছেন এখনো। তিন ভাই চলে গেলেন। তাদের বেড়ে ওঠার বর্ণিল ইতিহাস অনেকের অজানা রয়ে গেল। প্রকৃতির কি নিয়ম- অন্যদের বিদায় জানাতে জানাতে নিজের যাওয়ার প্রস্তুতি নেয়া!
কথাটা আপনারাও জানেন- এপলজিস্ট, মিনমিনে স্বরে লড়াই হয় না। হয় লাথি খাওয়ার পর পা জড়িয়ে ধরে পায়ের গুণগান করবেন নয়ত উঠে দাঁড়িয়ে সোজা পালটা লাথি মারবেন। কোনটা করবেন আগে ভেবে নেন। মিনমিন করতে দেখলে অপমান লাগে। সংবাদ সম্মেলন বয়কট করাটা ভাল উদ্যেগ তবে আগের চেয়ে বেশী সব বিভাগের দুর্নীতি উন্মোচন করা হোক নতুন ব্রত। 
২০১১তে জনস্বার্থ সংশ্লিষ্ট তথ্য প্রকাশ (সুরক্ষা প্রদান) আইন পাস হয়েছে কিন্তু এর ব্যবহার নেই। সাংবাদিকরাও এই আইনের সুযোগ নেননি। এই আইনের ৪ ধারায় বলা আছে- জনস্বার্থ সংশ্লিষ্ট তথ্য প্রকাশ ৪ । (১) কোন তথ্য প্রকাশকারী উপযুক্ত কর্তৃপক্ষের নিকট, যুক্তিযুক্ত বিবেচনায়, জনস্বার্থ সংশ্লিষ্ট সঠিক তথ্য প্রকাশ করিতে পারিবেন। (২) কোন তথ্য প্রকাশকারী, এই আইনের উদ্দেশ্য পূরণকল্পে, জনস্বার্থ সংশ্লিষ্ট সঠিক তথ্য প্রকাশ করিয়াছেন বলিয়া গণ্য হইবে, যদি- (ক) যুক্তিসঙ্গত কারণে তিনি বিশ্বাস করেন যে তথ্যটি সত্য; বা (খ) তথ্যের সত্যতা সম্পর্কে বিশ্বাস করিবার যুক্তিসঙ্গত কারণ না থাকিলেও তিনি এইরুপ বিশ্বাস করেন যে, তথ্যটি সত্য হইতে পারে এবং তথ্যের গুরুত্ব বিবেচনা করিয়া উহার সত্যতা যাচাই করা সমীচীন। (৩) উপ-ধারা (১) এ উল্লিখিত কোন তথ্য, উপযুক্ত কর্তৃপক্ষের নিকট, লিখিতভাবে সরাসরি হাতে হাতে, ডাকযোগে বা যে কোন ইলেক্ট্রনিক মাধ্যমে প্রকাশের উদ্দেশ্যে প্রেরণ করা যাইবে। (৪) প্রকাশিত প্রত্যেকটি তথ্য, প্রাথমিকভাবে প্রমাণিত হয় এইরূপ সহায়ক দলিলাদি বা উপকরণ দ্বারা, যদি থাকে, সমর্থিত হইতে হইবে। একই আইনের ৫ ধারায় বলা হচ্ছে জনস্বার্থ সংশ্লিষ্ট প্রকাশকারীর সুরক্ষার কথা। দেখুন কি বলা আছে- তথ্য প্রকাশকারীর সুরক্ষা ধারা ৫ । (১) কোন তথ্য প্রকাশকারী ধারা ৪ এর উপ-ধারা (১) এর অধীন জনস্বার্থ সংশ্লিষ্ট কোন সঠিক তথ্য প্রকাশ করিলে, উক্ত ব্যক্তির সম্মতি ব্যতীত, তাহার পরিচিতি প্রকাশ করা যাইবে না। (২) জনস্বার্থ সংশ্লিষ্ট সঠিক তথ্য প্রকাশের কারণে তথ্য প্রকাশকারীর বিরুদ্ধে কোন ফৌজদারী বা দেওয়ানী মামলা বা, প্রযোজ্য ক্ষেত্রে, কোন বিভাগীয় মামলা দায়ের করা যাইবে না। (৩) তথ্য প্রকাশকারী কোন চাকুরীজীবী হইলে শুধু জনস্বার্থ সংশ্লিষ্ট তথ্য প্রকাশের কারণে তাহাকে পদাবনতি, হয়রানিমূলক বদলী বা বাধ্যতামূলক অবসর প্রদান করা বা এমন কোন ব্যবস্থা গ্রহণ করা যাইবে না যাহা তাহার জন্য মানসিক, আর্থিক বা সামাজিক সুনামের জন্য ক্ষতিকর হয় বা তাহার বিরুদ্ধে অন্য কোন প্রকার বিভাগীয় ব্যবস্থা গ্রহণ ও বৈষম্যমূলক আচরণ করা যাইবে না। (৪) উপ-ধারা (৬) এর বিধান সাপেক্ষে, ধারা ৪ এর অধীন প্রকাশিত তথ্য কোন দেওয়ানী বা ফৌজদারী মামলায় সাক্ষ্য হিসাবে গ্রহণ এবং তথ্য প্রকাশকারীকে কোন দেওয়ানী বা ফৌজদারী মামলায় সাক্ষী করা যাইবে না এবং মামলার কার্যক্রমে এমন কোন কিছু প্রকাশ করা যাইবে না যাহাতে উক্ত ব্যক্তির পরিচয় প্রকাশিত হয় বা হইতে পারে। (৫) কোন দেওয়ানী বা ফৌজদারী মামলার সাক্ষ্য-প্রমাণের অন্তর্ভুক্ত কোন বহি, দলিল বা কাগজপত্রে যদি এমন কিছু থাকে, যাহাতে তথ্য প্রকাশকারীর পরিচয় অন্তর্ভুক্ত থাকে, তাহা হইলে আদালত কোন ব্যক্তিকে, উক্ত বহি, দলিল বা কাগজপত্রের যে অংশে উক্তরূপ পরিচয় লিপিবদ্ধ থাকে সেই অংশ পরিদর্শনের অনুমতি প্রদান করিবে না। (৬) এই ধারায় অন্য যাহা কিছুই থাকুক না কেন, কোন মামলার শুনানীকালে আদালতের নিকট যদি প্রতীয়মান হয় যে, তথ্য প্রকাশকারী ইচ্ছাকৃতভাবে মিথ্যা ও ভিত্তিহীন তথ্য প্রকাশ করিয়াছেন অথবা তথ্য প্রকাশকারীর প্রকৃত পরিচয় প্রকাশ ব্যতীত উক্ত মামলায় ন্যায়বিচার নিশ্চিত করা সম্ভব নয়, তাহা হইলে আদালত সংশ্লিষ্ট তথ্য প্রকাশকারীর পরিচয় প্রকাশ করিতে এবং মিথ্যা ও ভিত্তিহীন তথ্য প্রকাশের ক্ষেত্রে তাহার বিরুদ্ধে ধারা ১০ এর বিধান অনুসারে ব্যবস্থা গ্রহণ করিতে পারিবে। তথ্য প্রকাশের পর কি করতে হবে তা বলা আছে ধারা ৬ এ- তদন্ত ও আইনানুগ কার্যক্রম ৬ । (১) কোন তথ্য প্রকাশকারী ধারা ৪ এর অধীন উপযুক্ত কর্তৃপক্ষের নিকট কোন তথ্য প্রকাশ করিলে উক্ত কর্তৃপক্ষ বিষয়টি তদন্তের উদ্যোগ গ্রহণ করিবে অথবা বিষয়টি অন্য কোন উপযুক্ত কর্তৃপক্ষের এখতিয়ারাধীন হইলে উহা সেই কর্তৃপক্ষের নিকট প্রেরণ করিবে। (২) উপযুক্ত কর্তৃপক্ষের নিকট কোন জনস্বার্থ সংশ্লিষ্ট তথ্য প্রকাশ করা হইলে বা, ক্ষেত্রমত, প্রেরণ করা হইলে উক্ত কর্তৃপক্ষ স্বয়ং বিষয়টি তদন্ত করিতে পারিবে অথবা অন্য কোন যথাযথ কর্তৃপক্ষের মাধ্যমে বিষয়টি তদন্ত করাইতে পারিবে। (৩) উপ-ধারা (২) এর অধীন কোন বিষয় তদন্তকালে উপযুক্ত কর্তৃপক্ষ বা, ক্ষেত্রমত, যথাযথ কর্তৃপক্ষ তথ্য প্রকাশকারীর নিকট হইতে, প্রয়োজনে, প্রাসঙ্গিক তথ্য ও উপাত্ত সংগ্রহ করিতে পারিবে। (৪) তদন্তকালে বা তদন্ত অনুষ্ঠানের পর যদি দেখা যায় যে,- (ক) প্রকৃত ঘটনা ও অভিযোগ তুচ্ছ প্রকৃতির, বিরক্তিকর এবং ভিত্তিহীন; অথবা (খ) তদন্ত ও আইনানুগ কার্যক্রম চালাইবার মত যথেষ্ট কোন কারণ ও উপাদান বিদ্যমান নাই- তাহা হইলে উপযুক্ত কর্তৃপক্ষ তৎক্ষণাৎ সংশ্লিষ্ট বিষয়ে গৃহীত কার্যক্রম বন্ধ করিবে, এবং বিষয়টি উপ-ধারা (২) এর বিধান অনুযায়ী অন্য কোন যথাযথ কর্তৃপক্ষ কর্তৃক তদন্ত করা হইলে, উক্ত কর্তৃপক্ষ উহার প্রতিবেদন উপযুক্ত কর্তৃপক্ষের নিকট প্রেরণ করিবে এবং উপযুক্ত কর্তৃপক্ষ তদনুযায়ী সিদ্ধান্ত গ্রহণ করিবে। (৫) নির্ধারিত সময়ের মধ্যে তদন্ত অনুষ্ঠানের পর যদি দেখা যায় যে, সংশ্লিষ্ট কর্মকর্তার বিরুদ্ধে উত্থাপিত অভিযোগটি সত্য ও সঠিক, তাহা হইলে উপযুক্ত কর্তৃপক্ষ তাহার বিরুদ্ধে প্রচলিত আইন অনুসারে যথাযথ ব্যবস্থা গ্রহণ করিবে। (৬) এই ধারার অধীন কোন তদন্তের ক্ষেত্রে কোন তদন্তকারী কর্মকর্তা নির্ধারিত সময়সীমার মধ্যে উহার তদন্ত কার্যক্রম সমাপ্ত করিতে ব্যর্থ হইলে এবং নির্ধারিত সময়ের প্রয়োজন হইলে, তৎসম্পর্কে যুক্তিসঙ্গত কারণ উল্লেখপূর্বক বর্ধিত সময় মঞ্জুরের জন্য আবেদন না করিলে, সংশ্লিষ্ট কর্মকর্তার বিরুদ্ধে আইনানুগ ও বিভাগীয় ব্যবস্থা গ্রহণ করিতে হইবে। উপরের বিধান ভংগ করলে কি হবে তা বলা আছে ধারা ৯ এ- ৯। (১) কোন ব্যক্তি ধারা ৫ এর বিধান লংঘন করিলে তিনি এই আইনের অধীন অপরাধ করিয়াছেন বলিয়া গণ্য হইবে এবং উক্ত অপরাধের জন্য তিনি অন্যূন ২ (দুই) বৎসর বা অনধিক ৫ (পাঁচ) বৎসর কারাদণ্ডে বা অর্থদণ্ডে বা উভয়দণ্ডে দণ্ডিত হইবেন। (২) উপ-ধারা (১) এ উল্লিখিত অপরাধী কোন সরকারি কর্মকর্তা হইলে, তাহার বিরুদ্ধে উক্ত উপ-ধারায় উল্লিখিত দণ্ড ছাড়াও বিভাগীয় শাস্তিমূলক ব্যবস্থা গ্রহণ করিতে হইবে। তথ্য প্রকাশের জন্য পুরস্কারের কথাও বলা আছে- ধারা ১৪। কোন তথ্য প্রকাশকারীর তথ্যের ভিত্তিতে এই আইনের অধীন আনীত অভিযোগ বা অপরাধ আদালত কর্তৃক প্রমাণিত হইলে, উপযুক্ত কর্তৃপক্ষ, সংশ্লিষ্ট তথ্য প্রকাশকারীকে যথাযথ পুরস্কার বা সম্মাননা প্রদান করিতে পারিবে। রোজিনাকে দিলেন মামলা। বেশ। তা কোন আইনে দিলেন? সেই আইনে কি আছে?
আলোচনা এটা হওয়া উচিত নয় যে জামিন হবে কিনা, বরং আমাদের আলাপ হওয়া উচিত যারা নির্যাতন করেছেন তাদের বিরুদ্ধে আইনি ব্যবস্থা নেবেন কিভাবে? সবসময় ডিফেন্ড করতে থাকলে জিততে ভুলে যাবেন। অনেক সময় এট্যাক ইজ দ্যা বেস্ট ডিফেন্স। 
এই যে পাঁচ ঘন্টা আটকে রেখে নির্যাতন করল সাংবাদিক রোজিনাকে এটি ২০১৩ এর হেফাজতে নির্যাতন প্রতিরোধের জন্য যে আইন হয়েছে সে আইন মতে সুনির্দিষ্ট ফৌজদারী অপরাধ। রোজিনার উচিত কাল আদালতে নিয়ে গেলে তিনি নির্যাতন বিষয়ে মহানগর দায়রা জজের কাছে মৌখিক অভিযোগ করতে চান মর্মে আবেদন করা। কিশোর করেছেন। রোজিনা আরও সাহসী সাংবাদিক, তার উচিত এই সিস্টেমের সাথে সিস্টেম নিয়েই লড়াই করা।
স্বাস্হ্য সচিবের পাশের রুমে প্রথম আলোর সাংবাদিক রোজিনা তিন ঘন্টা আটকে ছিলেন এবং পরে অসুস্থ হয়ে পড়েছেন। কেউ কেউ ফেসবুকে লিখছেন এটা নিয়ে কিন্তু মুল ধারায় রিপোর্ট কই? কোন আপডেট কি আছে? বিস্তারিত জানতে চাই। রোজিনা কোভিডকালীন সময়েও দুর্দান্ত সব রিপোর্ট করে যাচ্ছেন। পেশাগত দায়িত্ব পালন করতে দিয়ে যদি এরকম কিছু হয়ে থাকে তাহলে এটা নিয়ে অনেক কথা বলার আছে। তার আগে বিস্তারিত জানতে চাই। কাহিনী কি নিচের রিপোর্টকে কেন্দ্র করে?
মতামত বিভাগের অর্ধেক পাতায় স্থান পাওয়া নিশ্চয়ই গুরুত্বপূর্ণ সম্মান। এই সম্মান ডিজিটাল নিরাপত্তা আইনের ভিক্টিমদের জন্য উৎসর্গ করলাম।
সাতক্ষীরা আইনজীবী সমিতির সাত বার নির্বাচিত সাধারণ সম্পাদক ও সাত বার নির্বাচিত সভাপতি জনাব মোঃ শাহ আলমকে ডিজিটাল নিরাপত্তা আইনে গতকাল গ্রেফতার করা হয়েছে। আজ তার জামিন শুনানী। এক শিক্ষানবীশ আইনজীবী বছর খানেক আগে সনদ ছাড়া আদালতে আইনজীবী হিসেবে কাজ করছিলেন এবং বার বার বারণ করা সত্ত্বেও তিনি একই কাজ করে যাচ্ছিলেন। পরে বারের সিদ্ধান্ত অনুযায়ী তাকে আদালত চত্তরে প্রবেশ করতে নিষেধ করা হয় এবং কেউ কেউ টাউট লিখে ছবি তুলে রাখেন। সেই ছবি কোন কোন আইনজীবী সামাজিক যোগাযোগ মাধ্যমে পোষ্ট করেছিলেন। ঘটনার এক বছর পর সেই শিক্ষানবীশ আইনজীবী'র করা মামলায় সদ্য বিদায়ী সভাপতি গ্রেফতার হলেন!! পেছনের খবর হল স্থানীয় বারের একটি জমি নিয়ে পুলিশের সাথে দীর্ঘদিন বিরোধ চলছিল। জনাব শাহ আলম দীর্ঘদিন সেই জমি বেদখল হতে দেননি। এর কারনে উনার নামে একাধীক মামলা হয়েছে। শেষ পর্যন্ত ডিজিটাল আইনে তাকে গ্রেফতার করা গেল। একজন সিনিয়র আইনজীবী যখন বিনাকারণে ডিজিটাল নিরাপত্তা আইনে জেলে যান তখন বুঝতে হবে আইনের আলোচনায় যাওয়ার আগে বেআইন বোঝা খুব জরুরী। আইন আর বেআইনের মাঝে যে দূরত্ব তা ক্রমে ঘুচে যাচ্ছে। আমরা ক্রমশ নিরাপত্তাহীন হয়ে পরছি। আইনজীবী জনাব শাহ আলম এর মুক্তি চাই। ডিজিটাল নিরাপত্তা আইন বাতিল কর।
জনগণের অর্থ লোপাটের কারনে সোবহান, কলিমুল্লাহ এদের এখন জেলে থাকার কথা, অথচ এদের টিভিতে জ্ঞান দিতে দেখা যায় বিশ্ববিদ্যালয় কিভাবে চালানো উচিত সেসব নিয়ে। রাজনৈতিক ও ডার্ক কানেকশন থাকলে এদেশে সবকিছু করে পার পাওয়া যায়- এটি এখন প্রতিষ্ঠিত সত্য।
ফিলিস্তিনে গণহত্যার প্রতিবাদ জানাই। ফিলিস্তিনি গণহত্যা পশ্চিমা দেশগুলোর জন্য একটি অগ্নিপরীক্ষা যা তারা বার বার ফেল করে। আন্তর্জাতিক মানবাধিকারের ঝান্ডাধারীরা এসব ক্ষেত্রে কেমন যেন দুর্বল হয়ে পড়েন। ইসরাইল মানুষ মারছে আর যাদের বাধা দেয়ার ক্ষমতা আছে তারা নানা উছিলায় চুপ থাকছে। এই দেশগুলোই সারা বছর মানবাধিকার নিয়ে নানা কথা বলে বেড়ায়, নানা মাপকাঠি স্থির করে। পশ্চিমাদের স্ববিরোধীতার পাশাপাশি ইয়েমেন এ ঘটে চলা গণহত্যার বিষয় নিয়েও সবাই কেমন যেন চুপ। বেলুচিস্তান নিয়েও একই অবস্থা। আমাদের না মানুষ হিসেবে মানুষের প্রতি ভ্রাতৃত্ববোধ তৈরি হয়েছে না ধর্ম পরিচয়ে। বাংলাদেশের মানুষেরতো নিজের লুঙ্গি সামলানোই অনেক বড় সমস্যা, অন্যদের নিয়ে চিন্তা করা সেখানে বাহুল্য মাত্র। আজকের পত্রিকা বলছে- মানুষ এখনও বাড়ী ফিরছে!! দেখেন এদেশের মানুষের মানুষ হিসেবে মূল্য কতটা কম!! ফিরতে গিয়ে কিসের মধ্যে পড়বেন ভেবে এখনই খারাপ লাগছে।
লেখা না পড়ে কোন অভিব্যক্তি প্রকাশ কিংবা শেয়ার করা থেকে বিরত থাকার অনুরোধ রইল। সংক্রামক রোগ (প্রতিরোধ, নিয়ন্ত্রণ ও নির্মূল) আইন-২০১৮-এর সংশোধনী এনে পুলিশকে বিচারিক ক্ষমতা দেওয়ারও সিদ্ধান্ত নিয়েছে সরকার!!!! বাংলা ট্রিবিউন এর একটি রিপোর্ট থেকে জানা গেল এই অদ্ভুতুড়ে সিদ্ধান্তের কথা। সরকার আইনের মৌলিক পরিবর্তন কিভাবে করে আমার জানা নেই। পুলিশ কিভাবে বিচারিক ক্ষমতা পেতে পারে এটাও আইনের ছাত্র হিসেবে আমার বোঝার বাইরে। আইনি ধারণা সময়ের সাথে পরিবর্তন হতে বাধ্য তবে মৌলিক কিছু বিষয় আছে যা এখনো পর্যন্ত পরিবর্তন হওয়ার মত কোনো কারণ ঘটেনি। যখন বিচারিক প্রক্রিয়ার কথা বলি তখন এতে আবশ্যিকভাবে কয়েকটি পক্ষ জড়িত থাকে- অভিযোগকারী, অভিযুক্ত, তদন্তকারী এবং বিচারক। তারমানে এদের প্রত্যকের নিজস্ব কাজ ভাগ করা আছে। কেউ কারো কাজে ভাগ বসালে সেটি আর বিচার হয় না। তাই আপনারা যখন কোন চাঞ্চল্যকর ঘটনা ঘটে, সমাজে যা অগ্রহণযোগ্য বলে বিবেচনা করা হয় সেরকম ঘটনাতেও যখন কোন আইনজীবি অভিযুক্তের পক্ষে লড়েন তখন প্রশ্ন তোলেন কেন সেই আইনজীবি অভিযুক্তের পক্ষের আইনজীবি হলেন। আপনারা আইনের মর্ম না বুঝে এসব অভিযোগ তোলেন। আইনজীবির মাধ্যমে আদালতে নিজের বক্তব্য উপস্থাপন করা যেকোন ব্যক্তির সাংবিধানিক অধিকার। তাছাড়া আইনজীবি কোন মামলা নেয়ার আগে কোনটা সত্য, কোনটা মিথ্যা, কোনটা ভাল, কোনটা মন্দ সেসব "বিচার" করতে থাকলে তিনি আর আইনজীবি থাকেন না, বিচারকের ভূমিকায় অবতীর্ণ হন। আমি চাই অভিযুক্তের পক্ষে সেরা আইনজীবি কাজ করুন আর বিচারিক প্রক্রিয়ায় বের হয়ে আসুক কে দোষী আর কে নির্দোষ। বিচার ব্যবস্থার দুর্বলতার কথা বলবেন তো? তাহলে সেটি ঠিক করার কথা বলেন। আইনজীবিকে বিচারক হতে বলবেন না। এবার আসি তদন্তের কথায়- যিনি তদন্ত করেন তিনি কখনো বিচারিক সিদ্ধান্ত দিতে পারেন না। পুলিশ যখন কোন মামলার তদন্ত করে প্রতিবেদন দেয় সেখানে উল্লেখ করা হয় "অভিযোগের প্রাথমিক সত্যতা" পাওয়া গেছে যা বিচার করে সিদ্ধান্ত নিতে হবে। তদন্ত যেখানে শেষ বিচারকের কাজ সেখান থেকে শুরু। কোন ব্যক্তিকে (হোক সে চিহ্নিত সন্ত্রাসী) যখন এনকাউন্টার করা হয় তখন আমরা যে যুক্তিতে এর বিরোধিতা করি তা হল- যিনি তদন্ত করছেন তিনিই বিচার করছেন এবং তিনিই শাস্তি কার্যকর করছেন- এটি আইনের প্রতিষ্ঠিত ধারণার পরিপন্থী। যদিও আমাদের দেশে এনকাউন্টার হয় না বলে সরকার দাবী করে। তাহলে আইন সংশোধন করে পুলিশের হাতে বিচারিক ক্ষমতা দেয়ার মানে কি দাঁড়াল? মনে রাখবেন বাংলাদেশের পুলিশ "কমিশনার অফ ওথ" নন বিধায় তাদের কাছে দেয়া কোন ব্যক্তির বক্তব্যের তেমন সাক্ষ্যগত মূল্য নেই। আমাদের আইনের নানা বাড়ী মানে ইংল্যান্ডের পুলিশের সেই ক্ষমতা দেয়া আছে। তারমানে বিচারের সময় পুলিশের কাছে দেয়া বক্তব্য অভিযোগ প্রমাণের ক্ষেত্রে তেমন কোন গুরুত্ব বহন করে না। তাহলে তিনি বিচার করবেন কিভাবে? তার কাছে দেয়া বক্তব্যেরই তো তেমন মূল্য নেই!! যে কারণে আমরা মোবাইল কোর্ট ধারণার বিরোধিতা করি তা হল- বিচার বিভাগ (কথায় হলেও) মাজদার হোসেন মামলার পর স্বাধীন। এটি কোন মন্ত্রণালয়ের অধীন নয় বরং বিচার ব্যবস্থা এখন সুপ্রিমকোর্টের নিয়ন্ত্রাণাধীন, যদিও এখন পর্যন্ত সুপ্রিমকোর্টের নিজস্ব সচিবালয় হয়নি। যতই মাজদার হোসেন মামলার গীত গাই না কেন সরকারী বিশেষত আমলাদের বিচারক হওয়ার খায়েশ গেল না। ফলে মোবাইল কোর্ট অনেকগুলো আইনের মধ্যেই এখনো রয়ে গেছে আইনের প্রতিষ্ঠিত ধারণাকে বুড়ো আঙ্গুল দেখিয়ে। এক্ষেত্রেও একই ব্যক্তির সেই জাজ, জুরি এগজিকিউশনার হওয়ার ভ্রম!! সরকার ধীরে ধীরে যেভাবে আমলাদের হাতে নিজেকে সমর্পণ করেছে তা ২০১৮ সনের সরকারি চাকরী আইন পড়লেই বুঝতে পারবেন। এই আইনের ৪১ ধারায় বলা হয়েছে- সরকারি চাকুরিজীবিকে সরকারের অনুমতি ব্যতীত গ্রেফতার করা যাবে না। সংবিধানের ২৭ অনুচ্ছেদ যেখানে আইনের সমতার কথা বলছে সেখানে নাগরিকের মধ্যে আইনিভাবে এসব বৈষম্যমূলক ধারণা প্রতিষ্ঠা করা হয়েছে। আমাদের আইন সম্পর্কে বোঝাপড়া যে পর্যায়ের তাতে আমরা এসবই ডিজারভ করি। পুলিশের হাতে বিচারিক ক্ষমতা দেয়াতে সবচেয়ে বেশী আঁতে ঘা লাগার কথা বিচারকদের। দেখবেন সবাই কেমন চুপচাপ ঈদের ছুটিতে মগ্ন থাকেন। যারা ঢাকা ছেড়েছেন তারা ফেরার সময় হায়রানি হওয়ার মানসিক প্রস্তুতি নিয়ে ফিরবেন। ঈদ মুবারক।
ফৌজদারি অপরাধে অভিযুক্ত কর্মচারীর ক্ষেত্রে ব্যবস্থাদি ৪১। (১) কোনো সরকারি কর্মচারীর দায়িত্ব পালনের সহিত সম্পর্কিত অভিযোগে দায়েরকৃত ফৌজদারি মামলায় আদালত কর্তৃক অভিযোগপত্র গৃহীত হইবার পূর্বে, তাহাকে গ্রেফতার করিতে হইলে, সরকার বা নিয়োগকারী কর্তৃপক্ষের পূর্বানুমতি গ্রহণ করিতে হইবে। (২) কোনো সরকারি কর্মচারীর বিরুদ্ধে কোনো আদালতে ফৌজদারি মামলা বা অন্য কোনো আইনি কার্যধারা বিচারাধীন থাকিলে, বিচারাধীন কোনো এক বা একাধিক অভিযোগের বিষয়ে তাহার বিরুদ্ধে বিভাগীয় কার্যধারা রুজু বা নিষ্পত্তির ব্যাপারে কোনো প্রতিবন্ধকতা থাকিবে না। (৩) যদি বিচারকারী আদালতের গোচরীভূত হয় যে, তাহার আদালতে বিচারাধীন কোনো ফৌজদারি মামলায় অভিযুক্ত ব্যক্তি একজন সরকারি কর্মচারী, তাহা হইলে আদালত অনতিবিলম্বে বিষয়টি সংশ্লিষ্ট নিয়োগকারী বা নিয়ন্ত্রণকারী কর্তৃপক্ষকে অবহিত করিবে।
আজ যারা ঈদ পালন করছেন এবং যারা আগামী কাল করবেন তাদের প্রত্যেককে ঈদের শুভেচ্ছা। শত নিপীড়ন, বঞ্চনার মধ্যেও ঈদের সময়টুকু অন্তত ভাল কাটুক সবার। ছুটি জরুরী। কেন জরুরী তা অনেকেই বুঝতে চান না। বিরস, নিরানন্দ জীবনে ছুটি বেঁচে থাকায় প্রেরণা যোগায়। তিন-চার দিন পরিবারের সবার সাথে সময় কাটানো বাকী ছয় মাস জীবনের জন্য যুদ্ধ করার অন্যতম চালিকা শক্তি। আমরা নিত্য যেসব কাজ করি তার জন্য তেমন করে প্রতিদিন পরিকল্পনা করতে হয় না কিন্তু ছুটিতে যাবার অন্তত তিন-চার মাস আগেই পরিকল্পনা করতে হয়। তাও আবার বড়জোর এক সপ্তাহের ছুটি। ছুটি ব্যাপারটা এমনই। ঈদের ছুটিতে যারা সরকারী অনিয়মকে বুড়ো আংগুল দেখিয়ে বাড়ী গেছেন কিংবা যারা ঢাকা ও অন্যান্য জেলা শহরে, মহানগরে আটকে আছেন, বিদেশে আছেন, সবার ঈদ আনন্দে কাটুক।
আমাদের বন্ধু তাসলিমা আক্তার জানাচ্ছেন- হামীম গ্রুপের শ্রমিক কাঞ্চন মিয়ার অবস্থায় অবনতি হচ্ছে, চিকিৎসক দ্রুত সার্জারির পরামর্শ দিয়েছেন। জরুরী ভিত্তিতে ও পজেটিভ রক্ত প্রয়োজন। ওরা গুলি করবে আমরা রক্ত খুঁজবো- এভাবেই চলছে। এসব অপরাধের বিচার যতদিন করতে পারবো না ততদিন কাঞ্চন মিয়ারা গুলি খেয়েই মরবে। সরকার, মালিক উভয়ের বিরুদ্ধেই "কার্যকর" আইনি ব্যবস্থা নেয়া দরকার। 
বাঁশখালিতে শ্রমিকদের মজুরির দাবীতে পুলিশ গুলি চালিয়ে শ্রমিক হত্যার ঘটনা জানার পর আমার প্রথম অভিব্যক্তি ছিল ঈদের আগেই শ্রমিকদের উপর গুলি চালানো শুরু হয়েছে। প্রতি বছর নিয়ম করে শ্রমিকদের উপর গুলি চালানো আমাদের গা সওয়া হয়ে গেছে। বিশেষত পোশাক কারখানার শ্রমিকদের জীবন সহজেই খরচযোগ্য। গত ক'দিন পত্রিকা খুলছি আতংক নিয়ে- এই মনে হয় কোন গুলির সংবাদ দেখবো। টঙ্গীতে বর্ধিত ছুটি চাওয়ায় যথারীতি জবাবে গুলি। মানে বাধ্যতামূলক শ্রম। দেশীয় ও আন্তর্জাতিক শ্রম আইনে কিংবা দেশের সংবিধানে কি আছে সেসব আলোচনা এখন অবান্তর। গুলি খাওয়া এখন একমাত্র সমাধান। মালিক পক্ষ আলোচনায় আর ততটা আগ্রহী নয় যতটা পুলিশ দিয়ে গুলি করানোয়। কি করবেন? বাঁচার উপায় কি?
কোন কোন মানুষের উপর অতিরিক্ত বিরক্ত হলে বাবা বলতেন- অমুক জন্মানোর পর স্বয়ং ভগবান তিনদিন বেহুশ ছিলেন এই ভেবে যে "এটা আমি কি বানালাম?!" মাঝে মাঝে আমিও এরকম দু'একটা পিস পাই। আপনারা পান?
“ভগবানের কৃপায় কাল দ্বিতীয় ডোজ টিকা নিয়ে এলুম”। ভগবানের জায়গায় যেকোনো নাম বসিয়ে নিন। এভাবে আমরা বিজ্ঞানকে বুঝেছি। বিজ্ঞান আমাদের কিভাবে বুঝেছে সেটিই হল আসল বিষয়। 😜
ম্যানেজার ঠিক নাই এটা মানতে পারেন না বলে ঘরমুখোদের গালি দেন। ওরা আপনার চিন্তা করার ধরণ বুঝে সেটাকেও অলক্ষ্যে নিয়নত্রণ করে, আপনি তা বুঝে উঠতে পারেন না। আপনি দম দেয়া পুতুল হলে কাজ কমে যায়- তখন কেবল দম দিলেই চলে।
আমাদের ভাবখানা এমন যে সোবহান সাহেব ক্ষমতাসীনদের ইচ্ছার বিরুদ্ধে রাজশাহী বিশ্ববিদ্যালয়ে দুর্নীতি করছিলেন। জোর করে পদ দখল করে ছিলেন। নিজের নিয়োগ নিজে দিয়েছেন। সব দলীয় লোকদের নিয়োগ দিয়ে আবর্জনায় পরিণত করেছেন। দুর্নীতির প্রতিবাদ করায় ডঃ আসগর আলীকে ঘুষি মেরে হাসপাতালে পাঠানোর ঘটনাও আছে ২০১৯শে। এসব কিছুই আমাদের কারো জানা ছিল না। চাকরীর শেষ দিনে তিনি মন্ত্রণালয়ের নিষেধ অমান্য করে নিয়োগ দেয়ার কারণে আমরা জানতে পারি যে, রাজশাহী বিশ্ববিদ্যালয়ে ব্যাপক অনিয়ম হচ্ছে। বিশ্বাস করেন, যদি আগে জানতাম যে জনগণের টাকার শ্রাদ্ধ হচ্ছে তাহলে সব উলটে ফেলতাম। ছিঁড়ে ফেলতাম। সে যাই হোক, আগে ছিঁড়তে পারিনি বলে এখনো পারবো তেমনতো না। তার এখন চাকরী নেই। এখন ক্ষমতা সংশ্লিষ্টরাও তার পেছনে থাকবে না। এখন তাকে আক্রমণ করা যায়। তাকে নিয়ে কলাম লেখা যায়। দুর্নীতির মামলা ঠোকা যায়। এদেশে দুর্নীতির মামলা ক্ষমতায় থাকলে হয় না, নামলে হয়। তাই আমরা ভুল কিছু করছি না।
চট্টগ্রামের সাংবাদিক গোলাম সরওয়ার এর দায়ের করা অপহরণের অভিযোগের কোন প্রমাণ পায়নি পুলিশ। সরওয়ার তাহলে একজন খুব নিচু মানের অভিনেতা যে নিজের অপহরণের নাটক সাজিয়ে কারো পা ধরে বারবার বলছিল- আমাকে মারবেন না, আমি আর রিপোর্ট করবো না। কেমন বলদা দেশে বাস করি!! 
মিরপুরে দরিদ্রের বসতি আগুনে পুড়ছে আর ডেভেলপারের সাইনবোর্ড অক্ষত টিকে আছে- ছবিটার কথা মনে পড়ে? সুন্দরবন গত ১৯ বছরে ২২ বার পুড়েছে। উদ্যানের পুরনো গাছ কেটে রেঁস্তোরা হচ্ছে। এসব একই সূত্রে গাঁথা। আমাদের প্রতিরোধহীন উন্নয়ন ধ্বংসযজ্ঞ। 
বন্ধু তোর কি মনে পড়ে মুরুব্বিদের সামনে যে সিগারেট খাওয়া ঠিক না তা আমি তোকে মনে করিয়ে দিয়েছিলাম? আমাদের মোরাল ভ্যালুজ সম্পর্কে সেদিন কত গভীর সব আলোচনা করেছিলাম! তোর "খ" আর 'চ" বর্গীয় কি দারুণ সব কমেন্ট ছিল!!!
আমার এক বোনের নিরীহ স্বামীকে কাজ ফেলে নিয়ম করে বিটিভিতে রেসলিং দেখার অভ্যাস দেখে বেশ অবাক হয়েছিলাম। পরে বুঝেছিলাম তিনি পারিবারিক অশান্তিতে ছিলেন এবং প্রতিটা ফাইটে যিনি জিততেন মনে মনে দাদা ভাবতেন তিনিই সেই রেসলার। আর বুঝতেই পারছেন যিনি হারতেন তিনি আমার দিদি ছাড়া আর কেউ নন। এভাবেই তিনি বায়বীয় যুদ্ধে বায়বীয়ভাবে জিততেন দিদির বিরুদ্ধে। এ এক কঠিন মনস্তাত্ত্বিক লড়াই। রেসলিং কিংবা অন্য কোন লাড়াইয়ের আর একটি খুব সাধারণ দিক আছে- সেটি হল দর্শক যখন নিবিড়ভাবে লড়াই দেখেন এবং একজন প্রতিপক্ষকে ক্রমাগত মার খেতে দেখেন তখন দর্শকের মনোজগতে ভিন্ন মিথস্ক্রিয়া হতে থাকে। দর্শক তখন যিনি হারছেন তার পক্ষ নিতে শুরু করেন। মনে মনে আশা করেন ক্রমাগত মার খাওয়া লোকটি যেন উঠে দাঁড়ান, যেন দুটো ঘা দেন অপরপক্ষকে। চলমান বিভিন্ন অন্যায়ের সাথে লড়ার বিষয়টিও তেমনই। হোক সরকারি অন্যায় কিংবা বেসরকারি অন্যায়। যিনি হারছেন তিনি কিন্তু অন্যদিকে জিতছেন। স্বাভাবিক অবস্থায় যিনি হয়ত মুনিয়াকে পছন্দ করবেন না তিনিও আনভীরের বিপক্ষে মত দেবেন। এটাই স্বাভাবিক। হেফাজতকে মাদ্রাসা ছেড়ে রাজনীতিতে টেনে আনার দায় নিয়ে একদিন নিশ্চয়ই আলোচনা হবে। তাদের রাজনীতিতে আসার নামে বিভিন্ন সুবিধা দেয়া বা নেয়ার বিষয় নিয়েও চুলচেরা বিশ্লেষণ হবে। হওয়ায়ই দরকার। কিন্তু যেভাবে, যে প্রক্রিয়ায় প্রায় ৬০০ হেফাজত নেতা কর্মীদের গ্রেফতার করা হয়েছে তার বিরুদ্ধে আপাতত সুস্পষ্ট নিন্দা জানিয়ে রাখলাম। এ অন্যায় মেনে নিলে তা ভবিষ্যতে আরও অন্যায়ের জন্ম দেবে।
মোস্তফা'র রিপোর্ট, দেখেন কিভাবে লুটে পুটে খাচ্ছে সরকারি বেসরকারি লোকজন মিলে। কেবল দেখে যাবেন কোন আওয়াজ করবেন না। ডিজিটাল নিরাপত্তা আইনের কথা মাথায় রাখবেন। চোরের মানহানির অভিযোগে জেল হতে পারে। 
গুলি করে মারার পরে ৫ লক্ষ টাকা ক্ষতিপূরণ কোন যুক্তিতেই যথেষ্ট না। জুডিশিয়াল তদন্ত হওয়া নিয়ে রুল না হয়ে জুডিশিয়াল তদন্ত কমিটি গঠন করে প্রতিবেদন দাখিল করতে বলা যুক্তিযুক্ত ছিল। সেই প্রতিবেদনের উপর ভিত্তি করে পরবর্তী পদক্ষেপ নেয়া যেত। বিচার করার বিষয় পরিস্কার হত আদালতের সামনে।
আজ আমি একজন ব্যাংক মালিক। ৬০০ কোটি টাকা জামানত দেখাতে হয়েছে। ম্যারে পাস বহুত পয়সা হ্যায়।
আজকে রাতটা পার করতে পারলেই কাল গুম হওয়া ফটোসাংবাদিক কাজলকে খুঁজে পাওয়া যাবে। ৫৩ দিন পর। পাসপোর্টে ভারতীয় ভিসা থাকার পরও যার বিরুদ্ধে বিনা পাসপোর্টে ভ্রমণের অভিযোগে এখনো মামলা চলছে! ঠিক এমন দিনে তাকে পাওয়া গেল যেদিন সারাবিশ্ব দিনটিকে "সংবাদপত্রের স্বাধীনতা দিবস" হিসেবে পালন করে। গত বছরের ঘটনা ছিল এটি। এর পরেও অনেক সাংবাদিক নিখোঁজ হয়েছেন, নির্যাতনের স্বীকার হয়েছেন। পরিস্থিতি'র তেমন কোন পরিবর্তন হয়নি। মুনিয়া হত্যার পর সেই হত্যাকান্ডের বিচার চাওয়ার পাশাপাশি এখন সবচেয়ে বেশী আলোচনা হচ্ছে সংবাদপত্র ও সাংবাদিকদের স্বাধীনতা নিয়ে, তাদের পেশাগত আচরণ নিয়ে। টাকার কাছে, ক্ষমতার কাছে কতটা স্বাধীন আসলে সাংবিদকতা? এসব অনেক প্রশ্নের উত্তর খুঁজবো কাল সাংবাদিকসহ আরও অনেকের বয়ানে যারা কথা বলতে গিয়ে, মত প্রকাশ করতে গিয়ে জেল, জুলুমের শিকার হয়েছেন। রাষ্ট্র ব্যবস্থাকে চ্যালেঞ্জ করে ব্যক্তি স্বাধীনতা হারিয়েছেন। দেখার ও শোনার আমন্ত্রণ রইল।
নাটকের নামটা মনে নেই, বিটিভিতে প্রচার হয়েছিল। হুমায়ুন ফরিদি তার সহশিল্পীর কাছে জানতে চাইলেন- বলুন তো পৃথীবিতে কিসের গন্ধ সবচেয়ে মিষ্টি? সহশিল্পী উত্তরে গোলাপ ফুলের নাম বললেন। হুমায়ুন ফরিদি ড্রয়ার থেকে কড়কড়ে একতাড়া পাঁচশ টাকার নোট বের করে দীর্ঘ শ্বাস নিয়ে বললেন- টাকার গন্ধ।
মাই ডিয়ার ফাদারটোস্ট ব্রাদার্স- মুনিয়া যদি এতই খারাপ হবে তবে রাজপুত্রের মত দেখতে ভাইয়া তার প্রেমে পড়লো কেন? ভাইয়ার রুচি আর স্ট্যাটাসের দিকে একটু খেয়াল রাখবেন না। নাকি টাকা পেলেই যা তা লিখে দেবেন? তারা নোট পাঠাচ্ছে ঠিক আছে তাই বলে আপনারা মাথা খাটাবেন না? পরেওতো টাকা পাওয়ার রাস্তা খোলা রাখতে হবে, তাই না। 
রিমান্ডঃ ঢাকা বিশ্ববিদ্যালয়ের শিক্ষক জনাব ফেরদৌস আমান তার এক পোস্টে লিখেছেন ঢাবি'র এক শিক্ষার্থী আকরামকে কে বা কারা "তুলে নিয়ে গেছে"। পরে তাকে এক মামলায় গ্রেফতার করে দু'দিনের রিমান্ডে নিয়েছে। এই যে "তুলে নিয়ে যাওয়া", এটাকে কোন না কোনভাবে বন্ধ করতে হবে। পড়েই বুঝতে পারছেন- তুলে নিয়ে যাওয়া হয়েছে মানে আইনানুগ পদ্ধতিতে নিয়ে যাওয়া হয়নি। নির্দিষ্ট বাহিনীর পোশাক ছাড়া কেউ গ্রেফতার করতে পারবে না- এটা আপীল বিভাগের নির্দেশনা। এটিও বেশীরভাগ ক্ষেত্রে কেউ মানছেন না। গ্রেফতার করতে হলে আইনানুগ কারণে এবং পদ্ধতি মেনে করতে হবে। এতে নাগরিকের কিছু অধিকার সংরক্ষণ করা আছে। ২০০৩ সনে ব্লাস্ট বনাম বাংলাদেশ মামলায় ১৫ দফা নির্দেশনা দিয়েছিল হাইকোর্ট যা আপীল বিভাগ পরবর্তীতে ২০১৬ সনে কিছুটা পরিবর্তন করে বহাল রাখেন। এই মামলায় ফৌজদারি কার্যবিধির ৫৪ ধারা (সন্দেহবশত গ্রেফতার) এবং ১৬৭ ধারা (রিমান্ড) বিষয়ে কিছু মৌলিক পরিবর্তন আনেন। শুরুতেই বলা হয়েছে- ১৮৯৮ সনের ফৌজদারি কার্যবিধি আইনে ধারা দুটি যেভাবে আছে তা সংবিধানের মৌলিক অধিকারের সাথে সাংঘর্ষিক বিধায় তা পরিবর্তন করা হয়েছে। সর্বশেষ নির্দেশনায় আপীল বিভাগ- আইন শৃঙ্খলা রক্ষাকারী বাহিনী এবং ম্যাজিস্ট্রেটদের কার কি করণীয় তা পরিস্কারভাবে বলে দিয়েছেন। সেসব অধিকাংশ ক্ষেত্রে মানা হচ্ছে না। বাহিনীগুলো রাজনৈতিক প্রয়োজনে ব্যবহৃত হওয়ার ফলে আদালতের রায় বাস্তবায়নের ক্ষেত্রেও তেমন সফলতা পাওয়া যাচ্ছে না। প্রত্যেকরই নিজস্ব এজেন্ডা দাঁড়িয়ে যাচ্ছে। উপায় কি? মামলা ছাড়া রাতের আঁধারে তুলে নিয়ে যাওয়া ঠেকানোর উপায় কি? রিমান্ডের মত একটা অসভ্য ব্যবস্থা বন্ধ করার উপায় কি? সংবিধানে পরিস্কার করে বলা আছে "কোন অপরাধের দায়ে অভিযুক্ত ব্যক্তিকে নিজের বিরুদ্ধে সাক্ষ্য দিতে বাধ্য করা যাইবে না।" তাহলে রিমান্ডে শারীরিক ও মানসিক চাপ/ নির্যাতন করে আদায় করা তথ্য গ্রহণযোগ্য হয় কি করে? মনে রাখবেন আমরা কিন্তু প্রজা না, নাগরিক। রিমান্ডে নির্যাতন করা হলে কি করবেন? ২০১৩ সনে একটি আইন হয়েছে যাতে এসংক্রান্ত বিধি বিধানের কথা বলা আছে। নির্যাতিত ব্যক্তি বা তার বন্ধু দায়রা জজ আদালতে সরাসরি অভিযোগ দায়ের করতে পারেন। এক্ষেত্রে আপনি একটি দরখাস্ত দিয়ে জানালেই হবে যে আপনি উক্ত আইনের অধীনে কোন অপরাধ সংক্রান্ত বিষয়ে জবানবন্দী পেশ করতে চান। বাকীটা আদালতের দায়িত্ব। এসব কোথায় পাবেন?
জীবনের মূল্য আমরা গুনছি জীবনের বিনিময়ে। বাঁশখালিতে গুলি করে সাতজন শ্রমিক হত্যার পর পর আরও কত কত হত্যা আমাদের চিন্তাকে আড়াল করে দিচ্ছে। কোনটা নিয়ে কথা বলবেন? ফোকাস ঠিক রাখবেন কিভাবে? কে খেলছে আমাদের নিয়ে এত সুনিপুনভাবে? সাপ লেজ নাড়ায় আর আমরা লেজের পেছনে ছুটি। এভাবেই চলছে। মুনিয়ার পর আরও এক নারীর আত্মহত্যা/হত্যার ঘটনা অচিরেই সামনে আসবে। মেয়েটার চরিত্র নিয়ে বড় বড় আলাপ হবে! এই ভয়েই অনেক বাবা-মা তাদের আত্মজার হত্যার অভিযোগ সামনে আনতে সাহস পাননা। গবেষক, সাংবাদিক ফিলিপ গাইনের লেখা যৌনকর্মীদের নিয়ে একটা আস্ত বই আছে। সেটি পড়লেও বুঝতে পারবেন দেশে পুরুষ এস্কট সার্ভিস অনেকদিন থেকেই চলছে। তাই অযথা অন্যের দিকে আঙ্গুল তোলা বাদ দেন, তিনটা আঙ্গুল নিজের দিকে তাক করা থাকে।
মুনিয়ারা মারা যান আর আমাদের কিছু ফাদারটোস্ট চেনার সুযোগ হয়।
আমাদের সবার ধারণা ভুল প্রমাণ করে ভাইয়া আগাম জামিনের আবেদন করেছেন হাইকোর্টে। আগামীকাল ১৪ নম্বর আইটেম। 
গ্রেফতার, বিচার এসব নিয়ে ভাবলেই “বসুন্ধরার বিচারকদের জন্য আবাসন প্রকল্পের” ছবিটা চোখের সামনে ভেসে উঠছে। ভীষণ অসহায় লাগছে। আপডেটঃ একজন বিজ্ঞ বিচারক আমার সাথে যোগাযোগ করেছেন এবং পোস্টের বিষয়ে আপত্তি জানিয়েছেন। তিনি জানিয়েছেন যে, এটা বসুন্ধরার কোন প্রকল্প নয় বরং বিচারকদের এসোসিয়েশনের পক্ষ থেকে জমি কেনা হয়েছে মাত্র। কিন্তু রিপোর্টে এমনভাবে এসেছিল যাতে মনে হতে পারে বসুন্ধরা বিচারকদের জন্য আবাসন ব্যবস্থা করে দিচ্ছে। অথচ ব্যাপারটা মোটেও সেরকম নয়। যিনি যোগাযোগ করেছেন তিনি নিজেও এখানে কিস্তিতে জমি কিনেছেন। 
শুনলাম সোবহান এরই মধ্যে সোমবার সন্ধ্যায় বিদেশ পাড়ি দিয়েছেন। এই তথ্য যদি সঠিক হয় তাহলে আইন শৃঙ্খলা রক্ষাকারী বাহিনী তাদের উপর আমাদের অবিশ্বাস ধারাবাহিকভাবে ধরে রাখার জন্য ধন্যবাদ পাওয়ার যোগ্য। দেশটা সিকদার, সোবহান, এস, আলম এদেরই। আমরা সব ধইঞ্চা। আপডেটঃ অন্য এক সাংবাদিক বন্ধু জানাচ্ছেন- ভাইয়া নিরাপদে দেশেই আছেন। সুরক্ষিত আছেন। তাকেও দেশের বাইরে যতে হলে ঠিক মান থাকে না।
নারী ও শিশু নির্যাতন দমন আইনের ১৪(১) ধারা বলছে- এই আইনের অধীনে বর্ণিত অপরাধের শিকার হয়েছে এরুপ কোন নারী বা শিশুর ব্যাপারে সংঘটিত অপরাধ বা ততসম্পর্কিত আইনগত কার্যধারার সংবাদ বা তথ্য বা নাম-ঠিকানা বা অন্যবিধ তথ্য কোন সংবাদ পত্রে বা অন্য কোন সংবাদ মাধ্যমে এমনভাবে প্রকাশ বা পরিবেশন করা যাইবে যাহাতে উক্ত নারী বা শিশুর পরিচয় প্রকাশ না পায়। ধারা ১৪(২)- উপধারা (১) এর বিধান লংঘন করা হইলে উক্ত লংঘনের জন্য দায়ী ব্যক্তি বা ব্যক্তিবর্গের প্রত্যকে অনধিক দুই বৎসর কারাদণ্ডে বা অনূর্ধ্ব এক লক্ষ টাকা অর্থদণ্ডে বা উভয় দণ্ডে দণ্ডনীয় হইবেন। এটা ২০০০ সনের আইন, ২০০৩ এ কিছুটা সংশোধন হয়েছে। এটা সাংবাদিকরা না জানার কথা নয়। না জানার অজুহাত কেউ দিচ্ছেনও না। তারা কেবল অপরাধীর পরিচয় তুলে ধরতে ভয় পাচ্ছেন। সাবাশ। টাকায় করে কাম, মিছাই মদ্দের নাম। 
বাঁশখালিতে শ্রমিকদের উপর গুলি চালানোর ঘটনায় ঠিক কতজন আহত হয়ে চিকিৎসা নিচ্ছেন তা কি কোন সরকারি কর্তৃপক্ষ কোথাও উল্লেখ করেছেন? মিথ্যা মামলায় গ্রেফতার করার ভয় দেখানোর পরিবর্তে তাদের চিকিৎসার কোন ব্যবস্থা কি করা হয়েছে? এস, আলম, সেফকো-৩ কিংবা সরকারের কোন সংস্থা কি এনিয়ে দায়িত্বশীল আচরণ করেছেন? যারা মারা যান তারা মরে বাঁচেন হয়তবা, কিন্তু যারা গুলি বয়ে বেড়ান তাদের কি অবস্থা ভাবেন? গন্ডামারার প্রাক্তন চেয়ারম্যানের কথা ভাবি আর বিস্মিত হই। এই লোকটাই ২০১৬ সনে হাজার দশেক মানুষকে নিয়ে প্রতিরোধ গড়ে তুলেছিল!! স্কুলের পরীক্ষায় ২০১৬'র ঘটনা নিয়ে সৃজনশীল প্রশ্ন করে রাষ্ট্রদ্রোহ মামলায় জেল খেটেছেন ১৩ জন শিক্ষক। এখনো দু'য়েকজন শিক্ষকের এম,পিও বন্ধ আছে। অতি উৎসাহী হতে নেই। সেই চেয়ারম্যানের এখনকার আচরণ ৩৬০ ডিগ্রী ঘুরে গেছে। হায়!
এভাবে ভাবতে পারেন- স্বাধীনতার ৫০ বছর পর দেশের এক মন্ত্রী বলছেন এক কম্পানির কারণে রাষ্ট্রযন্ত্র করোনা টিকা আমদানির বিষয়ে সঠিক সিদ্ধান্ত নিতে পারেনি। নাগরিক হয়ে ওঠায় আমাদের এখনও ঢের দেরী।
লেখকের ভালবাসাসহ হাতে পেলাম আজ। প্রথম প্রকাশ বিক্রি প্রায় শেষ, কেন এত দ্রুত শেষ হল তা হাতে নিয়ে একটু পড়েই বুঝতে পারলাম। বারীর লেখার ভক্ত ছিলাম আগেই, একটু বাড়লো। সংগ্রহে রাখার মত বই।
দেশের আনাচে কানাচে এখন দরিদ্র জনগোষ্ঠীর খাদ্য নিরাপত্তা নিশ্চিত করার জন্য লঙ্গরখানা খোলা জরুরী। দু'বেলা খাবার নিশ্চিত করলে কেউ আর রিক্সা নিয়ে বের হবে না। ভাত দেয়ার মুরোদ নেই কিল দেয়ার গোঁসাই হয়ে অনেক দিনতো থাকলেন। আর কত? স্বাস্থ্যবিধি মেনেই এটা করা সম্ভব। জনগণের দেয়া করের টাকাতেই এটা করা সম্ভব। বন্ধু তালিকা ৫০০০ হয়েছে বেশ কিছু দিন হল। সবাই নিজ নিজ ওয়ালে এই দাবী জানালে ৫০০০ জনের দাবী ওঠে। দেখি কতজন মনে করেন এখনই লঙ্গরখানা খোলা দরকার।
ভারতের মত দেশ সামলাতে পারছে না। দিল্লীর মুখ্যমন্ত্রী অক্সিজেনের জন্য কাঁদছেন। আমাদের অবস্থা সে পর্যায়ে গেলে কি হবে ভেবেও অস্থির লাগছে। এখনই হাসপাতালে জায়গা নেই। আমাদের প্রস্তুতি হিসেবে মোম আর আগরবাতিই ভরসা। প্রয়াত বাবা এক সানাই বাদকের গল্প বলতেন। খেয়ালী রাজার শখ হল রাজ্যের যত শিল্পী আছে সবার বাজনা শুনবেন। একে একে ঢোল, তবলা, সেতার, সরোদ, হারমোনিয়াম, সানাই সবই শুনলেন। রাজা সানাইয়ের সুর শুনে খুব মুগ্ধ হলেন। পরে খুব খুশী হয়ে বললেন যে যার বাদ্যযন্ত্রে যত পার হীরা জহরত ভরে নিয়ে যাও। ঢোল বাদক একপাশ ফেটে যত পারেন ভরে নিলেন, অন্যরাও তাই করলেন। সানাই বাদক তেমন কিছুই নিতে পারলেন না। এরপর খেয়ালী রাজা বললেন এবার যার যার যন্ত্র তার তার পেছনে... কিছুই গেল না। গেল সানাই। বাজাতে ভাল বাজালেন, পেতে কম পেলেন, যখন গেল তখন পুরোটাই...
গন্ডামারা পুলিশ ফাঁড়ির ইনচার্জ সাব ইন্সপেক্টর মো. রাশেদুজ্জামানকে শ্রমিক হত্যা মামলায় গ্রেফতার করে বিচার করতে হবে। এটা পেশাগত দায়িত্ব পালন নয়, হত্যা। 
শ্রমিকদের উপর গুলিঃ ৫ জন হত্যা। সাধারণ নাগরিকের উপর গুলি চালানোকে আমরা ফাজলামোর পর্যায়ে নিয়ে গেছি। মেনে নিয়ে। চুপ থেকে। ভুলে গিয়ে। পুলিশ কিংবা অন্য কোন আইন শৃঙ্খলা বাহিনীর গুলি চালানো একটি ব্যতিক্রমী ঘটনা হওয়ার কথা ছিল। আইনে সেভাবেই আছে। পুলিশ প্রবিধান ১৯৪৩ এ কোন অবস্থাতেই ফাঁকা গুলি করার অনুমোদন দেয় না। ফাঁকা গুলি করা মানে "গুলি করা" ব্যাপারটাকে ফাজলামোর পর্যায়ে নিয়ে যাওয়া। গুলি যদি করতে হয় তাহলে অবশ্যই ব্যক্তিকে লক্ষ্য করে গুলি করতে হবে। তারমানে পরিস্থিতি সে পর্যায়ের হতে হবে। পুলিশ যেন ট্রিগার হ্যাপি না হয় সেজন্যে এই ব্যবস্থা। ফাঁকা গুলি করে গুলি করার মত সাংঘাতিক বিষয়কে স্বাভাবিক পর্যায়ে নিয়ে আসা হয়। আমরা এতদিন এসব নিয়ে চুপ থেকেছি। বাহিনীর কারো গুলি করার চিন্তা মাথায় আসবে কেন? অত্যন্ত "চরম" পর্যায়ে পরিস্থিতি না গেলে গুলি চালানোর কোন এক্তিয়ার কোন বাহিনীর নেই। তাছাড়া গুলি চালানোর আগে ও পরে, ঠুনকো হলেও, কিছু পদ্ধতিগত ব্যাপার অনুসরণ করার বাধ্যবাধকতা আছে। সেসবও মানা হয় না কখনোই। কার নির্দেশে আইন শৃঙ্খলা রক্ষাকারী বাহিনী গুলি চালাতে পারে সেসব নিয়ে জানাবোঝা আরও পোক্ত করা দরকার। গুলি চললে তার পরে কি করার কথা আইনে বলা আছে তা নিয়ে আরও জানাবোঝা দরকার। এসব আইন নিয়ে আলোচনার পাশাপাশি এসবের আধুনিকায়ন এবং আইনগুলো কার্যকর করার পন্থা নিয়ে ভাবা দরকার। পুলিশের গুলি করার ক্ষেত্রেই যদি এত বাধা নিষেধ থাকে তাহলে পায়ে স্যান্ডেল, মাথায় নিল হেলমেট পরে যারা গুলি করলো তারা নিঃসন্দেহে ফৌজদারি অপরাধ করেছে। তাদের বিরুদ্ধে ফৌজদারি আইনে বিচার হতে হবে। তাদের খুঁজে বের করতে মিঃ হোমস হওয়া লাগবে না। তালিকাভুক্ত শ্রমিক যদি সেখানে কাজ করে থাকে তাহলে তাদের নাম ঠিকানা কর্তৃপক্ষের কাছে আছে, তাহলে অজ্ঞাতনামা আড়াই হাজার লোকের বিরুদ্ধে মামলা কেন? দেখেন কিভাবে ১৮৯৮ সনের ফৌজদারি আইনকে নাগরিকদের বিরুদ্ধে ব্যবহার করা হচ্ছে। এই আইন বদলাতে হবে। সবাই ভাবেন। এভাবেই চলছে ভয় দেখানো ও গ্রেফতার বাণিজ্য।
শ্রমিকের উপর নি:সংকোচে গুলি চালাতে পারার আইন বৃটিশরা বানিয়েছিল। সেসব আইন থেকে বের হওয়ার জন্য সংগ্রাম করলো ভারতীয়রা। তারপর এল পাকিস্তানিরা। তারাও নানা আইন বানিয়ে শোষন করলো আমাদের। দেশ স্বাধীন হওয়ার ৫০ বছর পরও একই আইন ব্যবহার হচ্ছে। আমরা এর ভালমন্দ নিয়ে আলাপ করছি। সেসব আইনের মধু এখনো খাওয়া না গেলে অনেক আগেই বাতিল হত।
দুর্যোগ কিংবা মহামারী মোকাবেলার জন্য আমাদের আপাতত দুটো আইন আছে- দুর্যোগ ব্যবস্থাপনা আইন, ২০১২ এবং সংক্রামক রোগ (প্রতিরোধ, নিয়ন্ত্রণ ও নির্মূল) আইন, ২০১৮। এই দুই আইনে মহামারী কি এবং তা হলে কার কি দায়িত্ব তা বলা আছে। এসব আইন করা হয় পালন করার উদ্দেশ্য নিয়ে, জনগণের সম্মতি নিয়ে (থাকুক বা না থাকুক, ধরে নিতে হয় আছে)। এসব আইন পালন করা হচ্ছে কি হচ্ছে না তা জানতে চাওয়ার আগে আইনে কি বলা আছে তা জানা জরুরী। আমাদের বড় বড় গবেষকদের কেউ কেউ না জেনেই নানান নিদান দিতে শুরু করেছেন। দায়িত্ব যদি আইনে কারো উপর দেয়া থাকে তাহলে প্রথমে সেটি পালন করা হচ্ছে কিনা তা নিয়ে প্রশ্ন তোলা জরুরী এবং সেসব দায়িত্ব পালন করতে বাধ্য করার চেষ্টা করতে হবে। অন্যদের ঘাড়ে দায় চাপানো পুরনো অভ্যাস। সবচেয়ে বড় কথা হল- স্বাস্থ্যখাত সংশ্লিষ্টদের নীতি নির্ধারণের জায়গায় না আনলে কিছুতেই কিছু হবে না। 
ফোকাস ঠিক রাখার চেষ্টা করছিঃ ১. মজুরির দাবী করায় শ্রমিক হত্যা। ২. সর্বাত্মক কঠোর ছুটিতে নিম্নআয়ের নাগরিকদের অর্থ ও খাদ্য নিরাপত্তা। ৩. স্বাস্থ্য ব্যবস্থার মতিগতি পর্যবেক্ষণ, সময়ে সময়ে চিক্কুর পারা। ৪. ব্যাংক ঋণের হাজার কোটি টাকার হিসেব মিলছে না জাতীয় খবরের সংকলন করে রাখা। ৫. লুটপাটং কন্টিনিউইং ......
এখনো শ্রমিকদের বেতনের দাবী গুলি দিয়ে মোকাবেলা করা হয়। ঈদ আসলেই ভয়ে থাকি কোন গার্মেন্টস কর্মীদের উপর গুলি চালালো। ঈদের আগেই গুলি চালানো শুরু হয়ে গেছে। গুলি চালিয়ে শ্রমিক হত্যার তীব্র প্রতিবাদ জানাই। 
প্রথম আলোর রিপোর্ট থেকেঃ করোনায় আক্রান্ত হয়ে এ পর্যন্ত পুলিশ বাহিনীর ৯০ জন সদস্যের মৃত্যু হয়েছে। করোনায় আক্রান্ত হয়ে এখন পর্যন্ত মারা গেছেন ৩৪ জন সাংবাদিক। করোনায় দেশে চিকিৎসক মারা গেছেন ১৩৯ জন। আক্রান্ত হয়েছেন ২ হাজার ৯১০ জন চিকিৎসক। শিক্ষক, শিল্পী, আইনজীবী, ব্যাংকার আলাদা করে কত হিসেব করবেন? মৃত্যু ছাড়িয়ে গেছে ১০ হাজারের উপরে। চীনের চেয়েও অনেক বেশী। চীনে শুরু হয়েছিল, তারা ম্যানেজ করতে পেরেছে। আমরা পারিনি। আমরা পরিকল্পনা করিনি। মৃত্যু এক অপরিবর্তনীয় সত্য কিন্তু যতক্ষণ শ্বাস নিচ্ছি ততক্ষণ বাঁচার চেষ্টা করে যেতে হবে। তাই আসুন জানা বোঝার পরিধি বাড়াই।
চলমান মহামারী ‘করোনা’ উদ্ভুত সংকট প্রতিদিন প্রমাণ করছে বিদ্যমান (রাষ্ট্র ব্যবস্থা) বৈশ্বিক উন্নয়ন কাঠামোর ভঙ্গুরতা। একদিকে মুনাফাসর্বস্ব মুক্তবাজার অর্থনীতির নামে সম্পদ ও পুঁজির কেন্দ্রিকরণ প্রক্রিয়ায় বৈশ্বিক প্রাণ—প্রকৃতিকে বিপর্যস্ত ও নি:স্ব করা হয়েছে, অন্যদিকে বিশ্বব্যাপি সাধারণ মানুষের জীবনকে এক চরম অনিশ্চয়তার মুখে ঠেলে দেয়া হয়েছে। মহামারী করোনা বুঝিয়ে দিয়েছে, বিদ্যমান উন্নয়ন কাঠামো কতটা অন্তঃসারশূন্য এবং প্রাণ—প্রকৃতি বিরুদ্ধ। প্রাণ—প্রকৃতি ও জীবন—জীবিকার উপর এর বহুমুখী প্রভাবের ফলে বিদ্যমান উন্নয়ন কাঠামোর ব্যর্থতা ও ভবিষ্যতের উন্নয়ন মডেল নিয়ে নতুন করে আলোচনা ও পর্যালোচনা গত এক বছর ধরে চলছে। স্বাস্থ্য খাত, প্রকৃতি, অর্থনীতি সহ সব খাতেই করোনা মহামারিকে বিবেচনায় নিয়ে নতুন আঙ্গিকে নীতি নির্ধারণের দাবী উঠছে বিশ্বজুড়ে। কোনো কোনো রাষ্ট্র তাদের ভবিষ্যৎ কর্মপন্থা নির্ধারণে মহামারির অভিজ্ঞতাকে প্রাধান্য দিচ্ছে। কিন্তু আমাদের দেশে কি চিন্তা—চেতনায় সত্যিকারের কোনো প্রভাব পড়েছে? আমরা কি করোনা মহামারিকে বিবেচনায় নিয়ে নতুন করে পরিকল্পনা হাতে নিতে দেখেছি, নাকি আগের নিয়মেই সব চলছে?
সাদা পোশাকে কিংবা কালো পোশাকে "তুলে নিয়ে গেছে"- এটাই আমাদের বর্তমান বাস্তবতা। এই তুলে নিয়ে যাওয়াকে আইনি পদক্ষেপ ভেবে আমরা ভুল করে যাচ্ছি অনেক বছর ধরে।
সুপ্রিমকোর্টের সিনিয়র আইনজীবী জনাব আব্দুল মতিন খসরু স্যারের মৃত্যুতে গভীর শোক প্রকাশ করছি। সুপ্রিম কোর্ট বারের সভাপতি পদে নির্বাচন করতে গিয়ে তিনি কোভিডে আক্রান্ত হন বলে ধারণা। অনেকগুলো মামলায় স্যারের সাথে একসঙ্গে কাজ করার সুযোগ হয়েছে। স্যারের শূন্যতা থেকে যাবে। 
রাস্তায় নামলে পাছা লাল করে দেবে বলায় পেছনে কাসাঁর প্লেট বেঁধে হাঁটতে বেরিয়েছিলাম। পুলিশের গাড়িতে তিনজন কন্সটেবল ছিলেন যাদের নজর কেবল রিক্সা চালকের দিকে। ভাবলাম জিজ্ঞেস করি তাদের নিজের শ্রেণীর মানুষ পেটাতে কেমন লাগে। মার খাওয়ার ভয়ে কথা বাড়ালাম না। ঠিকঠাক বাসায় ফিরেছি। সবাইকে বাংলা নববর্ষের শুভেচ্ছা।
আইনের চোখে সবাই সমান, কেউ কেউ বেশী সমান। চট্টগ্রামের এক সাংবাদিক সরওয়ার যাকে নির্যাতনের একটি ভিডিও ছড়িয়ে পড়েছিল ইন্টারনেটে, তাকে কি মনে আছে আপনাদের? সে মার খেয়ে বার বার বলছিল- আমাকে আর মারবেন না, আমি আর রিপোর্ট করবো না। তার কি অবস্থা আর কেউ খোঁজ নিয়েছেন কখনো? সাংবাদিক নেতারা কেউ কি দায়িত্ব নিয়েছেন সেই সাংবাদিকের? তাকে অন্তত চারবার গাড়ী চাপা দেয়ার চেষ্টা হয়েছে। চট্টগ্রাম শহরের যে বাসায় সে ভাড়া থাকতো তা ছাড়তে বাধ্য করা হয়েছে। শহর ছেড়ে গ্রামে গিয়ে আশ্রয় নিতে হয়েছে। নিয়মিত অনুসরণ করে কেউ। তার বিরুদ্ধে মানহানির মামলা হয়েছে দুটি। তার অনলাইন পোর্টাল বন্ধ করা এবং লাইসেন্স বাতিলের আবেদন করা হয়েছে ডিসি'র কাছে। কি সুন্দর না?! মেসেজ হল- মারবো চুপ থাকবি, নাহলে মামলা আর হামলা সমানে চলবে। আইন তার নিজের গতিতে চলবে। এই যে আইন নিজের গতিতে চলে, এর চেয়ে ভয়ংকর কোন হুমকি গত চার দশকে এই বাংলায় পয়দা হয়নি।
২০১২তে দুর্যোগ ব্যবস্খাপনা আইন হয়েছে, ২০১৮তে মহামারী প্রতিরোধ আইন হয়েছে। লকডাউন কিংবা ঘরে থাকার, সবকিছু বন্ধ রাখার সিদ্ধান্ত কে দিতে পারবে তা ঐ দুই আইনে বলা আছে। এবার নির্দেশ কে দিলেন? বাঁচতে শিখতে হয়। স্বাস্হ্য বিধি মেনে চলুন।
ওরা এখনই ঠিক করতে শুরু করেছে কে রাজত্ব করবে আর কে করবে না। উনার বিরোধিতা করার জন্য উনার পক্ষের লোকের পক্ষ নেয়া লাগছে- এই অবস্থায় পড়েছি আমরা।
অভিজ্ঞ বিদেশী কোন কম্পানিকে শহরটা চালানোর জন্য লিজ দিয়ে দেখা যেতে পারে। নরক গুলজার।
গত বছর ৫ জুন প্রাণ-প্রকৃতি সুরক্ষা মঞ্চের আয়োজনে কথা বলেছিলাম "প্রাণ-প্রকৃতির উপর করোনার প্রভাব এবং ভবিষ্যত উন্নয়ন ভাবনা" বিষয়ে। আলোচক হিসেবে ছিলেন- প্রফেসর ডঃ হোসেন জিল্লুর রহমান, প্রফেসর আনু মুহাম্মদ ও এডভোকেট সৈয়দা রিজওয়ানা হাসান সহ আরো অনেকে। গত এক বছরের অভিজ্ঞতা নিয়ে একই আলোচনার ফলোআপ করতে চাই আগামী শনিবার ১৭ এপ্রিল সকাল ১১ টা থেকে ১টা। উপরোক্ত সম্মানিত আলোচকগণ তাঁদের অভিজ্ঞতা সবার সাথে ভাগ করে নিতে সম্মতি জ্ঞাপন করেছেন। বিস্তারিত জানতে চোখ রাখুন এলএনএসপি'র পেজ ও ওয়েবসাইটে।
ক'দিন পরে কারাগারে মৃত্যু খুবই স্বাভাবিক হয়ে আসবে। কেউ প্রশ্ন করবে না। অথচ কারাগার থেকে মুক্তি পাওয়ার পর কেউ কেউ আমাদের নানান কথা বলেন যার পক্ষে প্রমাণ থাকে না বিধায় প্রশ্ন তোলাও যায় না। এভাবেই কি চলবে সবকিছু? থানার সামনে সামরিক অস্ত্র বসলো তা নিয়ে একটা প্রশ্ন মনে ঘুরপাক খাচ্ছে- পুলিশ বেসামরিক বাহিনী হয়ে সামরিক অস্ত্র রাখে কোন আইনে? ৫২ ক্যালিবার বেসামরিক অস্ত্রের ক্যাটাগরিতে পড়লে অবশ্য ভিন্ন কথা। আসুন চুপ থাকি, বেঁচে থাকি।
দেশের চিকিৎসা ব্যবস্থা পর্যবেক্ষণের জন্য একটি নাগরিক কমিটি করা দরকার যাতে চিকিৎসকও অন্তর্ভুক্ত থাকবেন। এই খাতে চিকিৎসক ও রোগী উভয়েরই কোন নিরাপত্তা নেই। কোন খাতই অবশ্য আর এর বাইরে নেই।
যারা পাখীর মাংস খান তারা একটু বিবেচনা করবেন প্লীজ। দেখুন শালিক কিভাবে কথা বলে!
কারাগারে অন্তরীণ অবস্থায় মুশতাক আহমেদ এর মৃত্যুর পর এবার উনার বাবা কাল রাতে কোভিড আক্রান্ত হয়ে মারা গেলেন। তাঁর আত্মার শান্তি কামনা করছি। “বিপদ একা আসে না”- এ প্রবাদ অনেকাংশেই সত্যি।
সীমিত আকারে বইমেলাসহ লকডাউন ইতিহাসে এই প্রথম। আমরা পুরো দুনিয়াকে দেখিয়ে দিয়েছি আমরা চিন্তা-চেতনায় কতটা আলাদা।
ডিজিটাল নিরাপত্তা আইনে সর্বাধিক মামলা হয়েছে গত বছর লকডাউনে থাকাকালীন সময়ে। এবারও কোন প্রস্তুতি নেই লকডাউন মোকাবেলার। বাজারে আগুন। কৃত্রিম সংকট সবদিকে। এসব নিয়ে কেউ কথা বলবেন না দয়া করে। 
নিম্নবিত্তদের জন্য খাবার ও অন্যান্য রেশনিং এর ব্যবস্থা করে তারপর লকডাউন দেয়ার কথা বলবেন? নেন, নাটক ধরিয়ে দিয়েছে- লকডাউনের সাতদিন পক্ষে বিপক্ষে এই আচার খেয়েই কেটে যাবে। মামুনুলকে ধরাশায়ী করার অতি আদিম অস্ত্র। মনে পড়ে ব্যারিস্টার মওদুদ আহমেদকে দুই বোতল ওয়াইন আর ভারতীয় শাড়ি দিয়ে গ্রেফতার করেছিল। সাধারণ জনগণের শত্রু বানানোর কায়দা একটাই- যে নীতি আপনি মানবেন না সেটাকে সুপারইম্পোজ করে চাপিয়ে দেয়া। সাপ লেজ নাড়ায় আর আমরা লেজের পেছনে ছুটি। 
আহাদ ভাইয়ের ৫৬তম জন্মবার্ষিকী আজ। কত আড্ডা হত যদি থাকতেন আমাদের মাঝে। সকলই ফুরায়।
"ব্যক্তিপুজা" কিংবা "ব্যক্তি সমালোচনা" এই দুইয়ের মধ্যে আটকে আছে আমাদের অনেকের ভাবনা। অমুক ভাল, তমুক খারাপ। মোটা দাগে এই হল চিন্তার সূত্র। কাজের প্রশংসা কিংবা সমালোচনা নয়, ব্যক্তিকে নিয়েই আমরা আলাপ সীমাবদ্ধ রাখতে পছন্দ করি। দূটো শিবিরে একই আলাপ। ফেসবুক হল এসবের অন্যতম প্ল্যাটফর্ম। চালিয়ে যান। ফাঁকতালে আজ ৫২ জন নাগরিক "নাই" হয়ে গেলেন। রাস্তায় শত শত মানুষ সরকারের খামখেয়ালির কারণে ঘন্টার পর ঘন্টা ভুগলেন। অনেকে কাজে পৌঁছাতে পারেননি। এসব সমাধানের কোন আলাপ নেই। দায়ীদের কাছ থেকে জবাবদিহিতা আদায়ের কোন আলাপ নেই। বাঁচার উপায় বের করার আলাপ নেই। কেবল চটকদার আলোচনা চলবে..................
এত অশিক্ষিত জাতের একজন ওস্তাদ আলাউদ্দিন খাঁ ছিলেন এটাই বিস্ময়। 
রামুর আবুল বশর, ২ নং ওয়ার্ডের মেম্বার। সম্পত্তির বিরোধ মিমাংসার নামে প্রথমে নির্যাতন করে মানসিক ভারসাম্যহীন করে তোলেন, পরে গতকাল মিথ্যা অজুহাতে বাপ বেটা মিলে এভাবে নির্যাতন। আমেরিকায়ও এরকম নির্যাতন হয়। ৩০০০ টাকায় আপোষ রফার চেষ্টা। আমেরিকায় টাকা দেয়া হয় না কেবল নির্যাতন হয়। এবম মে সুতম।
আমার খুব ভাল বন্ধুদের দেখি কেউবা আবেগের বশে, কেউবা নেহায়েত ধান্দার কারণে বিদ্যমান অবস্থা টিকিয়ে রাখার ক্ষেত্রে ভূমিকা রেখে চলেছেন। এদের কেউ কেউ মাঝে সাঝে অস্বস্তিতেও ভোগেন কোন কোন ঘটনায়। মৃদু মন্দ কথাও বলেন যাতে অন্যদের ভ্রম হয়। তবে শুধু যে পক্ষে বলার কারণে এই অবস্থা টিকে থাকছে তা নয়- নাটুকে, ধানদাবাজী বিরোধীতাও সমান ভূমিকা রাখছে। শাসক আপনার কাছ থেকে যে ভুল আশা করে, যে পরিচিত খেলায় সে আপনাকে নামাতে চায়- সেই খেলা-ই যখন আপনি খেলতে থাকেন তখন পরিবর্তন আশা করা বোকামী।
২০১৯ শে ভারতের এক পত্রিকা সাক্ষাত্কার নেয়ার কালে জিজ্ঞেস করলে পরে জানালাম যে ঢাকায় এনআরসি’র বিরুদ্ধে প্রতিবাদ করায় পুলিশ পিটিয়েছে। সাংবাদিক ভাইজান হাসতে হাসতে লুটিয়ে পড়ে জানতে চাইলো- কেন? চট করে কি উত্তর দেবো ভেবে পেলাম না। হাসিটা জ্বালা ধরিয়ে দিয়েছিল। হাজার হোক জাতীয়তাবাদী চেতনা মনের গভীরে ঢুকে রয়েছে। সামলে নিয়ে বললাম- ভারতের মান আমাদের মান, সেটি ক্ষুন্ন হচ্ছে দেখে পিটিয়েছে। আজ ছাত্রলীগ একই কাজ করেছে। এটা ওদের দায়িত্ব।
কি অবস্থা চলছে?!! প্রথমে গুম পরে ডিজিটাল নিরাপত্তা আইনে মামলা। দেশে যুদ্ধাবস্থা থাকলেও আন্তর্জাতিক আইনের কারণে কিছু নিয়ম নীতি মেনে চলতে হত। কিসের মধ্যে আছি আমরা?!
ডিজিটাল নিরাপত্তা আইন বাতিল চাই। এর বাইরে এই আইন নিয়ে আর কোন কথা হতে পারে না।
বেঁচে থেকে প্রিয় মানুষদের মৃত্যু দেখে যাওয়া এক বড় রকমের শাস্তি।
সুনামগঞ্জের শাল্লা উপজেলায় হিন্দুদের বসত বাড়ীতে হামলা ও লুটপাটের ঘটনায় “চিকন আলী” গ্রেফতার। “মোটা আলী” মানে চেয়ারম্যান সাব “সোফাম্যান স্যারের” ভাই হওয়ার তাকে খুঁজে পাবে না আইন শৃঙ্খলার ভাইয়ারা। আইন তার নিজের নিয়মেই চলছে।
কাল দুপুরে রোকন স্যারের কাছ থেকে গল্পটা শোনার পর থেকে মনে হচ্ছে- দোনলা বন্দুক রাখি চেম্বারে। “দেশের অবস্থা যে ভাল না” তা টের পাইয়ে দিই সবাইকে।
কাল নিশ্চয়ই দুপুরে সিলেটে হামলার বিরুদ্ধে প্রতিবাদ করবে বাংলার শান্তিপ্রিয় জনগণ। পরশু দুপুরে শাহবাগে, প্রেস ক্লাবের সামনে, রাজধানীর মোড়ে মোড়ে, সকল জেলা শহরে, উপজেলা সদরে প্রতিবাদ হবে হিন্দুদের বাড়ী ঘরে হামলা, লুটপাট করার বিরুদ্ধে। দেশের ভাবমূ্র্তি নষ্ট করার কারণে শনিবার রাতে বিশেষ আদালত বসবে সংগত আদেশ দেয়ার জন্য। দেরী হলে নিতান্তই রবিবার সকালে কোন আদেশ আসবে যাতে ক্ষতিগ্রস্তদের ঘায়ে কিছুটা হলেও মলম লাগবে। আহা, এই তো আমার দেশ, হাজার বছর শান্তিতে বসবাস করা বাঙালের দেশ।
ঢাকা বিশ্ববিদ্যালয়ের ক্রিমিনোলজি বিভাগের অর্থ চুরি সংক্রান্তে প্রথম আলো একটি সংবাদ ছেপেছে। জনবিশ্ববিদ্যালয়গুলো চলে জনগনের করের টাকায়। একনেকে বাজেট পাস হওয়ার পর পাব্লিক এক্সচেকার থেকে সেই টাকা বিশ্ববিদ্যালয়ের কোষাগারে যায়। তাছাড়াও, অন্যান্য উৎস থেকেও অর্থ সংস্থান হয় যেমন বিভিন্ন সংস্থা গবেষণার জন্য অর্থ দেয়। সেসব অর্থ চুরি নিশ্চিত দুদকের আওতাধীন বিষয়। তাছাড়াও এটি গুরুতর পেশাগত অসদাচরণ। এর ফলে প্রাক্তন চেয়ারম্যানের বিরুদ্ধে বিশ্ববিদ্যালয় প্রশাসন যেমন ব্যবস্থা নিতে বাধ্য তেমনি দুদকেরও দায়িত্ব অভিযোগ আমলে নিয়ে তদন্ত করে যথাযথ ব্যবস্থা নেয়া। প্রথম আলোর রিপোর্ট দুদকের ব্যবস্থা নেয়া কেন উচিত তার ভিত্তি ঠিক করে দিয়েছে। শিরোনাম ছিল- হিসবাবিজ্ঞানে আটকে গেল অপরাধবিজ্ঞান। এযুগের শিক্ষাঃ "চোর" শিক্ষক হতে পারেন আবার "শিক্ষক" হওয়ার পর সেই শিক্ষক "চোর" হতে পারেন।
কার্টুনিস্ট কিশোরকে নিরাপত্তা হেফাজতে নির্যাতন বিষয়ে বিজ্ঞ মহানগর দায়রা জজ আদালত আদেশ দিয়েছেন। ঢাকা মেডিকেল কর্তৃপক্ষকে বলা হয়েছে ৩ সদস্য বিশিষ্ট একটি বোর্ড গঠন করে কিশোরের নাক, কান, গলা কতটুকু ক্ষতিগ্রস্ত হয়েছে এবং অন্যান্য জখমের বিষয়ে যথযথ অনুসন্ধান পূর্বক ২৪ ঘন্টার মধ্যে আদালতে প্রতিবেদন দাখিল করার নির্দেশ। পিবিআই এর একজন এস,পি পদ মর্যাদার অফিসারকে অভিযোগের বিষয়ে তদন্ত করে আগামী ১৫ই এপ্রিল ২০২১ তারিখে আদালতে তদন্ত প্রতিবেদন দাখিল করতে নির্দেশ দেয়া হয়েছে।
আগামী কাল ব্যঙ্গচিত্র শিল্পী কিশোরের উপর নির্যাতন বিষয়ক অভিযোগ নিয়ে আদেশ দেবেন বিজ্ঞ মহানগর দায়রা জজ আদালত। আপডেটঃ বিকাল ৫টায় আদেশ দেবেন বলেছেন।
“বন্দুকের নলই ক্ষমতার উৎস” সুপ্রিম কোর্টের এই আইনজীবীকে র্যাব তুলে নিয়ে নির্যাতন করে বুড়িগঙ্গা ব্রিজের উপর সারারাত ঝুলিয়ে রেখে পরে মামলা দিয়ে কোর্টে চালান করেছে। 
রাষ্ট্রীয় দুর্বৃত্তায়নের কারণে কতভাবে যে মানুষ মরছে তার ঠিক নেই। কেউ কেউ মরে বেঁচে থাকছে, আবার কেউবা বেঁচে মরে যাচ্ছে। আইনি কাঠামোয় যেসব মৃত্যু হয় তা নিয়ে কথা বলা যায় না। এ এক এমন ব্যবস্থা যা শুনবেন, দেখবেন, বুঝবেন কিন্তু কিছু বলতে পারবেন না। বললে নানান খড়্গ নেমে আসবে আপনার উপর যা আপনাকে মৃত্যুর দোরগোড়ায় নিয়ে যাবে। নিস্তার নেই, এই ব্যবস্থা থেকে নিস্তার নেই।
আজ কিশোরদের মামলার ধার্য তারিখ ছিল। কিশোর হাইকোর্ট থেকে জামিনে মুক্ত হওয়ার পর প্রথম আদালতে উপস্থিতির দিন। চিকিৎসাধীন থাকাবস্থায় চিকিৎসকের অনুমতি নিয়ে তিনি আজ আদালতে হাজির হন। আমরা প্রয়াত মুশতাক আহমেদ এর স্ত্রীর পক্ষ থেকে তার কাছ থেকে জব্দ করা সকল আলামত ফেরত চেয়ে একটি দরখাস্ত দিয়ে শুনানী করেছি মহানগর হাকিম আদালতে। মালিকানা যাচাই শেষে দশদিন পরে আদেশ দেবেন জানিয়েছেন বিজ্ঞ ম্যাজিস্ট্রেট। একই মামলার অভিযুক্ত মিনহাজ মান্নান এর পক্ষে নিয়োজিত আইনজীবী স্থায়ী জামিনের আবেদন করেন যা মনজুর হয়। অপর অভিযুক্ত দিদারুল ইসলামকে মামলার তদন্তকারী কর্মকর্তা পুনরায় জিজ্ঞাসাবাদের অনুমতি চেয়ে আবেদন করলে তার নিয়োজিত আইনজীবি উক্ত দরখাস্ত শুনানীর জন্য সময় প্রার্থনা করেন। আদালত তার আবেদন নামনজুর করে দরখাস্ত ফেরত দিয়ে দেন। পরে আমি আদালতের অনুমতি নিয়ে দিদারুলের বিষয়ে আদালতে বক্তব্য উপস্থাপন করি এবং আদালত সন্তুষ্ট হয়ে পুনরায় জিজ্ঞাসাবাদের দরখাস্ত নামনজুর করে কেবল মিনহাজ মান্নানকে জিজ্ঞাসাবাদের আদেশ দেন। পরবর্তীতে অভিযুক্ত কিশোর বিজ্ঞ মহানগর দায়রা জজ আদালতে তাঁকে নিরাপত্তা বাহিনীর হেফাজতে নির্যাতনের বিষয়ে বক্তব্য প্রদান করার ইচ্ছা ব্যক্ত করায় আদালত দুপুর ১.২৫টার সময় শুনানী শুরু করেন। শুরুতে ২০১৩ সনের নির্যাতন এবং হেফাজতে মৃত্যু নিবারণ আইনের সংশ্লিষ্ট ধারা নিয়ে আলোচনা হয়, পরে অভিযুক্ত কিশোর সবিস্তারে তাঁকে নির্যাতনের বর্ণনা দেন আদালতের কাছে। আদালত শুনানী শেষে বিস্তারিত আদেশ দেয়ার জন্য অতিরিক্ত সময় লাগবে বলে অবহিত করেন কিশোরের আইনজীবিকে। ২০১৩ সনে আইনটি হওয়ার পর সম্ভবত এই প্রথম কোন নির্যাতনের শিকার হওয়া ব্যক্তি আদালতে সরাসরি অভিযোগ দায়ের করলেন। 
যেসব প্রশ্ন তোলা দরকারঃ ১. আইনশৃঙ্খলা বাহিনী বলতে কাদের বোঝায়? আগের আইনের কোন পরিবর্তন হয়েছে কিনা? ২. বিশেষায়িত কোন বাহিনী কারো গৃহে প্রবেশ করে কোন আইনে? কেন? ৩. বিশেষায়িত বাহিনী কাউকে গ্রেফতার করে কোন আইনে? ৪. ফৌজদারি কার্যবিধির ৫৪ এবং ১৬৭ ধারা পরিবর্তন করে উচ্চ আদালত যেসব নির্দেশনা দিয়েছেন তা নিম্ন আদালত এবং আইনশৃঙ্খলা বাহিনী মানতে বাধ্য। না মানলে কি করা দরকার? ৫. সাদা পোষাকে কোন আইনশৃঙ্খলা বাহিনীর সদস্য কাউকে গ্রেফতার করতে পারবে না এটা আপীল বিভাগ বলে দিয়েছেন ২০১৫ সনে। তাহলে এখনো নিজস্ব বাহিনীর পোষাক ব্যতীত কোন নাগরিককে গ্রেফতার করছেন কিভাবে? সংবিধানের ১১১ অনুচ্ছেদ বলছে উচ্চ আদালতের রায় "আইন"। ৬. বিভিন্ন বাহিনীর আলাদা আলাদা তদন্ত, বিচার যদি চলে তাহলে দেশের বিচার ব্যবস্থা রেখে কি লাভ? শ্যাডো বিচার ব্যবস্থা বা প্যারালাল বিচার ব্যবস্থা চলে কিভাবে? ৭. ক্রস ফায়ার বা হেফাজতে নির্যাতন এই দু'য়ের মধ্যে কোন পার্থক্য নেই। তাহলে কার অনুমোদনে এসব চালু থাকে বছরের পর বছর? ৮. হেফাজতে নির্যাতন বন্ধে আইন হয়েছে ২০১৩ সনে, সেই আইনে নির্যাতনের অভিযোগ তোলার কোন সময় বেধে দেয়া হয়নি। প্রত্যেকটা মামলায় আলাদা করে দেখতে হবে কোনটি যথার্থ সময় আর কোনটি দেরীতে অভিযোগ। তবে এই আইনে যার বিরুদ্ধে অভিযোগ তোলা হবে তিনি যুদ্ধাবস্থাও অযুহাত হিসেবে নিতে পারবেন না। তাহলে অভিযোগের বাধা কোথায়? আইনে না নিরাপত্তাহীনতায়? ৯. কেবল অভিযোগ না করে উপরের প্রশ্নগুলোর সমাধান করা যায় কিভাবে?
“ভাই, সবাই কইতাছে মুশতাক ভাই মারা যাওয়ার কারণে আমি বাইর হইতে পারছি। আমিতো ভাই এভাবে বাইর হইতে চাই নাই।” এটাকে ক্রিমনাল ইনটিমিডেশন বলে। আমার শিক্ষিত বন্ধুরাই জালিমশাহীর সমালোচনা করতে গিয়ে এই বাড়তি দায় চাপিয়েছেন কিশোরের উপর। ঘটনার এপিঠ দেখেন কিন্তু ওপিঠ দেখেন না। মুশতাক ভাই বেঁচে থাকলে তার জামিনও হত। একই মামলায় দিদারের হয়েছে। এর আগে কাজলসহ অনেকের হয়েছে। ব্যাটে বলে না মিললে অনেক সময় কাজ দীর্ঘায়িত হয় অথচ সেদিকে কারো খেয়াল থাকে না। কেউ কেউ চটকদার কথায় দায় সারতে চান।
প্রথম আলো কালো ত্বক নিয়ে রিপোর্ট করায় অনেকেই আপত্তি তুলেছিলেন। আমি তাদের সমর্থন করি। কিন্তু কিশোরের কান্নার ছবি দিয়ে ছবি পোষ্ট করলে আপত্তি না করে সেটিকে প্রোফাইল ছবি বানান কেন? কিশোরের যে সম্মান গেল তা নিয়ে আপনাদের আপত্তি হয় না? মনে হয় না কান্নাটা কেবলই তার নিজের। ফটোগ্রাফারকে আমি নিষেধ করেছিলাম পরিস্কারভাবে যেন এরকম কোন ছবি না দেয় কিন্তু খবরের সাথে সেনসেশন তৈরি করার নেশায় ছবিটি না দিয়ে পারেননি। কিশোর মুক্তি নিয়ে বন্ধুদের বেশীভাগের মন্তব্য বেশ আপত্তিকর, সেসব নিয়ে আর বলার রুচি হয় না। বোঝাপড়ায় বেশ ঝামেলা আছে বেশীরভাগের।
কিশোর কারাগার থেকে বের হয়ে নিজ বাসভবনের দিকে রওনা হয়েছেন। 
ঘরে ঢুকতেই লিপা আপা বললেন- দাদা, সেই আসলেন সবকিছু শেষ হয়ে যাওয়ার পর। মুশতাক ভাইয়ের মা বলছিলেন গ্রেফতার হওয়ার দিন থেকে ক্যালেনডারে দিনগুলো ক্রস করতেন আর মনে মনে আশা করতেন কবে দরোজায় কড়া নাড়বে ছেলে। বাবার গলা ধরে আসছিল কথা বলতে দিয়ে। তিনিই জানালেন, জেলে যে ছেলেটি সেবা করতেন তাকে নিজের সব কাপড় দিয়ে দিতে চেয়েছিলেন। কিছু অর্থ সাহায্য করবেন বলেও নিয়ত করেছিলেন। শেষ চিঠিতে লিপা আপার জন্য রেখে গেছেন কিছু নির্দেশনা। লিপা আপার নাম এমব্রয়ডারী করা একটি কলম ব্যবহার করতেন যা তাঁর শেষ দিন পর্যন্ত সংগে ছিল। কিছু বলার ছিল না ক্ষমা চাওয়া ছাড়া। 
জামিন হল কার্টুনিস্ট কিশোরের। আফসোস থেকে গেল মুশতাক ভাইয়ের জন্য। সারাজীবন এই ব্যর্থতা বয়ে বেড়াতে হবে।
আজ সিএমএম আদালতে কিশোরের ৩ দিনের রিমানড আবেদনের উপর শুনানী ছিল। তাকে আদালতে উপস্থাপন করা হয়নি। অভিযুক্তের পক্ষে শারীরিক নির্যাতন বিষয়ে মহানগর দায়রা আদালতে অভিযোগ উত্থাপনের জন্য তাকে মহানগর দায়রা আদালতে প্রেরণের প্রার্থনা করা হয়। শুনানী অন্তে রিমানডের দরখাস্ত নামনজুর করেন বিজ্ঞ ম্যাজিসট্রেট। পরে আমলী আদালতে অপর দরখাস্ত শুনানী শেষে যথাযথ আদালতে উক্ত দরখাস্ত দাখিল করার প্রার্থনায় দরখাস্তটা উত্তোলন করে নেয়া হয়। আগামী কাল হাইকোর্টে কিশোরের জামিন শুনানী হবে বলে আশা করছি।
এদেশে এখনো সেন্টেন্সিং পলিসি বলে কিছু নেই। প্রিট্রায়াল পর্যায়ে কতদিন আটক রাখা যাবে তা নিয়ে সুনির্দিষ্ট কোন আইন বা নির্দেশনা নেই। যে কাউকে যতদিন খুশি বিনা বিচারে আটক রাখা যায়। আদালতও এধরণের আটক অনুমোদন করে বিনা প্রশ্নে। অন্য অনেক কিছু পাল্টানোর আগে অন্তত এসব নিয়ে ভাবেন। আর কত মার খাবেন আর দাঁত কেলাবেন? 
২৩ ফেব্রুয়ারী সিএমএম আদালতে হাজিরা দিতে এসে যিনি সুস্থ সেই মুস্তাক আহমেদ হটাৎ স্ট্রোক করে ২৫ তারিখ মারা যাবেন তা আমার বিশ্বাস হয় না। কারণ কার্টুনিস্ট কিশোরকে মেরে কানের পর্দা ফাটিয়ে দেয়া হয়েছে, পা ভেঙ্গে দেয়া হয়েছে। কানে পুঁজ জমছে অথচ চিকিৎসা নেই। যদি তার স্বাভাবিক মৃত্যুও হয়ে থাকে তবুও এর তদন্ত চাই নিরপেক্ষ কোন কমিটির মাধ্যমে। আগামী সপ্তাহে কার্টুনিস্ট কিশোর ও মুস্তাকের হাইকোর্টে জামিন শুনানী হওয়ার কথা। 
"সূর্য দীঘল বাড়ী" সিনেমাটি দেখেছেন নিশ্চয়ই? না দেখলে দেখে নিতে পারেন। এটিএম শামসুজ্জামান নায়িকার ঘরে উঁকি দিতে গিয়ে ধরা পড়ে বেধড়ক মার খান। লুঙ্গি পড়ে ছিলেন। বসা অবস্থায় মার খাওয়ার পর তার সংলাপ ছিল এরকম- আকাশে মেঘ নাই, বৃষ্টিও পড়ে না, আমার লুঙ্গি ভিজলো ক্যামনে? মাইরের চোটে হিসু করে দিয়েছিলেন। এটিএম শামসুজ্জামানের প্রতি শ্রদ্ধা।
