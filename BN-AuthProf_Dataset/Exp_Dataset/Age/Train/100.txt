দেশ শুধু ডেলিভারিম্যান'দের সততা-সংগ্রামে টিকে আছে... কৃষক-শ্রমিক-পরিচ্ছন্নতাকর্মী এরা আঙ্গুল চুষে।
চিন্তা করে দেখেন- ফ্রান্স, ইটালি, স্পেনের নিউজ দেখতাম আমরা... আফসোস করতাম, দেখে কষ্ট পেতাম যে সেখানে প্রতিদিন ৩-৪ হাজার করে মানুষ মারা যাচ্ছিলো... ডাক্তার'রা কাজ করতে করতে ফেইন্ট হয়ে যাচ্ছিলেন। সিমেটারিতে জায়গা খালি ছিলো না। আর এখন আমরা রাতে পায়ের উপর পা তুলে ইউরো দেখছি, যেখানে গ্যালারি ভর্তি দর্শকের বুনো উল্লাস। তারা সবাই সিস্টেম্যাটিক প্রসেসের ভিতর দিয়ে গিয়ে দিন শেষে কার্যকরী ভ্যাকসিন নিয়ে দেশের খেলা দেখছে পতাকা হাতে। আমরা টিভি দেখছি রাত জেগে, এর চেয়ে এক্সাইটিং কিছু ঘটে না জীবনে অনেকদিন। কারণ বাইরে লক ডাউন... এক বছর পাঁচ মাস পরেও লক ডাউন।
একটা ভিডিও আজকে সারাদিন ধরে নিউজফিডে ঘুরছে। চট্টগ্রামের মেয়র গলিতে সকালে প্রচন্ড বৃষ্টির মধ্যে একটা সিএনজি নালার পানিতে পড়ে তলিয়ে গেছে... এতে মারা গেছেন দু'জন মানুষ। সিসিটিভি'র ভিডিও ফুটেজটা অনেকেই দেখেছেন। সিএনজি'টা উল্টে পানিতে পড়েই টুপ করে ডুবে নালার পানির প্রচন্ড স্রোতে তলিয়ে গেছে চোখের পলকেই...! আমাদের দেশে ছিনতাইকারীদের হাত থেকে বাঁচার জন্য সিএনজি গুলোকে জেলখানার মতো বানিয়ে রাখার একটা ব্যবস্থা করতে হয়েছে বাধ্য হয়ে। এতে সিএনজির একটা সাইডের গ্রিল পার্মানেন্টলি সিলড থাকে এবং অন্য সাইডের গ্রিলটি খুলে যাত্রী উঠা নামা করে। বৃষ্টি এবং নালার নোংরা কর্দমাক্ত পানির ভেতর ডুবে সেই দরজা খুলে কারো পক্ষে বের হওয়া অসম্ভব... ডুবে যাবার সেই মুহূর্তটায় যাত্রী কেমন তড়পে তড়পে কষ্ট পেয়েছে, সেটা ভাবলেই কেমন যেন লাগে। ভিডিওটা দেখে আমার হাস্যকর বা স্যাডনেস কিছুই কাজ করে নি... আমার রাগ উঠেছে। মেন্টালি ডিস্টার্বড হয়ে গেছি। ভিডিওটা ফেসবুকে ওয়াল থেকে ওয়ালে ঘুরে বেড়াচ্ছে... এরকম একটা ঘটনার পরিপ্রেক্ষিতে কোন একশান নেই, কারণ বাংলাদেশে কোন মানুষ বসবাস করে না। আমরা মানুষ হলে আমাদের সামান্যতম মৌলিক অধিকার থাকতো... আমরা হলাম শিয়াল-কুকুর। নষ্ট সিস্টেমের সিস্টেম লসে আমরা মারা পড়ি, রাস্তার পাশে লাশ পড়ে থাকে। বাংলাদেশ পৃথিবী থেকে আলাদা একটা নষ্ট রাষ্ট্র। বাইরের পৃথিবীর সাথে এর কোন মিল নেই... এই ঘটনা যদি 'মানুষ' থাকে পৃথিবীর এমন কোন দেশে ঘটতো, তবে সেই দেশে এই ঘটনা নিয়ে তোলপাড় হতো। আমেরিকায় আমি দেখেছি... যার ভেতর যাকে নিয়ে যতোই ক্ষোভ থাকুক, তাদের কাছে একজনের জীবনের মূল্য সবচেয়ে বেশি... এই একটা জায়গায় সবাই এক। আমেরিকায় এই ঘটনা ঘটলে সিটি মেয়রকে তৎক্ষনাৎ পদত্যাগ করতে হতো। রোড এন্ড ট্রান্সপোর্ট, মিউনিসিপালিটি সহ রেস্পনসিবল সবাইকে জবাবদিহিতা করতে হতো... মামলা খেতে হতো, জেলও খাটতে হতো। তাকে জবাব দিতে হতো, এতো বড় নালার পাশে রেলিং নেই কেনো...? এতো ছোট রাস্তায় সিএনজি চলে কেনো...?? আর সেই ছোট্ট রাস্তায় কেউ ঘরের সামনে লোহার সিড়ি বসায় কেনো...??? আপাতত আমরা এসব প্রশ্নের জবাব খুঁজবো না... বাংলাদেশকে আমেরিকাও বানাতে পারবো না। দেশ আমাদের বদলাবে না। তবে কোন একদিন যদি এই দেশের একজন মানুষের জীবনের দাম আর আমেরিকার একজন মানুষের জীবনের দাম সমান হয়, সেদিন হয়তো কারো প্রিয় মানুষ সকালে ঘর থেকে বের হয়ে হুট করে অন্য কারো দোষে লাশ হয়ে যাবে না। কে জানে... এখানে আজকে কে আছি, কালকে কে নাই। তাই, "হাসো, জিয়ো, মুসকুরাও... ক্যায়া পাতা, কাল হো না হো...!"
বায়োবাবল ভেঙ্গে সিগারেট খেতে গিয়ে শ্রীলঙ্কার তিন ক্রিকেটার কুশল মেন্ডিস, ডিকওয়েলা আর গুনাতিলাকা আসন্ন সিরিজ থেকে বহিস্কৃত হয়েছে। এদেরকে কেউ Puff BD এর খবর দেয় নাই কেনো...!?
২০১০ সালের নিমতলীর ক্যামিক্যাল গোডাউনে আগুন লেগে মারা যান ১২৪ জন... ২০১৯ এ চকবাজারে একই রকম গুদামে আগুন লেগে মারা যান ৮১ জন। গতবছর ফতুল্লায় মসজীদে গ্যাস বিস্ফোরনে মারা যান ৩১ জন। আজকে মগবাজারে যে ভয়ংকর বিস্ফোরন, সেটা দিনদুপুরে বা করোনাকালীন সময়ে না হয়ে কোন রেগ্যুলার ডে'তে হলে লাশের সংখ্যা অনেক গুণ বাড়তো। ঢাকা শহরে জনাকীর্ণ এলাকায় ক্যামিক্যাল ফ্যাক্টরি আছে প্রায় ৮০০ টির'ও বেশি... গাদাগাদি করে বানানো রেস্টুরেন্টে বড় সিলিন্ডারের পাশে থাকে হাই প্রেশারের চূলা, যা নড়বড়ে কানেকশানে দিনরাত জ্বলতে থাকে। সারা শহরের নীচ দিয়ে সাপের মতো এঁকেবেঁকে চলে গেছে গ্যাস লাইন। পুরো শহর একটা সুপ্ত আগ্নেয়গিরির মতো চুপ মেরে আছে যেকোন দিন পুরোদমে জেগে উঠবে বলে...! অপরিকল্পিত নগরায়ন হয়ে গেছে অনেক আগেই... দেশের বড় সব ইঞ্জিনিয়ারিং ইউনিভার্সিটিগুলোতে 'নগর ও অঞ্চল পরিকল্পনা'র মতো ইম্পর্ট্যান্ট সাবজেক্টটা সবচেয়ে অবহেলিত সাবজেক্ট। পাবলিক সেইফটি ইন্সপেকশান নামে যে একটা ব্যাপার এক্সিস্ট করে, সেটা যখন কোন দেশের বেশিরভাগ মানুষ না জানে, সেখানে এই ধরণের ট্র‍্যাজেডি ইনএভিটেভল। এখন এভাবেই মানুষ মরে খেসারত দিবে মানুষের ভুলের। পেপার-পত্রিকা-টিভি নিউজে লাশ শব্দটা শুধুই লাশ... কিন্তু একটু খেয়াল করলে দেখা যাবে শব্দগুলো ১২৪ টি পরিবার, ৮১ টি পরিবার ও ৩১ টি পরিবার। আল্লাহ এই ভয়ানক দুর্ঘটনাগুলো থেকে ভবিষ্যতে সবাইকে হেফাজত করুক।
মানুষের স্বপ্নগুলোর একটা এক্সপায়ারেশন ডেট থাকে.... গতকালকের স্বপ্নটা গতকাল পূরণ না হলে আজকে সকালে সেটা খুব অর্থহীন ছেলেমানুষী মনে হয়.... অথচ, গতকাল সারাদিন কেটেছে স্বপ্নপূরণ হবার রোমাঞ্চকর আশা নিয়ে... আর সারারাত কেটেছে সেই স্বপ্নভঙ্গের কষ্ট বুকে পুষে।
এই জীবদ্দশায় ইউরো আর কোপা আমেরিকা একই টাইমে দেখার সুযোগ আর না'ও হতে পারে। সেটা বিষয় না... বিষয় হচ্ছে রাতের বেলা ইউরো'র হাঙ্গেরি-ফ্রান্স টাইপের খেলা দেখে ভোরবেলা কোপা'র খেলা দেখলে বুঝা যায়, কেনো ১৯ বছরে সাউথ আমেরিকান কোন টিম চ্যাম্পিয়ন হয় না। আকাশ-পাতাল ডিফারেন্স। ট্যাকটিক্স, স্পিড, পাসিং, ডেডিকেশন... সবকিছুতেই!
আইনের ক্ষেত্রে সর্বপ্রথম এবং সবচেয়ে জরুরী একটা ফ্যাক্ট হলো, "Innocent until proven guilty". অর্থাৎ আদালত কর্তৃক দোষী সাব্যস্ত হবার আগ পর্যন্ত যেকোন মানুষ শুধুমাত্র একিউজড... তিনি অভিযুক্ত, দোষী নন। আর যদি কেউ সত্যিকারে দোষীও হয়ে থাকেন, আইন তাকেও একটা শক্তিশালী প্রিভিলেজ দিয়েছে। সেই ব্যক্তির নিজেকে আদালতে ডিফেন্ড করার অধিকার আছে... পর্যাপ্ত সাক্ষ্য-প্রমাণ এর ভিত্তিতে যদি রাষ্ট্র তাকে দোষী সাব্যস্ত করতে পারে, তবেই সে কনভিক্টেড, এর আগ মুহূর্ত পর্যন্ত সে একিউজড। আর কনভিক্ট করতে না পারলে সে ইনোসেন্ট... এটুকুই। আইন পানির মতো পরিষ্কার। দেশের একজন নাগরিক হতে গেলে বা আইনের সুফল পেলে হলে সবার আগে নিজেকে আইন কর্তৃক প্রদত্ত নিজের অধিকারগুলো সম্পর্কে জানতে হবে... নইলে যে কেউ সুযোগ নিয়ে অন্যায় দোষ চাপিয়ে দিতে পারে। বাংলাদেশে অপরাধের সীমাহীনতা এবং তার সাথে পাল্লা দিয়ে বিচারহীনতায় আইন ও অধিকার সংক্রান্ত জ্ঞানবিহীন একটা জনগোষ্ঠী ফেসবুক'কে স্বাধীন বিচারবিভাগ এবং কিবোর্ড'কে তাদের লয়্যার এবং নিজেদেরকে বিচারপতি বানিয়ে বসে আছেন। এতে মন্দের ভালো হিসেবে অপরাধের ধরণ বিবেচনায় একমাত্র ভাইরাল হতে পারলেই কিছু মানুষ পুলিশের দৃষ্টিগোচর হলে বিচার পাচ্ছেন। এখন ফেসবুকিয় বিচার বিভাগের সবচেয়ে বড় কনগুলো কি?? এই বিচার বিভাগে বিচারের জন্য অপরাধটিকে ফেসবুকে আলোচনার কেন্দ্রবিন্দুতে পরিণত হয়ে আগে ভাইরাল হতে হবে... নতুবা নো বিচার। ফলে দেশের যে অসাড় বিচারবিভাগটা আছে, সেই বিচারবিভাগ'ই আমাদের বোকামির সুযোগ নেয়া শুরু করেছে... তারা ধরে নিয়েছে ফেসবুকে একমাত্র যে বিষয়গুলো ভাইরাল হবে, সে বিষয়গুলো নিয়েই তারা মাথা ঘামাবে... অন্য বিষয়গুলো নিয়ে তারা মাথা ঘামাবে না। ফলে বিচারহীনতার যে সমস্যাটা ছিলো, সেটা রয়ে তো যাচ্ছেই... বরং আরো কম্পলেক্সভাবে বাড়ছে। ফেসবুকে বা রিয়েল লাইফে যে কেউ, যে কাউকে, যে কোন বিষয়ে দোষ দিয়ে যে কোন অপরাধে অভিযুক্ত করতে পারেন... তার মানে কিন্তু সেই ব্যক্তি দোষী নন। বাংলাদেশের ইউনিভার্সিটিগুলোতে শিক্ষক-শিক্ষিকার কাছে ছাত্র-ছাত্রীদের জমা করা এসাইনমেন্টও জেনুইন না, সেখানে ফেসবুকে যা দেখেন... সেটাকেই জেনুইন ভাবার কারণ নেই। এখানে মানুষজন নিজেকে নিজেই 'কোন এক চ্যানেল' এর কাল্পনিক রিপোর্টারের পদে বসিয়ে নিজে নিজেই সেই চাকরি ছেড়ে ফেসবুকে 'লেফট জব' লিখে পোস্ট দেন... সেই পোস্ট সারাদেশে ঝড় তুলে ফেলে। কে ক্লাবে গিয়ে কি সমস্যায় পড়েছে, কে গ্লাস ভেঙ্গেছে... এসব ক্ষেত্রে সাইড না নিয়ে তদন্ত এবং জেনুইন ফ্যাক্টস জানার জন্য অপেক্ষা করুন। তাই দেশের বিচারহীনতায় সংঘটিত অপরাধ সম্পর্কে জেনুইন তথ্য থাকলে লিখুন, না থাকলে লিখবেন না... তার চেয়ে বড় কথা, ফেসবুকে নিজে নিজেই বিচার করে কোন 'ভেরডিক্ট' এ পৌঁছে সেটাকে স্টাবলিশ করার চেষ্টা করবেন না। এসব করলে যাদের বিরুদ্ধে লড়ার চেষ্টা করছেন, সেই বিচার দিতে অপারগ রাষ্ট্র'ই বরং আপনার উপর চান্স নেয়া শুরু করবে এবং আপনাকে তার পুতুলে পরিণত করবে। যেকোন ভুল তথ্য'কে স্টাবলিশ করার আগে ভাববেন, একই জায়গায় অন্য একদিন সবাই মিলে আপনাকে ভাইরাল করলে আপনি যদি ন্যায়বিচার না পান... তাহলে সেই ন্যায়বিচার না পাবার জন্য দায়ী আপনি'ই।
বাংলা ভাষাটা বেশি ভার্সেটাইল হয়ে সমস্যা হয়ে গেছে। আপনি-তুমি-তুই, একই সর্বনামের বহুমুখী ব্যবহারের বদলে শুধু ইংরেজির 'You' এর মতো একটা সর্বনাম হলে দেশের অনেক ঝামেলা আলোর মুখ'ই দেখতো না... চক মালঞ্চে কখনো মারামারি হতো না, ভার্সিটির সিনিয়র'রা নিজেকে সম্রাট শাজাহান ভাবতো না, আত্মীয়-স্বজন'রা বিলা খেয়ে কাউকে বেয়াদব অ্যাখ্যা দিতো না। রাতারাতি'ই দেশের বুকে শান্তি নেমে আসতো। 
স্টকিং, ইন্টারফেয়ারেন্স এর সবচেয়ে বড় চর্চা আমাদের শিখানো হতো স্কুল লাইফ থেকেই। বলা হতো, "বন্ধু'কে পত্র লিখো।" আর সেই পত্র পড়তেন স্যার-ম্যাডাম'রা।
জিজ্ঞেস করতে ভুলে গিয়েছিলাম। কুইজঃ বলতে হবে, এখানে কোন সালের কথা বলা হয়েছে?
এই টাইপ কাজ দেখলে ইচ্ছা করে গল্প লিখি... কড়া কোন সিনেমার গল্প। দেশের কিছু মানুষ সত্যিই পারফেকশন নিয়ে সবকিছু পুল অফ করতে পারবে ❤️
যেসব বাবা-মা'রা মনে করেন বাচ্চা'কে সারাদিন চাপে রাখতে হয়... স্কুল থেকে এনে মাত্র'ই ইউনিফর্ম চেঞ্জ করে হোমওয়ার্ক করতে বসিয়ে দিতে হয়... বিকেলে খেলাধুলার কোনরকম চান্স না থাকার জন্য দুই-তিনটা টিউটরের কাছে পাঠিয়ে দিতে হয়... ঐসব বাবা-মা'র কাছ থেকে বাচ্চা কেড়ে নেয়া উচিত। দেখা যায় যেসব বাবা-মা'র নিজের লাইফে এচিভমেন্ট বলতে খুব বেশি কিছু নেই, তারা তাদের বাচ্চাকে জোর করে উইশিং ওয়েল বানাতে চান। বাংলাদেশ দরিদ্র দেশ... এই দেশে অনেক বাচ্চাদের মাথার উপর ছাদ নেই। অনাথ বাচ্চা'রা ফুটপাতে ঘুমাতে যায় প্রতিদিন। এজন্য এইদেশে দুইবেলা খেতে পাওয়া এবং মাথার উপর ছাদ পাওয়াটা একটা প্রিভিলেজ হিসেবে দেখা হয়... একটা শিশুর বেড়ে উঠার সময় তার মনস্তত্ত্বের উপর বাবা-মা'র কারণহীন টর্চারগুলো এখানে ওভারলুক করা হয়। নিতান্ত শিশু, টিনএজার, তরুণ কিংবা যুবক... এই দেশে peace of mind নিয়ে কারো পক্ষেই বেঁচে থাকা সম্ভব না। গত ১০-১৫ বছরে দেশে ৯০ ভাগ খেলার মাঠ হারিয়ে গেছে। বিকেল হলেই যেসব শিশু-কিশোরদের ব্যাট-বল হাতে মাঠে যাবার কথা, তারা সেই সময়টায় ঘরবন্দী... ঘরে বসে থেকে কি করবে?? সারাক্ষণ ঘরে বসে থাকার মানসিক পরিণাম কেমন, সেটা গত দেড় বছরে নানান মেয়াদী লক ডাউনে বুড়োরা'ও টের পেয়েছেন... শিশুদের কি দোষ দেবেন...!? শিশুর কথা বাদ... ২৩ থেকে ৩০ বছর বয়সী যুবকের সোশ্যাল লাইফ বলতে যে ব্যাপারটা থাকা উচিত, তার ছিঁটেফোটাও কি এই দেশে আছে?? যে জব করছে বা যে করছে না... কারোর'ই নেই। গণহারে জিজ্ঞেস করুন, উইকেন্ড কখন?? বেশিরভাগ মানুষ'ই উত্তর দিবে, 'শুক্রবার'। অথচ উইকেন্ড হচ্ছে বৃহস্পতিবার রাত... আর শুক্রবার হলিডে। বৃহস্পতিবার রাত বলেন আর শুক্রবার সারাদিন বলেন... বাসায় বসে ঘুমানো ছাড়া আর কি করার আছে...?? হ্যাঙ আউট বলতে টঙ এর দুধের সাধ ঘোলে মিটানো ওভার রেটেড আড্ডাকে 'ফান' বলে আর কতকাল কাটানো যায়...?? দেশের বেশিরভাগ শিশু বড় হয় কাজিন আর স্কুলের ক্লাসমেটের সাথে নিজের তুলনা শুনতে শুনতে...পরিবারের ডাইনিং টেবিলগুলো হচ্ছে পরনিন্দা এবং পরচর্চার আসর। এই পরিবেশে বেশিরভাগ শিশু বড় হয়... একটা সময়ে গিয়ে এদের মানসিক কম্পলেক্সিটির কারণে এদের বন্ধুত্বগুলোও নষ্ট হয়ে যায়। দেশের বেশিরভাগ তরুণ-যুবক বন্ধুশূন্য হয়ে বসে আছে... এর কারণটা ডিপলি ভেবে দেখেছেন?? কেউ বন্ধুদের এচিভমেন্ট দেখে হতাশ, কেউ জেলাস... কেউ বা বন্ধুদের উপহাস ঠাট্টায় নিজের হীনমন্যতা নিয়ে নিজেকে আড়াল করে ফেলেছে... কোন ফ্রেন্ড তার অন্য ফ্রেন্ডকে হেল্প করতে চায় না, সাকসেস স্টোরি নিয়ে ডিসকাস করতে চায় না। প্রতিযোগিতা চারিদিকে। এসব'ই চলছে চারিদিকে। আমরা সবাই'ই ভিতরে ভিতরে একটা লোনলি phase পার করছি... গোদের উপর বিষফোঁড়া হিসেবে আমাদের দেশে নব্য এসথেটিক্স আর্মি এই একাকীত্বে মন খারাপের বেঁচে থাকাটাকে গ্লোরিফাই করতে মাঠে নেমেছে। এরা দাবি করে একা বেঁচে থাকাটা বেশ আনন্দময় বিষয়... এরা ছবির ক্যাপশনে, গানে, কবিতায় একা থাকার জয়গান গেয়ে এই একা থেকে ডিপ্রেসড soul গুলো'কে আরো ডিপ্রেসড হবার খোরাক যোগায়। একা থাকা অবশ্য'ই আনন্দের, তবে যদি আশপাশের সারাউন্ডিংস বা এনভায়রনমেন্ট বাংলাদেশের মতো টক্সিক না হয়... তবে আর কি!
ব্রেকিং ব্যাড-নার্কোস দেখে সোনামণি'রা হাইজেনবার্গ আর পাবলো এস্কোবার হয়ে যাচ্ছে। হ্যালো শিক্ষা মন্ত্রণালয়, নেটফ্লিক্স বন্ধ করে দেন।
বাংলাদেশি বাপ-মা'দের ধারণা ভালো ছেলেরা সারাদিন বাসায় থাকে... তারা ঘর থেকে বের হয় না। বিকেলে ঘর থেকে বের হয় গুন্ডা-পান্ডা'রা। তবে তারা এইটা জানেন না, জ্যৈষ্ঠ মাসের বিকেলে হঠাৎ আকাশ মেঘ কালো হয়ে শীতল দমকা হাওয়া বইতে শুরু করলে যে ছেলের ঘর থেকে বের হতে ইচ্ছা করে না, সে একটা সাইকো। সে বাংলাদেশে জন্মেছে বলে সাইকো কিলার হতে পারছে না... আমেরিকার ক্যানসাস, আরকানসাস, টেনেসি টাইপ স্টেটে জন্মালে সে ঘরের বেসমেন্টে টিনএজ মেয়ে ধরে এনে খুন করতো। বাংলাদেশে জন্মানোর কারণে সাইকো'টা এরকম বিকেলে আরো দ্বিগুণ উৎসাহী হয়ে ম্যাথ করতে বসে।
ক্লাস ফোরের বাচ্চা একটা মেয়ে পড়াশোনা বাদ দিয়ে মেকআপ টিউটোরিয়াল ভিডিও বানায়। এখন কি শিক্ষা মন্ত্রণালয় কি দেশের সমস্ত নারীদের মেপআপের উপর নিষেধাজ্ঞা জারি করবে??
ইচ্ছে করে এক গভীর ঘুমে তলিয়ে যাই, অতল থেকে অতলান্তে... দীর্ঘ একটা ঘুম শেষে উঠে দেখবো, শমী কায়সার এবং বিপাশা হায়াত দেশের সবচেয়ে আরাধ্য দু'জন অভিনেত্রী... দু'জনের মধ্যে তুমুল প্রতিযোগিতা। প্রতি সোমবার প্রথম আলো'র সাথে ক্রোড়পত্র হিসেবে আসে আলপিন... আইয়ুব বাচ্চু'র গাওয়া 'মেরিল প্রথম আলো পুরস্কার' এর আবহ সঙ্গীত বাজা শেষ হলে দেখা যায় সঞ্চালক হানিফ সংকেত এর মুখ। বিজ্ঞাপনের মডেল হিসেবে নোবেল-মৌ'র জয়জয়কার চারিদিকে। টিভি বিজ্ঞাপনের সমস্ত সুন্দর জিঙ্গেলগুলো সুমনা হক এর গাওয়া... তারমধ্যেই সুমনা সর্বকালের শ্রেষ্ঠ জিঙ্গেলে গেয়েছেন, "তুমি ছাড়া আমি যেন আমি নই, অন্য মানুষ কোন...!" চকলেট রঙের একটা রাজশাহী সিল্কের শাড়ি, আঁচল এবং ব্লাউজে গোল্ডেন কাজ করা... গলায় পার্ল এর মালা পরে সুমনা স্টেজে যাচ্ছেন শ্রেষ্ঠ জিঙ্গেল কন্ঠশিল্পী'র পুরষ্কার নিতে...! টিভিতে প্রচার হয়েছে হুমায়ূন আহমেদ এর টেলিফিল্ম 'নীতু তোমাকে ভালোবাসি'... বইমেলায় এসেছে তাঁর নতুন বই, 'বৃষ্টি বিলাস'। হালকা নীল রঙের মলাটে বিস্কিট কালার শাড়ি পরা তরুণীর হাতে টকটকে লাল ছাতা। "মুখরিত জীবন' কিংবা 'দুষ্ট ছেলের দল' ক্যাসেট এর প্লাস্টিক কাভার থেকে কাগজের ফ্ল্যাপ বের করে গান শুনতে শুনতে লিরিক পড়ছি, "তবে কি একা'ই থাকবো?? তবে কি আমার কেউ নেই...!?" অথবা, "তোমায় আমি করছি নিশানা, চোখের আড়াল হতে দেবো না...!" ক্যাফেটেরিয়ায় টেবিলে তাল বাজিয়ে কেউ গান ধরেছে... কারো কারো আড্ডার বিষয়বস্তু বিপ্লব; চে গ্যেভারা, কাস্ত্রো কিংবা শাভেজ... কারো বিষয়স্তু বেনজির এর নিজেকে প্রাপ্তবয়স্ক দাবি করায় বিয়ে করে জেমস এর কারাগার থেকে মুক্তির নাটকীয়তা... কারো বা বিষয়বস্তু 'মহীনের ঘোড়াগুলি'র সাথে জিম মরিসন... আর কেউ বা এক কোণায় বসে মন দিয়ে পড়ছে, "আকালের এই কালে সাধ হলে পথে ভালোবেসো, ধ্রুপদী পিপাসা নিয়ে আসো যদি লাল শাড়িটা তোমার পড়ে এসো।" পৃথিবীতে কতো প্রযুক্তিতে কত আগুন জ্বললো... কতো মানুষের প্রাণ গেলো। অথচ একটা টাইম মেশিন হলে টুক করে যে অতীতে পালিয়ে বাঁচা যেতো, সে টাইম মেশিনটা'ই আজ পর্যন্ত মানুষের হাতে এলো না... হায় মানবজীবন!
বন্ধু'র ভাইয়ের বিয়া, বন্ধু'র বোনের বিয়া, বন্ধু'র কাজিনের বিয়া, বন্ধু'র তালতো ভাই-বোনের বিয়া... এসবের অজুহাত দিয়ে জীবনে কম রাত বাইরে কাটাই নাই। এখন এই বয়সে ফেসবুক রিফ্রেশ দিলেই দেখি যেসব বন্ধুদের আত্মীয়-স্বজনদের বকরা বানাইসিলাম ধুপ করে সেই বন্ধুদের'ই দুই-চারজনের বিয়া হয়ে যাচ্ছে... বাইরে রাত কাটাবো তো দূরের কথা, শালার খবর'ই শুনি না।
যেকোন কিছু সুন্দর থাকতে শেষ করা উচিত, তবেই সেটার দাম থাকে৷ নইলে সেটা 'Fast And Furious' হয়ে যায়।
সবার পাঠাও, ফুডপান্ডা, দারাজ সবকিছুর ডেলিভারি ম্যান নিয়ে এতো এতো স্পেশাল মোমেন্টস ক্যামনে ভাই...!? আমার বাসায় যে'ই ডেলিভারি নিয়ে আসে, দুই-তিনবার ফোন দিয়ে বলে, "ভাই কই আসবো...??" ব্যাজার মুখে যখন'ই জিজ্ঞেস করি, "ভাই, আশেপাশে কি দেখা যায়...??" উনারা উত্তরে বলেন, "বাম পাশে জ্যাক-রোজ টাইটানিকে হাত মেলে দাঁড়ায় আছে... আর ডান পাশে 'আপ' সিনেমার বাড়িটা উড়তেসে।" - কি রে, আপনি কোথায় চলে গেসেন ভাই...?? কিসে করে আসতেসেন...!? - ইলন মাস্কের রকেটে।
'ফেইক ডিপ্রেশন' এবং 'এক্স এর জন্য রোদন' বাংলাদেশি ফেসবুক ইনবক্স জগতে বিড়াল ধরার সেরা ফাঁদ।
মেহদিবাগ সিডিএ মসজিদ এলাকায় পোষা বাজরিগার পাখির বাচ্চাটা উড়ে গেছে। হ্যান্ড ফিড করে বড় করা পাখি... অন্য খাবার খেতে পারে না। বাইরে সার্ভাইব করার চান্সও কম। মানুষের সাথে ফ্রেন্ডলি, উড়ে এসে হাতেও বসে। কেউ পেলে বা কারো কাছে উড়ে এলে প্লিজ আমাকে জানাবেন। খুব আদরের পাখি। শেয়ার করা পসিবল হলে প্লিজ শেয়ার করে হেল্প করেন।
বাংলাদেশি পোলাপাইনে ফ্রেন্ডদের জোক নিতে পারে না... কিন্তু ভার্সিটির ফ্যাকাল্টি, অফিসের বসের বুলশিট জোকে খ্যাঁক খ্যাঁক করে গড়াগড়ি খায়।
ফেসবুকে মানুষ তাহসান-মিথিলার লাইভ দেখে বলে দিচ্ছে তাদের চোখে অভিমানের চাপা মেঘ... ভিডিও শর্ট ক্লিপ নিয়ে জুড়ে দিচ্ছে প্রাক্তনের গান, "তুমি অন্য কারো সাথে বেঁধো ঘর।" এদের থেকে দূরে থাকুন। আপনার ডিপ্রেশানের সাথে সাথে লাইফেরও শাউয়া মারা যাবে নইলে।
বাংলা ব্যাকরণের মুড সুইং- "নাই মামার চেয়ে কানা মামা ভালো।" "দুষ্ট গরুর চেয়ে শূন্য গোয়াল ভালো।" 
ছোটবেলার কচকচে দোয়েল পাখির দুই টাকার নোটের কাছে বেচে দিতে পারি বড় বেলার সব ক'টা ঈদ...!
৯০ বছর আগে ১৯৩১ সালে কবি নজরুল গানটি লিখেন এবং সুর করেন... এরপর শিল্পী আব্বাস উদ্দীন এর কন্ঠে গানটি রেকর্ড করা হয়। সেই থেকে গত ৯০ বছর ধরে চাঁদ রাতে এই গান ছাড়া ঈদের আমেজ কখনো আসে নি... যত বছর এই দেশ থাকবে, এই পৃথিবীতে ঈদ আসবে... ততদিন পর্যন্ত এই গান ছাড়া ঈদের আমেজ আসবে না। হানিফ সংকেত এর গলায় সাদর সম্ভাষণের পর ইত্যাদি'তে প্রতি বছর নানান উপায়ে এই গানের সাথেই পরিপূর্ণতা পায় এই দেশের ঈদ। সবাইকে ঈদের শুভেচ্ছা... ঈদ মোবারক।
২০১৬ সালের ৫ জুন রাত ৯ বা ১০টার দিকে কাজের ব্রেকে ফেসবুক স্ক্রল করতে গিয়ে দেখি চট্টগ্রাম এর ও.আর নিজাম রোড নিয়ে নিউজ... আমেরিকায় বসে নিজের শহরের এমন পরিচিত জায়গার নাম দেখে উৎসুক হয়ে নিউজ পড়লাম। নিউজের সাথে একটা হৃদয়বিদারক ছবি... ছোট্ট শিশুর স্কুল শ্যু'তে রক্ত লেগে আছে। রক্ত তার মা'র। মা সকাল বেলা ছেলেকে স্কুলে নিয়ে যেতে বের হয়েছিলেন... রোডের মুখে সন্তানকে ধরে রেখে সন্তানের সামনেই মা'কে গুলি করে এবং কুপিয়ে হত্যা করা হয়। সমগ্র ফেসবুকে ছবিটা আগুনের মত ছড়িয়ে পড়ে। শিশুর কান্নার সাথে সাথে কেঁদেছে সারাদিন। নিহত মিতু ছিলেন পুলিশ সুপার বাবুল আক্তার এর স্ত্রী... একজন পুলিশ সুপার এর স্ত্রী'র এমন পরিণতি মানতে পারে নি কেউই। আজ ১২'ই মে, ২০২১। দীর্ঘ ৫ বছর পর তদন্তের ফলাফল এলো, স্বামী বাবুল আকতার এর পরিকল্পনায় হত্যা করা হয় স্ত্রী মিতু'কে। স্বামী বাবুল আকতার এর বিবাহ বহির্ভূত সম্পর্ক নিয়ে সংসারিক টানাপোড়েন থেকে এই হত্যাকাণ্ডের সূচনা। আমরা ডার্ক ক্রাইম টিভি সিরিজ বা থ্রিলার সিনেমায় এই ধরণের ঘটনা দেখে ভাবি রিয়েল লাইফ থেকে কত পার্থক্য এসবে... সত্যি কথা হচ্ছে রিয়েল লাইফ এর চেয়ে বেশি ডার্ক, ডেঞ্জারাস আর থ্রিলিং। সম্পর্ক নষ্ট হলে ছেড়ে দিতো... আলাদা হয়ে যেতো। সন্তানের সামনে নিজের স্ত্রী'কে কেউ মেরে ফেলার মতো ভাবনা-পরিকল্পনা কেউ কিভাবে করে ফেলে ম্যান...!?
আমার জ্বর এলে আমি দিব্যি ঘুমাতে পারি। ঘুম আসে না আমার মা'র...! ❤️
যাদের দেশের বাইরে ইউরোপে পড়তে যাবার ইচ্ছা আছে, তারা এই পেইজটা চেক করতে পারেন... সাকিব ভাই আমার কাছের মানুষ। উনি মানুষটা হেল্পফুল... এজেন্সির কাছে গিয়ে ধরা না খেয়ে নিজের প্রয়োজনীয় ইনফো নিজে বুঝে নেন 😌
* বিশ্বে করোনার শুরুতে ইউরোপে প্রথম কেইস পাওয়া যায় ফ্রান্সে... ফ্রান্সে প্রথম কেইস পাওয়া গেলেও প্রথম ক্লাস্টার আউটব্রেক দেখা দেয় ইটালি'তে। তাঁদের বলতে গেলে করোনা নিয়ে কোন রকম পরিষ্কার আইডিয়া'ই ছিলো না শুরুর দিকে... ইটালি থেকে বলা হয় ফুটবল ম্যাচ এর মাধ্যমে করোনা ছড়ায় স্পেনে। স্পেনেও একই ফলাফল। শুরুর দিক্র খবরে আমরা দেখেছি স্পেন, ইটালি'তে প্রতিদিন চার-সাড়ে চার হাজার মানুষ মারা যাচ্ছিলো... তাদের মেডিক্যাল ওয়ার্কাররা প্যানিকড হয়ে গিয়েছিলো। প্রতিদিন এতো মৃত্যু'র ভার নিতে না পেরে ইটালি এবং স্পেন এর মতো দেশকে ২০২০ সালে এসে গণকবর খুঁড়তে হয়েছিলো। * সে সময় আমাদের সাবধান হবার অনেক সুযোগ ছিলো, সময় ছিলো। আমরা হই নি... পৃথিবীর অনেক দেশ এয়ারপোর্ট বন্ধ করে দিলেও আমরা এয়ারপোর্টের থ্রু'তে ফ্লাইটে করে করোনা আমদানি করলাম... কোয়ারেন্টাইন নিয়ে যা ইচ্ছা তা তামাশা করলাম। অনেক মানুষ মারা গেলো... আস্তে আস্তে করোনা'র প্রকোপ কমলো। আমরা ঘোষণা করলাম, "দেশ থেকে করোনা চলে গেছে।" * আমাদের চেয়েও বেশি করোনা'কে নিয়ে তামাশা করেছে ভারত। অনেক অনেক সময়ের পরও ভারতের মানুষ, ভারতের সরকার সাবধান হয় নি... তারা গো-মূত্র, ঘন্টা বাজানো এসব নিয়ে মশকরা করেছে। তাদের টিভি চ্যানেল মানুষকে সাবধান করার বদলে হিন্দু-মুসলিম ডিবেট নিয়ে প্রহসন করেছে প্রতিদিন। ভারত আজ পৌঁছেছে ইটালি'র জায়গায়... একদিন মৃত্যু ৪,১৯৪ জন। শনাক্ত ৪ লাখ ১ হাজার ৩২৬ জন। তবে ভারত ইটালি'র চেয়ে এগিয়ে আছে একটা দিকে... ভারতের নিজস্ব ট্রিপল মিউট্যান্ট নতুন ভ্যারিয়েন্ট আছে৷ যা ইটালি'র শুরুর দিকের ভ্যারিয়েন্ট এর চেয়ে হাজার গুণ ডেডলি... এবং ভারতে অক্সিজেন নেই, হসপিটাল বেড নেই, সৎকারের মানুষ নেই। তাদের সরকার এটা স্বীকার করতেও চাইছে না। * ইটালি'র ক্লাস্টার আউটব্রেকের পর সবচেয়ে বেশি ক্ষতির শিকার হয়েছিলো আশপাশের দেশ স্পেন এবং ফ্রান্স। সেটা তাদের জানার কমতি'র কারণে। ভারতের কাস্টার এর পর যেটা হবার কথা নেপাল, পাকিস্তান এবং বাংলাদেশ এর। পাকিস্তান এর সাথে তাদের সীমান্ত কড়াকড়ি অনেক বেশি.... নেপালে অলরেডি মৃত্যুর মিছিল শুরু হয়ে গেছে। বাংলাদেশেও শনাক্ত ভারতীয় ভ্যারিয়েন্ট। * দেশের ফেসবুকে গত ২৪ ঘন্টায় চমকপ্রদ খবর গুলো'র মধ্যে অন্যতম হচ্ছে নানান শপিংমলে মানুষের উপচে পড়া ভিড়, হুইল চেয়ারে বসে শপিংমলে একজন বয়োবৃদ্ধের ঘুরঘুর, একই ফেরি'তে ১২'শ জনের নদী পাড় হওয়া... দেশে গণপরিবহন চালু হওয়া সহ ইফতারির দোকানে মানুষের লাইন। * ওবায়দুল কাদের বাংলাদেশে করোনার সূচনার দিকে বলেছিলেন, "আমরা করোনা'র চেয়ে শক্তিশালী।' সেই ওবায়দুল কাদের আজকে বললেন, "আমরা বিপজ্জনক বার্তা পাচ্ছি।" ওবায়দুল কাদের এর মতো সমস্ত ইস্যুকে পাশ কাটিয়ে যাওয়া মানুষ শেষমেশ স্বীকার করলেন... দেশের অবস্থা আসলেই ভালো না। বিপদ আসন্ন। বিপদ আসন্ন কারণ ২ বছর পরেও আমাদের কোন প্রস্তুতি নেই... ইমার্জেন্সি মেডিক্যাল রেস্পন্সের কোন ব্যবস্থা করা নেই। ২ বছর ধরে আমরা না কিছু করেছি, না করোনা'র বিপদ'কে বিশ্বাস করেছি। কিছুই করি নি।
"তোর মনে এই ছিলো...!? তোরে শিক্ষা না দিয়া আমি ফাঁস নিবো না...!" - তৈয়ব (উড়ে যায় বকপক্ষী)
অগ্নিলা ইকবাল এর সেই ছোট্টবেলার 'বিপ্রতীপ' নাটকের কিছু সিন নিয়ে সেটাতে 'পেহলা নেশা' গানটা বসিয়ে ভিডিও বানিয়েছে এক ছেলে... সেই সময়কার অগ্নিলা ইকবাল'কে ভালো লাগে নাই, এমন কেউ নাই। আমারও লেগেছিলো। তাই ভিডিও খুব মন দিয়ে দেখলাম... ভিডিও শেষ করে চিন্তা করলাম সেই ২০০৪ সালের নাটক তুলে এনেছে এই ছোট্ট ছেলে, তার প্রোফাইলটা একটু ঘুরে আসি। প্রোফাইলে ঢুকেই আমার ঘেডি লক হয়ে গেছে... এই 'ছোট্ট' ছেলে মাস তিনেক ধরে সুনিপুণভাবে আমার গত বছর তার আর আগের বছরের লেখাগুলো এক এক করে পোস্ট করে যাচ্ছে... সেখানে কেউ তাকে জিজ্ঞেস করছে, "ভাই আপনি লিখেছেন??" সে আরো গম্ভীরভাবে উত্তর দিচ্ছে, "ইয়েস স্যার!" সে চুরির মধ্যে ক্রিয়েটিভিটিও দেখিয়েছে... কোথাও মিকেলেঞ্জেলো'র পিয়েতা'র জায়গায় ভিঞ্চি'র মোনালিসা লিখেছে... কোথাও এথেন্স এর জায়গায় রোম আবার প্রাগ এর জায়াগায় আমস্টারডাম। কমেন্ট সেকশানে কোন লাইন কি কারণে ব্যবহার হয়েছে, কোন উপমা কোত্থেকে টানা হয়েছে... সে বিষয়েও বিবরণ আছে। যা'ই হোক... কথাটা গত কয়েকদিন ধরে ক'জন মানুষ লিখছেন। আজকে আমিও বলি... হাতে সময় থাকলে বিবিসি বা সিএনএন এর ওয়েবসাইটে ঢুকে কোন নিউজ লিঙ্কে যান। গিয়ে দেখন সেখানে তারা কোন ইন্সিডেন্ট এর ছবি ইউজ করলে সেই ছবির নীচে গোটা অক্ষরে সোর্স লিখে দেয়... সেটা ফটোগ্রাফার হোক বা Getty Images হোক। আর বাংলাদেশের 'বেশিরভাগ' নিউজ লিঙ্কে গিয়ে দেখেন, ছবির নীচে লেখা সংগৃহীত। চোরদের কথায় একটু পরে আসি... অনেকে প্রোফাইলে বসে লেখা চুরি করে নীচে লিখে দেয় 'কপি পোস্ট' নইলে 'কালেক্টেড' নইলে শুধুই 'C'. তার ফ্রেন্ডলিস্টে থাকা মানুষটার লেখার জন্য তার নাম উল্লেখ করলে যেন মান ইজ্জত যাবে... বন্ধুদের কাছে হিরো আর সাজা হবে না। দেখবেন আপনার অনেক বন্ধুও আপনার লেখা পড়েছে... অথচ আপনার লেখায় রিএক্ট না করে রিএক্ট করবে তার লেখায়। তাকে এই নীচ কাজ করার জন্য আরো উৎসাহ দিয়ে বেড়াবে। বাংলাদেশের ফেসবুকে লেখা চোরদের প্রায় সবাই'ই ইউনিভার্সিটিতে পড়ে... অনার্স-মাস্টার্স ডিগ্রি নেয়। তবে প্রশ্ন হলো, এতো বড় বড় প্রতিষ্ঠান বেয়েও তার আত্মমর্যাদা জাগে না কেনো?? জাগে না কারণ ইউনিভার্সিটিতে যখন এসাইনমেন্ট দেয়, তখন সেটা বেশিরভাগ স্টুডেন্ট গুগল থেকে কপি পেস্ট করে দেয়... এবং যেসব সোর্স থেকে মেরে দেয়, সেগুলোর নাম কস্মিনকালেও উল্লেখ করে না। টিচার এরও এই নিয়ে মাথাব্যথা নাই... ক্রসচেকের প্রশ্ন'ই আসে না। প্রেজেন্টেশনে ডাটা কালেকশান এর চেয়ে বেশি জরুরি স্টুডেন্ট ফর্মাল ড্রেস বা শাড়ি পরে এলো কি না। বাইরের কান্ট্রি'র মতো কপি করা এসাইনমেন্ট এর জন্য যদি কেউ কোর্সে 'F' পেতো, তাইলে এই 'অনার্স-মাস্টার্স' ডিগ্রিধারী'রা বুঝতো... কারো ইন্টেলেকচুয়াল প্রোপার্টি চুরি করাটাও বড়সড় রকমের একটা চুরি.... ফেসবুকে অন্যায় এর প্রতিবাদ এ প্রোফাইল সরব রেখে এই ধরণের চুরি করে বেড়ায় যারা, তারাও চোর। লেখালিখির উপর থেকে আগ্রহ কমেছে অনেক আগেই... আগের অনেক লেখা এখন চোরদের যন্ত্রণায় প্রাইভেসি দেয়া... এতে কষ্ট বেড়েছে অল্প দুয়েকজন যারা পুরোনো লেখা প্রোফাইল ঘেঁটে পড়তেন তাদের। এছাড়া কারো ক্ষতি হয় নি। প্রতিটা লেখা, সেটা ভালো হোক বা খারাপ... একজনের জীবনের মুহূর্তের সাক্ষী। আনন্দ বেদনার সাক্ষী... লেখার সাথে অনেক আবেগ জড়ানো থাকে আষ্টেপৃষ্টে। সেটা চুরি করে 'বিরাট লেখক' সাজলে লেখা চুরির যাওয়ার কষ্টের চেয়ে বেশি কষ্ট লাগে, ঐ সময়টা সে ভালো দুইটা বই পড়া বা মুভি দেখার কাজে লাগালে তার আর চুরি করা লাগতো না.... দুই কলম নিজেই লিখে ফেলতো। আফসোস।
ছোটবেলা থেকে সবখানে শিখাইসে আমার স্কুল তোর চেয়ে ভালো, তাই আমি সেরা... আমার রোল নাম্বার তোর আগে, তাই আমি ভালো... আমার রেজাল্ট তোর চেয়ে ভালো, তাই তুই আমার চেয়ে ডাউনগ্রেডেড... আমার কলেজ সরকারী আর তুই চান্স পাস নাই, আমাদের গ্রুপে মিশবি না... আমার ভার্সিটি তোর চেয়ে নামি, তাই তুই আমার ফ্রেন্ড না... আমার সিজিপিএ তোর চেয়ে বেশি, তাই আমার সাথে কথা বলার আগে চিন্তা করে বলবি... আমার বাপের টাকা তোর বাপের চেয়ে বেশি, তাই আমার সব পোদ্দারি মেনে চলবি। এইসব ছাত্র-ছাত্রী'রা বড় হয়েও একে অন্যকে নিজের প্রফেশন নিয়ে এটাক করে। এটাই বাংলাদেশ... সবাই সবখানে এসব'ই করে যাচ্ছে, আর ভুলচুকে কেউ রাস্তায় ক্যামেরার সামনে করে বিপদে পড়ছে।
২৪ ঘন্টায় বাংলাদেশ এর ৩ টি খবর আছে জানার মতো। লকডাউনে কর্মরত শ্রমিকদের বিক্ষোভে পুলিশের গুলি করে শ্রমিক হত্যা। এক সন্তানের পেটের সাথে গামছা দিয়ে অক্সিজেন সিলিন্ডার বেঁধে মোটরসাইকেলে করে মা'কে নিয়ে হসপিটালের সিট খোঁজা। একজন দিনমজুর হতভাগ্য বাবা'র টাকার অভাবে এম্বুলেন্স ভাড়া করতে না পেরে সন্তানকে নিয়ে আটঘন্টা রিকশা চালিয়ে ঠাকুরগাঁও থেকে রংপুর আসা। গত বছর বাংলাদেশের বাজেটে স্বাস্থ্যখাতে বরাদ্দ প্রায় ত্রিশ হাজার কোটি টাকা। টাকা'টা পকেটে করে যাদের ঘরে গেছে, তারাও রমজান এর রোজা রাখছে... ইফতার করছে। মাঝেমাঝে আমার মনে হয় আল্লাহপাক এর কাজটা কি কঠিন একটা কাজ...! এসব অদ্ভূত জোচ্চুরি, ভন্ডামি চুপচাপ ধৈর্য নিয়ে দেখে যাওয়া। উনি ধৈর্যহীন হলে এই দেশ সেকেন্ডে ধূলায় উড়ে যাবার কথা। উনি দেখে যাচ্ছেন। মায়ের আকুতি, বাবার আকুতি, সন্তানের আকুতি... আর কিছু মানুষের শীতাতপ নিয়ন্ত্রিত ঘরে আরামের ঘুম। 
একাত্তর টিভিতে এখন সন্ধ্যার সংবাদ পড়ছেন সঞ্চালিকা ফাতিমা আমিন... প্রথম দু'টো নিউজ স্টোরি কাভার হবার পর স্টুডিওতে খবর এলো, তাদের একজন সহকর্মী একাত্তর টিভির সহকারী প্রযোজক রিফাত সুলতানা করোনায় মারা গেছেন আট মাসের অন্তঃসত্ত্বা অবস্থায়। তার সন্তানের জন্ম হয়েছে ইম্যাচিউর বেবি হিসেবে... শিশুটি বর্তমানে এভার কেয়ার হাসপাতালে NICU তে আছে... তাঁর আর দু'টি জমজ সন্তানও রয়েছে। খবরটি পাঠ করার সময় সঞ্চালিকা ফাতিমা আমিন এর গলা ধরে এলো... চোখ ছলছল করছে। তিনি চোখের পানি ধরে রেখে স্টোরি কাভার করলেন প্রচন্ড রকমের প্রফেশনালিজম নিয়ে। শেষে আর না পেরে ক্যামেরা থেকে মুখ ঘুরিয়ে বিরতিতে গেলেন... ক্যামেরা কাট হবার আগ মুহূর্তে চোখ থেকে পানি গড়িয়ে পড়লো। দেশটা কি অদ্ভূত একটা ঘোরে আছে, জানি না... এই পবিত্র রমজান মাসে কারো কারো ঘরে সেহেরী কিংবা ইফতার নিয়ে ব্যস্ততা নেই, আছে স্বজনের লাশ নিয়ে কবরস্থান যাবার অন্তহীন ধীর গতির গন্তব্য। প্লিজ, কয়েকটা দিন একটু সাবধানে থাকি আসেন... আমরা গত বছর রমজানে জানতাম না আল্লাহপাক আমাদের যাদেরকে এই রমজান পাবার তৌফিক দিবন কি না। আল্লাহপাক দিয়েছেন। আল্লাহ'র দেয়া সবচেয়ে বড় নিয়ামত আমাদের জান, আমাদের সুস্থতা। চলেন মাস্ক পড়ি, বাইরে না যাই। নিয়ামতটার হেফাজত করি। ইনশা আল্লাহ, পৃথিবী যেদিন সুস্থ হবে... আল্লাহ সেদিনের জন্য আমাদের সবার নসীবে ভালো কিছু রেখেছেন।
জগতের সবচেয়ে সুন্দর, সবচেয়ে মোহমোয় সুরটা আযানের। এরপর দ্বিতীয় দুটি সুর সালাতুস সালাম এর... জুমা'র শেষে কিংবা ঈদের নামাজের পর সবাই দাঁড়িয়ে যখন একসাথে গায়, "মুস্তাফা জা'নে রাহমাত.. পে লাখো সালাম..." চারিদিকে প্রতিধ্বনিত হয় সেই সুন্দর কোরাস... কেউ মসজীদে থাকুক বা দূরে কোথাও.. এই সুর রোমে রোমে শিহরণ ছড়ায়, অন্তরে গিয়ে রহমতের বৃষ্টি নামায়।
মেন্ডি-নাচো-মিলিটাও-ভালভের্দে কে নিয়ে এনফিল্ডে সালাহ-মানে-ফিরমিনো'র এটাকিং ট্রায়ো'কে গোললেস রেখে এগ্রিগেটে রিয়াল মাদ্রিদ ম্যাচ জিতবে... এইটা সিজনের শুরুতে কাউকে বললে সে জীবনেও বিশ্বাস করতো না। ফুটবল পন্ডিতদের ফুটবলে বর্তমান সময়ের সেরা তিন কোচ এর নাম বলতে বললে এরা রিয়াল এর ডাগ আউটের মানুষটার নাম কখনো বলে না। অবশ্য তিনবার চ্যাম্পিয়ন্স লিগ জিতাটা যে পন্ডিতদের কাজ না, সেটা গত দুই সিজনের চ্যাম্পিয়নদের দেখলেই বুঝা যায়।
দেড়শটা বাবুই পাখির বাচ্চা'কে পিটিয়ে, পুড়িয়ে মেরে পুকুরে ফেলে দেয়া মানুষ দেশে ঘুরঘুর করে আশেপাশে। আর আমরা রাতে আয়াতুল কুরসি পড়ে ঘুমাই জ্বীন এর ভয়ে।
গত ২৪ ঘন্টায় আমি খুব পছন্দের দুইজন মানুষের মৃত্যুসংবাদ পেয়েছি... দুইজন'ই সরল মনের মানুষ ছিলেন, মানুষের ভালোবাসায় সিক্ত ছিলেন জীবনভর। প্রথমজন আমার ছোটখালু... নিকটাত্মীয়দের মধ্যে আমার একজন কাছের মানুষ এবং সবচেয়ে ননজাজমেন্টাল মানুষটা। আল্লাহপাক উনার ভাগ্যে করোনায় মৃত্যু লিখে রেখেছিলেন... খালু হওয়া সত্ত্বেও বন্ধুপ্রতিম এই প্রিয় মানুষটাকে তাঁর বিদায়বেলায় তাই আমরা কেউ'ই দেখতে পারি নি। দ্বিতীয়জন, কলেজিয়েট স্কুলের বোরহান স্যার। মানুষটা স্কুলের প্রতিটা ছাত্রের প্রিয় শিক্ষক ছিলেন... আমরা কলেজিয়েটের ছাত্ররা কখনো কোন পরীক্ষায় প্রিপারেশন ভালো না হলে আল্লাহর কাছে এটা দোয়া করতাম না, যেন আল্লাহ কোনভাবে পাশ করিয়ে দেন... আমরা দোয়া করতাম সেদিন যেন কোনভাবে বোরহান স্যার গার্ডে পড়েন। স্যারের সাথে শেষবার আমার দেখা হয়েছিলো স্কুলের গেটে... স্কুলে ঘুরতে গিয়েছিলাম। স্যার সিঁড়িতে বসে সিগারেট খাচ্ছিলেন। নিজের ফোন নাম্বার দিয়ে বলেছিলেন, বিয়ে করলে যেন অবশ্যই তাঁকে দাওয়াত দিই। স্যার চলে গেছেন... স্কুলের সবচেয়ে সহজ-সরল শিক্ষকদের মধ্যে যারা ছিলেন, তারা সবাই একে একে চলে গেছেন। কাশেম স্যার, আবছার স্যার, নাজনীন ম্যাডাম... এখন বোরহান স্যার। দোয়া করবেন সবাই। আল্লাহপাক এখন প্রতিটা মুহূর্তে যে নিঃশ্বাসটা নসীব করছেন, ঐটার জন্য'ই শুকরিয়া। বাকিটা জানি না... কাল কারো ভবিষ্যৎ বলতে কিছু আছে কি না... আল্লাহ'ই একমাত্র ভালো জানেন।
গ্রামের রাণী সুপার মার্কেট এর পাশ ঘেঁষা স্টুডিওতে তোলা ছবি... ছবির বয়স ২১ কিংবা ২২। এটা আমার জীবনের সবচেয়ে প্রিয় ছবি। কারণ এই একটা ছবিতেই আছে আমার ছোটবেলা... এই একটা ছবি দিয়েই আমি হাতড়ে ফিরি সব। বড়ভাই-বোনদের আম্মুর পাশে স্টুডিওতে বসা একটা ছবি ছিলো... সেই ছবি দেখেই আবদার করেছিলাম, আমিও এরকম একটা ছবি তুলবো। আম্মু স্টুডিওতে নিয়ে গিয়েছিলেন কোন এক বৃহস্পতিবার। গ্রামের কিন্ডারগার্টেনে বৃহস্পতিবারে ক্যাসুয়াল ড্রেসে যাওয়া যেতো... ইউনিফর্ম পরতে হতো না। তাই'ই বৃহস্পতিবার বার। ছবিতে যা আছে, সেগুলোই আমার সবচেয়ে সুন্দর ক্যাসুয়াল ড্রেস সেই সময়কার। স্কাই ওয়াকার এর ওভার সাইজড টি-শার্ট দিয়েছিলেন বড়মামা... আমেরিকা থেকে উপহার হিসেবে এনেছিলেন। টি-শার্ট আমার চেয়ে অনেক বেশিই বড়। তাই প্যান্টের ভেতর ইন করে রাখা হয়েছে... আর ব্রাউন কডের প্যান্ট কেনা হয়েছে বড়-সড় লম্বা দেখে। অনেকদিন পরা যাবে, সেই হিসেব করে। পায়ে স্কুলের ময়লা কেডস। আলাদা করে বাইরে পরে যাবার জন্য যে জুতা প্রয়োজন হয়, সেটা তখনো আমাদের জানা নেই... তাই জুতাও কখনো কেনা হয় নি। চুল কাটানো হয়েছে গ্রামের নাপিতের কাছে, উঠানে পিঁড়িতে বসে। ধান আর চালের বিনিময়ে... নাপিত এই একটাই হেয়ার কাট জানতো। গ্রামময় সব ছেলেমেয়ের মাথায় এই গোল হেয়ারকাট। আম্মুর পরনে সিল্কের শাড়ি, হাতে সংসারের কাজের কষাঘাতে রঙ ধুয়ে যাওয়া বিবর্ণ চুড়ি... আমি আম্মুর পাশে দাঁড়িয়ে আছি, আম্মুর হাতে হাত গুঁজে। আমার আম্মুর হাত ধরে না থাকলে অস্বস্তি হতো... অজপাড়াগাঁয়ে ব্যাপারটা কারো বুঝার কথা না। বুঝেও নি। আমার 'সেপারেশন এনজাইটি' ছিলো... যেটা এখনো বহাল তবিয়তেই আছে। সেই এনজাইটির মূল সমস্যা ছিলো এই- আমি আম্মু থেকে আলাদা হতে পারতাম না। ভয় লাগতো... প্রচন্ড কাঁদতাম। ফলাফল হিসেবে আমাকে স্কুলে ভর্তি করার পর এক বছর ক্লাসে আম্মুকে পাশে বসিয়ে রাখলাম। পরে স্কুলে গেলেও আমার টেনশন থাকতো কখন ছুটি হবে, কখন এক দৌড়ে বাড়ি চলে যাবো... আম্মুর আশেপাশে ঘুরঘুর করবো। ক্লাস থ্রি থেকে ক্লাস ফোরে উঠার পর সিদ্ধান্ত হলো আমাকে বিজিসি ট্রাস্ট স্কুলে ভর্তি করা হবে... বিজিসি ট্রাস্ট তখন গ্রামে বিগ থিং। স্কুলের বাস আছে... সেই বাসে ছাত্র-ছাত্রীরা দূর দুরান্ত থেকে আসা যাওয়া করে। শহর থেকে শিক্ষকরা এসে পড়ান। সেই হিসেবে বিজিসি ট্রাস্ট স্কুল ছাড়া গতি নেই। বড় ভাই-বোন'রা সবাই বাড়ির কাছে গাছবাড়িয়া স্কুলে পড়ে... আমার মোটেও ইচ্ছা করলো না গাছবাড়িয়া স্কুল ছেড়ে দূরে কোন স্কুলে গিয়ে পড়ার। সিক্সে উঠবো, হাইস্কুলে হেঁটে হেঁটে গাছবাড়িয়া স্কুলে যাবো... এর আগে স্কুল বদলাবো না... এরকম একটা ছোট-খাটো দাবি তুললাল। দাবি ধোপে টিকলো না... আমাকে ধরে টরে বিজিসি ট্রাস্টে ভর্তি করে দেয়া হলো। সকাল ৮ টায় আমি বিরস মুখে হেঁটে হেঁটে গাছবাড়িয়া স্কুলের সামনে দাঁড়াই। আমার দুর্ভাগ্যের প্রতি উপহাস স্বরূপ গাছবাড়িয়া স্কুলের গেটের সামনেই বাস এসে থামে... বাসে উঠে আমি বিজিসি ট্রাস্টে যাই। বাসে ভিতর ছাত্র-ছাত্রীরা আনন্দে চিৎকার চেঁচামেচি করে। আমি পেছনের দিকে মন খারাপ করে বসে থাকি। আম্মুকে ছেড়ে দূরে যাবার অভ্যাস একদম'ই ছিলো না... বাসে চড়ে দূরের স্কুলে যাবার ব্যাপারটা আমাকে নড়বড়ে করে দিলো একদম। আমি স্কুলে গিয়ে মন টিকাতে পারি না... সকাল ৯ টা থেকে বিকেল ৪ টা পর্যন্ত ক্লাস। আম্মুর জন্য খারাপ লাগে... বড় ভাই এর জন্য খারাপ লাগে। দুই-এক ঘন্টা পরপর স্কুলের বাথরুমে গিয়ে কান্না করি। এরপর মুখ ধুয়ে আবার ক্লাসে এসে বসে পড়ি। দুপুরে আমি আম্মুর সাথে পাকঘরে পিড়িতে বসে ভাত খেতাম... ভাত খেয়ে রেডিওতে দুপুরের ছায়াছন্দ শুনতে শুনতে ঘুমিয়ে পড়তাম। সেই দুপুর হুট করে হারিয়ে গেলো... স্কুলে টিফিন পিরিয়ড হতো ১ টায়। আম্মু ছোট্ট একটা হলুদ টিফিন বক্সে ভাত দিতো। স্কুলের সামনের দিকে হাতে বামে একটা পুকুর ছিলো... টিফিন টাইমে ছেলে-মেয়েরা খেলতো, ছুটাছুটি করতো। আমি টিফিন বক্স নিয়ে সেই পুকুর পাড়ে বসে ভাত খেতাম... ঝাল ঝাল মাছের ঝোলের ভাত আর চোখের পানির নোনতা স্বাদ, আমার স্পষ্ট মনে আছে। স্কুল আমার জন্য বিষ হয়ে গেলো... স্কুলে যাবার সময় হলেই আমি নানান অজুহাতে যেতে চাইতাম না। আম্মু আর ভাই-বোনদের ধারণা হলো, আমি প্রচন্ড ফাঁকিবাজি শুরু করেছি। তাই সবাই ধরে স্কুলে পাঠানোর চেষ্টা করতো... আমি স্কুলের সময় হলেই পালিয়ে বেড়াতাম। কখনো বড় আপু ধরে আনতে যেতো, কখনো আম্মু। এক সকালে আমি স্কুলে না যাবার জন্য পালিয়ে বেড়াচ্ছি... আমাকে ধরে আনতে আম্মু এলো। আমি পুকুর ঘাট থেকে নীচে নেমে গেলাম। আম্মুও এলো পিছন পিছন... পিচ্ছিল পুকুর ঘাটে পা পিছলে আম্মু পড়ে গেলো আমার সামনে। আম্মুর বাম পা ভেঙ্গে গেলো পলকেই। আমি শক্ত হয়ে বজ্রাহতের মতো তাকিয়ে আছি... নড়তে পারছি না। আম্মু ব্যথায় কাঁদছে। জগতের সমস্ত পাপবোধ এসে ভর করলো আমার শিশুমনে... যদি কাউকে আমি দেখাতে পারতাম একবারের জন্য...! আম্মু পা ভেঙ্গে সামনের ঘরের বিছানায় শুয়ে থাকে। আমি সকালে রেডি হয়ে স্কুলে চলে যাই... আর স্কুল কামাই করি না। স্কুল শেষ করে এসে বন বাদাড়ে ঘুরি একা একা... নিজেকে শাস্তি দেয়ার চেষ্টা করি। নিজের পা ভাঙ্গার চেষ্টা করি... গাছে লাথি মেরে দেখি অনেকবার। পা ভাঙ্গে না। আমি দীর্ঘশ্বাস ফেলি। আম্মু সুস্থ হবার পরেও অনেকদিন স্কুল বাদ দিই নি। ঐ স্কুলে ছিলাম মোটে বছর খানেক। সেই ছোট্ট সময়টায় স্কুল বাদ দিতে খারাপ লাগতো... স্কুলের ইউনিফর্ম ছিলো একটাই হাফপ্যান্ট। একবার বৃষ্টিতে হাফপ্যান্ট শুকালো না। আমি আধভেজা প্যান্ট পরেই স্কুলে চলে গেলাম। ঘরে ফিরলাম ১০৩ ডিগ্রি জ্বর নিয়ে। জ্বরের ঘোরে আমার হ্যালুসিনেশান হয়... চোখ যখন'ই খুলি, দেখি পাশে আম্মু বসে আছে। সেই জ্বরে ভুগে আমার মনে হয় কতোদিন আমার প্রিয় উঠান দেখি না... ভাই এর সাথে ক্রিকেট খেলি না...! আম্মুক বলেছিলাম আমাকে একটু করে উঠান দেখাতে। আম্মু কোলে করে আমাকে উঠানে নিয়ে গেলো... আম্মুর কোলে বসে সেই উঠান দেখার মুহূর্তটা আমি আর কখনো ভুলি নি... ভুলতে পারি নি। সেপারেশন এনজাইটি আমার এখনো রয়ে গেছে। কোথাও ট্রিপে গেলে দুইদিন পর থেকে আমার আম্মুর জন্য খারাপ লাগে। ঘরে চলে আসতে ইচ্ছা করে। এই এনজাইটিটা দুঃসহ হলেও সুন্দর... থাকুক এই মানসিক রোগ, মানসিক অশান্তি। ভালোই তো আছি। ছবিটা অমলিন আছে। স্টুডিওর ফটোগ্রাফার হ্যান্ডিক্যাপড ছিলেন। তার হাত দু'টো ছোটো আর বাঁকানো ছিলো। তিনি সেই বাঁকা হাতে আমার চুল আঁচড়ে দিয়ে ছবি তুলে দিয়েছিলেন স্টুডিও রুমে পিছনে হাঁতে আঁকা টিউলিপ এর ব্যাকগ্রাউন্ডের সামনে। ভদ্রলোক বেঁচে আছেন কি না জানি না... আমার স্পষ্ট স্মৃতির অনেক মানুষ, অনেক কিছুই এখন আর নেই। ছবিটা আছে আমার অমূল্য ছেলেবেলা হয়ে... আমি আঁকড়ে ধরে আছি, রাখবো।
দেরাজের কোণায় কাপড়ের নীচে চাপা পড়ে অবহেলায় মলিন, সাদা কাপড়টা হয়েছে ধূসর সুতোর ফুলগুলো এখনো রঙিন। সুতি কাপড়ে মিহিন সেলাই, রঙিন সুতোয় বোনা রুমাল; ভালোবেসে কেউ লিখেছে- "ভুলো না আমায়!" দিনের পর দিন, মাস কেটেছে চোখের পলকে গেছে কত বছর, মানুষের ভুলে হারিয়েছে মানুষ রুমালে জড়ানো আদর রয়ে গেছে। সুই-সুতোর কারুকাজে জাগা রাত, সযত্নে এঁকেছে ফুল, এঁকেছে চাঁদ। নামের বানানটা নির্ভুল, হাসিটা নিষ্পাপ, সবটা ভালোবাসা দিয়ে বুনেছে নরম হাত। খুশির কয়েকটা ফোঁটা অশ্রুজল, রুমাল মুছেছিলো প্রথমবার। ভাঁজ করে পকেটে গুঁজে দেয়া, সবচেয়ে দামী ছোট্ট প্রীতি উপহার। ন্যাপথলিনের গন্ধ রুমাল জুড়ে, হাতের সুবাস নেই, নেই স্পর্শ। সব হারিয়েছে ঘড়ির কাঁটায়, যার যতো ইচ্ছে শুধু সরে গেছে দূরে। রয়ে গেছে শুধু একটা কোণায়, অযত্ন আর নিয়মিত অবহেলায়, সুতি কাপড়ে মিহিন সেলাই- গোটা অক্ষরে, "ভুলো না আমায়!" 
৮৮.২% মুসলিম এর দেশ বাংলাদেশ... এই বৃহৎ মুসলিম সংখ্যাগরিষ্ঠ দেশে একটা কথা খুব প্রচলিত, "শিশুদের সাথে ফেরেশতা থাকেন।" অথচ এই দেশের বেবি ফুডে ভেজাল মেশানো হয় পানির মতোন... শিশুদের সাথে ফিজিক্যাল এবং সেক্সুয়াল এবিউজ হয় হরহামেশা। ৮৮.২% মুসলিম এর এই দেশে একজন অসুস্থ রোগীর শিফা'র জন্য ব্যবহৃত হওয়া ওষুধে ভেজাল... কেউ অসুস্থ হলে হাসপাতাল এবং নানান জটিলতায় তাঁর এবং তাঁর পরিবারের কেয়ামত দেখে ফেলা লাগে দুনিয়ার মাটিতে। ৮৮.২% মুসলিম এর এই দেশে রহমত এর মাস রমজান আসার আগে অনেক মানুষকে আল্লাহ পাক এর নির্ধারণ করে রাখা রিজিক এর খাবারের জন্য দুশ্চিন্তা করা লাগে পকেটের টাকায় রমজানে বেড়ে যাওয়া খাদ্য দ্রব্যের দাম মেটানো যাবে কি না... পরিবার চালানো যাবে কি না। ৮৮.২ % মুসলিম এর এই দেশে মুসলিম অনেক, কিন্তু ইসলাম নেই।
খোলা জিপে এক পরিবারের কয়েকজন নারী, তাঁরা সম্পর্কে ভাবী-ননদ বা ননাশ... তাঁরা শিকারে গিয়েছিলেন পরিবারের বাকিদের সাথে। সেখানে মজা করে বন্দুক হাতে ছবি তুলেছিলেন একটা। সেই ছবি গত এক সপ্তাহে 'মুক্তিযুদ্ধের নারী সৈনিক'দের ছবি হিসেবে টাইমলাইনে ঘুরে বেড়াচ্ছে। যারা শেয়ার করছেন, সবাই'ই বিশ্ববিদ্যালয় পড়ুয়া বা গ্র‍্যাজুয়েট। কেউই বিষয়টার ফ্যাক্ট চেক করার প্রয়োজন মনে করে নি... ঢালাওভাবে শেয়ার দিয়েছে। এর থেকে বুঝা যায়, এদেশের ফেসবুকারদের ম্যানুপুলেট করা কতো সহজ... শিক্ষিত-অশিক্ষিত বলে আলাদা কোন শ্রেণি আর নাই। দুইটা লাইকের জন্য এরা যেকোন পর্যায়েই নামতে পারে। এরা'ই সন্ধ্যাবেলা জগিং করতে বের হওয়া হাসবেন্ড ওয়াইফের ছবি পারমিশন ছাড়া তুলে ফেসবুকে শেয়ার দেয়, "সাধ আছে সাধ্য নেই, হ্যা, এরই নাম মধ্যবিত্ত। আজ হেঁটে ঘরে ফিরছেন তাঁরা... একদিন গাড়ি করে ফিরবেন, হ্যা, এরই নাম ভালোবাসা ❤️" গাছবলদ। 
সিনেম্যাটিক ওয়েডিং ফটোগ্রাফি, ভিডিওগ্রাফি দেখে মনে ভয় ঢুকে গেছে... প্রেমিকার বাবা-মা, আত্মীয়-স্বজন সবাইকে কনভিন্স করে শুধু বিয়ে করলেই দায়িত্ব কিন্তু শেষ না। পরে সোশ্যাল মিডিয়াতে সবাই 'Wholesome' লিখে শেয়ার দিয়ে ভাইরাল যাবার মতো পোজ দেয়া ছবি, ভিডিও দিয়ে দেশিবাসীকেও ইমপ্রেস করতে হবে। নইলে ঐ বিয়ের বেইল নাই।
যেকোন বস্তু বা পদার্থ থেকে আলো প্রতিফলিত হয়ে আমাদের চোখে এসে পড়তে একটা সময়ের প্রয়োজন হয়... আলো প্রথমে পদার্থের উপর পড়ে, সেখান থেকে প্রতিফলিত হয়ে আসে আমাদের চোখে... প্রক্রিয়াটি অসম্ভব দ্রুততার সাথে ঘটলেও এখানে সূক্ষ্ম একটা সময়ের প্রয়োজন। তার মানে দাঁড়ায়, আমরা জগতের যা'ই দেখতে পাচ্ছি... তার সবই কিন্তু অতীত। আমাদের বর্তমান বলতে সত্যি কিছুই নেই। যা ছিলো সেটাও অতীত, যা আছে সেটাও অতীত। কাল যে ভবিষ্যৎ হবে, সেটাও একটা অতীত। জন্মের পরপর দেখা পৃথিবীটা অতীত, মৃত্যুর আগমুহূর্তে দেখা পৃথিবীও অতীত... মানুষ একটাবারের জন্যেও বর্তমান দেখতে পায় না। বর্তমানকে আঁকড়ে ধরে রাখার যে কতো চেষ্টা মানুষের...! সেই বর্তমানটা বলেই তো কিছু নেই। গোটা অক্ষরে লেখা চিঠি, ডায়েরির পাতা, গোলাপের পাঁপড়ি, নরম হাতে রাখা হাত... সবকিছুই স্নিগ্ধ সুন্দর অতীত। অতীত'ই সত্য... অতীত'ই সুন্দর। কি অসম্ভব মায়াভরা রহস্যময় অতীতে ডুবে আছি...!
একটা ছেঁড়া বোতাম একটা খুলে পড়ে যাওয়া কানের দুলকে ভালোবাসে। একদিন তাদের বিয়ে হবে। সেদিন থেকে আলমারিতে শার্ট আর শাড়ি পাশাপাশি সংসার করবে।
২০০৩ সালে 'চালতে চালতে' রিলিজ হয়েছিলো ঘোর বর্ষায়... দোকানে গানের ফিতার ক্যাসেট সব শেষ হয়ে গেলো এক পলকে। সেই বছর তীব্র বর্ষা নেমেছিলো কোন এক কারণে... বারান্দার গ্রিল ধরে ঝুম বৃষ্টি দেখতে দেখতে গানগুলো শুনতে কেমন যেন ভালো লাগতো খুব... এই সিনেমার গানগুলো যেকোন সময় শুনতে গেলেই আমার কেমন যেন সেই বর্ষা আর বৃষ্টির কথা মনে পড়ে সবার আগে। ক্লাস ফাইভে পড়ি তখন... নতুন নতুন ডিশ কানেকশানে দেখা যেতো, শাহরুখ গ্রিস এর সুন্দর কোন মিউজিয়াম এর সামনে রাণীর পাশে হাঁটতে হাঁটতে তার কাঁধের কাছে হাতটা রেখেছে, কিন্তু কাঁধ স্পর্শ করে নি... সে গানে গানে রাণী'কে বুঝাচ্ছে, আমরা একসাথে এক হয়ে হাঁটতে পারলে কি সুন্দর একটা ব্যাপার হতো...! সেই বছর আমি অনেকগুলো বিয়ে এটেন্ড করেছিলাম... বিয়েগুলোর ভিডিও ক্যাসেটে 'তওবা তুমহারে ইয়ে ইশারে' গানের সাথে সাথে হঠাৎ করে দেখা যেতো ভাতের টেবিল... আর কারো লেগপিস খেতে খেতে হঠাৎ ক্যামেরা এসে পড়ায় বিব্রত মুখ। সেই ২০০৩ এর বর্ষায় আমি যাদের বিয়ে এটেন্ড করেছিলাম, তাঁদের কারো পুত্র সন্তান হয়তো কলেজের করিডোরে কোন পরীর সাথে প্রথম দেখায় উন্মাদ প্রেমিক বনে আছে। আর তাঁদের কারো মেয়ে হয়তো আয়নার সামনে শাড়ি পরে নিজেকে নারী ভাবতে চাইছে প্রাণপণ... মেয়েটা অষ্টাদশী হবে অদূর ভবিষ্যতে। সে জানে, শাড়িতে তাকে মানিয়ে যাচ্ছে ভালোই।
"আমার জামার পকেটে রাখা গচ্ছিত থার্টিন, দশ টাকার র‍্যাম্বো'র পোস্টার, তিন টাকার কোন আইসক্রিম...!"
কামাই থাকলে জামাই লাগে নাকি লাগে না এই তর্কের পাহাড়ের নীচে চাপা পড়ে আছে সৌদি আরব থেকে প্রতি বছরে বিমানে চড়ে ফিরে আসা নারী শ্রমিকের লাশ... চাপা পড়ে আছে সকাল ৭ টা থেকে রাত ৯ টা পর্যন্ত গার্মেন্টসে কাজ করে ওভারটাইম দূরে থাক, সাধারণ বেতনটুকুও না পাওয়া পোষাক শ্রমিক মেয়েটার দীর্ঘশ্বাস। চাপা পড়ে আছে অফিস-আদালতে আলাদা এবং পরিষ্কার লেডিস টয়লেট দাবী... সেইফ লেডিস পাবলিক তো স্বপ্ন, স্কুল-কলেজ-ইউনিভার্সিটিতে পরিষ্কার টয়লেট এর অভাবে ইউরিন চেপে রেখে, পানি কম খেয়ে ইউরিন ইনফেকশানে ভুগতে থাকা বেশিরভাগ নারী শিক্ষার্থী। চাপা পড়ে আছে স্যানিটারি ন্যাপকিন এর মতো আবশ্যিক একটি পণ্যের গায়ে 'লাক্সারি' পণ্যের ট্যাগ... চাপা পড়ে আছে দামের নীচে জরায়ুমুখ ক্যান্সার প্রতিরোধের টিকা আর চিকিৎসা। "দেশের বেশিরভাগ পুরুষ খারাপ"... তবে প্রিভিলেজড নারীদের ভালো হতে দোষ নেই। 
কিছু গানের কখনো বয়স হয় না। সেই ২০০৭ সালে রিস্কি ক্লাস নাইনে গভীর রাতে সিডি প্লেয়ারে শুনতে শুনতে অঙ্কে তালগোল পেকে যেতো। সাতাশে এসেও গভীর রাতে হেডফোন কানে শুনতে শুনতে হুটকরে সব এলোমেলো লেগে উঠছে। গানের মধ্যে কিসের এতো বিষাদ, সেটা ক্লাস নাইনে টের পাই নি... সাতাশে এসেও পাচ্ছি না। শুধু গান রিপিটে বাজে।
এই দুনিয়ায় একমাত্র বাঙালীর সাথে সার্কাজম করলে তাদের ভেঙ্গে,বলে, বুঝায় দিতে হয়- "ভাই মজা করে বলসি, সিরিয়াসলি নিয়েন না।"
'জাব উই মেট' সিনেমা'তে শহীদ কাপুর রিচ, গুড লুকিং ডিপ্রেসড গাই হবার বদলে এভারেজ লুকিং, বেকার স্যাড নিগা হলে কারিনা সিট চেঞ্জ করে অনেক আগে অন্য দিকে চলে যেতো। সিনেমা শেষ।
মিলেনিয়াম এর সূচনায় 'সোলস' এর আনপ্লাগড এলবাম 'মুখরিত জীবন' এ পার্থ বড়ুয়া গাইলেন ওপার বাংলার সুবীর সেন এর গান- "সারাদিন তোমায় ভেবে, হল না আমার কোন কাজ... হল না তোমাকে পাওয়া- দিন যে বৃথাই গেল আজ...!" নতুন নতুন প্রেমে পড়া তরুণের প্রেমিকার সাথে একদিন দেখা না হবার আফসোস... কিংবা ক্লাসের যে মেয়েটার চোখের উপর থেকে আঙ্গুলে চুল সরাতে দেখে হৃদয় হারিয়ে বসা... সেই মেয়েটা কলেজে না এলে কৃষ্ণচূড়ার তলায় বসে কানে হেডফোন গুঁজে সোনি এরিকসনের জাভা ফোনে গানটা শোনা যেতো গোটা পৃথিবীকে থামিয়ে দিয়ে। কাউকে তীব্র ভাবে ভালোবাসার পরও তার অন্তরে সামান্যটুক জায়গা না পাবার হাহাকার... কাউকে না বলে নিজের ভেতরেই সেই যন্ত্রণাকে পুষে রাখা... ভুল মানুষকে ভালোবেসে ভালোবাসার অভাবে পুড়তে থাকা কোন ভগ্ন হৃদয়ের মানুষের জন্য সঞ্জীব চৌধুরী গেয়েছেন- "আমি কাউকে বলিনি সে নাম, কেউ জানে না, না জানে আড়াল...! জানে কান্নার রঙ, জানে জোছনার ছায়া।" যার জীবনে এই জীবনে এই কষ্ট নেই, তারও এই গান শুনে কষ্টে থাকা মানুষটার ছুঁয়ে দেখতে ইচ্ছে হতো। সময়, মুহূর্ত এবং ঘটনা... সব অবস্থার জন্য গান ছিলো শোনার মতোন। গান গুলো সেই সময়টায় যেটুক আবেদন ধরে রেখেছে, এখনো আছে তেমনটাই অটুট। এক যুগ কেটে গেছে চোখের পলকে... এক যুগ পর আমাদের প্রাপ্তি, "বুক চিন চিন করছে হায়...!" কাউকে দোষ দেয়ার কিছু নেই... দোষ আসলে কারোর'ই নেই। আমি বা আমার সমসাময়িক'রা যদি এই মুহূর্তে স্কুল বা কলেজে পড়তাম, আমাদের কাছে এটাই স্বাভাবিক এবং সুন্দর মনে হতো... কিছু না দেখা, না শোনা থাকলে ব্যাপারটা ভালো। কিন্তু সেই সব দিনরাত্রি দেখে হুট করে সবকিছু এরকম ড্রাসটিক চেঞ্জ হলে সেটার সাথে মানিয়ে নেয়াটা খুব কষ্টের। এক যুগে কি এমন হলো যে সবকিছু নষ্টদের অধিকারে গেলো...!? জিনিসটা ধরে ফেলা সহজ। একটা সময়ে সন্তান স্কুল থেকে ঘরে ফিরে ব্যাট হাতে মাঠে যেতে পারতো... বিকেলে ছাদে বসে এলাকার কোন বড় ভাই এর হাতে টুংটাং গিটারের তালিমও নিতে পারতো। সন্ধ্যায় ঘরে ফিরে টেবিলে পড়তে বসলেই বাবা-মা খুশি। এখনকার একটা ছোট্ট শিশু স্কুল থেকে ফিরতেই ইউনিফর্ম চেঞ্জ করার আগেই বাসায় টিচার, হুজুর হাজির... বিকেলে বাইরে টিউশন। বাসায় ফিরে সারারাত হোম ওয়ার্ক। মাঝে লাঞ্চ বা ডিনারের টাইমে মা'র ফোন হাতে ইউটিউবে যা সামনে পাচ্ছে অতটুকু'ই তার বিনোদন, অতটুকু'ই তার জগত বনে যাচ্ছে। মা সময় নিয়ে গল্প বলে বলে বাচ্চা'কে খাওয়ানোর ধৈর্য্য হারিয়েছেন আগেই... প্রসেস দ্রুত করার জন্যই শিশুর হাতে ধরিয়ে দেয়া হয়েছে ট্যাব বা জায়ান্ট স্ক্রিন ফোন। বছর পাঁচেক আগেও রাস্তায় হাঁটতে গেলে দেখা যেতো কোন না কোন কিশোর হাঁটতে হাঁটতে হুট করে হাত ঘুরিয়ে ইমাজিনারি বোলিং করছে... কিংবা ফ্রন্ট ফুটে একটা হাতকে ব্যাট বানিয়ে কাভার ড্রাইভ খেলার প্র‍্যাকটিস করছে। শেষ কবে রাস্তায় কোন কিশোরকে ইমাজিনারি বোলিং বা ব্যাটিং করতে দেখেছেন, মনে পড়ে...??
দেশে ১০০ টা বিয়ের মধ্যে ৯৯ টা বিয়ের শর্ত ছেলের বাড়ি, গাড়ি, ক্যারিয়ার, ব্যাংক ব্যালেন্স আর ২০ লাখ টাকা কাবিন। আর ফেসবুক ভর্তি এস্থেটিক ছেলেমেয়েদের ডাবল এস্থেটিক পোস্টে ভালোবাসার হাহাকার সম্বলিত ক্রিঞ্জ ভরা লেখালিখির জয়জয়কার। লল।
শুক্রবার বিকেলে রুবেলের মারমার-কাটকাট একশান সিনেমা চলছে... সিনেমার প্রায় শেষ পর্যায়, ক্লাইম্যাক্স আসি আসি করছে... রুবেল প্রতিশোধ নেয়ার স্পেশাল কাঁটাকাঁটা শাইনিং ডটেড জ্যাকেট পরে ফেলেছে... এরমধ্যে হুট করে চেরাগী পাহাড়, রাঙামাটির ঝুলন্ত ব্রিজ, বায়েজিদ বোস্তামীর মাজারের কাছিম এসব দেখিয়ে বিটিভি'র চট্টগ্রাম কেন্দ্র চলে আসতো। বিটিভি'র চট্টগ্রাম কেন্দ্রের ইন্ট্রো'র একটা স্পেশাল ইন্সমেন্টার সুর ছিলো... সেই সুরটা বাজতো, আমি টিভি দেখা বাদ দিয়ে উঠানে এসে দাঁড়াতাম। খুব বিস্বাদ লাগতো সেই সুর... সুরটা আমাকে ডিপ্রেসড করে দিতো। উঠানে এসে দেখতাম সন্ধ্যার ছায়া নেমে গেছে... তার মানে একটু পরেই মাগরিবের আজান পড়ে যাবে। চট্টগ্রাম কেন্দ্র শেষ হয়ে সিনেমা আবার আসতে আসতে টিভি দেখার আর সুযোগ নাই... মাগরিবের আজান শুরু হতো, আমি বিরস মুখে পুকুরে হাত-মুখ ধুতে যেতাম। তখন মনের ভেতর একটা শূন্যতা গ্রাস করতো... মনে হতো একটা ভুল হয়েছে। সিনেমাটা দেখা'ই উচিত হয় নি... না দেখলে এই বিপদ ঘটতো না। পুরোটা দেখে এসে শেষ মুহূর্তের জরুরী অংশটা দেখতে না পারার আফসোস'ই জন্মানোর সুযোগ আর হতো না। বড় হতে হতে খেয়াল করলাম, জীবন ভর্তি হয়ে আছে অসংখ্য 'বিটিভি চট্টগ্রাম কেন্দ্র' আর তার এনয়িং ডিপ্রেসিং ইন্ট্রো সুরে। সুখ কিংবা শান্তির অথবা ভালোলাগার উৎস, উপলক্ষ জীবনে কম আসে নি... কিন্তু যখন'ই সেটাকে আঁকড়ে ধরতে গেছি, কোন না কোন অঘটন ঘটে সেটা ফসকে গেছে বারে বারে। জীবনের সুন্দরতম মুহূর্তগুলো রুবেলের একশন সিনেমা, আর আফসোস গুলো বিটিভি'র চট্টগ্রাম কেন্দ্র। আর আমি দাঁড়িয়ে আছি সন্ধ্যা নামার আগের আলো-আঁধারির মাঝে, মুয়াজ্জিনের গলায় মাগরিবের আজান শোনার অপেক্ষায়...!
৬-৭ বছর আগে ভোররাতে আমি কাজ থেকে ঘরে ফিরে একটা হট শাওয়ার নিয়ে, দীর্ঘ রান্নাবান্না শেষে ডিনার করে ডিভানে কোলের উপর ল্যাপটপটা নিয়ে গান শুনতে শুনতে লিখতে বসতাম... বাংলাদেশে সময় তখন পড়ন্ত বিকেল। সবাই ব্যস্ত চারিদিকে... চকবাজার, মেডিক্যাল, জিইসি'র মোড়ের জ্যামে আটকে আছে শহর। আমি প্রতিদিন নিয়ম করে প্রেম কিংবা বেঁচে থাকার আনন্দ নিয়ে দীর্ঘ কিছু একটা লিখে ফেলতাম। সন্ধ্যা নামার আগে এই ব্যস্ত শহরে সদ্য কলেজে উঠা কিংবা কলেজ শেষ করে ভার্সিটির বড় আঙ্গিনায় নিজেদের হারিয়ে খোঁজা ছেলে-মেয়েগুলো সেসব লেখা খুব আগ্রহ নিয়ে পড়তো... আমি দ্বিগুণ মনোযোগ দিয়ে তাদের কমেন্ট পড়তাম, কেউ শেয়ার করলে তার ক্যাপশন পড়তাম। মনে হতো তাদের ভেতরকার অস্থিরতাটা আমি জানতাম, বুঝতে পারতাম। লম্বা সময়ের পরিক্রমায় বদলে গেছে অনেক কিছুই... মানুষগুলোও ভার্সিটি শেষ করে জীবনের সাথে লেনদেনে নেমে পড়েছে অনেক আগেই। আমার লেখালেখি অর্ধেকেরও কম পরিমাণে নেমে এসেছে। এর কারণও আছে সম্ভবতঃ। ঠিক ঐ বয়সটার এখনকার ছেলে-মেয়েরা কি ভাবে, কি বুঝে, কি চায়... আমি আর জানি না। হারানো সময়টাকে মিস করে লিখতে বসতে ইচ্ছে হয় মাঝেমাঝে। লিখতে গেলেই বুঝতে পারি, আমাদের গেছে যে দিন, সেটা একেবারেই গেছে। কিছুই নেই বাকি। সেই সময়কার পাঠকদের ধন্যবাদ এবং কৃতজ্ঞতা। দিনগুলো ফিরে আসার প্রয়োজন নেই, সুন্দর সবকিছু অল্প'ই সুন্দর। 
পৃথিবীতে জন্মানোর সময় যার জন্ম প্রিভিলেজড, তার কাজ ৭৫% ডান। সে স্কুলে যাবে এয়ার কন্ডিশন্ড গাড়িতে, বই খাতা ক্যারি করবে মার্ভেল সুপারহিরোর ছবি সমেত থাই ট্রলি ব্যাগে... এয়ার কন্ডিশন্ড গাড়ির ছাদ আর সুনিয়ন্ত্রিত তাপমাত্রার কারণে এপ্রিল মাসের রোদ তাকে কখনো ছুঁতে পারে না। ফলে তার স্কিন হয় নিঁখুত, স্পটলেস, ফেয়ার এবং পিঙ্কিশ। টেম্পুর পিছনের স্ট্যান্ডে ঝুলে ছোটবেলার স্ট্রাগলকে সুন্দর এবং শিক্ষণীয় দাবি করে স্ট্যাটাস লেখা ফেসবুকাররা'ও রিকশায় যেতে যেতে রাস্তায় তার কনভার্টেবল লাল বিএমডব্লিউ দেখে চোখ বড় করে তাকিয়ে থাকে। তাদের জন্য অফিসে একটা রিভলভিং চেয়ার, একটা ওয়েল ফার্নিশড কিউব বুক করা থাকে। তারা পইপই করে অফিসের সব কাজ বুঝে নেয়। তাদের হুরপরী টাইপ গার্লফ্রেন্ডের বাসায় তখন ঘটা করে বিয়ের প্রস্তাব পাঠানো হয়... গার্লফ্রেন্ডের বাসায় সবাই সেকেন্ডের ভেতর রাজি হয়ে যায়। এজ সিম্পল এজ দ্যাট। তারপর তাদের বিয়েতে বিরাট আয়োজন হয়... বিশাল বিশাল ঝাড়বাতি, লাইটিং, ড্রেস আপ সব। বউ মানিশ মালহোত্রার ডিজাইন করা লেহেঙ্গা পরে, বর আরমানি'র টাক্সিডো পরে। ভেন্যুর সব এঙ্গেল থেকে শট নিয়ে ফিল্ম গ্রেডের ওয়েডিং ভিডিওগ্রাফি হয় শর্ট লেংথের। সবাই সেই ভিডিও সফল প্রেমের পরিণতি হিসেবে শেয়ারও দেয়। নিউলি ম্যারিড কাপলের বাচ্চা দুনিয়াতে আসলে সেও একই চক্রে চলতে থাকে। ব্যতিক্রম নাই। মাঝেমাঝে মনে হয় দেশের এতো মানুষ যে এতো হাজার হাজার কোটি টাকা সেকেন্ডের মধ্যে গিলে ফেলছে, তারা সেই টাকাটা লোপাট করার সময় নিজে খাওয়ার চিন্তা করে করে না। সে চিন্তা করে তার ছেলে-মেয়েদের থেকে শুরু করে এটলিস্ট তিন জেনারেশন সে সেট করে যাবে যেভাবেই হোক। কারণ এদেশের প্রতিটা ছেলে-মেয়ে প্রাইমারি লেভেল পার করতে করতে বুঝে যায় টাকার মূল্য। একই আত্মীয়-স্বজনের মধ্যে যাদের বাবার টাকা আছে, তাদের প্রতি এক্সট্রা খাতিরটা শিশুদের ব্যথিত করে সবচেয়ে বেশি। যে শিশু এই মধ্য দিয়ে যায়, সে বড় হয়ে তার সন্তানকেও এই ডার্ক রোডের প্যাসেঞ্জার হতে দিবে কোন দুঃখে...!?
আব্বু অফিসে/মিটিং এ না খেয়ে যে প্যাকেট'টা বাসায় নিয়ে আসে... সেই প্যাকেটের নাশতা'ই সবচেয়ে টেস্টি নাশতা।
বাইডেন এর বয়স যখন ত্রিশ, তখন ভয়াবহ কার এক্সিডেন্টে তাঁর স্ত্রী নেইলিয়া এবং শিশুকন্যা নাওমি মারা যান... এই ঘটনায় বাইডেন প্রচন্ড রকমের ভেঙ্গে পড়েন... শোক কাটিয়ে উঠতে তার সময় লাগে ৫ বছর। পাঁচ বছর পর, ১৯৭৭ সালে বাইডেন বিয়ে করেন তার বর্তমান স্ত্রী ডঃ জিল বাইডেন'কে। তাঁদের দাম্পত্য জীবনের বয়স এখন ৪৪ বছর। নেইলিয়া হয়তো কখনো ফার্স্ট লেডি হবার স্বপ্ন দেখেছেন কি না কে জানে...! চাইলেও তার স্বপ্নটাও থেমে গিয়েছে তার জীবনের সাথে একপলকে। তবে জীবনের নানান ট্র‍্যাজেডি, চড়াই-উতরাই জুড়ে দ্বিতীয় স্ত্রী জিল ছায়ার মতোন ছিলেন বাইডেন এর সাথে। তাই শপথ গ্রহনের পর হোয়াইট হাউসে প্রেসিডেন্ট হিসেবে প্রথমবার ঢুকার আগে স্ত্রী জিল এর হাত জড়িয়ে রাখলেন ক্যামেরার দিকে তাকিয়ে... ছবি তোলা শেষ হলে শক্ত আলিঙ্গনে জড়িয়ে ধরলেন স্ত্রী'কে। ৭৭ বছর বয়সে এসে স্বপ্ন পূরণ হলো... এতো দীর্ঘ দাম্পত্য জীবন, তবুও তাদের ভালোবাসার বহিঃপ্রকাশ কতো সুন্দর...! প্রেসিডেন্ট স্ত্রী'কে সারা পৃথিবীর সামনে জড়িয়ে ধরে হোয়াইট হাউসে ঢুকছেন... আর আমাদের দেশে পুরুষ নিজের স্ত্রী'কে এয়ারপোর্টে বিদায় দেয়ার আগেও জড়িয়ে ধরতে সংকোচ করেন মানুষের জাজমেন্টের ভয়ে।
ধন্যবাদ যাঁরা শুরু থেকে পাশে ছিলেন, ধন্যবাদ যারা সবসময় মন থেকে দোয়া করেছেন ❤️
প্রতিটা স্কুলে এমন একজন স্যার থাকেন, যিনি কখনো সিলেবাস শেষ করেন না... এমন না যে, সিলেবাস শেষ করা অসম্ভব, তবুও তিনি করেন না। নানান অদ্ভূত কারণে সময় শেষ হয়ে যায়... ব্যাচের পর ব্যাচ আসে যায়। সিলেবাস শেষ হয় না। মাঝেমাঝে মনে হয় ২৫ থেকে ৩০ সেই স্যারের মতো একটা বয়স। মাথার মধ্যে হাজার হাজার ভাবনা... কিন্তু হঠাৎ করে এক রুম থেকে অন্য রুমে এসে ভুলে যাই এই রুমে কেনো এলাম...!
বছর এগারো বা বারো আগে, চকবাজারে ল্যাবরেটরি স্কুলের অপোজিটে ছোট্ট ব্রিজের রেলিঙে পা ঝুলিয়ে সিগারেটের তালিম নিচ্ছি প্রথম প্রথম... পুরো সিগারেট খেতে পারি না, যেটুকু খাই সেটাও মুখ দিয়ে ধোঁয়া বের করে দিই। পুরো সিগারেট একসাথে খেয়ে ফেললে মাথা ধরে যায়... বমি বমি ভাব হয়। জিইসির মোড় থেকে কেনা তাসের টেক্কা প্রিন্ট করা লাইটার পকেট থেকে বের করে তীব্র ভাবসাব নিয়ে সিগারেট ধরাতে জানি, আপাতত এটুকুই পারতাম। এক প্যাকেট সিগারেট কোন একদিন কিনবো, সেটা ছিলো আমার লাইফগোল। ফেসবুক একাউন্ট তখন নতুন নতুন। সকালে 'গুড মর্নিং' লিখলে কিংবা দুই একটা গানের লিরিক স্ট্যাটাস হিসেবে লিখে দিলে জাজড হবার ভয় ছিলো না। অদ্ভূত একটা সুন্দর একটা সময় শহরে... কাঁধে ঝুলিয়ে নেয়ার বেল্টওয়ালা ব্যাগের যুগ তখন। সেই ব্যাগ কাঁধে নিয়ে লম্বা ঢোলা জিন্স প্যান্ট, দুই ফিতার স্যান্ডেল, চুলে জেল লাগিয়ে বিকেলে কোচিং এ যেতাম... লম্বা প্যান্ট পায়ের মুড়ির নীচে চাপা পড়তে পড়তে প্যান্টের তলার বর্ডার ছিঁড়ে সুতা বের হয়ে যেতো। সেই সুতা বের হয়ে যাওয়া জিন্সটা ছিলো স্টাইল। জীবনে দুঃখবিলাসের উপকরণ তখন কম... কি নিয়ে মনের ভেতর দুঃখের একটা ভাব আনবো, সেটা ভেবে না পেয়ে কানে হেডফোন লাগিয়ে লোকাল বাসের সবচেয়ে পিছনের সিটে বসে নোকিয়া এক্সপ্রেস মিউজিকে নতুন নতুন রিলিজ হওয়া মোহিত চৌহানের 'ইয়ে দুরিয়া' শুনে দিপীকা'র দুঃখে কাতর হতাম... কিংবা আতিফ আসলাম এর 'তু জানে না' শুনতে শুনতে ভাবতাম, এই দুঃখের উৎস কি...!? একটা দুঃখের গান এতো সুন্দর হলো কি করে...!? ২০০৯ এর শীতের দিকে 'তুম মিলে' গানটা রিলিজ হলো... সেই শীতে সবাই ব্লেজার টাইপ জ্যাকেটের সাথে গলায় মাফলার প্যাঁচিয়ে পরা শুরু করলো... শীতের সন্ধ্যা নামতে নামতে গানের শুরুর ফ্লুট'টা শুনতে শুনতে মনে হতো, এক্ষুণি প্রেমে পড়ে যাই... প্রেমে পড়ে কোন অঘটন ঘটাই...! দশ-এগারো বছর কেটে গেছে পলক পড়তে না পড়তে... এখন কোন গান আমাকে ভাবায় না। আমিও কোন গান নিয়ে ভাবি না। কাপড়-চোপড় পাল্টে গেছে, গায়ের সুগন্ধ পাল্টে গেছে, ফোন পাল্টে গেছে, শহর পাল্টে গেছে, জীবনও পাল্টেছে আপসাইড ডাউন। তবে একটা জিনিস সত্যি... সুগন্ধ আর গান, এই দু'টো জিনিস স্মৃতি জমা করে রাখতে জানে। হুট করে পুরোনো গান আর পুরোনো গন্ধ এক ঝটকায় পুরোনো সময়টায় নিয়ে যেতে পারে। প্রথম প্রথম কেনা স্বস্তা বডি স্প্রে'র গন্ধ আর সেই সময়কার কিছু গান আমার অসংখ্য স্মৃতিকে জমা রেখেছে সিকিউরড একাউন্টে... মাঝে মাঝে এরা হুটহাট এসে মনে করে দেয়, ইন্টারেস্ট জমে গেছে অনেক। প্লিজ উইথড্র!
যে জাতি এখনো গাড়ি, ফোন, ড্রেসকে যোগ্যতা ভেবে বেড়ায়... তাদের 'ফিলিংস' নিয়ে এস্থেটিক্স দেখলে বমি আসে।
আমার একই আঙিনায় পাশাপাশি গোলাপ, কাঠগোলাপ, বেলী, গন্ধরাজ, হাসনাহেনা, শিউলি, রঙ্গন, কৃষ্ণচূড়া, কদম, কামিনী'র সংসার ❤️
একমাত্র মশা মারার ব্যাট উদ্ভাবন করার জন্য চাইনিজ'দের সব দোষত্রুটি মাফ করে দেয়া যায়। মশার মতো এমন ছ্যাসড়া একটা পোকা'কে এরকম নৃশংসভাবে ইলেকট্রিক শক দিয়ে ঠুস-ঠাস-ঠুস করে কয়েক দফায় ফুটিয়ে মেরে ফ্রাই করে ফেলার চিন্তা যাদের মাথায় আসে, তাদেরকে কোনভাবেই হেইট করা যায় না...!
'মিউচুয়াল সেক্স', 'কনসেনশুয়াল সেক্স', "বেশি করতে গিয়ে মরে গেসে", "বিদেশি স্টাইল ট্রাই করতে গিয়ে মরে গেসে"... নানান জায়গায় এসব কমেন্ট করা ছেলেগুলার গার্লফ্রেন্ড কিংবা বউ নাই...?? থাকলে তো তাদের সোনাবাবুদের এসব ফেসবুক এক্টিভিটিও চোখে পড়ার কথা। এসব এক্টিভিটি দেখার সাথে সাথে গার্লফ্রেন্ড/বউগুলার এই ছেলেগুলা'কে ইন্সট্যান্টলি ছেড়ে দেয়া দরকার। নইলে এরা ভবিষ্যতে যে ব্লাডলাইন পয়দা করবে, তারাও তাদের বাপদের মতো'ই খোদার খাসী হিসেবে বড় হবে। দেশের রাস্তাঘাটের সব বৈদ্যুতিক খাম্বা দ্রুত বীর্যপাত নিয়ে টেনশন সমেত পোস্টারে ভর্তি, আর দেশের ফেসবুক ভর্তি কনসেনশুয়াল সেক্স এর ধরণ বর্ণনা করা পন্ডিতে... আবালচোদার দল।
সাকিব মোশারফ নামের এই ছেলেটাকে চিটাগাং এ তার এইচএসসি ১৬ এর ব্যাচমেটরা এবং অন্যান্য আরো অনেকেই চিনেন। ছেলেটা দারাজ এ চাকরিরত অবস্থায় নানান জন থেকে প্রায় ৩০ লক্ষ টাকা এবং আমাদের পাফ বিডি'রও কিছু সংখ্যক অর্থ চুরি করে আত্মগোপন করেছে। যদি কেউ তার সাথে কন্টাক্টে থাকেন, অতিসত্বর পুলিশের সাথে যোগাযোগ করার জন্য অনুরোধ করা যাচ্ছে।
'মুম্বাই' এর মতো 'ঢাকা'ও পুরোনো শহর... 'ঢাকা' শব্দটার মধ্যেই কেমন যেন একটা ভারী ভারী ব্যাপার আছে। ঢাকা শহরটাও মুম্বাই এর মতো ছিলো আন্ডারওয়ার্ল্ডের কালো ছায়ায়... দাউদ, মায়া, মান্য সুরভে'দের মতো ঢাকার রাস্তাও দাপিয়ে বেড়িয়েছে কালা জাহাঙ্গীর, পিচ্চি হান্নান, নিটেল'রা। ২০০৩ সালের শেষ দিকে যৌথ বাহিনী এবং নব সৃষ্ট র‍্যাবের 'অপারেশন ক্লিনহার্ট' এ ক্রসফায়ারে নিহত হয় সন্ত্রাসী পিচ্চি হান্নান আর নিটেল। পুরো ঢাকার রাস্তাঘাট সাফ করে ফেলে যৌথবাহিনী। কিন্তু একজনের কোম খোঁজ পাওয়া যায় নি... সেটা 'কালা জাহাঙ্গীর'। দুর্ধর্ষ সন্ত্রাসী কালা জাহাঙ্গীর লিটারেলি সেসময় ভ্যানিশ হয়ে যায়। প্রচন্ড উপস্থিত বুদ্ধির অধিকারী ৫ ফিট ৪ ইঞ্চি উচ্চতার কালা জাহাঙ্গীর' পুলিশের হাত গলে বের হয়েছিলো বেশ কয়েকবার। অপারেশন এর সময় জাহাঙ্গীরের ভ্যানিশ হওয়া নিয়ে তিন-চারটি থিওরি দাঁড়িয়ে যায়। কেউ বললো জাহাঙ্গীর অন্য সন্ত্রাসী বন্ধুর হাতে খুন হয়েছে, কেউ বলে জাহাঙ্গীর আত্মহত্যা করেছে... কেউ বলে ভারতে পালানোর সময় রাইভাল গ্যাং এর সাথে গান ফাইটে নিহত হবার পর তারা জাহাঙ্গীরের চেহারা এসিডে ঝলসে দিয়েছে... আবার কেউ কেউ বলে জাহাঙ্গীর বহাল তবিয়তে আছে ভারতের ব্যাঙ্গালোরে। আমি তো মরেই যাবো, চলে যাবো, রেখে যাবো সবি/ আছসনি কেউ সঙ্গের সাথী, সঙ্গেনী কেউ যাবি / আমি মরে যাব…’- শতাব্দীর ভয়ঙ্কর খুনি খুলনার কুখ্যাত এরশাদ শিকদারের সেই বিখ্যাত গানের প্রথম দুই লাইন এটি। মানুষ খুন করেই যিনি দুধ দিয়ে গোসল করে পবিত্র হতেন। পবিত্র হওয়ার পর ‘জলসা’র আয়োজন করতেন। আর সেই জলসার মূল আকর্ষণ থাকত এরশাদ শিকদারের নিজ কণ্ঠে গাওয়া এই গানটি। এরশাদ শিকদার ছিলেন বাংলাদেশের প্রথম প্রকাশিত হওয়া সিরিয়াল কিলার। নিজের বরফ কলে নিয়ে গিয়ে মানুষ খুন করতেন। অনেক সময় টুকরো করে মৃত লাশ খাইয়ে দিতেন ছাদের টাঙ্কিতে পালা আফ্রিকান মাগুরকে। ২০০৪ সালের ১০ মে মধ্যরাতে খুলনা জেলা কারাগারে ফাঁসিতে ঝুলিয়ে তার মৃত্যুদণ্ড কার্যকরের আগে পরিবারের সদস্যদের সাক্ষাৎ পর্বে এরশাদ শিকদার তার স্ত্রীর উদ্দেশে বলেছিলেন, ‘শত শত কোটি টাকার সম্পদ রেখে গেলাম। আমার নামে একটা গরু কোরবানি দিতে পারলা না? তাইলে তো আমি বাঁইচা যাইতাম। আমার এই দুঃসময়ে তোমরা কেউ পাশে রইলা না।’ ফাঁসি কার্যকর হবার আগে তার একটা সাক্ষাৎকার প্রকাশিত হয় দৈনিক পত্রিকা যুগান্তর বা প্রথম আলো'য়। সেই সাক্ষাৎকার পড়ে আমার শিরদাঁড়ায় শীতল স্রোত বয়ে গিয়েছিলো ছোটবেলায়। এই ভয়ংকর ক্রিমিনাল'গুলোকে নিয়ে নেটফ্লিক্স বাংলাদেশ বা অন্যান্য স্ট্রিমিং ভেঞ্চারগুলো কোন ক্রাইম সিরিজ বানাতে পারে না...?? ক্রিমিনালদের যেভাবেই পর্দায় উপস্থাপন করা হোক না কেনো, তাদের গ্লোরিফাই মানুষ করবেই। এটা সারা জগতের নিয়ম। এরকম রিয়েল লাইফ স্ক্রিপ্ট গুলো নিয়ে 'দিল্লী ক্রাইম' বা 'পাতাল লোক' এর মতো ক্লাসিক মানের সিরিজ তৈরি করলে কন্টেন্ট কেমন দাঁড়াবে ভাবা যায়...!?
যখন কারো বাবা ঘুষ খায়, অসদুপায়ে ঘরে টাকা আনে... তার ছেলে-মেয়েরা মোটামুটি ইন্টারে উঠতে উঠতে ব্যাপারটা বুঝতে পারার কথা। সব ছেলে-মেয়ে'ই জিনিসটা জানে... কিন্তু তারা এটাকে এমনভাবে ওভারলুক করে, যেন এটা খুবই স্বাভাবিক বিষয়। স্বাভাবিক হওয়া ছাড়া গতি নাই। এখানে কালো টাকা থাকলে লজ্জা দেয়ার বদলে বাহবা দেয়া হয়। যে ছেলে বাবা'র ঘুষ খাওয়া নিয়ে লজ্জায় মাথা হেঁট করে হাঁটার কথা, সে কলেজ শেষ করতে করতে গাড়ি নিয়ে গার্লফ্রেন্ডসহ লং রাইডে যাচ্ছে... ড্যাডির কিনে দেয়া গাড়ির এক্সিলারেটরে চাপ দেয়ার সাথে সাথে ইঞ্জিন যে অর্গাজমিক সাউন্ডটা প্রডিউস করে, সেই সাউন্ড কানে আসলে লজ্জা-শরম সব উধাও হয়ে যায়... হাতে দামি গাড়ির চাবি, পাশে হট এস গার্লফ্রেন্ড৷ লজ্জা পাবার নয়, দেয়ার সিচুয়েশন। লং রাইডে তার হট এস গার্লফ্রেন্ডটা টিন্টেড গ্লাসের ভিতরে তাকে ব্লোজব দেয়ার আগে যদি একবার জিজ্ঞেস করতো, "তোমার বাবার বেতন কতো??" তাহলে ঘটনা ভিন্ন হতে পারতো... বাট হয় না। মেয়ের বিয়েতে ফিল্ম ফেয়ার এওয়ার্ডের মতো ১০ সেগমেন্টের প্রোগ্রাম করে, ৫ হাজার মানুষকে দাওয়াত দিয়ে খাওয়ানোটা বিরাট বাহাদুরির বিষয়... তাকে বাহবা দেয়ার আগে চাকরিক্ষেত্রে তার পদ এবং সেই চাকরি থেকে তার বেতন কতো সেটা জানার চেষ্টা করেন... তাকে বয়কট করে দেখেন। পারলে চেঞ্জ দেখা যাবে, না পারলে তার জায়গায় আরো নতুন দশজন উদয় হবে। আমাদের দেশে মানুষ রসিয়ে উদাহরণ দিতে পছন্দ করে। কেউ যখন ছোট কোন পোস্টে চাকরিতে ঢুকে বিরাট টাকা-পয়সা বানিয়ে ফেলে, তখন সেটা একটা পজিটিভলি এডভেঞ্চারাস গসিপে পরিণত হয়। "অমুক তো ক্লার্কের চাকরিতে ঢুকে বাড়ি-গাড়ি করে ফেলসে... হলে এরক হতে হবে!" হলে এরকম হতে হবে এটাই, বাংলাদেশের মাইন্ডসেট। তাই হা-হুতাশ করে লাভ নেই। ২০০৬-০৭ এর দিকে তত্ত্বাবধায়ক সরকারের আমলটার কথা কারো মনে আছে কি না জানি না... সে সময় সরকারি রেইডে মানুষের বাসায় লেপ-তোষক, বালিশের ভেতর টাকা পাওয়া যাচ্ছিলো। 'বনের রাজা' টাইপের মানুষের উদ্ভব হয়েছিলো। দেশের নানান প্রান্তে সরকারি কর্মকর্তা-কর্মচারী'রা কালো টাকায় কেনা গাড়ি রাস্তায় ফেকে পালিয়ে যাচ্ছিলো। সে সময়টায় এরকম বিপদে পড়া কয়েকজনের বাবা'কে আমি স্কুলমেট হবার সুবাদে দেখেছিলাম। ১৩-১৪ বছর পরে এসে তারা বহাল তবিয়তে আছে। সমাজে তাদের ছেলেমেয়েদের এক্সেপ্টেন্স বেড়েছে... তারা'ই আইডল। তারা'ই গো-টু। 
'মারো চিকা মারো' গানে সারা দেশ সয়লাব। সবার মুখে মুখে 'মারো চিকা মারো রে'... নাটকের শেষ দৃশ্যে আব্দুল কাদের এর জুতা খুলে ছুড়ে মেরে নাচানাচি সবার মনে গেঁথে আছে। 'প্যাকেজ সংবাদ' নাটকটা আব্দুল কাদের এর ওয়ান অফ দ্য ফাইনেস্ট। ভাগ্নে জাহিদ হাসানকে নাটকের নায়ক বানাতে না পেরে নায়িকা বানিয়ে দেয়ার প্ল্যান করলেন... ডিরেক্টর বললে, দাঁত সুন্দর না। সাথে সাথে ভাগ্নেকে ডেন্টিস্টের কাছে নিয়ে গিয়ে দাঁতও ফেলে দিলেন। এক গুচ্ছ গোলাপ নিয়ে যার সাথেই দেখা হচ্ছে তাকেই একটা করে গোলাপ দিয়ে বলা, "ইউ আর সো কাইন্ড, অদ্ভূত প্রতিভা...!" নাটকের বয়স কমপক্ষে ২০ বছর... আমার মতো কতোজনের সিন বাই সিন মুখস্ত। কারণ মানুষটার নিঁখুত অভিনয়, কথা বলার একসেন্ট। 'নীতু তোমাকে ভালোবাসি' টেলিফিল্ম। জাহিদ হাসান, অনিন্দ্য সুন্দরী শমি কায়সার, গোলাম মোস্তফা, হুমায়ূন ফরিদী, আলী জাকের, দিলারা জামান, মাহফুজ আহমেদ, ডাঃ এজাজ, ফারুক আহমেদ সহ সবাইকে নিয়ে জ্যাম প্যাকড কাস্ট... এই কাস্টের ভিতরেও আলাদা করে চোখ লেগে গেলো আব্দুল কাদের এর অভিনয়। বাড়ির কাজের মেয়ে রহিমা'র কাছে খবর পেয়েছেন স্ত্রী শান্তা ইসলাম বিয়ের আগে এক ছেলের সাথে পালিয়ে গিয়েছিলেন। ছাদের উপর বসে স্ত্রী'কে বারবার জিজ্ঞেস করছেন, "তুমি বিয়ে করেছো.. বল, হ্যা কি না...!?" শেষমেশ মেজাজ হারিয়ে একটা একটা টব মাটিতে ছুড়ে ভেঙ্গ ফেলছেন... ফুলসহ একটা গাছের টব ছুড়ে মারতে গিয়ে মারলেন না। গাছকে জড়িয়ে ধরে বললেন, "হায় রে পুষ্প...!" 'নক্ষত্রের রাত' নাটকে শালা জাহিদ হাসান এর বুদ্ধি শুনে স্ত্রী'কে ঝগড়ায় ঘায়েল করার জন্য স্যান্ডো গেঞ্জি পরে চেয়ার-টেবিলে বসে ঝগড়ার পয়েন্ট লিখতে বসা... ঝগড়া করে বাসা থেকে বের হয়ে রিকশায় উঠলেন। রিকশা ওয়ালা সালেহ আহমেদ জিজ্ঞেস করলেন, "কই যাইবেন??" -চিটাগাং - চিটাগাং?? রিকশাত কইরা...?? - হ্যা। তোমার কোন সমস্যা আছে?? - জ্বে না, কোন সমস্যা নাই। আস্তে ধীরে লইয়া যাবো। দুই-তিনমাস লাগবো। একটু পর রিকশা এক্সিডেন্ট করে টঙ দোকানে বসে সিগারেট ধরিয়ে দুই টান দিয়ে সিগারেট'টা দিলেন রিকশাওয়ালা সালেহ আহমেদ'কে... কি সলিড এক্টিং! চাকরি চলে যাবার পর আফসোস করে বলছেন, "যখন ঘুষ খেতাম, সবাই মাথায় তুলে রাখতো। এখন ঘুষ খাই না দেখে আর কেউ চেনে না।" সবচেয়ে বেশি যেই চরিত্রটা এই দেশের মানুষের অন্তরে গেঁথে আছে, সেটা 'কোথাও কেউ নেই' এর বদি। বদি কিন্তু সত্যিকারে বাকের'কে প্রচন্ড ভালোবাসতো... জীবনের সবচেয়ে বেশি সময় সে বাকের'কেই দিয়েছে। বাকেরও বদি'কেই সবচেয়ে বেশি আগলে রাখতো। বদি জানতো, তার বুকে সাহস নাই... সামাজিক ভাবে একসেপ্টেন্স নাই। তাই হুট করে বিয়ে হয়ে সুন্দরী বউ পাবার পর তার মনে হয়েছে সমাজে তার ছোট্ট যে স্থানটা হয়েছে, সেটাও চলে যেতে পারে... বদি'র চরিত্রে কিছু মনস্তাত্ত্বিক দ্বন্দ্ব আছে। বাকের আর বদি'র দূরত্ব বেড়ে গেলো। মিথ্যা স্বাক্ষ্য দেয়ার পর উকিল হুমায়ুন ফরিদী বদি'কে বলছেন, "এই মামলা আমি ধূলায় উড়িয়ে দিতে পারতাম। শুধু তোমার জন্য পারলাম নাহ বদি। You... You...!" বাকের এর ফাঁসির রায় হয়ে গেছে... বদি এসেছে শেষবার দেখা করতে। বাকের'কে বদি জানালো তার একটা কন্যা সন্তান হয়েছে... বাকের একদিন বদি'র ঘরে দাওয়াতে গিয়েছিলোম বদি অনুরোধ করেছিলো, তার সন্তান এর নাম যেন বাকের রাখে। বাকের বদি'র মেয়ের রাখলো, 'মর্জিনা'। মর্জিনা বাকের এর মায়ের নাম... বদি কারাগারের শিক ধরে কাঁদছে। বদি'র মতো এরকম ক্রিটিকাল চরিত্র ফুটিয়ে তোলা আব্দুল কাদের ছাড়া কারো পক্ষেই পসিবল ছিলো না। আজিজ মিয়ার দোকানের সামনে বসে, "এক কাপ চা দাও। কাপ টা গরম পানি দিয়া ওয়াশিং কইরা দিও। আর 'হাওয়া মে উড়তা জায়ে' গানটা চালাও। ঐটা বাকের ভাইয়ের হিট গান।" আব্দুল কাদের ছাড়া এই ডায়লগ ডেলিভারি কেউ পারবে না... কেউ না...! সব কাস্টিং, সব পারফরম্যান্স... সবকিছুতেই ম্যাজিক্যাল ফ্যাক্টর ছিলেন একজন, হুমায়ূন আহমেদ। যাঁর লেখা, তাঁর'ই কাস্টিং... তাঁর'ই ডিরেকশান। পারফেকশন ছাড়া আউটকাম আর কি'ই বা হতে পারতো...!? শেষ দিকে কি হলো জানি না... হয়তো কোন কঠিন অভিমান। আব্দুল কাদের'কে হুমায়ূন আহমেদ এর নাটকে আর দেখা গেলো না... কাস্টিং এর গোল্ডেন চেইনটা ভেঙ্গে গেলো। আমি আব্দুল কাদের'কে মিস করতাম। চ্যালেঞ্জার গেলন, হুমায়ুন ফরিদী গেলেন, খোদ হুমায়ূন আহমেদ গেলেন, আলী জাকের গেলেন... এবার গেলেন আব্দুল কাদের। দেশে এখন যে ভালো নাটক হয় না, তা নয়৷ ফাঁকে ফাঁকে অনেক ভালো নাটক হয়। তবে আমার ভালো লাগে না... দেখতে ইচ্ছা করে না। সেইসব রূপালি দিনরাত্রি'র নাটকগুলো আমরা যারা একটু খানিও পেয়ে গেছি, আমাদের আর কোন নাটক'ই ভালো লাগে না। কি দুর্ভাগ্য আমাদের...!
১ টা কৌতুক মানে 'জোক', 'জোক্স' না। কোন কিছুর দাম মানে 'প্রাইস', 'প্রাইজ' না।
ছবিতে লাইট-ফ্ল্যাশ মিলে যতো আলো আছ, জীবনে অতো আলো নাই। "তেলে মাথায় ঢালো তেল, শুকনা মাথায় ফাটো বেল" এই ভিত্তিতে আমার জীবন নিজেকে নিজে চালাচ্ছে।
২০১১ থেকে ২০২০, বিশের ঘরের বয়সগুলোর প্রচন্ড উচ্ছলতা, আবেগ, কেয়ারলেস ভাব, যেকোন রিস্ক নিয়ে নেয়া, পাওয়া-হারিয়ে যাওয়া, জীবনের উত্থান-পতন, স্ট্রাগলের সময়গুলো দেখা শেষ। ২০২১ থেকে ২০৩০, বয়স থাকবে ত্রিশের কোটায়। এমন একটা বয়স, যে বয়সে যাবার ভয় সবার ছিলো ছোটবেলা থেকেই। জীবনের সব বাচ্চামো নিয়ে ত্রিশের কোটায় চলে যাওয়া আমার মতো মানুষগুলো এই ভয়ংকর সময়টা পার করবে কিভাবে...!? 'জীবন' শব্দটা এতো বড় ভাবতাম, অথচ এতোগুলো বয়স শেষে প্রশ্ন জাগে, কি'ই বা দেখলাম এখনো...!? কি ছোট এই জীবন...! জীবন তো সিগারেটের ডগায় এক টুকরো আগুনের মতোন... কারোটা ফুরায়, কারোটা ঝরে যায় অসাবধানতায়...!
বিজনেস স্টার্ট করতে চাচ্ছেন, চীন থেকে মেশিনারি বা যেকোন পণ্য বাল্ক কোয়ান্টিটিতে আনতে চাচ্ছেন... সেটা সুঁই থেকে বুলডোজার যা'ই হোক, যোগাযোগ করতে পারেন।
শাড়ি পিন্দা, পাঞ্জাবি পিন্দা বই হাতে ছবি তুলতে তুলতে বইয়েরও হোগা মারা সারা। দারাজের হুমায়ূন আহমেদ চার কালারের ডিফারেন্ট শেইডের বই বাইর করসে তোদের শাড়ি-পাঞ্জাবীর কালারের সাথে ম্যাচ করানোর জন্য। শাউয়া গুচ্ছ, তোমরা আগামী মেলা আসতে আসতে একই বই এর ডিফারেন্ট সাইজ, ডিফারেন্ট হাতা-লেইস-ফিতা-জরি, ডিফারেন্ট এন্ডিংও খুঁজবা। আগামীবার থেকে বইমেলার বই আর প্রকাশনী থেকে বের না হয়ে দর্জির দোকান থেকে বের হওয়া শুরু করবে। তুমি নাট্টো, নাট্টো সাজলেই তো হয়... তোমারে বই পড়ুয়া সাজতে হবে কেনো হাউয়ার ইম্পোস্টার...??
বাঙালী বাড়ির মালিক হওয়াটা কখনোই সহজভাবে নিতে পারে না। এরা বিল্ডিং এর মালিক হলে ভাড়াটিয়াদের চাকর-বাকর ভেবে গেইট বন্ধ করে, পানি বন্ধ করে ভাব নেয়... ফ্ল্যাটের মালিক হলে 'ফ্ল্যাট মালিক সমিতি' বানায়ে সপ্তাহে পাঁচদিন গ্যারেজে বসে নিজেদের জাতিসংঘের মেম্বার মনে করে মিটিং চোদায়।
আকাশে চাঁদের দেখা নেই, কনকনে হিমেল বাতাস। নেট, গ্লাস, পর্দা সাঁটানো জানালা ভেদ করে যখন সুবাস ছড়িয়ে পড়েছে চারদিকে... দরজা খুলে দেখি চাঁদ আজ নেমেছে আমার বারান্দার গ্রিল জুড়ে শুভ্র হাসনাহেনা হয়ে...! ❤️
৭১ এর মে'র কোন ভ্যাপসা গরম নামা সন্ধ্যায় তুমি যদি মেসে আমার কোন খোঁজ না পেয়ে জানতে পেতে, আমি যুদ্ধে চলে গেছি... তোমার কি আমার উপর খুব অভিমান হতো?? নাকি আমার রেখে যাওয়া চোট্ট চিরকুট'টাকে বুকে জড়িয়ে দীর্ঘশ্বাস ছেড়ে ভাবতে, আমি সত্যিই সাহসী... ইউনিভার্সিটি পালানো মিছিলগুলোর শেষে প্রতিবার যখন বলতাম, অস্ত্রের সামনে দাঁড়াতে আমার পা কাঁপবে না, আমি সত্যি বলতাম...! রণাঙ্গন থেক ছোট ভাই রঞ্জু'কে দিয়ে পাঠানো চিঠিগুলোর উত্তরে কি লিখতে তুমি...?? রাগ-অভিমান মিশ্রিত শঙ্কা, অনুরোধ হয়তো। জিজ্ঞেস করতে, কি খাচ্ছি... ঘুমাই কখন... চশমার কাঁচ ঠিক আছে কি না। এম২ স্টেনগান হাত তোলা ছবিটা তুলেছিলেন মিঠুভাই। আমাদের ক্যাম্পে এসেছিলেন দুইদিনের জন্য৷ উনিই নেগেটিভ থেকে প্রিন্ট করে আমাকে পাঠিয়েছিলেন। তোমাকে চিঠির ভেতর পাঠিয়েছিলাম ছবিটা... ছবি দেখে তুমি আঁতকে উঠলে। লিখেছিলে, লম্বা চুল আর ঘন দাঁড়িতে আমাকে দেখাচ্ছিলো চে গেভারা'র মতো নয়তো সাক্ষাত যীশুর মতোন...! তোমার কোন নির্দিষ্ট ঠিকানা ছিলো না দুর্বিষহ বিভীষিকাময় যুদ্ধের দিনগুলোয়... কখনো গ্রামের বাড়িতে, কখনো মেঝো খালার বাড়িতে, কখনো আফসার ভাইদের বাড়িতে পালিয়ে বেড়াতে হয়েছে তোমাদের। আমার চিঠিগুলোয় তাই 'সুন্দরীতমা' সম্বোধন ছাড়া কোন প্রাপকের ঠিকানা লিখতে পারি নি কোনবার'ই। অক্টোবরের পর আমার কোন চিঠি পাও নি তুমি... প্রতিদিন ফজরের আজানে মুয়াজ্জিনের গলায় "আসসালাতু খাইরুম মিনান নাউম" শুনে অজানা শঙ্কায় তোমার বুক কেঁপে উঠতো... বিকেলে ছাদে একা নিঃশ্বাস নিতে উঠতে কিছুক্ষণ। দূরে দৃষ্টি মেলে দিতে অপেক্ষার। আমার শেষ চিঠিটা তোমার কাছে পৌঁছে দিয়েছিলো আজিজ ভাই। বুক পকেট ঘেঁটে পেয়েছিলেন... রঞ্জুও বেঁচে ছিলো তখনো। চিঠিটা লিখেছিলাম যেদিন তোমাকে ছেড়ে এলাম সেদিন'ই- "দেখা হবে কলেজ রোডের কৃষ্ণচূড়ার নীচে, বিজয়ের দিন। কৃষ্ণচূড়ার লালে পিচঢালা রাস্তা লাল হয়ে যাবে যেদিন... অপেক্ষায় থেকো!" বিজয়ের দিন কৃষ্ণচূড়া ফোটে নি... ডিসেম্বরের তীব্র শীত। তুমি কালো ব্লাউজের সাথে সাদা শাড়িটা পরলে। গায়ে কালো কাশ্মীরি শালটা জড়িয়ে নিয়ে বের হলে... একা একা হাঁটলে কলেজ রোডটায় অনেকক্ষণ। চোখের জল জমে সব ঝাপসা হয়েছিলো। তুমি ঝাপসা চোখেই দেখলে স্বাধীন দেশের পতাকা হাতে সবার বিজয়োল্লাস। তোমার দু-ইঞ্চি পাশের জায়গাটায় আমি নেই... তাতে কি, ঐ যে সবুজ পতাকা, লাল বৃত্তের ভেতর আমাদের মানচিত্র... ঐ পতাকাটা আনতে গিয়েই তো হারিয়ে গেছি আমি। আমি, সাথে তোমার আমার সংসার সাজানোর অযুত-নিযুত সব স্বপ্নগুলো। আমার কবরের কোন চিহ্ন নেই... কবরের কোন এপিটাফ বা নামফলকও নেই। কবরের উপর আমার গুড়ো হয়ে যাওয়া কাঁচের চশমাটা'ই রেখে দেয়া হয়েছিলো শুধু। তোমার তাই আমার কবরের পাশে বসে দু'দন্ড দুটো কথা, দু'ফোঁটা অশ্রুজল রেখে আসার সুযোগ হয় নি কখনো। স্বাধীনতার কয়েক বছর পর বিয়ে করে দেশ ছেড়ে চলে গেলে মিনেসোটায়... ডিসেম্বরে মিনেসোটা তুষারে ঢেকে যায়। প্রতিবছর মিনেসোটায় ডিসেম্বরের ১৬ তারিখ এলে তীব্র তুষারপাতের ভেতর তুমি লাল কৃষ্ণচূড়া খোঁজো তুমি... বিজয়ের এই দিনে তোমার মন খারাপ হয় খুব...!
পাওলো মালদিনি'র ৫০ সেকেন্ডে প্রথম গোল, ৩৯ মিনিটে ক্রেসপো'র করা মিলানের দ্বিতীয় গোল... ৪৪ মিনিটে মিডফিল্ড থেকে কাকা'র ফুটবল ইতিহাসে অন্যতম সেরা পাস থেকে ক্রেসপো'র শটে মিলানের তৃতীয় গোল। দ্বিতীয়ার্ধে ৩-০ থেকে লিভারপুলের ৩-৩ এ ফিরে আসা... এক্সট্রা টাইমে লিভারপুল গোলকিপার দুদেক এর শেভচেঙ্কোর শটে পয়েন্ট ব্ল্যাঙ্কে ডাবল সেইভ... এরপর পেনাল্টি শুট আউটে আবার শেভচেঙ্কোর শট আটকে দিয়ে ফাইনাল জয়। 'মিরাকল এট ইস্তানবুল' দেখা না হলে ফুটবলে আর দেখা আছে কি...!? ❤️
