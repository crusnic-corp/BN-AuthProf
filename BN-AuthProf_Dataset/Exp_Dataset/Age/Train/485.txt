 যেমনি নাচাও তেমনি নাচি পুতুলের কি দোষ। এইসব নাচানো বন্ধ করে লকডাউনে নিম্নআয়ের মানুষকে কি খাওয়াবেন সেইটা ভাবুন!
ক্যানভাসে আমি সুর তুলি | রঙের সুর ! সে সুর সুখের, আনন্দের আবার বেদনার যন্ত্রণার, জীবন ও প্রকৃতির | প্রকৃতি থেকেই তো সব পাওয়া আমাদের | তার থেকেই গ্রহণ | যা দেখি, যা দেখেছি, যা আমার জানার মধ্যে তাই তো আঁকি ! আঁকবার চেষ্টা করে যাওয়া | এ যেনো ক্যানভাসে রঙের সাথে নিজের মনের খেলা ! খেলতে খেলতেই ছবি হয় | হয় সুর তোলা | প্রকৃতি, জীবন, দেখা, জানা, রঙ, সুর ! সৃষ্টি ! কোন কিছু সৃষ্টি করা | সৃষ্টি করা সৃজনশীলতায় | মূর্ত নয় | বিমূর্ত আমার ছবি | কোন কিছু নেই আবার আছে | কিছু না থাকলে তো শূণ্য ক্যানভাস | যেমন কথা ছাড়া কোন গান ! শুধু সুর | বৃষ্টির শব্দের কি কোন কথা আছে ! পাহাড়ের ঝর্নার ! নদীর বয়ে চলা, পাখির ডাকের ! যন্ত্রণা, কষ্ট, আবেগের কি কোন কথা হয় ! যা হয় অনুভবে অনুভূতিতে | আমাদের মন ও মননে | মধ্যদুপুরে কোন এক গ্রাম্য মেঠোপথে হঠাৎ থমকে দাঁড়িয়েছিলাম সেই কৈশোরে | জনমানবহীন এক নির্জন দুপুর | মেঠোপথের দু'ধারে ফসলের ক্ষেত | হঠাৎ কানে ভেসে আসা ঘুঘুর ডাক | সেই ডাকেই থমকে দাঁড়ানো | কেমন যেনো এক অনুভূতি বুকের ভিতর | কি ছিলো ! আজও মনে পড়লে ধরেও ধরতে পারিনা | তবে ভালোলাগা ছিলো তাই তো হঠাৎ করে ওমন দাঁড়িয়ে পড়া | সেই কেমন করা অনুভূতি নিয়েই ছবি আঁকা | হতে পারে তা সুখের আনন্দের, বেদনার, যন্ত্রণার | জীবন ও প্রকৃতির | জীবন ও প্রকৃতি থেকেই তো সব নেয়া, যা আমার দেখা ও জানার |
মেডিকেল ভর্তিপরীক্ষা: একটি দীর্ঘশ্বাস ======================= এই বছর আমার পরিচিত একজন মেডিকেলে ভর্তিপরীক্ষা দিয়েছে। পরীক্ষা শেষে আমি তাকে ফোন করেছি, জিজ্ঞেস করেছি পরীক্ষা কেমন হয়েছে। সে বলল, পরীক্ষা যথেষ্ট ভালো হয়েছে, এই রেজাল্ট দিয়ে তার কোনো একটা পাবলিক মেডিকেল কলেজে ভর্তি হওয়ার কথা ছিল। কিন্তু তার হবে না। আমি জিজ্ঞেস করলাম, কেন হবে না? সে বলল, মেডিকেলে ভর্তিপরীক্ষার প্রশ্ন ফাঁস হয়েছে, যারা সেই প্রশ্ন পেয়েছে তারা নব্বই-একশ করে উত্তর করেছে। আমরা যারা লেখাপড়া করে পরীক্ষা দিই, তারা খুব বেশি হলে সত্তর-আশি উত্তর দিই। ফলাফল প্রকাশ হবার পর আমি তার একটি টেলিফোনের জন্যে অপেক্ষা করছিলাম, সেই টেলিফোন এল না। আমি বুঝে গেলাম, সে যেটা আশংকা করেছিল সেটাই ঘটেছে। যারা ফাঁস হয়ে যাওয়া প্রশ্ন দিয়ে নব্বই-একশ করে উত্তর করেছে, তারা বেশিরভাগ জায়গা দখল করে নিয়েছে। যারা পড়াশুনা করে পরীক্ষা দিয়েছে তারা প্রতিযোগিতায় হেরে গেছে। হয়তো শব্দটা প্রতিযোগিতা নয়, হয়তো শব্দটা নৃশংসতা। যারা এই বয়সের কিশোর-কিশোরী কিংবা তরুণ-তরুণীর স্বপ্ন ধ্বংস করে দেয়, যারা জেনেশুনে সেটা সহ্য করে, এই দেশে তাদের থেকে বড় নৃশংস অপরাধী আর কে আছে? পরীক্ষার প্রশ্ন ফাঁস নিয়ে আগে আমি অনেক চেঁচামেচি করেছি, কোনো লাভ হয়নি। মন্ত্রণালয় কখনও স্বীকার করেনি, কোনো পরীক্ষা কখনও বাতিলও করেনি। যদিও কিছুদিন আগে মাননীয় শিক্ষামন্ত্রী সংসদে বলেছেন যে, পরীক্ষার প্রশ্নফাঁস এই সরকারের জন্য জীবন-মরণ সমস্যা! যদি সত্যি এটা এই সরকারের ‘জীবন-মরণ’ সমস্যা হয়ে থাকে তাহলে কেন এর সমাধানে কোনো চেষ্টা নেই? জীবন-মরণ সমস্যা সমাধানের জন্যে কি জীবন-মরণ চেষ্টা করতে হয় না? আমরা কি সেটা দেখছি? যেন কিছুই হয়নি ঠিক সেইভাবেই কি দায়িত্বপ্রাপ্ত সবাই ব্যবহার করে যাচ্ছেন না? পরীক্ষার পর থেকে আমার কাছে অসংখ্য টেলিফোন এসেছে, এসএমএস এসেছে, ই-মেইল এসেছে। আমি যখন আমার টেলিফোন ধরেছি, তখন শুনেছি অন্য পাশে একজন হাউ মাউ করে কাঁদছে। সরকারের নির্লিপ্ততার সুযোগ নিয়ে যখন কিছু দুর্বৃত্ত কারও সারাজীবনের স্বপ্ন ধ্বংস করে দেয়, তখন তার কান্নার শব্দের থেকে কষ্টের আর কিছু থাকতে পারে না। কিশোর, কিশোরী, তরুণ, তরুণীর এসএমএস আর ই-মেইলের হাহাকার আমি শুনে যাচ্ছি, দেখে যাচ্ছি, কিন্তু কিছু করতে পারছি না। একটি অভুক্ত শিশু যখন তার হতদরিদ্র মায়ের কাছে খাবার চায়, মা যখন তার মুখে কিছু তুলে দিতে পারে না, তখন সেই অসহায় মায়ের কেমন লাগে আমি সেটা অনুভব করতে পারি। আমি নিজে সারাজীবন ভবিষ্যতের স্বপ্ন দেখে এসেছি। আমার জীবনে সেই স্বপ্ন সত্যি হতে দেখেছি। স্বপ্নপূরণের আনন্দের কথা আমি যে রকম জানি, ঠিক সে রকম স্বপ্নভঙ্গের কষ্টের কথাও জানি। মানুষ কষ্ট সহ্য করে এক সময় মাথা তুলে দাঁড়াতে পারে, কিন্তু স্বপ্নভঙ্গ যদি হতাশায় রূপ নেয় তখন সে আর কখনও মাথা তুলে দাঁড়াতে পারে না। এই সরকার পুরো দেশের দায়িত্ব নিয়েছে, দেশের এই তরুণ প্রজন্মের দায়িত্বও তাদের নিতে হবে। প্রশ্নফাঁসের এই ভয়ংকর অন্যায় মেনে নিয়ে তারা এই প্রজন্মকে হতাশায় ঠেলে দিতে পারবে না। এখন পুরো ব্যাপারটি অস্বীকার করে দুই বছর পরে তারা বলতে পারবে না এটি ছিল ‘জীবন-মরণ’ সমস্যা! দেশের সবাই জানে কী ঘটেছে, ইন্টারনেটে প্রশ্নফাঁসের অসংখ্য প্রমাণ আছে। কিছু দুর্বৃত্তকে গ্রেপ্তারও করা হয়েছে। লক্ষ লক্ষ নয়, কোটি কোটি টাকার লেনদেন হয়েছে। ঠিক করে তদন্ত করা হলে তার সব কিছু বের করা যাবে। একটি রাষ্ট্র প্রশ্ন ফাঁস বন্ধ করতে পারবে না কিংবা প্রশ্ন ফাঁস হলে যারা এটা ঘটিয়েছে তাদের ধরতে পারবে না আমি সেটা বিশ্বাস করি না। যে সব বড় বড় কর্মকর্তার এই দেশের লক্ষ লক্ষ সাধারণ মানুষের সাধারণ ছেলেমেয়ের ভবিষ্যৎ নিয়ে সিদ্ধান্ত নেন তাদের নিজেদের ছেলেমেয়েদের লেখাপড়া নিয়ে তাদের কোনো ভাবনা নেই। অর্থ আর ক্ষমতার জোরে তারা ঠিকই পৃথিবীর সর্বশ্রেষ্ঠ বিদ্যায়তনে লেখাপড়া করবে। তাই দেশের সাধারণ ছেলেমেয়েদের নিয়ে তাদের এত বড় অবহেলা। একটা দেশের সবচেয়ে বড় সর্বনাশ করা সম্ভব সেই দেশের তরুণ সমাজকে হতাশার মাঝে ঠেলে দিয়ে– এই সরকার কি জানে? জেনে হোক না জেনে হোক, তারা ঠিক এই কাজটিই করে ফেলেছে। আমি আশাবাদী মানুষ, জীবনের সবচেয়ে কঠিন সময়েও আমি ভবিষ্যৎ নিয়ে স্বপ্ন দেখে এসেছি। আমি সরকারের কাছে করজোরে প্রার্থনা করি, উটপাখীর মতো বালুর ভেতর মাথা গুজেঁ থাকবেন না, কী ঘটেছে সেটা তদন্ত করে দেখুন। যদি সত্যি প্রশ্ন ফাঁস হয়ে থাকে তাহলে দুর্বৃত্তদের ধরুন, পরীক্ষা বাতিল করে আবার পরীক্ষা নিন। এ জন্যে যে বাড়তি যন্ত্রণাটুকু পোহাতে হবে সেটি এই দেশের তরুণ প্রজন্মের ভবিষ্যতের তুলনায় কিছুই না। এই দেশটি আমাদের অনেক ভালোবাসার দেশ। যে তরুণ-তরুণীরা এই দেশটি গড়ে তুলবে তাদেরকে হতাশার মাঝে ঠেলে দেবেন না। এই পৃথিবীতে সত্যের জয় হয়, অসত্য অন্যায় যত ক্ষমতাশালীই হোক ধুলায় মিশে যায়, তাদেরকে সেই বিশ্বাস নিয়ে বড় হওয়ার সুযোগ করে দিন। দোহাই আপনাদের।
চাঁদের মুখে সূর্যের আলো পড়েছে বলেই চাঁদ সুন্দর । আবার সেই চাঁদের আলো আপনার মুখে পড়ায় আমি ধন্য হয়ে গিয়েছি
রেলের ইতিহাসে যাত্রী কল্যাণে সবচেয়ে বড় কাজটির অনুমোদন হল। আলহামদুলিল্লাহ। ধন্যবাদ বাংলাদেশ রেলওয়ে। "টিকিট যার, ভ্রমণ তার" এবার সামান্য কাজ বাকি। এনআইডি হুক আপ। তারপর সবাইকে নতুন করে রেজিষ্ট্রেশন করতে হবে। এরপর অনবোর্ড চেকিং। যাত্রীদের চিন্তা নেই। সাথে এনআইডি রাখার প্রয়োজন নেই। খুব আনন্দ লাগছে। আহ! অনেক পরিশ্রমের ফসল আমাদের। "হাওয়ায় উড়বে চুল খোলা জানালায়, দৃষ্টি হারিয়ে যাবে সবুজ সীমানায়"
শব্দগুলো রঙের মতন। যা মুহূর্তেই উচ্ছ্বাসের রঙে রাঙিয়ে দিতে পারে আমাদের বিষণ্ণ আকাশ, আবার কখনো ঝড়ের রঙে কপালের ভাঁজে ভাঁজে মেঘ হয়ে জমে-- ভারী করে বাতাস। শব্দগুলো কখনো শ্রাবণ নামায় চোখে, আবার কখনো বেদনার রঙ ধারণ করে হয়ে উঠে নীল। জীবনের এইসব হাসি-কান্না, আনন্দ-বেদনা কাগজের ক্যানভাসে কলমের আঁচড়ে হয়ে উঠে গল্প, কবিতা। শব্দের বাঁধানো আয়নায়, যাপিত-জীবনের এমন অসংখ্য ক্ষুদ্র ক্ষুদ্র অনুভবের সামষ্টিক সৃষ্টি ‘যদি কিছু রঙ দাও’।
আমার বাসার বিশেষ মেহমান।নিজে নিজেই বিছানা করে শুয়ে শুয়ে টিভি দেখছে।❤️❤️❤️❤️
সারাদিন অন্ধকার চাষ কোরে ফিরে আসি ঘরে, সারারাত বেদনার বীজ বুনি বুকের ভেতর- 
বই উৎসব-২০১৮ শিশু সরকারি প্রাথমিক বিদ্যালয় উৎসবের শুভ উদ্বোধন করেন প্রধান অতিথি জনাব মো: তোফায়েল ইসলাম,জেলা প্রশাসক, মৌলভীবাজার, বিশেষ অতিথি হিসেবে উপস্থিত ছিলেন ডিপিইও জনাব বায়েজীদ খান,এডিপিইও জনাব কিশলয় চক্রবর্তী,এডিপিইও জনাব মো: মারুফ আহমদ চৌধুরী,ইউইও জনাব শরীফ মো: নেয়ামত উল্লাহ এবং অন্যান্য কর্মকর্তাবৃন্দ।
মিডিয়ার উপর ভিত্তি করে কারো ব্যাপারে অভিযোগ উত্থাপন ও শেয়ার করা এই দ্বীনের আদর্শ নয়। কারণ, মিডিয়া দ্বীন-বান্ধব নয় সেটি সকলেই জানি। তাছাড়া, এতে অভিযুক্ত ব্যক্তির প্রতি জুলুম করা ও ভবিষ্যতে সত্য উদ্ঘাটন ও ন্যায়-বিচারের পথ রুদ্ধ হয়ে যায়। আবার, এতে অন্যায়কে আশকারা ও প্রশ্রয় দেয়া হয়। কারো সাথে আপনার মতের অমিল যেন তার প্রতি আপনার ইনসাফকে ব্যহত না করে। কুরআনের নির্দেশ শুনুন, হে মুমিনগণ, তোমরা আল্লাহর উদ্দেশে ন্যায় সাক্ষ্যদানের ব্যাপারে অবিচল থাকবে এবং কোন সম্প্রদায়ের প্রতি বিদ্বেষের কারণে কখনও ন্যায়বিচার পরিত্যাগ করো না। সুবিচার কর এটাই তাকওয়াহ এর অধিক নিকটবর্তী। আল্লাহকে ভয় কর। তোমরা যা কর, নিশ্চয় আল্লাহ সে বিষয়ে খুব জ্ঞাত। (সূরা মাঈদা, আয়াত ৪)
জগতে আমার জানার বাইরেও যে কত সুখপাঠ্য বড় কবি রয়েছেন তা সম্প্রতি সলিমুল্লাহ খান অনূদিত পেন্টি সারিকস্কির কবিতার বই পড়ে জ্ঞান হল।
প্রিয় নাট্যকর্মী বন্ধুরা। ৫ জুন ২০২০, রাত ৮ টায় ফেসবকু লাইভ স্ট্রিমিংএ, এই সময়ে অতি গুরুত্বপূর্ণ সেমিনারে আপনি আমন্ত্রিত।
"কাজী মোতাহার হোসেন, মোতাহের হোসেন চৌধুরী, ডক্টর মুহম্মদ শহীদুল্লাহ, আবুল ফজল, আহমদ শরীফ, আহমদ ছফা, সিরাজুল ইসলাম চৌধুরী, বোরহানউদ্দিন খান জাহাঙ্গীর, বদরুদ্দীন উমর, হুমায়ুন আজাদ, সৈয়দ শামসুল হক, হাসান আজিজুল হক, আখতারুজ্জামান ইলিয়াস..." উপরের বুদ্ধিজীবীদের মহিমার কথা ফেসবুকের এক আলাপে দেখতে পাইলাম। আমি মনে করি, উপরের বুদ্ধিজীবীরা বুদ্ধিজীবিতাকে অনেকটা প্রবন্ধ ব্যায়ামের মতো কইরা দেখতেন। এইটা গুড যে নতুন বুদ্ধিজীবীরা প্রবন্ধ সাহিত্য থিকা সইরা আসছেন। আসলে শিক্ষামূলক বুদ্ধিজীবিতার দিন শেষ। ইউনিভার্সিটিতে ছাত্র পড়ানো আর তার মতো কইরাই সোসাইটিতে শিক্ষার প্রচার এই রকম বুদ্ধিজীবিতাই মূলত ওনারা করতেন। উপরের ভদ্র বুদ্ধিজীবীদের আর্গুমেন্ট খুঁইজা দেখেন। অতি অল্প। এরা অভিজাতপনা কইরা গেছেন প্রায় সকলে। খালি বলবেন, শুনবেন না। তর্ক করবেন না। বেসিক্যালি ওনারা শিক্ষাবিদ #বুদ্ধিজীবী। পশ্চিমের শিক্ষাকে বাঙালী মুসলমানের উপযোগী কইরা বুদ্ধিজীবিতা চালাইছেন। কম গুরুত্বের জিনিস।
নন-প্রাকটিশনারদের সকল সুযোগ সুবিধা বাতিলের দাবিতে রেগুলার প্রাকটিশনার ল'ইয়ার্স এসোসিয়েশন এর পক্ষ থেকে ১০১৪ জন বিজ্ঞ আইনজীবীর স্বাক্ষর সম্বলিত স্মারকলিপি চট্টগ্রাম জেলা আইনজীবী সমিতির সম্মানিত সভাপতি ও সাধারণ সম্পাদক মহোদয়কে প্রদান করা হয়েছে। অনতিবিলম্বে সাধারণ সভা ডেকে নন- প্রাকটিশনারদের ব্যাপারে নীতিগত ও আইনানুগ সিদ্ধান্ত নেয়ার জন্য সংগঠনের পক্ষ থেকে দাবি উত্থাপন করা হয়।
(বি.দ্র. যথাস্থানে অবশ্যই যথাযথ দরূদ পড়ে নেবেন) গরমের সময়। তীব্র গরম পড়ার কথা। এ সময়ে গরমে মরুভূমির বালি তেতে ওঠে। অদ্ভুতভাবে আজ বাতাসে শীতল ভাব। আকাশে মেঘ আছে। তাতে মরুভূমির বালি দেখাচ্ছে বাদামী। আবু বকর এসেছেন মুহাম্মদের কাছে। বিশেষ কোনো দরকার নেই। আজ ঈদ। মদিনায় হিজরতের পর প্রথম ঈদ। সকালে দুজনে একসঙ্গে ঈদের নামাজ আদায় করেছেন। নামাজ শেষে মুহাম্মদ গিয়েছিলেন প্রতিবেশিদের সঙ্গে দেখা করতে। মুহাম্মদকে বাড়ির দরজায় পৌঁছে দিয়ে আবু বকর নিজ বাড়ির দিকে রওনা হয়েছিলেন। ফিরে এসে দেখেন মুহাম্মদ ঘরের বারান্দায় দড়ির তাকিয়াতে শুয়ে আছেন। হয়তো ঘুমিয়ে পড়েছেন। বেলা বেড়ে গেছে। মুহাম্মদ বিশ্রাম নিচ্ছেন ভেবে আবু বকর কোনো শব্দ করলেন না। চুপচাপ মুহাম্মদের পাশে বসে থাকলেন। ছোটো ছোটো ছেলেমেয়েরা দফ বাজাচ্ছে। ঈদের আনন্দ উথলে পড়েছে তাদের চোখমুখে। তারা দফ বাজিয়ে গান গাইছে। আনন্দ করছে। তাতে আওয়াজ হচ্ছে ভীষণ। আবু বকর ডানহাতের তর্জনি নিজ ঠোঁটে ছোঁয়ালেন। ছেলেমেয়েদের দিকে তাকিয়ে ইশারায় তাদের থামতে বললেন। তারা ইশারার অর্থ বুঝতে পেরেছে। তখুনি দফ বাজানো বন্ধ করে শান্ত হয়ে গেল। দফ বাজানোর আওয়াজ নেই। ছোটো ছেলেমেয়ের আনন্দের হুল্লোড় নেই। মুহাম্মদ বিস্মিত হলেন। তিনি আলতোভাবে চোখ মেলে তাকালেন। দেখলেন পাশে আবু বকর বসে আছেন। ছেলেমেয়েরা দফ বাজানো বন্ধ করে ধীর পায়ে হেঁটে চলে যাচ্ছে। মুহাম্মদের নমনীয় ভরাট গলা। তিনি নরম গলায় বললেন, "আজ ঈদের দিন। ওরা আনন্দ করছে, করুক। ওদের মানা কোরো না।" আবু বকর উচ্ছ্বসিত গলায় ছেলেমেয়েদের ডাকলেন। দুহাত নাড়িয়ে বললেন, "বাজাও দফ, গান গাও।" ছোটো ছোটো ছেলেমেয়েরা দফ বাজিয়ে গান গেয়ে আবার ঈদের আনন্দ হুল্লোড়ে মেতে উঠল। মুহাম্মদ চোখ মেলে মুগ্ধ দৃষ্টিতে তাকিয়ে থাকলেন ছেলেমেয়েদের দিকে। তাঁর ভালো লাগছে। অতিরিক্ত ভালোলাগায় মন ভরে গেছে। এমন সুন্দর দৃশ্য তিনি বহুদিন দেখেননি। ঈদ মুবারক। আমরা সকলে ভালো থাকি, সুস্থ থাকি। আনন্দ হোক আমাদের সব সময়ের সঙ্গী।
আগেও বলেছিলাম, ❝একেকটা ঘটনা ঘটে আর পটাপট একেকটা মুনাফিক প্রকাশ পেতে থাকে।❞ এবার প্রকাশ পেলো বিভিন্ন মিডিয়া! সত্যের কাছে, অন্যায়ের কাছে যারা কিনা মাথা নত করে না। সত্য, ন্যায়/অন্যায় তো আরো পরে উদঘাটন হবে, ❝বসুন্ধরা গ্রুপের এমডি সায়েম সোবাহান আনভীর❞ এই তথ্যটুকুই দিতে পারলো না। 
ছবি ভাল হয়নাই। পরিচিতি দিই, বাম থেকে প্রথমজন তো এই অধম, দ্বিতীয় জন অধমের প্রিয়তমা স্ত্রী, তৃতীয় জন্য অধমের ভ্রাতুষ্পুত্র শ্রীমান অর্ক, এর পরেরজন অর্কের বান্ধবী শেহনিল (বানান ঠিক হয়েছে কিনা জানিনা), পরের দুইজন আমার দুই ভগ্নী আর তার পরের দুইজন ভাইয়া ও ভাইয়ার স্ত্রী রূপা। কেন আমরা সবাই এই করোনার মধ্যে স্বাস্থ্যবিধি শিথিল করে একত্রিত হয়েছি? খানাপিনা ও চেনাজানার জন্যে একটা সভার আয়োজন হয়েছিল। বিস্তারিত সেই গল্প বা সেই তথ্য আমি ফাঁশ করছি না। খুব অনুরোধ করলেও না।
স্বাধীনতার সুবর্ণ জয়ন্তী জনগন ও মুক্তিযোদ্ধা দেরকে সঙ্গে নিয়ে উদযাপন করা হোক। বিদেশী অতিথিদেরকে খুব বেশি হলে দর্শকের গ্যালারিতে রাখুন।
"আমার ছেলে মেহরাব হাসান নির্ঝর কে তার স্কুলের প্রোগ্রামে প্রথম হওয়ার পুরষ্কার হিসেবে তাকে উপহার দিয়েছি আপনার লেখা সেরা বই। এভাবেই জেগে উঠুক তরুণ প্রজন্ম" পাঠকের ইনবক্সে প্রতিক্রিয়া কিন্তু আমি এই ছেলের এমন আগুনের মতো রূপ দেখে বিমোহিত। অপুর্ব দেখতে ছেলেটা।

খুব যে দেয়ালে লেখেন—রাষ্ট্র সবার! রাষ্ট্র আপনাদের বাবার! ৫২ জন। এক-দশ-বিশজন নয়, বায়ান্ন জন শ্রমিক আগুনে পুড়ে নিহত হলেন, একদিনের শোক দূরে থাকুক, সারা দেশে এক ঘণ্টার শোকও পালিত হলো না। এবার বুঝতে পারছেন রাষ্ট্র কাদের? ভাবুন তো একবার! ৫২ জন শিল্পমালিক, ৫২ জন সাংসদ, ৫২ জন সেনা-নৌ-বিমান বাহিনীর কর্মকর্তা, ৫২ জন পুলিশ কর্মকর্তা, ৫২ জন র‍্যাব কর্মকর্তা নিহত হলে কী হতো? শোক পালনের চোটে চোখে-মুখে অন্ধকার দেখতে হতো! জি, এই রাষ্ট্র তাদের। আপনি-আমি কেউ না। আমাদের পিঠে চড়ে তারা ভাগাভাগি করে পিঠা খেয়ে বেড়ায়। তাতেও তাদের হয় না। বেগম পাড়া লাগে। আরও অনেক কিছু লাগে। সুন্দরবন লাগে, মহেশখালি লাগে, পাহাড় লাগে, নদী লাগে। জনগণের রক্ত-মাংস-ঘাম লাগে! আর আপনি কী করছেন? চেতনার আফিম খেয়ে দেয়ালে-দেয়ালে লিখতে থাকেন—রাষ্ট্র সবার! গান গাইতে থাকেন— আমার এ দেশ সব মানুষের! বোকা কোনেকার!
আমরা সাধু নিজ সমর্থনে, স্বগোত্রে: আমাদের কাছে অপরাধী, অপরাধীই না। মূলত অপরাধী হয় নারী-পুরুষ-সামাজিক পরিচয়- রাজনৈতিক দল। আমি বোঝাতে চাইছি অপরাধী এমনকি অপরাধ বিচারের ক্ষেত্রেও আমরা জান্তে, অজান্তে লিঙ্গ, সামাজিক অবস্থান ও রাজনিতী দ্বারা প্রকাশ্য প্রভাবিত। মুনিয়া হত্যা/আত্নহত্যার কথাই ধরুণ। এক পক্ষ নেমে গেছে মুনিয়ার চারিত্রিক সনদ নিয়ে। পত্রিকা পর্যন্ত খবর করেছে মুনিয়া টিস্যু পেপারের মতো প্রেমিক পরিবর্তন করতো! ধরলাম টিস্যু পেপারের মতো প্রেমিক পরিবর্তন না মুনিয়া ভাসমান যৌণ কর্মীই ছিল। তো? ভাসমান যৌণ কর্মীকে খুন করা জায়েজ? ভাসমান যৌণ কর্মীর ক্রেতা কারা? মহিলারা? আরেক পক্ষ নিশ্চিত যে, আনভীন সোবহান খুন করিয়েছে বা আত্নহত্যায় বাধ্য করেছে। কি ভাবে আপনারা এত নিশ্চিত হলেন?! আনভীন যেহেতু পুরুষ তাই লালসা মেটানোর পর খুন করিয়েছে। বাহ্! দারুণ সহজ হিসাব। তানভীন কি মুনিয়াকে কিডন্যাপ করে, আটকে ধর্ষণ করেছে এতদিন?! আর এক জন যদি রক্ষিতা রাখে তাহলে নিশ্চিত যে সে খুনী বা মাদকাসক্ত এমন কোন ফর্মুলা বের হইছে?! পুরুষ মাত্রই দোষী? এবার আসি তৃতীয় পক্ষে। এরা অবস্থা অনুযায়ী দোষী নির্ধারণ করে। আনভীন যদি রাম-শ্যাম-যদু-মধু হতো তবে আজকের কত ভাগ আনভীন-মুনিয়াকে নিয়ে মাথা ঘামাত? তানভীন যেহেতু ধনী তাই সে খারাপ, খুনী। জীবনে সফল প্রায় প্রত্যেকের ক্ষেত্রেই বাঙালির বিদ্বেষ দেখা যাচ্ছে। যে কোন ঘটনায় কয়েক পক্ষ এবং এক পক্ষ আরেক পক্ষকে দালাল বলে চিহ্নিত করছে। আমাদের কি জাতিগত ভাবে স্বমেহন, আত্নধ্বংস চলছে? মুনিয়ার বয়স ২৩। মুনিয়ার বর্তমান অবস্থা আমাদের সমাজের, জীবনের, শিক্ষার করুণ ও নির্দয় প্রামাণ্যচিত্র মাত্র। মুনিয়া এতিম ছিল। বাবা-মা মৃত। মুনিয়ারা পারিবারিক ভাবে দরিদ্র ছিল না। স্বচ্ছল। মুনিয়ার আরও ভাই-বোন আছে। তারাও স্বচ্ছল। আমি কয়েক বছর আগেও দেখেছি এমন অবস্থায় হত দরিদ্র বড় ভাই, বোন-দুলাভাই নিজের মেয়ের মতো ছোট বোন শালিকে পালে, বড় করে, বিয়ে দেয়। অথচ শিক্ষিত স্বচ্ছল পরিবারের মেয়ে মুনিয়ার জায়গা হয় নিই আপন বড় ভাই-বোনেয়ের বাসায়। যতদূর শুনলাম সম্পত্তির দন্ধ ভাই-বোনের ভিতর। মামলা, মোকদ্দমা চলছে। এখন নিশ্চিত ভাই-বোনেরা তৃপ্ত। ধরলাম মুনিয়া অবাধ্য, কথা শুনে না, উশৃঙ্খল। এখানেও প্রশ্ন থাকে সুশিক্ষিত (?!) পরিবার থাকার পরও মুনিয়া এত উশৃঙ্খল হবে কেন? মুনিয়া বা মুনিয়ারা উদাহরণ মাত্র। ধর্মীয় উগ্রতা, ব্যাক্তিস্বাধীনতা, বাক স্বাধীনতা, প্রগতিশীলতা সব মিলিয়ে একটা উদভ্রান্ত অবস্থা চলছে। কে কে কখন কার খালু নির্দিষ্ট করে মাপা যাচ্ছে না। কিছু দিন আগে ক্রিকেটার নাসিরের বিয়েও আরেকটা উদাহরণ। বিয়ে একটি শক্তিশালী রাষ্ট্রীয়, ধর্মীয় প্রতিষ্ঠান বা পর্ব। বিশেষ করে বিশ্বের দরিদ্র, উন্নয়নশীল দেশগুলোতে। শিশু ও নারীর নিরাপত্তার জন্য এটা জরুরী এসব অঞ্চলে। নাসিরের স্ত্রী চার না চল্লিশ বিয়ে করতে পারেন এটা অবশ্যই অবশ্যই একান্ত তার বিষয়। তিনি বিয়ে না করে লিভিং টুগেদারও করতে পারেন। অবশ্যই অবশ্যই এটা তার বিষয়। কিন্তু তালাক না দিয়ে আবার বিয়ে এইটা আইনি ভাবেই অপরাধ। সামাজিক ভাবে তো অপরাধই। ধর্মের কথা আনলামই না। সবচেয়ে সহজ ভাবে বললে তালাক না দিয়ে বিয়ে এটা প্রতারণা। অনৈতিক, প্রকাশ্যেই সমাজ ব্যবস্থায় লাথি। এই ঘটনার পর নারীবাদীদের এক গ্রুপ এবং প্রগতিশীলদের এক গ্রুপ তালাক না দিয়েও বিয়ে পক্ষে দাঁড়িয়ে গেল। এটা নারী স্বাধীনতা! এটা ব্যাক্তি স্বাধীনতা! যদি তাই হয় তবে "বিয়ে" আর যৌণ কর্মীর সাথে সময় কাটানোর পার্থক্য কতটুকু? তাহলে এত ঘটা করে, রাজকীয় সাজে সেজে বিয়ে করার দরকার কি? ঘোষণা দিয়েই লিভিং টুগেদার করতেন। আইনে বাঁধা থাকলে আইন পরিবর্তনের দাবী তুলতেন। আমিও অবশ্যই সে দাবির পক্ষে সরব হতাম। যাদের স্বামী, স্ত্রী বিভিন্ন কারণ দেখিয়ে "তালাক না দিয়ে" বিয়ের পক্ষে তাদের সম্বদ্ধে ভাববেন। আদৌ তারা স্বামী বা স্ত্রী কিনা। আপনাদের বিয়েটা আসলে কি? আরও একটা বিয়ে প্রসঙ্গে বলি। মামুনুল হক। মামুনুল হক আয়েশা ঝর্ণাকে তার শরিয়ত সম্মত দ্বিতীয় স্ত্রী দাবী করল। কোন কাগজ পত্র, সাক্ষ্যী সাবুধ কিচ্ছু নাই। বিতর্ক অতঃপর হেফাজতে ইসলাম বৈঠক করে ফতোয়া দিল মামুনুল হকের এই বিয়ে পুরা শরিয়ত সম্মত ও জায়েজ। তখন আলোচিত আয়েশা ঝর্ণা/জান্নাত/আমেনা তৈয়বার ভাষ্য পাওয়া যায় নাই। দুই দিন আগে মামুনুল হকের শরিয়ত সম্মত ও হেফাজতের ফতোয়ার বৈধ দ্বিতীয় স্ত্রী আয়েশা ঝর্ণা বিয়ের প্রলোভন দেখিয়ে ধর্ষণের মামলা করেছে মামুনুল হকের বিরুদ্ধে। এখন ফতোয়াদেনে ওয়ালা স্বঘোষিত ইসলামের ধারক, রক্ষাকারীদের বক্তব্য কি? এদেশের মানুষ ধর্ম ভীরু। কিন্তু এদের ধর্ম কি? ইসলাম না ব্যাক্তি?! দৃশ্যমান হচ্ছে "ব্যাক্তি"! আমাদের নিজস্ব কিছু নিতী, নৈতিকতা, সামাজিকতা, ধর্মীয় রিতী আছে। মামুনুল হককে যারা সমর্থন করে, কেন করে? বেশিরভাগই ধর্মীয় কারণে। এটা দোষের না। দোষ হচ্ছে অন্ধত্ব। মামুনুল হকরা যা করবে তাই ঠিক। বহু বছরের যে ধর্মীয় জ্ঞান তার বিপরীত কাজ করে ধরা পড়লেও সেটাই ধর্মীয় আইন হয় নতুন করে অথবা চলে ষড়যন্ত্র তত্ব। ইসলামের বিরুদ্ধে ষড়যন্ত্র। এখানে ইসলাম বলতে তারা বুঝে ব্যাক্তি। এর সাথে আছে রাজনীতি। মামুনুল হক যদি আওয়ামী লীগের সমর্থক হতো তবে যা হতো - এরে দোররা মারা উচিত (হেফাজতি ফতোয়া) জনগন : ঠিক ঠিক যেহেতু মামুনুল হক আওয়ামী লীগ বিরোধী তাই অনেকে নিজের অজান্তেই এ বিষয়ে প্রভাবিত হয় ধর্মীয় বিচার, মতামতে। অথচ ধর্ম ও রাজনীতি আলাদা। রাজনীতিতে শেষ কথা বলে কিছু নাই আর ধর্মীয় গ্রন্থের কথাই এক এবং শেষ কথা। রাজনীতি হচ্ছে পার্থিব আর ধর্ম হচ্ছে আধ্যাত্মিক। অবস্থা এমন যে ধর্ম আর রাজনীতির সরবত হয়ে গেছে। অন্ধত্ব। অন্ধ। অহম। অথবা বিভ্রান্ত। - এ যেহেতু নারী এ কোন অপরাধ করে নাই। - এ যেহেতু নারী তাই এরও দোষ আছে। এটা খানকি। - এ যেহেতু পুরুষ এইটাই মূল অপরাধী। - এ যেহেতু ক্ষমতাশালী মানুষ সেহেতু এই হারামজাদাই ক্রিমিনাল। - যেহেতু আলেম তাই আওয়ামী লীগ ইসলাম ধ্বংসের জন্য আলেম ওলামাকে ফাঁসাচ্ছে। আমরা সাধু নিজ সমর্থনে, স্বগোত্রে। আমরা সিলেক্টিভ প্রতিবাদী। আমরা সবাই গোয়েন্দা, আমরা উকিল, আমরা বিচারক।
 ওয়াজ কেমন হবে এরকম কোন নীতিমালা নাই নাকি? আইনের সাথে সাংঘর্ষিক হলে ওয়ার্নিং দেয়া যেতে পারে,এরেস্টও করা যেতে পারে۔গুমবাজী বন্ধ কর, ফিরিয়ে দাও ত্বহা কে ۔
কঠোর লকডাউনে যা যা খোলা থাকবে: ১। গার্মেন্টস কারখানা ২। শিল্প কারখানা ৩। বাণিজ্যিক ব্যাংক ৪। স্টক এক্সচেঞ্জ ও শেয়ার বাজার ৫। নির্মান ও অবকাঠামো উন্নয়ন কাজ ৬। স্বাস্থ্যসেবা, আইন শৃংখলাসহ সকল জরুরি সেবা ৭। নদী বন্দর ও সমুদ্র বন্দর ৮। ট্রাক, কাভার্ড ভ্যান, মালবাহী ট্রেন ও কার্গো বিমান ৯। হোটেল- রেস্টুরেন্ট (ভেতরে খাওয়া যাবে না) ১০। কাঁচা বাজার ১১। সংবাদ মাধ্যম (পত্রিকা, টেলিভিশন, অনলাইন) ১২। অনলাইন ব্যবসা বাণিজ্য যা যা বন্ধ থাকবে: ১। গণপরিবহন (যাত্রীবাহী বাস, ট্রেন, লঞ্চ, বিমান) ২। কিছু সরকারি, সায়ত্ত্বশাসিত ও বেসরকারি অফিস ৩। মার্কেট ও শপিংমল আর কিছু মনে পড়ছে না, বাকি সবই তো খোলা!
১৫ জন বিশিষ্ট ব্যাক্তিত্ব বঙ্গবন্ধুর ভাস্কর্য ভাঙ্গার ব্যপারে বিবৃতি দিয়েছেন। এদের ১০ জনকে চিনলাম, বাকীগুলো পরিচিত মনে হলো না। বানী খারাপ দেয়নি, কিন্তু এই ভাস্কর্য ভাঙ্গার সাথে মুক্তিযুদ্ধের চেতনা, অসাম্প্রদায়িক রাজনীতি এসব মিলিয়ে জটিল করে ফেলেছে। জটিল হলেও ওনাদের বাক্যগঠন একদম খারাপ না- আফটারঅল, এরা ব্যবসায়ী, বিজ্ঞাপন নির্মাতা, লেখক, নাট্যকর্মী। নিজেদের বিশিষ্ট ব্যাক্তিত্ব বলছেন, আমি নিশ্চিত না কেউ নিজেকে এইভাবে ভূষিত করে কিনা। অন্তত বুদ্ধিজীবি বলে বসেননি এটা ভালো লক্ষন। বাংলাদেশে কোন বুদ্ধিজীবি নাই। সেই প্রফেসর রাজ্জাক বা আহমেদ ছফাকে দার্শনিক বলা যায়, কিন্তু সংজ্ঞা অনুযায়ী বুদ্ধিজীবি বলা যায় কিনা জানিনা। তবে যারা বিবৃতি দিয়েছেন, তারা বিবৃতিজীবি এবং বিশেষ সময়ে বলেন, বেশীর ভাগ সময় চুপ থাকেন। বুদ্ধিজীবি কারা? শুনলে খারাপ লাগতে পারে, বিজয়দিবসের দুইদিন আগে যাদের আলবদর আলশামস তুলে নিয়ে যায় এবং আমরা শহীদ বুদ্ধিজীবি দিবস বলি, তারাও বুদ্ধজীবির সংজ্ঞায় পরেন কিনা জানি না। এরা মূলত শিক্ষিত, শিল্পমনা, শিক্ষক, ডাক্তার, আইনজীবি, প্রকৌশলীরা ছিলেন, বুদ্ধিজীবি বলতে যা বোঝায় তা নয়। প্রশ্ন হলো বুদ্ধিজীবি কাদের বলবেন? মূলত নোম চমস্কির সেই চমস্কি প্যারাডক্স এ যেভাবে সংজ্ঞায়িত করা হয়, বিশ্বে সেই সংজ্ঞা ১৯৬৭ থেকে সর্বজনবিদিত। বুদ্ধিজীবিরা কোন দলের অনুগত হয় না, তারা স্বাভাবিক জনতার চেয়ে বিভিন্ন বিষয়ে জ্ঞানী, তারা সরকারকে বিভিন্ন ইস্যুতে চ্যালেন্জ করে, সেই অনুযায়ী সরকার নীতিমালা বদলও করে। তারা নিজের স্বার্থের উপর দেশের স্বার্থ দেখেন, এবং এরা গৃহপালিত হয় না। সরকার ভালো কাজ করলে প্রশংসা করে, খারাপ কাজের নিন্দা করে। এইবার এই স্বঘোষিত বিশিষ্ট ব্যাক্তিত্বদের নিয়ে তেমন কিছু বলার নাই, যখন দরকার তারা ঘুম থেকে উঠবেন, আবার দরকার মতো ঘুমাবেন। বঙ্গবন্ধুর ভাস্কর্যে হেফাজতের হামলায় তারা জেগে উঠেছেন, অথচ ২০১৭ সালে গনভবনে হেফাজতের ২০০ তথাকথিত আলেমরা যাবার পর তারা চুপ ছিলেন। সাগররুনি, তনু, আবরার হত্যা এইসব ক্ষেত্রে নিশ্চুপ, পাহাড়ে অবিচারে, সাঁওতাল পল্লী হামলায়, বর্ডারে বিএসএফ খুন করলে, পাটকল চিনিকল বন্ধ করলে, রামপালে পরিবেশ দূষনে তারা কোথাও থাকে না। শাহেদ সাবরিনা কান্ডে, মাদকের বিরুদ্ধে, মাদ্রাসায় শিশুরা বলাৎকারের শিকার হলে, ক্যাসিনো বা পাপিয়া কান্ডে তারা নাই। গৃহপালিত হলে এমনই হয়। এই বিশিষ্ট ব্যাক্তিত্ব নিয়ে জাতি কি করবে? জাস্টিসিয়া সরানোর সময় কোন কথা নাই, কারন সেটা মূর্তি, সেটাকে জাস্টিফাই করেছিলেন তেমন সুন্দর কাজ হয়নি। যেই ভাস্কর্য চারদেশ থেকে সোনার পদক পায়, এই নাট্যকর্মীরা শিল্পের কি বোঝে? আবার বঙ্গবন্ধুর ভাস্কর্য তাদের কাছে স্বাধীন বাংলার একমাত্র প্রতীক। শুধু প্রতীক না, বঙ্গবন্ধু আর বাংলাদেশ সমার্থক বলেও দাবী করেন, তিনি আওয়ামীলীগের সম্পদ, এর বাইরে কিছু বললে সব পাকিস্তানের প্রেতাত্মা বা বাংলাস্তান বানাতে চায়। কেউই বাংলাস্তান চায় না, তবে এটা পাকিস্তান না হিন্দুস্তান নিয়ে বলেন, সেটা পরিস্কার হওয়া দরকার। আমি বিশিষ্ট নাগরিক না, বুদ্ধিজীবি না, বিশিষ্ট ব্যাক্তিত্ব না। খুবই সাধারন এবং ভীতু মানুষ, কিছু জোর দিয়ে লেখার সাহস নাই, কে ডিজিটাল সিকিউরিটি আইনের মামলায় পরতে চায় বলেন? তবে অপেক্ষায় আছি স্বপ্নের পদ্মাসেতু চালু হবার অপেক্ষায়। আর সেতুর কথায় মনে হলো, সেতুমন্ত্রী বলেছেন, যারা বঙ্গবন্ধুর কুস্টিয়ার ভাস্কর্যে হামলা করেছে তাদের চরম মূল্য দিতে হবে। এই চরম মূল্য বলতে কি বুঝিয়েছেন, এখনো বুঝিনাই, এটা কি ফাসি? মানুষ মরলে ফাসি হয় না, মহামান্য রাস্ট্রপতির ক্ষমা পায়, ভাস্কর্য ভাঙ্গার কোন শাস্তি আছে কিনা জানিনা। তবে এর ছবি অনেকে শেয়ার করলেও আমার ইচ্ছা নাই। কে জানে যদি ডিজিটাল সিকিউরিটি আইনে যদি মামলা করে? ডিসেম্বর ৮, ২০২০
এই শহর, শহরের রাস্তা-ঘাট, মানুষ, সারি সারি বৃক্ষ, গাছে বসে থাকা অলস কাক, কৃষ্ণচূড়া, অশ্বথ, কাঠ গোলাপ কিংবা এই শহরের এই টি এস এস সি থেকে সামনে নীলক্ষেতের দিকে এগোতেই মনে হোলো এই জীবন তো খুব একটা খারাপ ছিলোনা...এমন অপূর্ব শহর ছেড়ে আমার কি চলে যাবার কথা ছিলো?
২০০৩ সালে যুক্তরাষ্ট্র ইরাক আক্রমনের আগে খ্রীষ্টান ইরাকির সংখ্যা ছিলো ১৫ লাখ। এখন সেটা কমতে কমতে দাঁড়িয়েছে আড়াই লাখে। আমরা প্রায়ই চীন, ভারত, ইসরায়েল সহ নানান দেশে মুসলমানদের উপর আক্রমন, নির্যাতন নিয়ে কথা বলি। এবং এই কথা বলা অবশ্যই উচিত এবং জরুরীও বটে। কিন্তু মুসলমান সংখ্যাগরিষ্ট দেশগুলোতে ন'মুসলিম নাগরিকদের উপর সংঘটিত অন্যায় নিয়ে আমরা কথা বলি না। মধ্যপ্রাচ্যে স্বৈরশাসকদের অনেকে যেমন সাদ্দাম, আসাদ, এমনকি মুবারকের একটা বৈশিষ্ট্য ছিলো এদের সময়ে ভিন্ন ধর্মাবলম্বীরা অপেক্ষাকৃত নিরাপদ বোধ করতো। সাদ্দামের পররাষ্ট্রমন্ত্রী তারেক আজিজ ছিলো খ্রীষ্টান। আসাদের পক্ষে মাঠে নেমে লড়াই করেছে সিরিয়ার খ্রাীষ্টান নাগরিকরা। মুবারকের পররাষ্ট্রমন্ত্রী, পরবর্তীতে জাতিসংঘের মহাসচিব বুট্রোস গালি ছিলেন কপটিক খ্রীষ্টান। মিশরের প্রথম গণতান্ত্রিক ভাবে নির্বাচিত প্রেসিডেন্ট মোহাম্মাদ মুরসীকে ক্ষমতা থেকে সরিয়ে দেয়াটা ছিলো চরম অন্যায়। এবং সেটা নিভৃতে মেনে নিয়ে বিশ্ব সম্প্রদায় এক জঘন্য উদাহরণ স্থাপন করেছেন। অথচ মুরসীর স্বল্প শাসনামল থেকেই মিশরের কপটিক খ্রীষ্টানদের উপর ধারাবাহিক হামলার সূত্রপাত। আমি বলছি না ভিন্ন ধর্মাবলম্বীদের নিরাপত্তা দিয়েছে বলেই স্বৈরশাসকদের কিছুটা হলেও বৈধতা দেয়া যায়; কোন ভাবেই দেওয়া যায় না। কিন্তু ধর্মীয় সংখ্যা'লঘুরা কেন স্বৈরশাসকের সমর্থন করে, সেটা সুলুক সন্ধানও জরুরী। এইটা এমন কি বাংলাদেশের প্রেক্ষাপটেও সত্য।
মাইক মজিদ! ৩.১৫ঃ সবাই উঠে যান। সম্মানিত রোজাদারগন সেহেরি খেতে উঠে পড়ুন। সবাইকে উঠিয়ে দিন।.... ৩.৩০ঃ আর মাত্র ৩০ মিনিট বাকি আছে। আর ঘুমিয়ে থাকার সময় নাই। যারা এখনো ওঠেননি এখনই ওঠে পড়ুন। যারা জেগে গেছেন অন্যদের জাগ্রত করে দিন। ৪.০০ঃ আর মাত্র ৫ মিনিট বাকি আছে। যারা এখনো খাচ্ছেন অতিদ্রুত খাওয়া শেষ করুন! ৪.০৪ঃ আর মাত্র ১ মিনিট বাকি। খাওয়া শেষ করুন। পানি পান করুন। অতঃপর মজিদ রোজা বাঁধার নিয়ত ও মাইকে বলে দেয়.... মাইক আবিস্কার হয়েছে শত বছর হলো। এর আগের শত শত বছর ধর্মপ্রাণ মুসল্লিরা মাইক মজিদদের ' মাইকের উৎপাত' ছাড়াই রোজা পালন করে গেছেন। রোজা পালন করে গেছেন স্বয়ং নবীজী, সাহাবারা। এখন তো ঘরে ঘরে অ্যলার্ম ক্লক, স্মার্ট ফোন, ওয়াচ। মাইক মজিদদের শব্দ দূষণ, পাবলিক নূইসেন্স সম্পর্কে কোন জ্ঞান নেই। রোজাদার ছাড়াও ঘরে ঘরে ছোট শিশু,অসুস্থ বয়োবৃদ্ধ ব্যক্তিরা আছেন। শহরের আবাসিক এলাকায় বাস করেন উল্লেখযোগ্য সংখ্যক অমুসলিম সম্প্রদায়ের মানুষরা ও। মাইক মজিদ এগুলোর কেয়ার করেনা। শব্দের সহনীয় মাত্রা, লেভেল, ডেসিবেল প্রভৃতিকে ' গুজব' মনে করে মাইক মজিদ! ওদিকে ' সাইলেন্স আবুল' ইতিপূর্বে ইউরোপ ও দূরপ্রাচ্যে থেকে এসেছে। ওখানকার মুসলিমরা এসব শব্দের উৎপাত ছাড়াই রোজা পালন করে। ' সাইলেন্স আবুল' বুঝতে পারে না ধর্মের প্রকৃত সৌন্দর্য কোথায় লোকদেখানো ' উৎকট শব্দ দূষনে' নাকি আড়ম্বরহীন ' নিস্তব্ধ আত্মসমর্পনে'!
পরীক্ষা হবে, হবে না। তারিখ ঘোষণা, আবার সেটা স্থগিত করা - এই ঘটনা দেশের বিভিন্ন বিশ্ববিদ্যালয়ে ঘটেছে। এই দোলাচলে ছাত্রছাত্রীরা বিশ্ববিদ্যালয়ে এসেছে এবং আটকা পড়েছে। গণপরিবহণ চলাচলে বিধিনিষেধ থাকায় কিছু কিছু বিশ্ববিদ্যালয় এরই মধ্যে নিজস্ব পরিবহণের মাধ্যমে ছাত্রছাত্রীদের বিভিন্ন জেলায় পৌঁছে দেওয়ার উদ্যোগ নিয়েছে। পৌঁছে দিয়েছেও। এটা খুব সাধারণ এবং মানবিক একটি পদক্ষেপ। রকেট সায়েন্স নয়। বহু কথা চালাচালি, চুপচাপ বসে থাকার কারণে কিছু ব্যাঙ্গ-বিদ্রূপ হজম করার পর, রাজশাহী বিশ্ববিদ্যালয় সিদ্ধান্ত নিল, নিজস্ব পরিবহণে ছাত্রছাত্রীদের বিভিন্ন জেলায় পৌঁছে দেবে। একটি ভালো সিদ্ধান্ত। যদিও দেরিতে। বহুদিন থেকে আমার এই ভালবাসার বিশ্ববিদ্যালয়টিকে প্রায় সব সময় প্রতিক্রিয়াশীল চেহারায় দেখতে পাচ্ছি। নিজ থেকে, প্রথমে কোন ভালো সিদ্ধান্ত নিতে পারে না, তাকিয়ে থাকে অন্যরা কী করছে সেটা দেখার জন্য। অথবা উপর থেকে হুকুমের। এটা কি হীনমন্যতা, না কি অযোগ্যতা? অথচ প্রতিবার সুযোগ থাকে ঠিক সময়ে ঠিক সিদ্ধান্তটি নিয়ে অন্য বিশ্ববিদ্যালয়গুলোর কাছে অনুসরনীয় হওয়ার। এই সুযোগ রাজশাহী বিশ্ববিদ্যালয় আর নিতে পারে না। আপসোস। অনেক কথা হওয়ার পর, দেরিতে হলেও ছাত্রছাত্রীদের বাড়ি পৌঁছে দেওয়ার যে সিদ্ধান্ত নেওয়া হয়েছে, সেখানে আজ পুনর্বিবেচনার কী আছে? ছোট একটা হিসেব দেই। করোনার কারণে গত প্রায় দেড় বছর বিশ্ববিদ্যালয় বন্ধ। এই সময়ে পরিবহণ খাতে ছাত্রছাত্রীদের কাছ থেকে আদায়কৃত অর্থের পরিমান কোটি টাকার বেশি। বাজেটে বরাদ্দ পরিবহণ ব্যায়ের প্রায় পুরোটাই অব্যবহৃত। এই অবস্থায় বিশ্ববিদ্যালয় প্রশাসন খুব সহজে শতাধিক ভালো মানের বাস ভাড়া করেও শিক্ষার্থীদের দেশের যেকোনো প্রান্তে পৌঁছে দেওয়ার আর্থিক সামর্থ্য রাখে।
ঢাকা বিশ্ববিদ্যালয় ও উপাচার্য অধ্যাপক মো. আখতারুজ্জামানকে নিয়ে সামাজিক যোগাযোগ মাধ্যমে ব্যঙ্গ-বিদ্রুপ করলে ঢাকা বিশ্ববিদ্যালয় (ঢাবি) কর্তৃপক্ষ আইনি পদক্ষেপ নেবে বলে জানিয়েছে। আনুষ্ঠানিকভাবে সংবাদ বিজ্ঞপ্তি দিয়েই এই কথা জানানো হয়েছে। দেশের একটি শীর্ষস্থানীয় সংবাদপত্রে একটি কার্টুন প্রকাশিত হবার পরে বিশ্ববিদ্যালয় কর্তৃপক্ষ এই সিদ্ধান্ত নিয়েছে। ‘জাতীয় ও আন্তর্জাতিক পরিমণ্ডলে যাতে বিশ্ববিদ্যালয়ের ভাবমূর্তি ও মর্যাদা হেয় প্রতিপন্ন না হয় সেজন্য’ এই সিদ্ধান্ত। এই খবর পাঠ করেই আমার স্মরণ হল যে, আর কয়েক দিনের মধ্যে ঢাকা বিশ্ববিদ্যালয়ের শতবার্ষিকী। একশো বছরের মাথায় ঢাকা বিশ্ববিদ্যালয় কোথায় গিয়ে দাঁড়িয়েছে এই বিজ্ঞপ্তি হচ্ছে তার একটি উদাহরণ। যে বিশ্ববিদ্যালয় এবং তার উপাচার্য সামান্য ব্যঙ্গ-বিদ্রুপ সহ্য করতে পারেনা, সেই প্রতিষ্ঠান কী করে শেখাবে সহিষ্ণুতা এবং মতপ্রকাশের অধিকার? একটি স্বায়ত্ত্বশাসিত পাবলিক বিশ্ববিদ্যালয় যদি স্বাধীনভাবে মতপ্রকাশের অধিকারকেই না সহ্য করতে পারে তবে বিশ্ববিদ্যালয় শেখাবে কি? একটি বিশ্ববিদ্যালয়, আসলে যে কোনও শিক্ষা প্রতিষ্ঠান – এমনকি প্রাথমিক বিদ্যালয়ও, কেবল ক্লাশরুমের চার দেয়ালের মধ্যে শেখায় না। সবচেয়ে বড় কথা, নাগরিকের করের অর্থে চলা প্রতিষ্ঠানের বিষয়ে নাগরিকরা কিছু বললে তার জন্যে ‘আইনি’ ব্যবস্থার হুমকি তো পাকিস্তানী আমলে ষাটের দশকেও শোনা যায়নি। ঢাকা বিশ্ববিদ্যালয়ের শিক্ষার্থী এবং শিক্ষকদের কি কিছুই অর্জন নেই? অবশ্যই আছে। কিন্ত প্রাতিষ্ঠানিকভাবে এই সিদ্ধান্ত বলে দিচ্ছে যে, কর্তৃপক্ষের অবস্থান কী। কর্তৃপক্ষ বিশ্ববিদ্যালয়ের ‘ভাবমূর্তি’ নিয়ে উদ্বিগ্ন, যেন ‘ভাবমূর্তি’ একটা বায়বীয় বিষয়। ভাবমুর্তি তৈরি হয় আচরণ দিয়ে, কর্মকান্ড দিয়ে। বিশ্ববিদ্যালয়ের শিক্ষার্থীদের হলগুলোতে কথিত ‘গণরুমে’ শিক্ষার্থীরা অস্বাস্থ্যকর ও অমানবিকভাবে জীবনযাপন করে, তাঁদের ওপরে নির্যাতনের ঘটনার কথা জানা যায়, তাঁদের বাধ্য করা হয় ক্ষমতাসীন দলের ছাত্র সংগঠনের হয়ে কাজ করতে, এই রকমভাবে প্রাণ সংহার হয় শিক্ষার্থীর - এইসব কারণে বিশ্ববিদ্যালয়ের ভাবমুর্তি কোথায় যায় তা নিয়ে বিশ্ববিদ্যালয় কর্তৃপক্ষের উদ্বেগ নেই। উদ্বেগ নেই এই নিয়েও যে বিশ্ববিদ্যালয় গবেষনায় বরাদ্দ খুব সামান্য – মোট ব্যয়ের ৫ শতাংশের মতো। আর সেই বরাদ্দ করা অর্থও ব্যয় করতে ঢাকা বিশ্ববিদ্যালয় সক্ষম হয়না। ২০১৯-২০ সালে বরাদ্দ করা ৪০ কোটি টাকার মধ্যে ২৮ কোটি টাকা ব্যয় হয়েছিলো। অথচ ২০১৯-২০২০ সালে বরাদ্দ আগের বছরের তুলনায় কমানো হয়েছিলো। এগুলোই একটি বিশ্ববিদ্যালয়ের ভাবমূর্তি তৈরি করে। ভাবমুর্তির ভাবনা বিশ্ববিদ্যালয়ের নয়, বিশ্ববিদ্যালয়ের কাজ হচ্ছে স্বাধীনভাবে জ্ঞান উৎপাদন, জ্ঞান বিতরণ, জ্ঞান চর্চা এবং সকলের মতপ্রকাশের অধিকার নিশ্চিত করা – শিক্ষকের, শিক্ষার্থীর; স্বাধীনভাবে প্রশাসন পরিচালনা করা। এইগুলো নিয়ে ভাবলে ভাবমুর্তি নিজেই গড়ে উঠবে, তার জন্যে সংবাদ বিজ্ঞপ্তি দিতে হবেনা। আর অন্যভাবে বললে, ঢাকা বিশ্ববিদ্যালয় নিয়ে একশোটা ব্যঙ্গচিত্র যা করতে পারতোনা একটি সংবাদ বিজ্ঞপ্তি সেটাই পেরেছে।
বিলেকাসার স্ট্যাটাসে লাইক কমেন্ট করে আপনিও পেতে পারেন শাড়ি গয়না সহ নগদ টাকা লাইক কমেন্ট শেষে ঘরের ওয়ারড্রব বা আলমারি খুলুন। 
আমার ডেইলি স্টারের চাকরীর শুরুর দিকে কথা। (সম্ভবত শিল্পকলায়) কঠিন এক আলোচনা সভা। বিষয় নরওয়ের নাট্যকার হেনরিক ইবসেনের শিল্প দর্শন। দেশের সব জাঁদরেল বুদ্ধিজীবিরা ইবসেনের নোরা, নারীমু্ক্তি, ডলস হাউস, হোয়েন উই ডেড অ্যাওয়েকন, জীবনঘনিষ্টতা ইত্যাদি নিয়ে জ্বালাময়ী সব কথাবার্তা বলে গেলেন। এরপর আসলেন মন্ত্রী। উনি বলা শুরু করলেন ইবনে সিনা নিয়ে কথা বলা। আলোচনার বিষয় কিন্তু ইবসেন আর ওনার নাটক। উনি পুরা আলাপ চালাইলেন ইবনে সিনা নিয়া। আর মন্ত্রীর এই বক্তৃতা দেশের বুদ্ধিজীবি, চিন্তক, দার্শনিক ইত্যাদি শুনলেন গম্ভীর হাসি নিয়ে। শিল্পকলার স্টেজ পরিণত হলো একটা নাটকের রঙ্গমঞ্চে, যার প্রধাণ অভিনেতা আমরা সবাই। পরের দিনের পত্রিকা মন্ত্রীর বরাতে আমাদের জানালো ইবসেনের জীবনঘনিষ্টতা থেকে আমাদের শিক্ষা নিয়ে নারী মুক্তির আলো ঘরে ঘরে জ্বালাতে হবে। আমার মতো যারা ভাবেন বাংলাদেশ পোস্ট ট্রুথ ওয়ার্ল্ডে ঢুকে পড়ছে, তাদের নিয়ে আর হাইসেন না প্লীজ।
সত্য নিয়ে লড়াই করার মজাই অন্যরকম । ১০০ হাত মাটির নীচ থেকে ও সত্য আমি টেনে বের করতে পারি। সত্যের শক্তিই আলাদা!
খুব দ্রুত আমাদের মাস্টার মশাই সকল ছাত্র ছাত্রীদের থামিয়ে দিয়ে বললেন.. ..থামিয়ে দিয়ে বললেন "আর পাক সাদ জমিন নয়৷এখন থেকে তোমারা গাইবে নতুন গান,আমার সোনার..."! একাত্তরের ডিসেম্বরে , সেই সময়ে যাঁরা তখনও বেঁচে ছিলেন,তাঁদের জীবন ছিল বিচ্ছিন্ন এক দ্বীপের মতন৷ যোগাযোগের সরু মাধ্যম ছিল শুধু একটি রেডিও। স্বাধীন বাংলা বেতার কেন্দ্র বা আকাশবানী তখন নিষিদ্ধ৷ মা রেডিওটাকে বিছানা-বালিশের গোপন আঁধারে সারাদিন লুকিয়ে রাখতেন,আশেপাশের পাকিস্তানি হায়েনা ও তাদের দোসরদের লুঠের নজর থেকে বাঁচাতে৷ রাত গহীন হলে নয় বছরের ছোটো দাদা রেডিওটাকে কানের কাছে নিয়ে নব ঘোরাতো আর মাঝেমাঝে উঠে গিয়ে অতি চুপিচুপি মায়ের কানের আরো কাছে গিয়ে জানাতো"মা! যুদ্ধ শুরু হয়েছে,যে কোনো সময় আমাদের এখানেও বিমান থেকে বোম ফেলতে পারে!" দু'একদিন পরে আমাদেরও আশেপাশের দু'একটি বাড়ির পাঁচ-সাতটি কিশোর ছেলে নিজেরাই ট্রেঞ্চ খুঁড়ে রাখল শুধু মাত্র যারা বেঁচে আছে,তাদের প্রাণ বাঁচানোর আশায়৷ ..তারপর ডিসেম্বরের মাঝামাঝি একদিন৷ রেডিও শোনার একটি সময়ে দাদা এসে মায়ের গলা জড়িয়ে ধরে জানায়, "মা! দেশ স্বাধীন হয়েছে!এই দেশের নাম এখন থেকে বাংলাদেশ!আমি নিজে শুনেছি মা!" আমাদের বাড়ির চারপাশটা মিলে তখন একটি পরিবারের মতন,যেখানে দূর-দূরান্ত থেকে আসা অনেক মানুষ আশ্রয় নিয়েছিলেন—হিন্দু এবং মুসলমান৷তাঁদের একজন ছিলেন ওয়াহিদ কাকা,মুর্শিদাবাদ ছিল যাঁর জন্মস্থান৷এই কাকা তখন আমাদের পারিবারিক বন্ধু,প্রতিদিন দাদার কাছ থেকে খবর নিতেন গোপনে৷দাদা গিয়ে তাঁকেও খবরটা জানায়,তিনি সজল চোখে ছোটো ছেলেটিকে জড়িয়ে ধরেন৷যদিও আমাদের বাগেরহাট জেলা তখনও স্বাধীন হয়নি৷ জীবনের কিছু তারিখ স্মৃতিতে এমনই জড়িয়ে যায় যে তাকে ভুলে থাকা অসম্ভব!তেমনই আবেগ তাড়িত "সতেরই ডিসেম্বর"৷ বিকাল তিনটার দিকে জনা-পঞ্চাশেক যোদ্ধা মানুষদের একটি দল আশ্চর্য শ্লোগান দিতে দিতে এগোতে থাকে আমাদের প্রাইমারী স্কুলটির দিকে৷... "তোমার দেশ আমার দেশ বাংলাদেশ,বাংলাদেশ! তোমার আমার ঠিকানা ,পদ্মা-মেঘনা-যমুনা!".. সেই সব সাহসী বীর তরুণরা তখন জনগণের মনের অধিনায়ক!... তারা এগিয়ে আসতে থাকে আমাদের বাড়ির দিকে..আর সামনে পিছনে বিপুল তরঙ্গের মতন বাড়তে থাকে উল্লসিত-আনন্দিত- আবেগতাড়িত মানুষ,যাঁদের অনেকেই তখন কাঁদছিলেন৷তাঁরা হিন্দু বা মুসলিম নন,তাঁরা সর্বসাধারণ। যাঁরা সেদিন কাঁদছিলেন,তাঁদের অনেকে ছিলেন মুক্তিযোদ্ধা,যাঁরা আমার বাবাকে চিনতেন হয়তো অনেকে চিনতেন না৷যাঁরা সাধারণ,তাঁরা কাঁদছিলেন নয়মাস ধরে নিজেদের অপমানকে চোখের জলে স্নান করিয়ে শুদ্ধ হতে৷ মৃত্যুতো অনেকের পরিবারের দুঃখময় দুঃস্বপ্ন ছিল,কিন্তু মানবিকতার যে অপমান সেদিন ""পাকিস্তান এবং পাকিস্তানিরা করেছিল",তার প্রত্যক্ষ, সঠিক,সত্য,তথ্যবহুল প্রামানিক দলিল রাখা হয়নি। এটাই বাস্তব এবং সমগ্র ইতিহাস এখন ভুল পথে,বিভ্রান্ত লক্ষ্যের অভিমুখে চলেছে৷ কিছুদিন পরের কথা৷পৌষের শিশির ভেজা একদিন সকালে শুনতে পেলাম ঢং ঢং ঘন্টার শব্দ..আমি আর ছোট'দা দুজনে ছুটতে থাকি।আমাদের স্কুল খুলেছে..৷আমরা দুজন ছিলাম প্রতিদিনের হাজিরায়৷স্কুল খোলা আর আমরা যাইনি,এমন একটা দিনও হয়নি সেই একাত্তরে!আমাদের হাইস্যার দাঁড়িয়ে ছিলেন মাটির বারান্দায়৷আমাদের মতন আরো দশ-বারোজন জুটেছি তখন।স্যার বলে দিলেন আগামীকাল থেকে তোমাদের নতুন ক্লাস শুরু হবে!জীবনের যে সামান্য আনন্দের দিনের সন্ধান খূঁজে ফিরেছি পরশ পাথর খোঁজার মতন সারা জীবন,তার সিংহভাগ জুড়ে আমার—আমাদের ছোটোবেলার স্কুলটি৷ঐ সব দিনের, সেই সময়ের আবেগ কয়েকটি অক্ষরে সাজাতে পারি,এমন সাধ্য তো আমার নেই!স্যার আলাদা ভাবে দাদার সাথে কি যেন কথা বললেন৷তখন আমরা মাঠে কয়েকজন সহপাঠী মিলে সদ্য সতেরো তারিখের শোনা এবং মুখস্থ শ্লোগান বলে ছুটোছুটি করছিলাম৷ পরের দিন সকালে যথারীতি পুরাতন দপ্তর গুছিয়ে নিয়ে ছুটলাম স্কুলে৷ কাঠের বেঞ্চে সবার আগে বই রেখে বারান্দায় দাঁড়িয়ে আছি৷এক সময় স্যার সবাইকে মাঠে দাঁড়াতে বললেন৷প্রথম থেকে পঞ্চম শ্রেনির আমরা—কোনো লাইনে চারজন,কোনোটায় তিনজন৷পঞ্চম শ্রেনিতে শুধু মাত্র আমার দাদা৷ স্যার বললেন,"এই দেখো আমাদের দেশের পতাকা! "বিষ্ময়ে দেখি,চাঁদ-তারা নিশানের বদলে লাল -সবুজের নতুন একটি পতাকা উত্তরা বাতাসে আমাদের বাড়ির দিকেই যেনো উড়ছে নীল মেঘের সঙ্গী হয়ে!স্যার আবার বলেন "এখন গাইবে জাতীয় সঙ্গীত..." আমরা কয়েকজনে গাইতে শুরু করি "পাক সাদ জমিন.."খুব দ্রুত স্যার থামিয়ে দিয়ে বলেন,আজ থেকে তোমরা তোমাদের নতুন দেশের জাতীয় সঙ্গীত গাইবে৷মনে রাখবে আমাদের দেশের নাম —স্যারকে থামিয়ে আমরা চেঁচেয়ি বলি বাংলাদেশ৷স্মিতমুখে সম্মতি জানিয়ে তিনি বলেন ,এবার শিখবে আমাদের জাতীয় সঙ্গীত.. তিনজন শিক্ষকের সামনে দেখি আমার দাদা দাঁড়িয়ে৷সে এতো দিন গোপনে এই গান শুনে মুক্তোর মতো কণ্ঠে লুকিয়ে রেখেছিল৷ সেই মনোমুগ্ধকর —পৃথিবীর শ্রেষ্টতম সুরের সঙ্গীত,যার জন্যে লক্ষ লক্ষ মানুষের জীবন-মান-স্বপ্ন বলি দিতে হয়েছে৷ এক অখ্যাত গ্রামের ,একটি " পৌর প্রাথমিক বিদ্যালয়ের"এক ছাত্র সেই গান গাইতে শুরু করে.. "আমার সোনার বাংলা আমি তোমায় ভালোবাসি...! তার সুরের ইন্দ্রধনুতে শীতের নির্মল আকাশ-বাতাসে কাঁপন ওঠে৷উড়ে যাওয়া বকপাঁতি পথভুলে কিছু সময় থমকে দাঁড়ায়..৷ রাস্তার পথ চলতি কিছু মানুষও গন্তব্যভুলে নেমে এসে থেমে দাঁড়ান আমাদের পাশে৷একজনের সুর অনুরণণ তোলে অনেকের কণ্ঠে..৷সেই মায়াময় গান আমরা সবাই গাইতে থাকি— প্রাণভরিয়ে,দিশাহরিয়ে.. সবুজ মাঠের এপ্রান্তের গান পিছনের শিব মন্দিরের চূড়া ছূঁয়ে ফিরে আসে সামনের মসজিদ মিনারে৷স্যারদের হাসিমাখা মুখ,চোখ ছিল জলে ছলছল। সঙ্গীতের সাধনা শেষে জানতে পারি,আজ থেকে আমরা নতুন ক্লাসের পড়ুয়া!খুব শিগগির আমাদের নতুন বইও দেওয়া হবে৷সেদিনের মতন ছুটি হলে দৌড়ে ফিরি বাড়ির দিকে৷ সেখানে .. আঁচলে স্নেহ- মায়া পেতে আম গাছটির ছায়ায় দাঁড়িয়ে আছেন মা!মাকে জানাতে হবে সবার আগে..আমাদের দেশের নতুন নাম ..!আমাদের নতুন পতাকার রঙ লাল-সবুজ৷ এখন থেকে আমি নতুন ক্লাসে পড়বো আর...আর আমাদের স্কুলে আজ একটি নতুন গান শিখেছি৷...আমার সোনার বাংলা..! যার মুখের কথা সুধার মতন.. প্রাণের চেয়ে প্রিয় মাগো, তোমার মলিন মুখ মনে পড়লে আজো নয়ন জলে ভাসি! জন্মদায়িনী মা আমার জন্মভূমি মা,চিরদিন তোমাদের বড়ো বেশি ভালোবাসি..! 
দাজ্জাল, দ্বাব্বাতুল আরদ বের হবে। ইমাম মাহদী আসবেন, সকল কাফের মরে সাফ হয়ে যাবে। অতঃপর ইমাম মাহদী বিয়া-শাদি করবেন এবং বাচ্চাকাচ্চা পয়দা করে দেহত্যাগ করবেন। এরপর ওনাকে মদীনতে নবী মুহাম্মাদের কবরের পাশে সমাহিত করা হবে। এজন্য নাকি নবীর কবরের পাশে জায়গাও খালি রাখা আছে! অনেকে মাহদীকে ইসা মসীহের অবতার বা পুনঃজন্ম বলেন। কিন্তু এটির সপক্ষেও শক্তিশালী কোনো দালিলিক প্রমাণ নেই। নবীর রওজাতে নবী নয় এমন কাউকে সমাহিত করা কি যুক্তিযুক্ত? এটা কি স্বাভাবিক? অথবা নবী মুহম্মদ কি এধরণের কোনো ওসিয়ত করে গিয়েছিলেন? প্রতিটি প্রশ্নের জবাব হচ্ছে- 'না'। নবীর রওজা যেখানে হয়েছে ওটা নবী পত্নী আয়শার ঘর। আয়শার ঘর মানে খলিফা আবুবকরের জায়গা। আবুবকরের ওসিয়ত অনুযায়ী এ কাজটি করা হয়। পরবর্তীতে খলিফা ওমরের ছেলে নিজের পিতাকে খলিফা হওয়ার সুবাদে নবীর রওজাতে সমাহিত করার দাবী করেন। তবে নবীর চাচতো ভাই, সর্বপ্রথম ইসলাম ধর্ম গ্রহনকারী আলী ইবনে আবু তালেবের ক্ষেত্রে তা ঘটেনি। উমাইয়ারা তা হতে দেয়নি। নবীর রওজায় একটি স্হান খালি রয়ে গেল। নবী মুহাম্মদ যদি জ্ঞানের শহর হয় তবে আলী তার দরোজা। সেই আলীর স্হান হলো না নবীর রওজায়! এখন রওজাতে থাকা সেই খালি যায়গা নিয়ে শুরু হলো বিভ্রান্তি, গাল-গল্প। একটা মিথ্যাকে ঢাকতে গিয়ে একশোটা মিথ্যা বলা লাগে। এটাই নিয়ম।
বাংগালি নিঃসঙ্গতাকে আঁকতে পারেনি। নিঃসঙ্গ বোধের উপর কোনো উপন্যাস বা সিনেমা আমার চোখে পড়েনি।

কবি স্ববিরোধী। স্ববিরোধী কথা বলেন বলেই একজন কবি একজন প্রাবন্ধিকের চেয়ে ভিন্ন মানুষ। প্রাবন্ধিক যুক্তি ঠাসেন তাঁর লেখায়। মত প্রচার করেন। তিনি নিজের মতের সাথে ভিন্নমত করতে পারেন না। তিনি শেকলবন্দি মানুষ। তবে এই শেকল তিনি নিজে পছন্দ করে পরেছেন। সেইখানে কবির সাথে মিল প্রাবন্ধিকের। কবি ইচ্ছে করে পাগলামি করেন । প্রাবন্ধিক ইচ্ছে করে শেকল পরেন। কবির সাথে রাজনীতিকদেরও খুব মিল তারা কবির মত স্ববিরোধী, তবে তারা কবির মতো পাগলামি করেন না, তারা জাতে মাতাল তালে ঠিক। স্ববিরোধী বক্তব্য তারা খুব হিসেব কষে ফায়দা লুটতে ব্যবহার করেন। টক শো গুলোতে এই স্ববিরোধী বক্তব্যের নাম হচ্ছে রাজনৈতিক বক্তব্য। রাজনৈতিক বক্তব্য স্ববিরোধী কিন্তু পাগলামি নয়। ইচ্ছেকৃত, পেছনে ব্যবসায়িক মনোবৃত্তি; রাজনৈতিক ব্যবসা। কবির স্ববিরোধিতাও ইচ্ছেকৃত, পাগলামি মনে হলেও তা পাগলামি নয়। কবিরা উল্টোপাল্টা কথা বলেন। সম্ভবত ভেবেই বলেন। কথাগুলো ওভাবে বলা যায়। শব্দের বা জীবনের মানে ওরকম হয়। কবিগুরু রবীন্দ্রনাথ একবার লিখেছিলেন 'পাওয়া কাকে বলে যে মানুষ জানে না সে ছোঁয়াকেই পাওয়া মনে করে'। তিনিই আবার একটু ছোঁয়াকে মহত্ব আরোপ করে লিখেছেন "একটুকু ছোঁয়া লাগে একটুকু কথা শুনি তাই দিয়ে মনে মনে রচি মম ফাল্গুনি ।। একটুকু ছোঁয়া লাগে একটুকু কথা শুনি। কিছু পলাশের নেশা কিছু বা চাঁপায় মেশা।। তাই দিয়ে সুরে সুরে রঙে রসে জাল বুনি।। রচি মম ফাল্গুনি। একটুকু ছোঁয়া লাগে একটুকু কথা শুনি। যেটুকু কাছেতে আসে ক্ষণিকের ফাঁকে ফাঁকে চকিত মনের কোণে স্বপনের ছবি আঁকে ।। যেটুকু যায়রে দূরে ভাবনা কাঁপায় সুরে।। তাই নিয়ে যায় বেলা নূপুরের তাল গুনি ।। রচি মম ফাল্গুনি। একটুকু ছোঁয়া লাগে একটুকু কথা শুনি তাই দিয়ে মনে মনে রচি মম ফাল্গুনি ।।" দেখুন একটু ছোঁয়াতেই কবির ভাবনা কাপায় সুর- তাই নিয়ে যায় বেলা। [কবির স্ববিরোধীতা/
আজ নোবেলজয়ী কবি রবীন্দ্রনাথ ঠাকুরের ১৬০তম শুভ জন্মদিন। তিনি বিশ্বকবি, কবিগুরু, গুরুদেব-- ইত্যকার নানাবিধ উপাধিতে আখ্যায়িত হয়েছেন। তিনি একইসাথে সমবায়-ভাবনারও কবি। সমবায় অধিদপ্তরের সকল সহকর্মীর এবং বাংলাদেশের সকল সমবায়ীর পক্ষ থেকে সমবায়প্রেমী কবি রবীন্দ্রনাথ ঠাকুরের প্রতি বিনম্র শ্রদ্ধাঞ্জলি অর্পণ করছি। সমবায় সম্পর্কে রবীন্দ্রনাথ: “আমার কাছে মনে হয়, এই কো-অপারেটিভ-প্রণালীই আমাদের দেশকে দারিদ্র্য হইতে বাঁচাইবার একমাত্র উপায়। আমাদের দেশ কেন, পৃথিবীর সকল দেশেই এই প্রণালী একদিন বড়ো হইয়া উঠিবে। এখনকার দিনে ব্যাবসা-বাণিজ্যে মানুষ পরস্পর পরস্পরকে জিতিতে চায়, ঠকাইতে চায়; ধনী আপন টাকার জোরে নির্ধনের শক্তিকে সস্তা দামে কিনিয়া লইতে চায়; ইহাতে করিয়া টাকা এবং ক্ষমতা কেবল এক-এক জায়গাতেই বড়ো হইয়া উঠে এবং বাকি জায়গায় সেই বড়ো টাকার আওতায় ছোটো শক্তিগুলি মাথা তুলিতে পারে না। কিন্তু সমবায়-প্রণালীতে চাতুরী কিম্বা বিশেষ একটা সুযোগে পরস্পর পরস্পরকে জিতিয়া বড়ো হইতে চাহিবে না। মিলিয়া বড়ো হইবে। এই প্রণালী যখন পৃথিবীতে ছড়াইয়া যাইবে তখন রোজগারের হাটে আজ মানুষে মানুষে যে একটা ভয়ংকর রেষারেষি আছে তাহা ঘুচিয়া গিয়া এখানেও মানুষ পরস্পরের আন্তরিক সুহৃদ্‌ হইয়া, সহায় হইয়া, মিলিতে পারিবে।” (সমবায়-১ , সমবায় নীতি/ রবীন্দ্রনাথ ঠাকুর)
কতিপয় অগ্রজের কথা বলি-৬ ।। স্মৃতির আয়নায় যশোর ।। আজ বলবো যশোরে সরাসরি কাজ করেছি এমন একজন সিনিয়র সহকর্মী এবং সমপদের কয়েকজন অগ্রজ এবং বৃত্তের বাইরের কারো কারো কথা। আমি যখন যশোরে যোগদান করি তখন সেখানকার পুলিশ সুপার ছিলেন খন্দকার মোজাম্মেল। হাসিখুশি স্বভাবের অত্যন্ত প্রাণবন্ত মানুষ খন্দকার মোজাম্মেল। তার স্ত্রী মিতালী হোসেন আমার ছেলেবেলার বন্ধু। আমার জীবনে প্রথম স্কুলে সে ছিল আমার সহপঠিী। মিতার সাথে আমার সর্বশেষ দেখা হয়েছে ১৯৭৫ সালের ফেব্রুয়ারি কি মার্চ মাসে। ১৯৭৫ এর ১৫ই আগস্টের পর মিতাদের পরিবার দুর্বিসহ অবস্থায় নিপতিত হয়। নির্যাতনের শিকার হন তার বাবা সিরাজগঞ্জের আওয়ামী লীগ নেতা আনোয়ার হোসেন রতু চাচা। অত্যাচার এবং নিপীড়ণে বিপর্যস্ত হয়ে পড়ে তার পরিবার। মিতা তখন দশম শ্রেণীর ছাত্রী। খন্দকার মোজাম্মেল ছিলেন সিরাজগঞ্জের মহকুমা পুলিশ অফিসার (এসডিপিও)। সেই বিরূপ সময়ে ১৯৭৫ এর নভেম্বর মাসে মিতার সাথে বিয়ে হয় তার। বিয়ের পর শশুড়বাড়ি সামলে পিতার সংসারের হাল ধরে মিতা। বিয়ের পর মিতা সংসারের ফাঁকে ফাঁকে লেখাপড়া চালিয়ে গেছে। এমএ পাশ করেছে। করেছে বিএড। দুই সন্তানের গর্বিত জননী মিতা তার ভাইবোনদের কাছেও মায়ের মতোই। মিতা আজও নিজে লেখাপড়া করে, অন্যদের জ্ঞানচর্চায় অনুপ্রাণিত করে। উন্নত বাংলাদেশকে জ্ঞানচর্চায়ও সমৃদ্ধ দেখতে চায় সে। যশোরে যাওয়ার পর যোগাযোগ হলো মিতার সাথে। মাঝে মাঝে ওর বাসায় যেতাম (পুলিশ সুপারের বাংলো)। আতিথেয়তায় মিতা অতুলনীয়। আমি তখন বিবাহিত, তবে সংসার শুরু করিনি। কারণ, আমার সহধর্মিনী তখনো বিশ্ববিদ্যালয়ের ছাত্রী। পরে আমাদের সংসার শুরু হলো কন্যাসহ। মিতার সাথে আমার স্ত্রীরও চমৎকার সম্পর্ক তৈরি হয়ে গেলো। সংসার জীবনে অভিজ্ঞ মিতা নিয়মিত আমার স্ত্রী-কন্যার খোঁজ-খবর নিতো। মিতার সাথে এখন আমার দেখা হয় কম। তবে যোগাযোগ আছে নিয়মিত। মিতার ভাইবোনেরা সব সমাজে প্রতিষ্ঠিত। তার একমাত্র ভাই কবীর বিন আনোয়ার সরকারের সিনিয়র সচিব। মিতার মা সিরাজগঞ্জের বিখ্যাত সিরাজী পরিবারের মেয়ে, সৈয়দা ইসাবেলা সিরাজী। ভাষা আন্দোলনে অবদানের জন্য এ বছর একুশে পদক (মরণোত্তর) পেয়েছেন। যশোরে চাকুরি জীবনের শুরুতে কাজের সাথে সাথে আমার অবসর সময়ের সঙ্গী ছিল মেজর (পরবর্তীতে লেঃ কর্ণেল বদরুল হুদা। বদরুল ছিল তখন তৎকালীণ বিডিআর (এখন বিজিবি) এর ২ রাইফেল ব্যাটালিয়নের সেকেন্ড ইন কমান্ড। চোরাচালান প্রতিরোধ টাস্ক ফোর্সের ম্যাজিস্ট্রেট হিসেবে আমি তার সাথে একত্রে দায়িত্ব পালন করেছি। সন্ধ্যার পর আমি মাঝে মাঝে চলে যেতাম ঝুমঝুমপুর বিডিআর রেস্ট হাউজে। সেখানে কখনো কখনো যশোর সেনানিবাসে কর্মরত মিলিটারি একাডেমিতে আমাদের কোর্সমেটরা যেতো। ওরা আমার বাসায়ও যেতো। উল্লেখ্য, এইচএসসি পাশের পর আমি ৭ম বিএমএ লং কোর্সের ক্যাডেট হিসেবে মিলিটারি একাডেমিতে যোগদান করি। কিছুকাল প্রশিক্ষণ নেই সেখানে। প্রশিক্ষণ সমাপনীর আগেই চলে আসি সেখান থেকে। বিএমএ-তে বদরুল ছিল আমার কোর্সমেট। যশোরের চোরাচালান সিন্ডিকেটের কাছে মেজর বদরুল হুদা ছিল মূর্তিমান বিভীষিকা। তবে সাধারণ মানুষের সাথে তার ব্যবহার ছিল অত্যন্ত আন্তরিক, ভব্যতায় পূর্ণ। তখন বিডিআর কর্মকর্তাদের সম্পর্কে অনেক নেতিবাচক কথাবার্তা শোনা যেতো। কিন্তু কথা, কাজ এবং বৈষয়িক দিক দিয়ে বদরুল ছিল ১০০% সৎ। ২ রাইফেল থেকে অধিনায়ক (সিও) হিসেবে অন্য এক ব্যাটালিয়নে পোস্টিং নিয়ে যশোর ত্যাগ করে। আবার ফিরে আসে যশোরে, একটি ইনফ্যান্ট্রি ব্যাটালিয়নের কমান্ডিং অফিসার হিসেবে। বিডিআর থেকে বদলি হয়ে বদরুল যখন যশোর থেকে চলে যায় তখন তার যাবতীয় মালপত্র (!) একটি টু-ডোর পাবলিকা সেডান কারে ভরে দিয়েছিলাম আমি। বদরুলের বাড়ি গোপালগঞ্জ শহরে। বিয়ের কিছু কেনাকাটার জন্য যশোরে এসেছিল সে। অনেক বলোর পরও যশোরের সাধারণ বাজার থেকেও সে একটা ভারতীয় শাড়ি কেনেনি। বিডিআর হত্যাকাণ্ডে নির্মমভাবে নিহত হয়েছে প্রিয় বন্ধু বদরুল হুদা। সে সময় যশোর সিগনাল স্কুলে কর্মরত আমাদের আর এক কোর্সমেট মশিউরও (কর্ণেল মশিউর) নিহত হয়েছে বিডিআর হত্যাকাণ্ডে। আল্লাহ তাদের বেহেশত নসীব করুন। যশোর কর্মকালে আমার আরো দুই সিনিয়র সহকর্মীর কথা বলতে হয়। একজন সদর উপজেলার ইউএনও মোহসিনা ফেরদৌসী, আরেকজন ক্যান্টনমেন্ট এক্সিকিউটিভ অফিসার (সিইও) খোরশেদ আলম চৌধুরী। মোহসীনা ফেরদৌসী বাংলাদেশের প্রথম ২ জন নারী উপজেলা নির্বাহী অফিসারের একজন। নারী না, একজন কর্মকর্তা হিসেবে যে দক্ষতা, কর্মক্ষমতা এবং সচলতা নিয়ে কাজ করা উচিত, তার সবই ছিল মোহসিনা ফেরদৌসীর। তার জীবনসঙ্গী আ.ক.ম. সাইফুল ইসলাম চৌধুরী ছিলেন অভয়নগরের ইউএনও। ১৯৯১ সালের জাতীয় সংসদ নির্বাচনে সহকারী রিটার্নিং অফিসার হিসেবে মোহসিনা ফেরদৌসী অত্যন্ত দক্ষতার সাথে নির্বাচন পরিচালনা করেছেন উত্তপ্ত যশোর সদর আসনে। সে নির্বাচনে যশোরের কেশবপুর আসন ছাড়া সবগুলো আসনে জয়লাভ করে আওয়ামী লীগের প্রার্থীগণ। কেশবপুরে বিজয়ী হয় জামায়াত প্রার্থী। সদর আসনে প্রয়াত বিএনপি নেতা তরিকুল ইসলাম অল্প ভোটের ব্যবধানে হেরে যান আওয়ামী লীগ প্রার্থী বর্ষীয়ান জননেতা রওশন আলীর কাছে। ১৯৯১ এর নির্বাচনে বিএনপি ক্ষমতায় এসেছে। সদর আসনের পরাজিত প্রার্থী তরিকুল ইসলাম মন্ত্রী হয়েছেন। কেউ কেউ সংসদ নির্বাচনে জনাব তরিকুল ইসলাম সাহেবের হেরে যাওয়ার দায় চাপানোর চেষ্টা করেছে ইউএনও মোহসিনা ফেরদৌসীর উপর। তখনকার জেলা প্রশাসক মোহসিনা ফেরদৌসীর পক্ষ নিয়ে কথা তো বলেনই নাই। উল্টো আভাসে ইঙ্গিতে বোঝানোর চেষ্টা করেছেন যে জনাব তরিকুল ইসলামের হেরে যাওয়ার পেছনে সদরের ইউএনও-র হাত রয়েছে। তবে মোহসিনা ফেরদৌসীর নিষ্ঠা এবং দায়িত্ব পালনে নিরপেক্ষতার ব্যাপারে সোচ্চার ছিলেন অতিরিক্ত জেলা প্রশাসক কে. এম. নুরুল হুদা। পরবর্তীতে উচ্চতর আদালতের নির্দেশে ভোট পুনঃগণনায় জনাব তরিকুল ইসলাম ওই নির্বাচনে বিজয়ী বিবেচিত হন। সে অন্য এক ঘটনা। অত্যন্ত দুঃখের বিষয়, অতি অল্প বয়সে মারা যান প্রশাসনের প্রিয়মুখ, অসম্ভব সৎ, দক্ষ এবং সাহসী কর্মকর্তা বেগম মোহসিনা ফেরদৌসী। সেনানিবাসের ভেতরে এবং বাইরে অত্যন্ত প্রিয়মুখ ছিলেন খোরশেদ ভাই। (খোরশেদ স্যার, কিছু মনে করবেন না। তখন তো ভাইই বলতাম) ক্যান্টনমেন্ট বোর্ডের দায়িত্বে থাকলেও যশোর এরিয়ার আওতাধীন জেলা সমূহে সিভিল প্রশাসনের সাথে সামরিক প্রশাসনের ব্রিজিং এর দায়িত্ব পালন করতেন জনাব খোরশেদ আলম চৌধুরী। যশোর সেনানিবাসে আমার কোর্সমেট এবং সিনিয়রদের কাছে অনেক প্রশংসা শুনেছি তার। তখন এমন একটা প্রবণতা ছিল যে, কোনো কোনো সেনা কর্মকর্তা সুযোগ পেলেই সিইও-র উপর হম্বিতম্বি করতো। সেনা কর্মকর্তাদের কাছেই শুনেছি, খোরশেদ ভাই নিজের এমন একটা ভাবমূর্তি তৈরি করেছিলেন যে কেউ তাকে হুমকি-ধামকি দেওয়ার সাহস পেতো না। কাউকে অভব্য হবার সুযোগও দিতেন না তিনি। আমার কোর্সমেটরা বলতো, অন্যরকম মানুষ এই সিইও। তার সামনে উদ্ধত আচরণ করা যায় না। জিওসি, ব্রিগেড কমান্ডার, এয়ারফোর্সের বেজ কমান্ডার সবাই পছন্দ করতেন তাকে। জেলা প্রশাসনের ডিসি, জেডএসও, এসপি, এডিসি সবার সাথে ঘনিষ্ট যোগাযোগ ছিল খোরশেদ ভাইয়ের। খুব ভালো টেনিস খেলতেন তিনি। সবাই তাকে পার্টনার পেতে চাইতো। আমিও ভালোই খেলতাম টেনিস। তবে আমার ব্যাটটা জুতসই ছিলনা। খোরশেদ ভাই তার একটা ইয়োনেক্স ব্যাট উপহার দিয়েছিল আমাকে। ১৯৮২ বিশেষ ব্যাচের কর্মকর্তা জনাব খোরশেদ আলম চৌধুরী সচিব হিসেবে সরকারি চাকুরি থেকে অবসর গ্রহণ করেছেন। সর্বশেষ তার পোস্টিং ছিল- সচিব, বেসামরিক বিমান ও পর্যটন মন্ত্রণালয়। জনাব কে. এম. নুরুল হুদা স্বাধীনতার পর সকল বেসরকারি মিল-কারখানা জাতীয়করণ করা হয়। জাতীয়করণকৃত মিল-কারখানার সুষ্ঠু ব্যবস্থাপনার জন্য ইন্ডাস্ট্রিয়াল ম্যানেজমেন্ট সার্ভিস (আইএমএস) নামে সিভিল সার্ভিসে একটি নতুন ক্যাডার সংযুক্ত হয়। ১৯৭৩ (মুক্তিযোদ্ধা) ব্যাচের উল্লেখযোগ্য সংখ্যক কর্মকর্তা নতুন এই ক্যাডারে যোগদান করেন। পরবর্তীতে মিল-কারখানা বিরাষ্ট্রীয়করণ শুরু হলে আইএমএস ক্যাডার বিলুপ্ত হয় এবং এই ক্যাডারের কর্মকর্তাগণ ১৯৭৩ (মুক্তিযোদ্ধা) ব্যাচের সাথে প্রশাসন, পুলিশসহ বিভিন্ন ক্যাডারে আত্মীকৃত হন। খান মোহাম্মদ নূরুল হুদা (কে.এম. নুরুল হুদা) ছিলেন অবলুপ্ত আইএমএস ক্যাডারের সদস্য। অতিরিক্ত জেলা ম্যাজিস্ট্রেট (এডিএম) হিসেবে যশোরে দায়িত্ব শুরু করেন তিনি। প্রশাসন ক্যাডারে আসা আইএমএস ক্যাডারের সদস্যগণ সহকারি কমিশনার হিসেবে দায়িত্ব পালন না করায় ম্যাজিস্ট্রেসির প্রাথমিক অভিজ্ঞতা তারা অর্জন করতে পারেন নি। ফলে এই গ্রুপের কাউকে কাউকে দেখেছি, তারা বিচারকী দায়িত্ব পালন করতে চাইতেন না। কিন্তু কে.এম. নুরুল হুদা ছিলেন ব্যতিক্রম। সিনিয়র কর্মকর্তা হবার পরও তিনি অত্যন্ত নিষ্ঠার সঙ্গে জুনিয়রদের সাথে আইনি এবং সার্ভে অ্যান্ড সেটেলমেন্ট ট্রেনিং এ অংশগ্রহণ করেছেন। অত্যন্ত দক্ষতার সাথে বিচারকী দায়িত্ব পালন করেছেন। এডিএম হিসেবে তিনি যেসব মামলার রায় দিয়েছেন তার কোনোটিই উচ্চতর আদালতে পরিবর্তিত হয়নি। ভেজাল বিরাধী কর্মকাণ্ডের জন্য আলোচিত ম্যাজিস্ট্রেট বিসিএস ৯ম ব্যাচের কর্মকর্তা রোকনুদ্দৌলার পেশাগত জীবনের হাতেখড়ি আমাদের কাছে। ম্যাজিস্ট্রেট হিসেবে সে নুরুল হুদা স্যারের কাছ থেকে বিশেষ পাঠ পেয়েছিল। জেলা ও উপজেলা প্রশাসনের কর্মকর্তা-কর্মচারি, অন্যান্য পেশাজীবী থেকে শুরু করে সাধারণ মানুষের প্রতি সম্মান প্রদর্শনে তিনি ছিলেন অকৃপণ। নীতি-নৈতিকতা মেনে এবং বিধি-বিধান অনুসরণ করে প্রশাসন পরিচালনার যে দীক্ষা জেলা প্রশাসক কাদের মুন্সী স্যার আমাদের দিয়েছিলেন, তিনি বদলি হয়ে যাওয়ার পর সেসব ব্যবস্থা নষ্ট হবার উপক্রম হলো। তখন নিয়ম হয়েছে এডিসিদের মধ্যে জ্যেষ্ঠতম কর্মকর্তা এডিসি (সাধারণ) এর দায়িত্ব পালন করবেন। আগে জ্যেষ্ঠতম এডিসি এডিএম এর দায়িত্ব পালন করতেন। নতুন নিয়মে হুদা স্যার তখন এডিসি (সাধারণ)। তিনি আবদুল মোক্তাদীর চৌধুরী, কাদের মুন্সী স্যারদের চালু করা স্বচ্ছতা ও জবাবদিহিতার নিয়মগুলো আঁকড়ে ধরে থাকতে আমাদের অনুপ্রাণিত করতেন। সমর্থন দিতেন। সাহস যোগাতেন। সে সময় যশোর জেলা প্রশাসনে যানবাহনের সঙ্কট ছিল। অথচ ভিআইপি মুভমেন্টও ছিল মাত্রাতিরিক্ত। প্রায় প্রতিদিনই অন্য দপ্তরের গাড়ি রিকুইজিশন করতে হতো। এ নিয়ে অন্য বিভাগের কর্মকর্তাদের মধ্যে বেশ অসন্তোষ ছিল। আমি উদ্যোগ নিলাম জেলা প্রশাসনের সব গাড়ি ব্যবহার করার পর (অতি প্রয়োজনীয় ২/৩টি গাড়ি বাদে) অন্য বিভাগের গাড়ি রিকুইজিশন করা হবে। অন্য এডিসি এবং তখনকার এডিএম এ ব্যবস্থা মানতে চাইলেন না। জেলা প্রশাসকও তাদের সাথে। কিন্তু আমাকে সমর্থন দিয়ে এবং নিজে দায়িত্ব নিয়ে সে ব্যবস্থা বাস্তবায়ন করলেন এডিসি হুদা স্যার। আমাদের কর্মকর্তাদের অনেকের ছেলেমেয়ে ক্যান্টনমেন্টের দাউদ পাবলিক স্কুলে পড়তো। প্রত্যেক বাচ্চাকে স্কুলে আনা-নেয়ার জন্য আলাদা আলাদা গাড়ি যেতো। আমি প্রস্তাব দিলাম, সব বাচ্চা এক গাড়িতে স্কুলে যাতায়াত করবে। মানতে চাইলেন না কেউ কেউ। কিন্তু হুদা স্যার তা সাদরে মেনে নিলেন। সরকারি গাড়ি ব্যক্তিগত ব্যবহারের জন্য তিনি নিয়মিত বিল পরিশোধ করতেন। যশোরে ভারতীয় জিনিসপত্র (অবৈধ/চোরাচালানকৃত) বিক্রির বাজার তূলাতলা। মাঝে মাঝে আমরা পুলিশ, বিডিআর, কাস্টমস নিয়ে সেখানে অভিযান চালাতাম। কিন্তু আমাদের কোনো কোনো সহকর্মীর পরিবার সেখানে জিনিস-পত্র কেনাকাটা করতো। আমি ছিলাম এর ঘোর বিরোধী। নুরুল হুদা স্যার এ প্রসঙ্গে একদিন তাঁর ব্যাচমেট দুই এডিসি এবং আমাদের সামনে বলছিলেন: ‘সকালে আমরা পুলিশ-বিডিআর নিয়ে তূলাতলায় অপারেশন করলাম। অবৈধ মালামাল আটক করলাম। পাচারকারীদের গ্রেফতার করলাম। আর বিকালে বউকে পাঠালাম সেখান থেকে শাড়ি-চাদর কিনতে। কি অনৈতিক কাণ্ড!’ ১৯৯১ সালের নির্বাচনের পর সদরের ইউএনও মোহসিনা ফেরদৌসীর পক্ষে তাঁর অবস্থানের বর্ণনা আগে দিয়েছি। কে. এম. নূরুল হুদা স্যারের অন্যতম একটি কাজ হলো ১৯৯১ সালে যশোরের কারাগার বিদ্রোহ নিরসন। আমি দমন বললাম না এ কারণে যে কারাগারে স্বাভাবিক অবস্থা ফিরিয়ে আনতে তিনি কোনো দমনমূলক ব্যবস্থা নেননি। বিদ্রোহের এক পর্যায়ে কারাগারের নিবাসীরা কারা কর্তৃপক্ষ, পুলিশ এবং প্রশাসনের লোকদের আলোচনার জন্য কারাগারের ভেতরে যেতে বললেন। কিন্তু জেলা প্রশাসকসহ অনেকেই বললেন যে এভাবে কারাগারের ভেতরে যাওয়া ঠিক হবে না। কর্মকর্তাদের জিম্মি করা হতে পারে। আলোচনা ছাড়া বিদ্রোহীদের দমন করার আর একটি পথ ছিল শক্তি প্রয়োগ। কারাগারের ভেতরে শক্তি প্রয়োগ করলে জানমালের ব্যাপক ক্ষতির সম্ভাবনা থেকে যায়। হুদা স্যার সমস্যার শান্তিপূর্ণ সমাধান করতে বিদ্রোহীদের সাথে আলোচনার জন্য ভেতরে যেতে রাজি হলেন। তার সঙ্গী হলেন ডিআইজি প্রিজন লিয়াকত আলী খান, সিনিয়র এএসপি আব্দুল গণি এবং আমি। জেলখানার ভেতরে ঢোকার পর এক আবেগঘন অবস্থা তৈরি হলো। বিদ্রোহের অন্যমত নেতা ছিল ডাকাতি মামলায় সাজাপ্রাপ্ত বরিশালের কুদ্দুস মোল্লা। কুদ্দুস মোল্লা নাকি মুক্তিযুদ্ধের সময় হুদা স্যারের সাথে যুদ্ধ করেছে। এডিসি হুদা স্যারকে জড়িয়ে ধরে কুদ্দুস মোল্লা কাঁদতে কাঁদতে বলেছিল: ‘ক্যাপ্টেন, কুদ্দুস মোল্লার তো ডাকাত হওয়ার কথা না। তা হইলে ক্যান সে ডাকাত হইলো?’ সিনেমার সংলাপের মতো মনে হয়েছিল কুদ্দুস মোল্লার সংলাপ। যাহোক, কোনোরকম শক্তিপ্রয়োগ এবং রক্তপাত ছাড়া বিদ্রোহ থামানো গেলো। ১৯৯২ সালে ১৯৭৩ ব্যাচের কর্মকর্তাগণ উপসচিব পদে পদোন্নতি পান। জেলা প্রশাসক, এডিএম, এডিসি (রাজস্ব) এবং এডিসি (সাধারণ) হুদা স্যারও উপসচিব পদে পদোন্নতি পেলেন। জেলা প্রশাসকসহ যশোরে কর্মরত ১৯৭৩ ব্যাচের কর্মকর্তাদের মধ্যে ব্যাচের সমন্বিত মেধা তালিকায় তাঁর নাম সবার আগে। বুঝতে পারলাম, খুব তাড়াতাড়িই যথাযথ পদে পদায়ন নিয়ে চলে যাবেন তিনি। আর তাঁর যশোর ছেড়ে যাওয়া মানে আমাদের মাথার উপরের ছাদ সরে যাওয়া। ঠিক করলাম, আমাকেও বিদায় নিতে হবে যশোর থেকে। শ্রদ্ধেয় কে. এম. নুরুল হুদা এখন বাংলাদেশের প্রধান নির্বাচন কমিশনার। ২৯ জুন ২০২১ (চলবে) 
চট্টগ্রামের প্রিয় শিল্পী ভাই ও বোনেরা ঢাকার শিল্পীদের চিকিৎসায় সকলের সহযোগিতা কামনা করছি।
জাতির পিতা বঙ্গবন্ধু শেখ মুজিবুর রহমানের মৃত্যু বার্ষিকী'তে বিনম্র শ্রদ্ধাঞ্জলি
বাংলাদেশ আইসিসি চ্যাম্পিয়ন হওয়ার আগ পর্যন্ত এদেশের ক্রিকেট ভক্তরা সাপোর্টের দিক থেকে পাকিস্তান ও ইন্ডিয়ার সাপোর্ট করতো। খেলাকে ভালবাসার কারণে হোক অথবা সম্প্রদায়িক কারণেই হোক বেশিরভাগ পাকিস্তানের সাপোর্টার ছিল। পরবর্তীতে বাংলাদেশ ভালো খেলা শুরু করলে দেশাত্মবোধের কারণে বাংলাদেশকে সমর্থন করায় ঐ সাপোর্টের উন্মাদনা কমতে শুরু করে। তখন থেকে খেলাকে কেন্দ্র করে আন্তর্জাতিক অঙ্গনের খেলায় (যেখানে বাংলাদেশ না থাকতো ) ইন্ডিয়ার সমর্থন কিছুটা বেড়েছিল। কিন্তু ভি-রা-ট কোহলি ইন্ডিয়ার ক্যাপ্টেন হওয়ার পর মাঠে তার আচরণের কারণে ঐ সমর্থন তো কমেছে, উপরন্তু ভারতের সাথে যাদেরই খেলা হচ্ছে তাদের সমর্থনে উন্মাদনা প্রকাশ করছে। হায়রে ভিরাট কোহলি !!! তোমার অভিব্যক্তি ও আচরণের কারণে এশিয়ার টীম হিসেবে তোমার টীমকে সমর্থন করতে পারছে না ।
৪ঠা জুন প্রথম জাতীয় চা দিবস। দেশে এই প্রথম আমার মনের মতো আপন একটা দিবস পাওয়া গেল। জীবনে চা আর কবিতা লেখা এই দুইটা বিষয়ে আমার কোন বিরক্তি, ক্লান্তি, সময়-অসময় নেই। তাই------- (} আমিও তোমার মত যেমন তুমি শর্তহীন হলোইবা একটা জীবন পুরোপুরি অর্থহীন। কার কী তাতে কী এসে যায়? আমরা না হয় দুজন বসে একটা চা ভাগ করে খাই ।
প্রগতিশীল আল মাহমুদকে মৌলবাদী বানিয়েছিলো চুয়াত্তুরের আ'লীগ >> সালেম সুলেরী♦ আজ ৯ জুলাই শুক্রবার 'রাত নিবিড়' অনুষ্ঠানে বিস্তারিত। ১১ জুলাই প্রিয়দিন-জন্মদিনের অগ্রিম অনুষ্ঠানে কবিকে অভিবাদন। কিংবদন্তী কবি আল মাহমুদের অজানা তথ্যের পাহাড়। আমি সালেম সুলেরী যেটুকু দেখেছি, জেনেছি, বুঝেছি>> ♦কবিশত্রু শামসুর রাহমানকে নিয়ে কুমিল্লায় গোপন ভ্রমণ! ♦ একাত্তরে কলকাতায় প্রগতিশীল, চুয়াত্তরে ঢাকায় মৌলবাদী! ♦ 'গণকন্ঠ' সম্পাদকরূপে খোন্দকার মোশতাকের গোপন তথ্য ফাঁস ♦ ফারাক্কা পানিচুক্তির ফাঁকিবাজি'র সংবাদ ঃ ভারতের রোষানল ও কারাগারের তাপানল ♦ কারামুক্তির পর বঙ্গবন্ধুর ঔদার্যে শিল্পকলায় চাকরি >> যুগ্ম সচিব থেকে সহকারী সচিবে পদাবনতি! ♦ জিয়া যে কারণে কবির হাতে গড়লেন 'জাসাস' ♦ সুনীল-শক্তি যেদিন বললেন আল মাহমুদের কাছে আমরা নস্যি! ♦ 'ঘুম ভাঙতেই আল মাহমুদ দেখেন >> শক্তির স্ত্রীর পাশে শুয়ে আছেন...!' কবি শক্তির কলকাতানিবাসে রাত কাটানোর গল্প..। ♦বৃটিশ রাজকবি টেড হিউজ সকাশে বিলম্বিত আল মাহমুদ, ফজল শাহাবুদ্দীন! ♦ হোটেলে কবিতা পড়া নিয়ে শামসুর রাহমানকে পরাস্তকরণ ♦ টেলিফোনে আল মাহমুদকে পেয়ে ক্ষমতাহীন এরশাদের ক্ষোভ! '-- এখনতো আমাদের আপনারা ভুলেই গেছেন..!' ♦ আল মুজাহিদীর জন্মদিনে ভিন্নমাত্রার প্রশংসা >> কবি-সংস্কৃতিসেবীদের নাম থেকে বর্জ্য অপসারণে খ্যাতিমান। ক্ষোভ >> আমার জন্মতিথি কি এমন উজ্জ্বলতা পাবে না? ♦ কেনো তিনি হঠাৎ হঠাৎ শুনতে চেয়েছেন আমার সেই কবিতাটি >> যে আমি চলে যাবো হারিয়ে দূর দেশে আত্মা যাবে কই, ছুটবে উর্ধ্বে সে..... ♦♦ মধ্যপ্রাচ্য ভ্রমণ অনুষ্ঠানে প্রধানবক্তা আল মাহমুদ। আমাকে প্রধান অতিথি করায় লজ্জায় লুকিয়েছিলাম..... ♦♦ দীপ মুখার্জী ও আমার যৌথগ্রন্থের প্রকাশনা অনুষ্ঠানে সভাপতিত্ব। বললেন, তরুণদের থেকে আমার শিশুসাহিত্যও ফেলনা নয়.... ♦♦ বললেন, ভালো কবি হতে হলে নির্মমও হতে হয়.... ♦♦ বললেন, নিউইয়র্কে শহীদ কাদরী'র নতুন স্ত্রী-পাঠ কেমন চলছে...! কবি আল মাহমুদকে নিয়ে একবই তথ্য হৃদ-সাগরে। অসংখ্য দুর্লভ তথ্য মেলে ধরছি আজ থেকে >> মাদারল্যান্ড টিভিতে, 'রাত নিবিড়' অনুষ্ঠানে। পরিচালনায় সৈয়দ রানা মুস্তফী। ♦বাংলাদেশ সময় রাত ১১ টা। # ভারতে রাত ১০.৩০ মি.। # নিউইয়র্ক (ইস্টার্ণ অ্যামেরিকা)+টরন্টো (কানাডা) দুপুর ১.০০ মি.# বৃটেন+ইউরোপ সন্ধ্যে ৬টা ♠
এখানে সব চুরি হয়। বিদ‍্যার আমাজন খুলেছে প্রাচ‍্যের অক্সফোর্ড।
স্মৃতিঃ ২৭ অক্টোবর,২০১৮।চেকোশ্লোভাকিয়ায় আজহার বাবু ভাই ও ভাবীর সাথে।
করোনা গেলে(ছড়া) -------------------- আবার জমবে জানি বৈশাখ মাস এলে রমনার বটমূলে গান। আবার খুশির ঈদে পূজা আর বড়দিনে ভেসে যাবে সব অভিমান। আবার খোকা বা খুকু বই খাতা পিঠে তুলে হাসিমুখে যাবে পাঠশালা। আবার ছুটবে বাবা অফিসে বা আদালতে গাড়ি নিয়ে ঠিক ভোর বেলা। আবার ছুটবো সবে সমুদ্র সৈকতে নীল নীল সাগরের জলে। আবার উড়বো জানি নানা দেশে নানা বেশে আকাশের বুকে পাখা মেলে। আবার আগের দিন ফিরে পাবো ঠিক জানি এইদিন দূরে যাবে চলে। -------------------------------------
