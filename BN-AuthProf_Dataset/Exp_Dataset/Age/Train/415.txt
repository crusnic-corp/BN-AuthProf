আমি জীবনমুখী শিক্ষা গ্রহণ করছি। আলোচনা-সমালোচনা, গালি। যে গালি ছোটবেলায় শুনিনি, সে গালির ব্যুৎপত্তিগত ব্যাখ্যাসহ শিখছি। গালি অভিধান প্রিয় একটি বই হয়ে দাঁড়িয়েছে।
ইয়াকুব আলাইহিস সালাম আশঙ্কা করেছিলেন যে, তাঁর অন্য সন্তানেরা যদি ইউসুফ আলাইহিস সালামের স্বপ্নের ব্যাপারে জেনে যায়, তাহলে তারা যেকোনো প্রকারেই ইউসুফ আলাইহিস সালামের ক্ষতি করার চেষ্টা করবে। ইউসুফ আলাইহিস সালামের ক্ষতি তাঁর ভাইয়েরা ঠিক-ই করেছিলো, তবে তা সেই স্বপ্নের কারণে নয় যা ইউসুফ আলাইহিস সালাম দেখেছিলেন। এই স্বপ্নের কথা ঘুণাক্ষরেও তাঁর ভাইয়েরা জানতে পারেনি। তারা ইউসুফ আলাইহিস সালামের ক্ষতি করেছিলো এই কারণে যে— ইউসুফ আলাইহিস সালামকে ইয়াকুব আলাইহিস সালাম অন্য সন্তানদের চাইতে বেশি ভালোবাসতেন। কুরআন ব্যাপারটাকে এভাবে বর্ণনা করেছে: 'স্মরণ করুন, যখন তারা বলাবলি করছিলো, 'নিশ্চয় ইউসুফ এবং তার ভাই আমাদের পিতার কাছে আমাদের চাইতে অধিক প্রিয়। অথচ দেখো, আমরা পুরো একটা দল'।- সুরা ইউসুফ ০৮ ইউসুফ আলাইহিস সালামের ওই দূর্ভোগের নেপথ্য কারণ তাঁর স্বপ্ন ছিলো না, ছিলো তাঁর প্রতি পিতার অগাধ ভালোবাসা, দরদ এবং অতি-মমতা। ইউসুফের প্রতি পিতার এমন মাত্রাতিরিক্ত ভালোবাসা, স্নেহ, যত্ম, আদর আর মমতাকে অন্য ভাইয়েরা হিংসার চোখে দেখতে শুরু করলো। তারা ধরে নিলো— পিতার এই ভালোবাসা যদি ইউসুফের প্রতি অব্যাহত থাকে, তাহলে অদূর ভবিষ্যতে ইউসুফ তাদের জন্য অনেককিছুতে হুমকি হয়ে দাঁড়াতে পারে। ইউসুফ আলাইহিস সালামকে তারা তাদের পথের কাঁটা মনে করলো এবং এই কাঁটা সরাবার একটাই উপায়— তাঁকে হত্যা করা কিংবা দূরে এমন কোথাও রেখে আসা যেখান থেকে সে আর কোনোদিন পিতা ইয়াকুব আলাইহিস সালামের নাগাল পাবে না। ইউসুফ আলাইহিস সালামকে সরিয়ে দেওয়া গেলে পিতার সমস্ত মনোযোগ তাদের ওপর এসে পড়বে এবং তারা তাদের উদ্দেশ্য হাসিল করতে পারবে। কুরআন সেটাকেও বর্ণনা করেছে এভাবে: 'তোমরা ইউসুফকে হত্যা করে ফেলো কিংবা তাকে ফেলে আসো কোন সুদূর ভূমিতে। তাহলেই তোমাদের পিতার দৃষ্টি তোমাদের ওপর নিবদ্ধ হবে'- সুরা ইউসুফ ০৯ ইউসুফ আলাইহিস সালামের স্বপ্নের ব্যাপারে বিন্দু বিসর্গও জানতো না তাঁর ভাইয়েরা। ইয়াকুব আলাইহিস সালাম যে কারণে ভয় পেয়েছিলেন তা ঘটেনি ঠিক, কিন্তু ইউসুফ আলাইহিস সালাম ভাইদের ক্ষতি থেকে বাঁচতে পারেন নি শেষপর্যন্ত। ক্ষতির কারণ— তাঁকে তাঁর পিতা অন্য সবার চাইতে বেশি ভালোবাসতেন। আচ্ছা, সুরা ইউসুফের এই জায়গায় এসে, জীবনের কোন পাঠ আমরা রপ্ত করতে পারি? কোন গভীর আত্ম-জিজ্ঞাসায় নিজেকে ঝালিয়ে নিতে পারি আরেকবার? সুরা ইউসুফের এই অংশটা আমাদের শেখাচ্ছে— আমাদের সব সমালোচকেরাই আসলে প্রকৃত সমালোচক নয়। আমরা ভুল করছি বা করেছি বলেই তারা সর্বদা আমাদের সমালোচনা করেন না। তারা মাঝে মাঝে আমাদের সমালোচনা করেন হিংসা থেকে। মাঝে মাঝে আমাদের যোগ্যতা তাদের মনে হিংসার আগুনকে উস্কে দেয়। আমাদের গ্রহণযোগ্যতা তাদেরকে জ্বলে-পুড়ে খাক করে। মানুষ যখন আমাদের প্রশংসা করে, আমাদের ভালোবাসে, আমাদের অনুসরণ করে, মনোযোগ দিয়ে আমাদের দেখে, তন্ময় হয়ে আমাদের কথা শুনে— তখন এই সমালোচকবৃন্দ নিজেদের হাত নিজেরা কামড়াতে থাকে। কেনো মানুষ তাদের রেখে আপনাকে বেশি ভালোবাসছে, কেনো মানুষ তাদের বাদ দিয়ে আপনার কথা বেশি শুনছে, কেনো তাদের অনুসারীর চাইতে আপনার অনুসারীর সংখ্যা বেশি, কেনো তাদের কথার চাইতে আপনার কথার গ্রহণযোগ্যতা বেশি— এই সমস্ত কিছু তাদের মনে আগুন ধরায়। ফলে, তারা যখন সত্য কথাটা মুখে বলতে পারে না, তখন তারা আপনার সমালোচনায় লেগে পড়ে। আপনার সামান্য বিচ্যুতিকে নিয়েও তারা মজা-মস্কারায় মেতে উঠে, নিন্দা-সভার আসর বসায়। এদের সাথে আমি ইউসুফ আলাইহিস সালামের ভাইদের খুব মিল পাই। ইউসুফ আলাইহিস সালামের ভাইয়েরা পিতার কাছে ইউসুফ আলাইহিস সালামের গ্রহণযোগ্যতা মেনে নিতে পারেনি। তারা হিংসায় জ্বলে-পুড়ে যেতো। ইউসুফ আলাইহিস সালামকে সইতে না পেরে, সহ্য করতে না পেরে শেষ পর্যন্ত তাঁকে হত্যা করবার কৌশলও এঁটেছিলো তারা এবং তা বাস্তবায়নে এগিয়েও গিয়েছিলো। অধুনা যুগে আপনার নিন্দুকেরা আপনাকে হত্যা করতে চায় না, আপনাকে কূপেও ফেলতে চায় না, তবে বাক্য-বাণে তারা ঝাঝরা করে দিতে চায় আপনার বুক। তারা আপনাকে কথার মারপ্যাঁচে বিধ্বস্ত করে দিতে চায়। তারা আপনার অনুসারীদের বিভ্রান্ত করতে চায় যাতে তারা আপনার কথা না শুনে, আপনার লেখা না পড়ে। তারা অবিরত আপনার নিন্দা করে বেড়ায় আপনাকে আপনার লক্ষ্য থেকে বিচ্যুত করতে। যাতে আপনি হতাশ হয়ে পড়েন, পিছিয়ে পড়েন। জেনে রাখুন— চারপাশে যারা আপনার নিন্দা করে বেড়ায় তারা সর্বদা এইজন্যেই তা করে না যে, আপনার যোগ্যতা তাদের চাইতে কম। বরং, মাঝে মাঝে তারা আপনার নিন্দা করে, কারণ— আপনার যোগ্যতা তাদের চাইতে অনেক অনেক বেশি। ইউসুফ আলাইহিস সালামের ভাইয়েরা ইউসুফ আলাইহিস সালামকে অযোগ্যতার কারণে অপছন্দ করতো না। তারা তাঁকে অপছন্দ করতো তাঁর অতি-যোগ্যতার কারণে। সুতরাং, আপনাকে ঘিরে মানুষের সকল অপছন্দ, সকল নিন্দাকে আমলে নিবেন না। আপনার পেছনে তাদের যাবতীয় কটু-কথা, বাক্য-বাণ এবং তীর্যক মন্তব্যে হতাশ হওয়ারও দরকার নেই। তাদের অনেক অপছন্দ, অনেক নিন্দা তাদের হিংসা-পূর্ণ অন্তর থেকে উদগীরিত। তাদের ব্যাপারে ইউসুফ আলাইহিস সালামের ভাইদের পরিণতির কথা ভেবে শুকরিয়া করুন। হতে পারে, আল্লাহ সুবহানাহু ওয়া'তায়ালা কোনএকদিন তাদেরকে আপনার কাছে এনে ফেলবে যেভাবে ইউসুফ আলাইহিস সালামের ভাইদেরকে তিনি ইউসুফ আলাইহিস সালামের কাছে এনে ফেলেছিলেন। হয়তো একদিন আপনার নিন্দুকেরা আপনার কাছে করজোড়ে ক্ষমা চাইবে। আপনার জবাব নয়, নিন্দুকের জন্য আল্লাহর জবাবের অপেক্ষা করুন। 'সুরা ইউসুফ থেকে আমি যা শিখেছি-০২'
 গতকাল চঞ্চল চৌধুরীর একটা কমেন্ট এর স্ক্রিনশট দেখলাম।দেখে আশ্চর্য হই নাই ঠিকি(জাতিগত বুদ্ধিভিত্তিক লেভেলটা মোটামুটি বুঝি বলেই),তবে ব্যথিত হয়েছি।দেখলাম চঞ্চল চৌধুরী হিন্দু বলে জেনে অনেকে মেনে নিতে পারেন নাই বা ব্যথিত হয়েছে!তাকে অনেকে আবিষ্কার করেছে তার মায়ের সাথে ছবি দেখে,মাথায় সিঁদুর দেখে,তারা আগে অনেকে জানতো চঞ্চল মুসলমান! আহা কষ্ট! এই রমজানেই বলছি,এই দেশ শাসনে মুসলিম দেশ হউক আমি এটা চাই না! আমি শুধু চাই যে যে ধর্ম পালন করছে সে তা নির্বিঘ্নে।কারণ এই দেশের বর্তমান প্রেক্ষাপটে ইসলামি রাষ্ট্র ব্যবস্থা কায়েম করার জন্য যোগ্য ব্যক্তিত্ব,অনুকূল পরিবেশ বা উপযুক্ত ডেমোগ্রাফিক কাঠামো নেই।কারন এই রাষ্ট্রের জন্মই হইছে এই সন্ধিতেই,এই ধারণায় আর এই সসম্প্রীতেই।আমি মূর্খ গান্ডুদের মত বলবো না এটা মুসলমানদের মাটি! আমি সেই অপয়া গান্ডুদের মত বলবো না যে আমাকে মন্দিরে উপস্থিত হয়ে সম্প্রতি দেখাতে হবে কিন্তু আমি চাই না কেউ তার ধর্মীয় আচার পালনে কথা দিয়েও ব্যথিত হউক,কর্মে তো দূরের কথা! একটা কথা পরিষ্কার হওয়া দরকার, এই দেশের ৯৫% মুসলিম হলেও মুসলিম হিসেবে আমার পাসপোর্ট যেই রঙ্গের, ০.০০০১% এর নৃগোষ্ঠীর একজন নাগরিকের পাসপোর্ট এর কালারও একই।আমার হক এই রাষ্ট্রে যতটুকু,তাদের হকও এতটুকুই,এর একচুল এদিক ওদিকে না!আমি এও বলতে শুনি,অনেকেই বলেন এই দেশটা স্বাধীন করতে মুসলিমরা রক্ত দিয়েছে বেশি,আমিও বলি কথা সত্য! কিন্তু এটা দিয়ে কি প্রমাণ হয়,আমার দেশের মানুষ মুসলিম সংখ্যা গরিষ্ঠ, তাহলে আনুপাতিকভাবে এটাই হওয়া স্বাভাবিক।ধরেন,আপনার ঘরে ৫টা ছেলে আছে আর একটা মেয়ে! প্রতিবেশীর সাথে যুদ্ধ লাগছে,এখন আপনি কি আপনার মেয়েকে স্বাধীনতা লাভের পর কম সুবিধা দিবেন?বলবেন এই দেশ স্বাধীনে ছেলেরা বেশি ছিলো! মেয়ে বেশি থাকলে মেয়েরা বেশি যুদ্ধ করতো,এটাই স্বাভাবিক! একটা বড় শ্রেনী যখন চিল্লাইয়া বলেন,দেশে ইসলামী শাসন ব্যবস্থা চালু করবো বা কায়েম করবো,তাদেরকে বলি আমাদের দেশের আবহমান বাস্তবতা বুঝুন,এই চিন্তা অলীক,এটা একজিস্ট করে না!আর এর সমর্থনেও আপনারা কিছু দেখাতে পারেন নি! এগুলো বলে মাঠ গরম করা যায়, ক্ষনিকের বায়বীয় সুখ লাভ করা যায় বৈকি! আমাদের কিছু সচেতন(!) মুসলিমদের একটা অংশ প্রায়ই বলে থাকেন,আমাদের সংখ্যালঘুদের নিরাপত্তা দেয়া আমাদেরই দায়িত্ব! এটাতেও কিন্তু আমার ঘোর আপত্তি আছে।কেন নিজ দেশে তাকে তারই দেশীয় মানুষের নিরাপত্তা দিতে হবে? তাহলে কে কাকে নিরাপত্তা দিচ্ছে বা কেনই দিচ্ছে?আর নিজ ঘরে সংখ্যালঘু শব্দটা প্রয়োগটাও বেমানান।এই দেশের প্রতিটি ইঞ্চি এই দেশের সবার,সে যে ধর্মের হউক,দলের বা মতের হউক। আমি এও পরিষ্কার করি,ধর্ম আমার কাছে রাষ্ট্রের চেয়েও বড়,কারন এই চিন্তার পরিসর আমার মৃত্যু পরবর্তী জীবন নিয়ে যেখানে রাষ্ট্র শুধুমাত্র এই লৌকিক জীবনেই! কিন্তু ধর্ম আমাকে এই শিক্ষাই দেয়,রাষ্ট্র ও দেশের মানুষকে সমুন্নত রাখতেই।দেশের নানাবিধ সমালোচনা করি,এই কারনেই যে দেশটাকে ভালোবাসি বলেই! যারা ধান্ধাবাজ তারা সব মেনে নেয় তার আখেরের হিসাবের সুবিধার্থেই। রক্তের রঙ একই হয়,দেশের মাটির গন্ধও তাই,পতাকাটাও একটাই। এই যে স্ট্যাটাসটি দিয়ে ভাবালাম বা মনে করিয়ে দিলাম এইটাও লজ্জার! এগুলোও মনে করিয়ে দেয়া লাগে!!! “কোনো মুসলমান যদি ভিন্ন ধর্মাবলম্বীদের অধিকার ক্ষুন্ন করে কিংবা তাদের ওপর জুলুম করে, তবে কেয়ামতের দিন আমি মুহাম্মাদ ওই মুসলমানের বিরুদ্ধে আল্লাহর আদালতে লড়াই করব” - আবু দাউদ : ৩০৫২ পাদটীকাঃ "ইসলামকে দেখি" এলবামেই লেখাটি আপলোড দিলাম এই ধারণা নিয়েই যে আমার ধর্মই আমাকে এই অনুশাসনের শিক্ষা দেয় এটা আঙ্গুল দিয়ে দেখিয়ে দেয়ার জন্য।কাদেরকে দেখানোর জন্য,২টি এক্সট্রিম শ্রেনীর জন্য যারা শুধু শুধু ইসলামিক হুকুমমত চান এই রাষ্ট্রে, আর যারা ইসলামের নাম শুনলেই বলেন এঁরা জানি কি রকম,এদের অবস্থান নড়বড়ে সেই গান্ডু,অশিক্ষিত সম্প্রদায়ের জন্য,ইসলামের প্রকৃত পরিচয় এটাই। আমি ইসলামিক শাসন ব্যবস্থার অবশ্যই সমর্থন করি,কিন্তু বাস্তবতাকেও বিবেচনা করি,আর রাষ্ট্র কাঠামো আর কাঠামোতে পার্থক্য আছে।
নারী ও শ্রমিকদের অধিকার নিয়ে আমি অনেককেই কথা বলতে দেখি, কিন্তু শিশুদের অধিকার নিয়ে কাউকে কথা বলতে দেখি না। এর কারণ সম্ভবত, শিশুরা লিখতে জানে না। শিশুদের হাতে কোনো মাইক নেই। কোনো পত্রিকা ও টেলিভিশনের মালিক শিশু, এরকমটি শোনা যায় না। রাষ্ট্র যারা চালায়, তারা মনে করে শিশুদের কোনো অধিকারই নেই। শিশুদের আবার অধিকার কী? তারা ভাবে, শিশুরা অবুঝ। শিশুদের কন্ঠ পাগলের কন্ঠ। পাগলদের রাখতে হবে খোঁয়াড়ে, এবং রেখে রেখে করে তুলতে হবে সুস্থ। রাষ্ট্র যেহেতু বুড়োরা চালাচ্ছে, তাই রাষ্ট্র ভাবে, একমাত্র বুড়োরাই সুস্থ। বাকিরা অসুস্থ। বুড়োরা এই খোঁয়াড়ের নামই রেখেছে ইশকুল। ইশকুল এক প্রকার বিনিয়োগ। চাইলে এটিকে আমি কল-কারখানার সাথেও তুলনা করতে পারি, যেরকম ‘জিপিএ ফাইভ’ প্রবন্ধে আমি ইতোমধ্যে দেখিয়েছি যে, বিশ্ববিদ্যালয়গুলোর সাথে জুতোর ফ্যাক্টোরির কী চমৎকার সাদৃশ্য রয়েছে। রাজার চোখে, শিশুরা হলো ভবিষ্যতের খাজনাদাতা, অথবা খাজনা আদায়কারী। এজন্য খারাপ রাষ্ট্রসমূহে, শিক্ষানীতি এমনভাবে প্রণয়ন করা হয়, যেন শিশুদের পেছনে রাষ্ট্রের বিনিয়োগ বিফলে না যায়। শিশুদের মাথায় এমনভাবে বই, পরীক্ষা, ও আদেশ-নিষেধ চাপিয়ে দেয়া হয়, যেন তারা কোনোদিন আকাশের দিকে মাথা তুলে তাকাতে না পারে। শিশুদের মস্তিষ্কের অবারিত বিকাশ, শিক্ষার লক্ষ্য নয়। শিক্ষার লক্ষ্য হলো, তাদের বুদ্ধিবিকাশের পথগুলো সুনির্দিষ্ট করে দেয়া। এথেন্সের ইশকুলগুলোতে শিশুদের প্রধান কাজ ছিলো, হোমারের পুঁথি মুখস্ত করা। এর কারণ কী ছিলো? পীথাগোরাসের চেয়ে হোমার কেন মুখ্য হয়ে উঠেছিলো? এর কারণ, আমার মনে হয়েছে, এথেন্সের সাথে স্পার্টা ও অন্যান্য শহরগুলির যুদ্ধবিগ্রহ। এথেন্সের শাসকেরা, তাদের শিক্ষানীতি তৈরি করেছিলেন যুদ্ধের কথা মাথায় রেখে। একজন এথেনীয়কে যুদ্ধের জন্য প্রস্তুত করাই ছিলো তাদের প্রধান লক্ষ্য। তবে যুদ্ধে শুধু অংশগ্রহণ করলেই চলবে না, প্রয়োজনে হাসতে হাসতে ওখানে প্রাণও দিতে হবে, এ কথা প্রচার করাই ছিলো শিক্ষার মূল উদ্দেশ্য। হোমারের ইলিয়াডে, আচিলিস ও হেক্টরের যে-বীরত্ব রচিত হয়েছে, তা পড়ে যেকোনো শিশুরই যুদ্ধে প্রাণ দেয়ার আগ্রহ জাগার কথা। এ প্রাণ দেয়ার ব্যাপারটিকেই তারা শিক্ষার মাধ্যমে মহিমান্বিত করেছে। তারা ইলিয়াডের মাধ্যমে শিশুদের জানিয়ে দিয়েছে— জীবিত প্রাণের চেয়ে মৃত প্রাণই বেশি আরাধ্য। জীবিত আচিলিসের চেয়ে মৃত আচিলিসই অধিক সম্মানের। এথেনীয়দের এ ধারণা, আমি মনে করি, পরবর্তীতে ধার করেছিলো বিভিন্ন ধর্মের জঙ্গীরা। শিশুরা কৌতূহলী, কিন্তু খুব কম রাষ্ট্রই শিশুদের এ কৌতূহল নিবৃত্ত করতে পারে। বহু রাষ্ট্রেই, শিশুদের এ কৌতূহলকে জ্ঞানযোগে নিবৃত্ত না করে, দমন করা হয় বলপূর্বক। ভারতে যদি কোনো শিশু গরুভক্তি নিয়ে কৌতূহলী হয়ে ওঠে, তাহলে সে নিজের জন্য ডেকে আনতে পারে মর্মান্তিক পরিণতি। বাংলাদেশে কোনো শিশু, মুসলিমদের কোনো কাজকে সন্দেহের চোখে দেখবে, বা ক্ষমতাবান কোনো গোষ্ঠীর মতামতকে উপেক্ষা করবে, এটি ভাবাও যায় না। সমাজ ও রাষ্ট্র যখন কোনো শিশুর কৌতূহল নির্দিষ্ট করে দেয়, তখন ওই শিশুর আচরণে বিকৃতি আসতে বাধ্য, এবং তার বুদ্ধির বিকাশ বাধাগ্রস্থ হতে পারে মারাত্মকভাবে। শিক্ষার উদ্দেশ্য হওয়া উচিত— শিশুদের এ কৌতূহলকে নিবৃত্ত করা, এবং না পারলে, এ কৌতূহলকে আরও উস্কে দেয়া। কিন্তু কোনো অবস্থাতেই দমন করা যাবে না। ইশকুলগুলো পাঠদানে, শিশুদের এ কৌতূহলকে কাজে লাগাতে পারতো চমৎকারভাবে, যদি রাষ্ট্রগুলো, তাঁদের শিক্ষানীতি প্রণয়ন করার সময় শিশুদের এ কৌতূহলের ব্যাপারটি মাথায় রাখতো। কিন্তু তারা তা করবে না। তারা জানে, শিশুরা যদি কৌতূহলী হয়ে ওঠে, তাহলে বড় হয়ে একদিন রাষ্ট্রের নানা বিষয় নিয়েও তারা মাথা ঘামানো শুরু করবে। এটি রাষ্ট্র যারা চালায়, তাদের জন্য হবে আত্মঘাতী, ও বিপর্যয়কর। এজন্য রাষ্ট্র সবসময়, শিক্ষানীতি প্রণয়ন ও তা বাস্তবায়নের ভার, এমন সব মানুষদের হাতে দেয়, যারা নিজেরাই কৌতূহলী নন। সভ্যতার দিকে যদি তাকাই তাহলে দেখতে পাবো, যে-দেশগুলো তাদের শিশুদের পরিচর্যা ঠিকমতো করেছে, কেবল সে-দেশগুলোই এগিয়ে গেছে ভবিষ্যতের দিকে। কারণ তারা জানে, এ রাষ্ট্র একদিন শিশুরাই চালাবে। সুতরাং শিশুদের সাথে লুকোচুরি খেলে কোনো লাভ নেই। আমরা বুড়োরা বর্তমানের মালিক, কিন্তু ভবিষ্যতের মালিক শিশুরা, এ সত্য তারা অনুধাবন করতে পেরেছে। এজন্য তারা, শিক্ষাকে শিশুদের সামনে বিষের বোতলের মতো উপস্থাপন না করে, করেছে উপাদেয় খাদ্য হিশেবে। শিশুরা এ খাদ্য খেয়ে পুষ্ট হয়েছে, যার ফলাফল ভোগ করছে রাষ্ট্র ও তার জনগণ। — মহিউদ্দিন মোহাম্মদ (শিক্ষার রাজনীতিক টুপি / তৃতীয় খণ্ড)
যারা ভাবছেন, হাহা নেয়ার সহিষ্ণুতা নাই দেখে শায়খ ব্লক (ও ফতোয়া) মারছে, আপনারা গোমরাহিতে ডুবে আছেন। শায়খ ইসলামের সেবা করছেন। সমাজ থেকে হারাম বিদূরিত করার এটা শায়খের অনলাইন সংগ্রাম/জিহাদ। যাতে মৃত্যুর পর শায়খ বলতে পারেন, হে মাবুদ, আমি ইহুদিদের ফেইসবুক থেকে হাহা নির্মূল করে এসেছি।
আমার আদরের ছোট বোন পান্নার আজ জন্মদিন।অনেক লক্ষী সদা হাস্যোজ্জ্বল একটা বোন আমার।অনেক দুঃখকে হাসি মুখে বরণ করে নিতে পারে সে।অনেক অনেক দোয়া ও ভালোবাসা তোর জন্য।আজকের এই দিনটি বারেবারে তোর জীবনে ফিরে আসুক।সুখ আর স্বাচ্ছন্দে ভরে উঠুক তোর আগামীর দিনগুলো।শুভ জন্মদিন।ভালো থাকিস সব সময়।
বিশ্ববিদ্যালয়ের ১ ম সেমিষ্টারে ঘুরতে গিয়েছিলাম কুমিল্লার ময়নামতি বিহারে। ছবিটা সেখানেই তোলা।তাও প্রায় বছর দশেক আগের কথা। সময় কত দ্রুত বহিয়া যায়।
কোনো এক বৃষ্টির রাতে এক যুবককে দেখে নিজেকে আর ধরে রাখতে পারেনি স্মিতা চৌধুরানী। তাই গলা ছেড়ে গেয়ে ওঠেন, "এই বৃষ্টি ভেজা রাতে চলে যেয়ো না। বৃষ্টিরও ছন্দে, বকুলেরও গন্ধে, আমায় তুমি ছেড়ে যেয়ো না..."
বাংলাদেশের ধর্ম মন্ত্রণালয় তো ফতোয়া জারি করেছে মসজিদ-নামাজীদের জন্য। কী রকম? সুন্নতটা বাড়িতে পড়তে হবে। ফরজটা শুধু পড়া যাবে মসজিদে। মসজিদের টুপি জায়নামাজ ব্যবহার করা চলবে না। যার যার জায়নামাজ বাড়ি থেকে আনতে হবে। মাস্ক পরে নামাজ পড়তে হবে। মসজিদে ঢোকার মুখে স্যানিটাইজার ব্যবহার করতে হবে। বাড়ি থেকে অযু করে আসতে হবে। মসজিদে কার্পেট থাকলে চলবে না। মেঝে পরিস্কার করতে হবে জার্ম কিলার দিয়ে। নামাজীদের মধ্যে দূরত্ব বজায় রাখতে হবে। এই ফতোয়ায় কী পরিস্কার হলো? হলো যে সর্বশক্তিমান তার মুমিন বান্দাদের কোভিড থেকে রক্ষা করবেন না, করবেন কোভিড থেকে রক্ষা পাওয়ার জন্য বিজ্ঞানীরা যে পরামর্শ দিয়েছেন তা।
#রকমারি_রিভিউ_প্রতিযোগ_মার্চ গোয়েন্দা উপন্যাস: জাল লেখক: আবু ইসহাক প্রকাশনায়: নওরোজ সাহিত্য সম্ভার প্রথম প্রকাশ: ১৯৮৯ দেশভাগের পর বাংলাদেশ, তৎকালীন পূর্ব পাকিস্তান। দেশ জুড়ে জালিয়াত চক্রের তৎপরতা ঠেকাতে হিমসিম খাচ্ছে পুলিশ বাহিনী। নতুন দেশে নতুন নোট বেড়িয়েছে, সে সুযোগ নিয়ে হাটে বন্দরে মানুষ ঠকাচ্ছে জালিয়াতরা। দক্ষ গোয়েন্দা পুলিশ ইন্সপেক্টর ইলিয়াস তদন্তের দায়িত্ব নিলো। কিন্তু কেসটা মোটেই সহজ নয়। সাংকেতিক চিঠি, অদৃশ্য কালির লেখা - সবমিলিয়ে ইলিয়াস বাগে পেতে পেতেও পাচ্ছে না দারুণ ধূর্ত জালিয়াতদের। এদিকে এক সন্দেহভাজন রিফিউজির মেয়ে রোকসানা বাপকে বাঁচাতে মরিয়া। যে করেই হোক বাবাকে নির্দোষ প্রমাণ করবেই - এই প্রতিশ্রুতি নিয়ে জড়িয়ে পড়েছে গোয়েন্দা ইলিয়াসের সাথে। দুজনে মিলে কি পারবে এত রহস্য ভেদ করে জালিয়াত চক্রের কার্যক্রম ভেস্তে দিতে? লেখকের কথা: প্রখ্যাত কথাসাহিত্যিক আবু ইসহাক পেশায় একজন গোয়েন্দা ছিলেন। ১৯৪৮ সালে 'সূর্য দীঘল বাড়ি' লেখার পর চার বছর ঘুরেও প্রকাশক পাচ্ছিলেন না যখন, সে সময় পেশাগত অভিজ্ঞতা থেকে লেখেন 'জাল' উপন্যাসটি। ১৯৫৫ সালে ওনার প্রথম উপন্যাস সূর্য দীঘল বাড়ি প্রকাশ পায় ও সমাদৃত হয়। সুখ্যাতি ক্ষুণ্ণ হবে ভেবে জাল-কে দীর্ঘদিন বাক্সবন্দী রেখে দেন লেখক। ১৯৮৮ সালে পুনরায় বিবেচনা করেন আবু ইসহাক, এবং উপন্যাসটি 'আনন্দপত্র' পত্রিকায় প্রথম প্রকাশ হয়। পাঠপ্রতিক্রিয়া: 'জাল' গোয়েন্দা উপন্যাসটি বাংলাদেশের লেখালেখির জগতে ক্রাইম থ্রিলার ধারায় মাইলফলক। ভিন্ন স্বাদের গল্পে লেখকের নিজের অভিজ্ঞতা, প্রশিক্ষন, আর মৌলিক কিছু উদ্ভাবিত পদ্ধতি আছে। আঙুলের ছাপ, গুপ্তসংকেত (cryptogram), রহস্যলিপি, দৃশ্য কালি, ছদ্মবেশ - কি নেই এখানে! ধাপে ধাপে রহস্য এর জট খোলাটা পাঠককেও চিন্তা করার সুযোগ দিবে। গোয়েন্দা উপন্যাস হলেও মোটেও কাঠখোট্টা ভাব নেই লেখকের রচনায়, হাস্যরসের রসদ আছে যথেষ্ট। বইয়ের শেষে পাঠকদের সমাধানের জন্য যোগ করা হয়েছে লেখকের নিজের উদ্ভাবিত পদ্ধতিতে লেখা দুটি সাংকেতিক চিঠি।
বৃষ্টি হচ্ছে আজ। ঝুম না হলেও অল্পসল্প। এবং ফেসবুকে বসিয়া আমার চোখে পড়িল এই জিনিস। অতঃপর... 😑😑😑 আমি এখন ইলিশ মাছ পাব কোথায়? 😭😭😭😭😭😭
ছবির পুলিশ,পুলিশের ছবির ইফতার। আমার সম্মান জানাচ্ছি আপনাদের প্রতি।
লোকটা এখনো টিকে আছেন, এখনো কন্টেম্পোরারি! আরো থাকবেন। বুদ্ধি টিকে থাকে, সরল ফিলোজফি টিকে থাকে, জ্ঞাণ অন্বেষণ টিকে থাকে। টাকা পয়শা, ঘর বাড়ি, উন্মাদ জাতীয়তাবাদ, এলেবেলে ধর্মান্ধতা থাকেনা। এসব ক্ষণস্থায়ী কিন্তু পীড়াদায়ক, ক্ষতিকর এবং বিধ্বংসী! আয়ুব খান ১৯৬৫ সালে পাকিস্তান রেডিয়োতে রবীন্দ্রনাথকে নিষিদ্ধ ঘোষণা করলেন। তাতে কি, নীপবনে স্নানের আহবান তো বন্ধ হয়ে যায়নি! গহীন রাতে শহরের নিভৃত জানালা থেকে ঠিকই উপচে পড়েছে, আগুনের পরশমনি! কোন কিছু জোর করে বন্ধ করা যায়না, দূরও করা যায়না। যা থাকবার তা থাকবেই। যা মন ছোঁয়ার তা ছুঁবেই। রবীন্দ্রনাথ আরো অনেকদিন থাকবে। ( কিছু অহেতুক দীর্ঘ কবিতা, কিছু উপন্যাস হয়তো আর নেই। তার গান, ছোট গল্প ঠিকই বাংলা সংস্কৃতির মেইন স্ট্রিম হয়ে রয়ে গেছে এখনো!) শেষের অংশটা পড়ে অতি রবীন্দ্রগামী ( আমার নিজস্ব ব্যকরণ ভুল শব্দ। ইচ্ছা করে মাঝে মাঝেই বলি।) রাগ করতে পারেন । কোন কিছুতেই অন্ধ হয়ে যাওয়াটা খুব বাজে ব্যাপার। যারা বলেন রবীন্দ্রনাথ সব লিখে গেছে, তাদেরকে আমার একটু ইয়ে লাগে। একটা মানুষ তো আর সব লিখে যেতে পারেন না! মানিকের উপন্যাসের নিম্ন শ্রেনীর হাহাকার, চতুষ্কোনের রাজপুত্রের মতন চরিত্র তো আপনি রবীন্দ্রনাথে পাবেন না। ইলিয়াসের অত গভীর অস্বস্তিকর মানসিক বর্ণনাও পাবেন না। জীবনানন্দের পাকা আতাফলের গভীরের কবিতা নিশ্চই রবীন্দ্রনাথ লেখেননি! শরীর নিয়ে অত নগ্নও তো রবীন্দ্রনাথ হননি! রবীন্দ্রনাথ সব না। কিন্তু রবীন্দ্রনাথের মতন এখন পর্যন্ত বাঙালির মনের কাছাকাছিও তো কেউ না! ( বছর দুই আগের লেখা। রবীন্দ্রনাথ সম্পর্কিত লেখা আসলে পুরোনো হয়না।) বিঃদ্র কাল আমার এক খাটি বৃটিশ কলিগকে অঞ্জন দত্তের গাওয়া আমি চিনি গো চিনি শোনালাম! ও লিরিক্সের বিন্দু বিসর্গ না বুঝেও বললো, সুপার কুল গান ইমরান! আমার কাছে ইদানিং সুপার কুল রবীন্দ্র সংগীত হচ্ছে অঞ্জনের গলায় ওগো বিদেশিনী। আপনার কোনটা?
গতকাল রাত ৩ টার দিকের ঘটনা ফেসবুকের হোম পেইজ জুড়ে এমন একজনকে বাঁচানোর চেষ্টা করা হচ্ছিল যে কিনা পৃথিবীতেই আসেনি এখনও করোনা আক্রান্ত স্ত্রীর জন্য হন্য হয়ে প্লাজমা খুঁজছিলেন এক ভদ্রলোক তার ২৮ সপ্তাহের অন্তঃসত্ত্বা স্ত্রী তখন আইসিইউতে তার সাথে আলাপ হচ্ছিল আমার মাঝরাতে ঘুম ভাঙ্গানোর কারনেই হয়ত আমি বিরক্ত হয়ে বললাম, “প্লাজমা দিলে ঠিক হবে এমন তো কোন কথা নেই” ‘আমি সব রকম ট্রাই করেছি, একটু প্লাজমাটা ট্রাই করে দেখি প্লিজ… বাচ্চার কথা জানি না, আমার স্ত্রীটাকে অন্তত বাঁচাই’ প্লাজমাও পাওয়া গিয়েছিল শেষ রাতের দিকে খুব খুশি মনেই ঘুমাতে গিয়েছিলাম …সকালে উঠে শুনলাম কেউই বাঁচেনি না বাচ্চাটা, না মা‘টা, না তাদের স্বপ্নটা আমার বন্ধু চপল গত সপ্তাহে করোনায় তার মা’কে হারিয়েছে দুপুর ১২ টার দিকে, আর বাবাকে সাড়ে ১২ টার দিকে কি সান্ত্বনা দিব ভেবে তাকে ফোনই করিনি খুব গুমোট লাগছে চারপাশ আপনি বেঁচে আছেন, আপনার ফ্যামিলির কেউ এখনও এফেক্টেড হয়নি, আর আপনার টেবিলে খাবার অন্তত আছে যদি হয়ে থাকে তবে নির্দ্বিধায় আপনি নিজেকে ভাগ্যবান মনে করতে পারেন আজকে গাবতলি বা সায়েদবাদ যেয়ে কিছুক্ষন দাড়িয়ে থাকলে দেখবেন শ’য়ে শ’য়ে মানুষ পিকআপের পিছে আসবাবপত্র নিয়ে ঢাকা ছাড়ছে পিক আপের পিছে খাট, আলমারি, বাচ্চার দোলনা ঝুলতে দেখেও যদি আপনি নিজেকে ভাগ্যবান না মনে করেন, তাহলে কিছু বলার নেই ঢাকার বাড়িগুলো এখন লোকশুন্য হয়ে যাচ্ছে আমি চিনি এরকম অন্তত ৪/৫ জন সংসার নিয়ে গ্রামেরবাড়িতে চলে যাচ্ছে “একটু কষ্ট করে থাকা যেত না?” ‘গ্রামে ফিরে গেলে খিদার জ্বালায় কষ্ট করে রাস্তায় রাস্তায় ঘুরতে হবে না… আশেপাশ থেকে শাক টেনে তুলে এনে রান্না তো করা যাবে অন্তত’ এর উত্তরে কি বলব ভেবে ফোনে আর বেশীক্ষণ কথা বলিনা খুব গুমোট লাগছে চারপাশ আমরা সবাই হেলথ ডিজাস্টার নিয়ে কথা বলছি, অর্থনৈতিক ডিজাস্টার নিয়ে কথা বলছি… কিন্তু কেউই মেন্টাল ডিজাস্টার নিয়ে কথা বলছি না আশেপাশের প্রচুর মানুষ মানসিক ভারসাম্যতা হারিয়ে ফেলছে পরিবেশের কারনে খিটখিটে হয়ে যাচ্ছে অল্পতেই রেগে যাচ্ছে সামনের দিনে এর মাত্রা আরও বাড়বে আজ সকালেই বাড্ডার মোড়ে দেখলাম ২ জন রিকশাওয়ালা মারামারি করছে মারামারির কারন হলো, এক রিকশাওয়ালা লাইন ভেঙ্গে যাত্রী তুলেছে যেনতেন মারামারি না, রক্তারক্তি অবস্থা… একজন হাতে বড় একটা ইট নিয়ে আরেকজনের মাথায় মারতে আসছে কেউ থামাচ্ছে না কারো কোন ঠ্যাকা নেই আশেপাশ দিয়ে মানুষ হেঁটে যাচ্ছে একেই হয়ত বলে, ‘লাইফ মাস্ট গো অন’ কিন্তু এই করোনাই তো আমাদের লাইফে চলার জন্য এই শিক্ষাটাই দিয়ে যাচ্ছে যে, সুস্থ থাকতে হলে সবাইকে একসাথে নিয়েই সুস্থ থাকতে হবে দোকানে যেয়ে আমি একাই সব সেভলন কিনে নিয়ে আসলে হবে না… আমাদের আশেপাশের মানুষদের কেনার জন্য হলেও কিছু সেভলন রেখে আসতে হবে দোকানে সে অসুস্থ হওয়া মানে কিন্তু সেই পরিবেশটাই অসুস্থ হওয়া, যেটায় আমি থাকি সুতরাং সবাইকেই একসাথে সুস্থ থাকতে হবে ট্রাকে ট্রাকে মানুষ ঢাকা ছাড়ুক এটা যেমন চাই না তেমনি চাই না কোন বাবা তার অনাগত সন্তানের জন্য রাত বিরাতে রাস্তায় রাস্তায় পাগলের মতো ঘুরুক সেই ঢাকা আবার ফেরত চাই যেখানে ঈদের সময় শিশু পার্কে, হাতিরঝিলে উপচে পড়া ভিড় থাকবে রিকশাওয়ালারা খ্যেপ টানতে টানতে টায়ার্ড হয়ে যাবে কারো বাবা-মা বার্ধক্যজনিত কারণে হলেও অন্তত মানা যায়, কিন্তু এভাবে হুট করে চলে যাবে না খুব মিস করছি পুরানো চিরচেনা দিনগুলো বন্ধুর সাথে গলা ধরে আড্ডা, হাসতে হাসতে লুটিয়ে পড়া বা, বন্ধুর বিপদে পাশে যেয়ে দাঁড়ানো বড্ড বেমানান লাগছে সোশ্যাল ডিস্টেন্সিং এর নামে আমাদের এই আনসোশ্যাল হয়ে পড়াটা
চলেন ঈদের ছুটিতে উগান্ডা যাই, দলে দলে সবাই রওনা হয়ে গেছে।
ভারতীয় জনতা পার্টি ত্রিপুরা প্রদেশ কমিটিনি কার্যকারিণী বৈঠগ' মানজাকমানি। অ বৈঠগ' মথা রৌকজাক জুদা জুদা নাঙমানি ককলাম অংনাই। হাফাঙনি কৌবাংমা লুকু হামকৌরায় সামুঙ বৌতাংরক তাইব কৌবাঙকুক বরকরকনি থানি সগৌইরৌনানি তাই আবরগন' তৌয়ৌই লুকুরকন' তাইব সাউই মানরৌনানি তৌয়ৌই ব বৈঠগ' ককলাম সালায়জাকনাই।
 অনেক বছর আগে লেখা। স্মৃতি হিসেবে টাইম লাইন এ এলো বলে সবার জন্য শেয়ার করলাম। দোহাই লাগে, কেউ আবার আমাকে দেশদ্রোহী ভাববেন না। দেশকে সবাই মিলে ভালবাসলেই হবে দেশ ও দশের মঙ্গল।
মেটলাইফ এর ডিপিএস বনাম মাটির ব্যাংক: কোনটা ভালো? ব্যাংক এর মতো মেটলাইফেরও আছে ডিপিএস স্কীম। প্রফিট ব্যাংকের মতোই দেয় বলে দাবী করা হয়। প্রতিটি ডিপিএস এর সাথে আবার ইন্সুরেন্স কাভারেজ থাকে। কয়েক বছর আগে মেটলাইফে ডিপিএস করলেন জোবায়ের সাহেব। মাসে ১০,০০০ টাকা প্রিমিয়াম। সাথে ৫০০ টাকা ইন্সুরেন্স কাভারেজ। মেয়াদ ৫ বছর। মানে প্রতি মাসে তিনি ১০,৫০০ টাকা জমা দেন। ৫ বছরে উনি ডিপিএস প্রিমিয়াম জমা দেবেন ৬ লাখ টাকা। আর ইন্সুরেন্স কাভারেজ জমা দিবেন ৩০,০০০ টাকা। এই ৩০,০০০ টাকা কিন্তু উনি পাবেন না আর। অসুস্থ হলে বা দুর্ঘটনা ঘটলে যে ক্ষতিপূরণ সেটা কাভারেজ এর অংশ থেকেই কাভার করা হয়। এটাই ইন্সুরেন্স এর পলিসি। ধরলাম, মেটলাইফের এরকম স্কীম ১০০ জন লোকে নিলো। প্রত্যেকের কাছ থেকে ৩০,০০০ টাকা কাভারেজ নিলে ৩০ লাখ টাকা। এই ১০০ জন লোকের মধ্যে বড়জোর ২ থেকে ৩ জন লোককে ক্ষতিপূরণ দেয়া লাগতে পারে। মানে কাভারেজ এর ৩০ লাখের মধ্যেও আসলে ওদের লাভ থাকে। যাই হোক, ১০০ লোকের কাছ থেকে তোলা কাভারেজ এর ৩০ লাখ পুরোটাই খরচ হলেও মেটলাইফের অসুবিধা নাই। গ্রাহকদের কেউ ইন্ডিভিজুয়ালি ৩০ হাজার টাকা দাবী করবেনা যেহেতু সবাই জানে এটা ইন্সুরেন্স বাবদ সে দিচ্ছে। ক্ষতিপূরণ পাবার মতো ঘটনা ঘটলে সে সাপোর্ট পাবে। নইলে এই টাকা পুরোটাই কোম্পানীর। আমাদের আলোচনা ডিপিএস পলিসির মেইন প্রিমিয়াম মানে ১০,০০০ টাকায়। জোবায়ের সাহেব মেটলাইফে ডিপিএস প্রিমিয়ামে মাসে মাসে ১০,০০০ টাকা রাখেন। ইকবাল সাহেব মাটির ব্যাংকে ১০,০০০ টাকা জমান। ১ বছর পর ইকবাল সাহেব এর টাকার দরকার হলে তিনি ১ লাখ ২০,০০০ টাকা পাবেন। জোবায়ের সাহেব খাবেন পুটু মারা। এক টাকাও পাবেন না। ২ বছর পর টাকার দরকার হলে ইকবাল সাহেব পুরো ২ লাখ ৪০,০০০ ই পাবেন। জোবায়ের সাহেব পাবেন ৭০/৮০ হাজার। বাকীটা পুটু মারা। ৩ বছর পর ইকবাল সাহেব মাটির ব্যাংক থেকে ৩ লাখ ৬০,০০০ টাকা পাবেন। অপরদিকে জোবায়ের সাহেব এর টাকার দরকার হলে তিনি পাবেন অর্ধেক। মানে ১ লাখ ৮০ হাজার। বাকীটা পুটু মারা। ৪ বছর পর টাকা লাগলে ইকবাল সাহেব পাবেন ৪ লাখ ৮০,০০০ টাকা। অপরদিকে জোবায়ের সাহেব পাবেন ৩ লাখ ৬০ হাজার। ১ লাখ ২০ হাজার মারা খাওয়া। ডিপিএস মেয়াদ পূর্তিতে, ইকবাল সাহেব পুরো ৬ লাখ টাকাই পাবেন। অপরদিকে মেটলাইফে মাসে ১০,০০০ করে ৫ বছরে ৬ লাখ টাকা জমানো জোবায়ের সাহেব পাবেন ৫ লাখ ৯০ হাজার থেকে ৬ লাখ ১০ হাজার এমন একটা এমাউন্ট। জোবায়ের সাহেব ক্ষতিপূরণ পেতেন কোন দুর্ঘটনা ঘটলে, ইকবাল সাহেব পেতেন না- এই কথা বলবেন না প্লিজ। কারণ ইন্সুরেন্স বাবদ প্রতি মাসে যে ৫০০ টাকা করে নিয়ে যাওয়া হচ্ছে সেটা তো দুর্ঘটনা না ঘটলে জোবায়ের সাহেব কে ফিরায়ে দেয়া হচ্ছেনা। ইন্সুরেন্স সুবিধা পেতে জোবায়ের সাহেব তো ৫ বছরে ৩০,০০০ টাকা দিয়েছেন-ই। কথা হচ্ছে প্রিমিয়াম এর অরিজিনাল টাকা নিয়ে। তো বন্ধুরা, এবার বলেন মাটির ব্যাংক সেরা নাকি মেটলাইফ? আমি একটা মারা খেয়েছি মেটলাইফে ডিপিএস করে। আপনিও করে থাকলে মারা খেতে রেডি হন। তবে আপনি যাতে মেট লাইফ এর খপ্পড় থেকে সাবধান হন সেজন্য লেখাটা লিখলাম। নইলে নীরবে সহ্য করতাম।
আমাদের ঠিকা বুয়ার ছেলে, বয়স ৯-১০, কিছুদিন আগে মাদ্রাসা থেকে পালিয়ে গিয়ে হেমায়েতপুরের এক গ্রামের চেয়ারম্যানের বাসায় থেকে এসেছে, ২৮ দিন। এই এক মাস যে কী বিভীষিকা গেছে, তা বলার মত না। একটা বাচ্চা মারা গেলেও বাবা মা কিছুদিন পর স্বাভাবিক হয়ে যায়, কিন্তু মিসিং হলে সেটার ট্রমা পার করা অসম্ভবের কাছাকাছি। বুয়া প্রায় ২৭ হাজার টাকা খরচ করেছে তাকে খুঁজে বের করার জন্য, যে যা বলতো তাই করতো, এই ফাঁকে প্রতারিত হয়েছে অনেক কবিরাজ টাইপের মানুষের কাছ থেকে। ছেলেটা পালিয়েছিল মাদরাসায় অতিরিক্ত মার খাওয়ার কারণে। এখন সে একটা স্কুলে ভর্তি হয়েছে। দিনশেষে একটা পরিবার হাশরের ময়দানে মাথায় মুকুট পরা থেকে বঞ্চিত হলো। মাদরাসাটা আমাদের বাসা থেকে ২০০ গজের ভিতর, নামাজ পড়তে যাওয়ার সময় কমন পড়ে। অনেকে বলতে পারেন, "বাকীরা কীভাবে আছে ?"। হ্যাঁ থাকতে পারে, সহ্য করতে পারে, তাই বলে সবাইকে "সহ্য করতে হবে" এটা একটা বাজে মানসিকতা। হজ্জের সময় মসজিদে নববীতে দেখেছি বিকালে বাচ্চারা উস্তাদদের কাছে পড়া দিতে আসতো। দুই একজন পড়া দিয়ে সেখানেই দুষ্টামি শুরু করে দিত, উস্তাদরা কিছু বলতেন না। একজন একদিন দেখলাম পড়া শেষ করে দিয়ে সেখানেই শুয়ে পড়লো, কার্পেটে, তখনও উস্তাদ কিছুই বললেন না। শাসনের দরকার আছে, আয়াজও ওর মার কাছে মাঝে মাঝে মার খায় পড়াশুনার জন্য, তবে পশুর মত হিংস্রতাকে যারা ইনিয়ে বিনিয়ে নরমালাইজ করতে চান, তাদেরকে আমার সুস্থ মানসিকতার মনে হয় না।
১৭ রামাদান। ২য় হিজরীর ১৭ রামাদান। বদরের যুদ্ধ। সত্য আর মিথ্যার মাঝে পার্থক্য গড়ে দেওয়ার দিন। আল ইয়াওমাল ফুরক্বান! আল্লাহুম্মানসুরনা ‘আলাল ক্বাওমিল কাফিরীন!
#ইয়া আল্লাহ😓 প্রিয় মুফাসসির, উস্তাদ গোলাম সারোয়ার সাঈদীকে এইমাত্র আইসিইউ থেকে লাইফ সাপোর্টে নেয়া হয়েছে!😥 - এখন দোয়া ছাড়া আর কোন উপায় নেই। ওগো আল্লাহ তুমি প্রিয় শায়েখকে আবারো সুস্থ করে সবার মাঝে ফিরিয়ে দাও আমিন।
দেশের চিকিৎসা ব্যবস্থা পর্যবেক্ষণের জন্য একটি নাগরিক কমিটি করা দরকার যাতে চিকিৎসকও অন্তর্ভুক্ত থাকবেন। এই খাতে চিকিৎসক ও রোগী উভয়েরই কোন নিরাপত্তা নেই। কোন খাতই অবশ্য আর এর বাইরে নেই।
১লা মে-র কবিতা ' ৪৬ - সুকান্ত ভট্টাচার্য লাল আগুন ছড়িয়ে পড়েছে দিগন্ত থেকে দিগন্তে, কী হবে আর কুকুরের মতো বেঁচে থাকায়? কত দিন তুষ্ট থাকবে আর অপরের ফেলে দেওয়া উচ্ছিষ্ট হাড়ে? মনের কথা ব্যক্ত করবে ক্ষীণ অস্পষ্ট কেঁউ- কেঁউ শব্দে? ক্ষুধিত পেটে ধুঁকে ধুঁকে চলবে কত দিন? ঝুলে পড়া তোমার জিভ, শ্বাসে প্রশ্বাসে ক্লান্তি টেনে কাঁপতে থাকবে কত কাল? মাথায় মৃদু চাপড় আর পিঠে হাতের স্পর্শে কতক্ষণ ভুলে থাকবে পেটের ক্ষুধা আর গলার শিকলকে? কতক্ষণ নাড়তে থাকবে লেজ? তার চেয়ে পোষমানাকে অস্বীকার করো, অস্বীকার করো বশ্যতাকে। চলো, শুকনো হাড়ের বদলে সন্ধান করি তাজা রক্তের, তৈরি হোক লাল আগুনে ঝলসানো আমাদের খাদ্য। শিকলের দাগ ঢেকে দিয়ে গজিয়ে উঠুক সিংহের কেশর প্রত্যেকের ঘাড়ে।। ( শ্রমিক শ্রেণির জয় অনিবার্য। সবাইকে মে দিবসের শুভেচ্ছা)''
একজন নারীবাদীর নারীবাদকে কাজে লাগিয়ে, নারী অধিকারকর্মী হিসেবে নিজের পরিচয়কে আপহোল্ড করে মিথ্যা মামলা করার মত অন্যায্য, অনাচার কার্যক্রমের বিরুদ্ধে দাঁড়ানোর জন্য বীথি সপ্তর্ষি এর নামে তিনি গতকাল দুইটি জিডি করেছেন। এবং তার অফিসে ফোন দিয়ে ক্রমাগত হুমকি ধামকি দিয়েছেন বীথির বিরুদ্ধে মামলা করার এবং তার চাকরি খেয়ে ফেলার। পোস্ট দেওয়ার পর বীথির আইডি যে নেই তা অনেকেই জানেন। একজন নারীবাদী রাজনৈতিক কর্মী হিসেবে এই চরম ফ্যাসিস্ট এবং পুরুষতান্ত্রিক ক্ষমতা চর্চিত ঘটনার তীব্র নিন্দা জানাই। জিডির বিষয়টি বীথি তার নতুন আইডির পোস্ট এ উল্লেখ করেছেন। কমেন্টে তা দেওয়া হলো।।
ঢাকার আকাশে ক্ষুদ্র ও মাঝারি মিথেন বলয়ের উৎস কি তা নিয়ে জরুরি গবেষণা হওয়া উচিৎ। শুধু ধানক্ষেতকে দায়ী করে বিষয়টা ধামাচাপা দেয়া ঠিক হবে না। ১। জলবায়ু বিশারদ মোস্তফা কামাল পলাশের মতে, বায়ুমণ্ডলে মিথেন গ্যাসের প্রাকৃতিক প্রধান পাঁচটি উৎস হলো জলাভূমি (ওয়েট ল্যান্ড), ময়লার ভাগাড় (ল্যান্ড ফিল), পশু খামার, পানিতে নিমজ্জিত ধানক্ষেত। এই হিসেবে ধানমন্ডি, গুলশান, হাতিরঝিল সহ ঢাকার লেইক গুলো, ঢাকার ওয়েস্ট ডাম্পিং স্টেশান, গবাদি পশুর হাট গুলোর আন প্রসেসড গোবর ডাম্পিং স্টেশান, ট্যানারি বর্জ্য ডাম্পিং স্টেশানকে মূলত দায়ী করেছেন পলাশ ভাই। আন প্রসেসড বায়োডিগ্রেডেবল ময়লার (রান্নার ওয়েস্ট, খাবার, কৃষি উপজাতক ময়লা ইত্যাদি) ডাম্পিং স্টেশান থেকে মিথেন তৈরি হতে পারে বেশ। পলাশ ভাই সিএসজি ফিলিং স্টেশানের ব্যাপারেও বলেছেন। নিম্নমানের সিএনজি কনভারসন কিট ব্যবহার করার ফলে প্রচুর আনবার্ন ফুয়েল লিক হয়ে যায়। ঢাকার আশেপাশের ধান ক্ষেতকে, মূল ঢাকার আকাশে যেমন খোদ সংসদ ভবনের উপরে মিথেন বলয়ের জন্য দায়ী করতে পারছি না আমি! দুঃখিত! ২. সকল ধরনের ইন্ডাস্ট্রি যাদের ক্যাপটিভ পাওয়ার (গ্যাস ফায়ার্ড), স্টীম জেনারেশন ও গ্যাস বার্নার ইকুইপড মেশিনারী (ড্রায়ার মেশিন ইত্যাদি) রয়েছে ঐ সকল ইন্ডাস্ট্রিতে তিতাস গ্যাস ও বাংলাদেশ এনার্জি রেগুলেটরি কমিশনের উদ্যোগে বাধ্যতামূলক এনার্জি অডিট/ স্পেসিফিকলি গ্যাস এনার্জি লস এসেসমেন্ট এর বাস্তবায়ন প্রায় শূন্য। ইন্ডাস্ট্রিগুলোতে কিছুদিন কিছু চিঠি পাঠানো পর্যন্তই, কোনো ফলো আপ নেই। কারখানার মালিকরাও তাই বেশ রিল্যাক্স আছে। ব্যাক্তিগত অভিজ্ঞতায় সিস্টেম লস ও লিকেজ আছে অনেক, সিস্টেম এ পুওর টেকনিক্যাল ম্যানেজমেন্টও যথেষ্ট। রেসিডেনশিয়াল রুটে তিতাসের বিতরণ লাইন এর লিকেজ লস সবার জানা, তবে ইন্ডাস্ট্রিয়াল রুটেও লিক রয়েছে বলে অভিযোগ আছে। এসবের বাইরেও ঢাকা বা ঢাকার আশেপাশে এমন কোন শিল্প আছে কিনা যাতে মিথেন উপজাত গ্যাস নির্গমণ হয়, সেটাও বের করা দরকার। সঠিক উৎস বের না করার বিপদ আছে। আপনি নিজে জলবায়ু ক্ষতি চেয়ে বেড়াবেন আন্তর্জাতিক ফোরামে কিন্তু নিজেই পরিবেশ ও জলবায়ু দূষণ নিয়ে সর্বোচ্চ বেখবর থাকবেন এটা একটা বক্রতা ও দ্বিচারিতা। মনে রাখা দরকারকার, ঢাকার আকাশে মিথেন বলয়ের বিষয়টা ব্লুম্বার্গে এসেছে। পরিবেশ মন্ত্রী ধানক্ষেতকে দায়ী করে বক্তব্য দিয়েছেন। এভাবে বিষয়টাকে বাইপাস করা বিচক্ষণতার পরিচয় বহন করে না। ৩। সাধারণত গ্রামের মাছ চাষের পুকুর সেঁচে তলায় চুন ও লবণ দেয়া হয়ে। ঢাকার লেইক গুলা সেভাবে সংরক্ষণ করা হয় না বলে, লেকের পচা কাদার তলা গ্যাস উৎপাদনের মিনি চ্যাম্বার হিসেবে কাজ করতে পারে। পাশাপাশি লেকের পাড়ের পাতা পরিষ্কার করে লেকে ফেলা হয়, এমনিতেই লেকে পাতা ঝরে। এগুলাতে মিথেন উৎপাদন বাড়ছে। ঢাকার লেকে মাছ মারা যায় প্রায়ই। ৪। ঢাকার অতি উচ্চ জনঘনত্ব এবং তার হিউম্যান ওয়েস্ট। পায়খানার সেপ্টিক ট্যাংক, বস্তি-নিন্ম এলাকার আধা-পাকা পায়খানা থেকে মিথেন জাত গ্যাস নির্গমণ হতে পারে বেশ পরিমাণে। যাবতীয় কিচেন ও টয়লেট ওয়েস্ট থেকে নবায়নযোগ্য বায়ো গ্যাস সংগ্রহ করতে পারার কথা, এমন প্রকল্প নিয়ে হয়ত কেউ কেউ কাজ করেছেন, আমার বিস্তারিত জানা নাই। ৫। আমার মনে হয়, রান্নার সাপ্লাই গ্যাসের চুলার অসচেতন ব্যবহার এবং ঢাকার প্রায় সব এলাকার গ্যাস বিতরণ লাইনের লিক থেকেও মিথেন জাত গ্যাস নির্গমণ হতে পারে। বিষয়টা নিয়ে আমি পলাশ ভাইকে জানিয়েছি। এটা খতিয়ে দেখা উচিৎ। গ্যাসের চুলার লিকেজে জমে থাকা গ্যাস থেকে বিস্ফোরণের ঘটনা ঘটে প্রায়ই! ঢাকার নিন্মাঞ্চলে বন্যার সময় গ্যাস লিকেজের বুদবুদ বহু জায়গায় নিজে দেখেছি। এসব নিয়ে কাজ করার সময় হয়নি এখনও? কেন মিথেন নিয়ে সিরিয়াস হতে হবে? মিথেন খুবই ক্ষতিকর গ্রিনহাউজ গ্যাস। এর তাপ ধরে রাখার ক্ষমতা কার্বন ডাই-অক্সাইডের চেয়ে ২৮ গুণ বেশি। এনার্জি মিনিটের ডকুমেন্টারিতে, কার্বন ডাই-অক্সাইডের চেয়ে মিথেনকে ৩০ গুণ পটেন্ট গ্রীন হাউজ গ্যাস বলেই ক্লেইম করা হয়েছে। ১৭ বছরে ক্ষতিকর গ্রিনহাউজ গ্যাস মিথেন প্রকৃতিতে যে হারে জমা হয়েছে, তা অব্যাহত থাকলে চলতি শতাব্দীর শেষ নাগাদ বৈশ্বিক তাপমাত্রা ৩ থেকে ৪ ডিগ্রি বেড়ে যাবে। আর্থ সিস্টেম সায়েন্স ডাটা এবং এনভায়রনমেন্টাল রিসার্চ লেটার নামে দুটি বিজ্ঞান সাময়িকীতে ১৪ জুলাই ২০২০ প্রকাশিত দুটি গবষেণা নিবন্ধে এমনটা বলা হয়েছে। যেখানে বিশ্ব দেড় ডিগ্রি তাপমাত্রা কমানোর অনুকূলে কার্বণ এমিশান কমাতে ঐক্যে আসতে পারছে না, সেখানে ৩-৪ ডিগ্রি পরিমাণ খুবই ভয়ংকর। গ্লোবাল কার্বন প্রজেক্টের গবেষণায় বাংলাদেশে মিথেন নির্গমনের মূল উৎস সম্পর্কে দায়ী করা হয়েছে কৃষি খাতকে। তবে এই গবেষণা ঢাকার আকাশে মিথেনের বিপুল উপস্থিতিকে ব্যাখ্যা করে না পুরোপুরি। দরকার স্থানীয় গবেষণা। পরিবেশ বিভাগ ও স্পার্সো মিলে দায়িত্বটা কি পালন করতে সক্ষম হবে?
ভালোবাসলে আমি ছারখার করে বাসি তখন আমি আর কিছু দেখি না, কিছু বুঝি না আমি সব ছেঁড়ে ছুড়ে, ভেঙে চুরে তার কাছে যাই গায়ে কলঙ্ক মাখি, মানুষের লাঞ্ছনা সই তবুও তার হাত ছাড়িনা, একেবারে চণ্ডালিনীর বেশে জগত সংসারের সকল নিয়মের বিরুদ্ধে বিদ্রোহ ঘোষণা করি। অন্ধের মত ঝাঁপিয়ে পড়ি তার বুকে। অথচ আজ অব্দি যারাই নিজেকে আমার প্রেমিক বলে দাবী করেছে তাদের প্রত্যেকেই পাকা ব্যবসায়ী প্রত্যেকেই লাভ লস হিসেব করে সন্তর্পণে এগোয় তারা,পন্যের বিজ্ঞাপনের মত জোর গলায় বলে "ভালোবাসি" পাশে ছোট্ট করে লেখা থাকে "শর্ত প্রযোজ্য" 
রাতের খানা খাচ্ছি আর গিন্নীর কথাও পাশাপাশি গিলছি। - এই যে হুজুর মামুনুল হক এতো মিথ্যা কথা বলে আসছিলো। - আমি অবাক হয়ে বললাম, সে কী মিথ্যা কথা বলেছে? অথচ গিন্নিকে দেখতাম মাঝেমধ্যে তাঁর ওয়াজ শুনতে। - এই যে প্রথম স্ত্রীর সাথে এতোদিন মিথ্যা কথা, মিথ্যা অভিনয় করে এসেছে। আল্লাহ সেই জন্য তাকে শাস্তিও দিয়েছে। যতই ধার্মিকই হউকনা কেন আল্লাহ মিথ্যাবাদিদের পছন্দ করেন না। যে যত বড় মিথ্যা কথা বলে সে ততবড় শাস্তি পায়। এভাবে টুকটাক আরো নসিহত শোনাতে লাগলো, আমি গিলতে থাকলাম আর ভাবতে থাকলাম। আমিও গিন্নীর কাছে কতকিছু এড়িয়ে চলি, কত বেতন পাই বলতে চাই না, কাউকে টাকা দিলে কত দিয়েছি তা জানাতে চাই না, মনের অনেক আকাঙ্খা বা খায়েশ জাগে তাও জানাতে চাই না। নয়-ছয় বলে এড়িয়ে যেতে চাই যা এক প্রকার মিথ্যার পর্যায়েই পড়ে। এখন না এই মিথ্যার জন্য আল্লাহর থেকে শাস্তির সম্মুখীন হই, এই ভয় পাচ্ছি। হুজুর এতো ইবাদতগুজার হওয়ার পরও যদি শাস্তির সম্মুখীন হতে পারে তাহলে আমি কোন ছাড়! হে আল্লাহ আমার অক্ষমতাকে ক্ষমা করো। আমিন।
আজ সকাল ১০টায় চট্টগ্রম বন্দর রেস্ট হাউজে গণপ্রজাতন্ত্রী বাংলাদেশ সরকারের মাননীয় সচিব জনাব আক্তার হোসেন মহোদয়(যুব ও ক্রীড়া মন্ত্রণালয়),মাননীয় যুগ্ন সচিব জনাব আব্দুল লতিফ মোল্লা মহোদয়(যুব ও ক্রীড়া মন্ত্রণালয়),মাননীয় মহাপরিচালক(অতিরিক্ত সচিব) জনাব আজহারুল ইসলাম খাঁন(যুব উন্নয়ন অধিদপ্তর) এর চট্টগ্রাম আগমন উপলক্ষ্যে ফুলেল শুভেচ্ছা জানানো পরবর্তী অনির্ধারিত আলোচনায় অংশ নেন মহোদয়গণ। তার পরবর্তীতে সচিব মহোদয়গণ জরুরী কাজ শেষ করে চট্টগ্রাম বন্দর রেস্ট হাউজে এক সাথে দুপুরের খাবার গ্রহণ করি আমরা।
অন্যায় ধরিয়ে দেয়ায় কোথায় তাকে পুরুষ্কৃত করা হবে তা না, উল্টো তাকে শাস্তি দেয়া হচ্ছে। তীব্র প্রতিবাদ জানাচ্ছি এই ঘটনার।
প্রাণঘাতী করোনাভাইরাসের প্রাদুর্ভাবের ফলে বিশ্বের অর্থনৈতিক মন্দার ধাক্কা আমাদের অর্থনীতির জন্য দুঃচিন্তার কারণ হয়ে দাঁড়িয়েছে। বেশিরভাগ দেশে প্রবাসী ভাইবোনেরা কর্মহীন হয়ে পড়েছেন। স্থবিরতা নেমে এসেছে রেমিটেন্স প্রবাহে। গণপরিবহন ও বিমান চলাচল স্থগিত। আমদানি-রপ্তানির উপর নেতিবাচক প্রভাব পড়তে শুরু করেছে। আমরা জানিনে, এই সঙ্কট কতদিন থাকবে এবং তা আমাদের অর্থনীতিকে কীভাবে ক্ষতিগ্রস্ত করবে। তবুও সম্ভাব্য অর্থনৈতিক নেতিবাচক প্রভাব মোকাবিলায় আমরা কাজ করে যাচ্ছি। আমরা ইতোমধ্যে ৯৫ হাজার ৬১৯ কোটি টাকার বিভিন্ন প্রণোদনা প্যাকেজ ঘোষণা করেছি। যা জিডিপি’র ৩.৩ শতাংশ: বাংলা নববর্ষ-১৪২৭ উপলক্ষে জাতির উদ্দেশ্যে ভাষণে মাননীয় প্রধানমন্ত্রী শেখ হাসিনা
ঈদের ষষ্ঠ দিন মানে আজ দেখানো হবে মিস্টার কে। আমার নোভা স্কশিয়া উপন্যাস অবলম্বনে এ টেলিফিল্ম তৈরি করেছেন ওয়াহিদ তারেক। টেলিফিল্মটি চ্যানেল নাইনে প্রচারিত হবে দুপুর একটায়। দীপ্ত টিভিতে প্রচারিত হবে বিকাল সাড়ে চারটায়। ইটিভিতে রাত নয়টা কুড়িতে। গাজি টিভিতে রাত সাড়ে এগারোটায়।
"মৃত্যুর মত এতো স্নিগ্ধ, এতো গভীর সুন্দর আর কিছু নাই! কারণ মৃত্যু অনিবার্য! আর যেটা অনিবার্য, তাকে ভালোবাসাটাই শ্রেয়!" মুক্তিযোদ্ধা, প্রিয় অভিনেতা, কিংবদন্তী হুমায়ুন কামরুল ইসলাম ফরিদী। শুভ জন্মদিনে শ্রদ্ধা 🖤
#শোনো_মেয়ে #Shonomeye ভালবাসা দিবসে আমাদের নতুন গান.... আমার সুর সংগীত, এন আই বুলবুল এর কথায়, লুইপা এবং আমার কন্ঠে..... আশা করি সবার ভালো লাগবে....
মায়েদের সাথে বেশি তর্কে যাবেন না। আমাদের মায়েরা তর্কে না পারলে শুধুমাত্র একটা লাইন বলে আমাদের সমস্ত যুক্তিকে দফারফা করে দেন- "তুই আমার পেটে হইসিস নাকি আমি তোর পেটে হইসি?"
পোলাশ দেব আংকেল আজ বাসায় এসেছিলেন এত্তগুলা চকোলেট নিয়ে। বাবা মা তো আমাকে বাইরের জিনিস খেতে দেন না কিন্তু আংকেলের সামনে আমার বায়না'য় নিষেধ ও করতে পারেননি! এত্তগুলা থ্যাংক ইউ আংকেল।💞 "মৈথিলী" ০৬/০৩/২০২১
তাকাবালআল্লাহু মিন্না ওয়া মিনকুম। ঈদ মুবারক। এই ঈদ আর সামনের ঈদের মাঝে যেন উম্মতের জন্য সুখবর আসে।
প্রকৃতি বনাম সংস্কৃতি এক সুপ্রাচীন বিতর্ক, রোমান্টিক আমল থেকে চলে আসছে৷ ইউরোপ হল সংস্কৃতি তথা সভ্যতার মহাদেশ: আফ্রিকাতে যেমন প্রকৃতি আমাদের মুগ্ধ করে, ইউরোপ নেশা ধরিয়ে দেয় তার স্থাপত্য, শিল্পকলা ও ইতিহাস দিয়ে৷
আমি নিয়মিত বিদ্যুৎ বিল দেই। গ্যাস বিল, পানির বিল, ফোন- ইন্টারনেট বিল সবই নিয়মিত দেই। এটা কোনো প্রশংসনীয় কাজ নয়, এটা দায়িত্ব। নিয়মিত বিল দেই মানে আমি আমার নাগরিক দায়িত্ব পালন করি। নাগরিক দায়িত্ব পালন করে ঠিকমতো আয়কর দেয়ার কারণে ২০১৭-২০১৮ অর্থবছরে বাংলাদেশ সরকার আমাকে পুরষ্কৃত করেছে! শ্রেষ্ঠ করদাতাদের তালিকায় অনেক সম্মানী ব্যক্তি এবং প্রতিষ্ঠানের সাথে ছোট্ট করে আমার নামটাও আছে। এবার বোধহয় খেলাপিদের তালিকায় আমার নাম উঠতে যাচ্ছে! [গতকাল মে মাসের বিদ্যুৎ বিল পেয়ে আমার এমনটাই অনুভূত হলো। আজ ৩০ জুন নাকি এই বিল দেবার শেষ দিন! ৩ জনের ছোট সংসারে আমার সাধারণ সময়ের বিদ্যুৎ বিল (জানুয়ারি: ৪,৬০৪/-, ফেব্রুয়ারি: ৫,৪৫৭/-) আর করোনাকালের (মার্চ: ৯,০৭০/-, এপ্রিল: ২০,৬৯৩/-, মে: ২৯,৮০১/-) বিদ্যুৎ বিলের ছবি দিলাম!]
 রসুলুল্লাহ সাল্লালাহু আলাইহি ওয়া সাল্লামকে জিজ্ঞাসা করা হয়েছিল ইসলামের সৌন্দর্যের ব্যাপারে। তিনি বলেছিলেন মানুষকে খাবার খাওয়ানো এবং চেনা-অচেনা সবাইকে সালাম দেয়া। [সহীহ বুখারী ও মুসলিম] মানুষকে সালাম দেওয়া শিখিয়েছেন আল্লাহ সুবহানাহু ওয়া তা'আলা। আল্লাহ আযযা ওয়া জাল্লা আদাম আলাইহিস সালামকে সৃষ্টি করলেন। তারপর বললেন, যাও, ঐ ফেরেশতাদের প্রতি সালাম কর এবং তাঁরা তোমার সম্ভাষণের জবাব কী দেয় তা মনোযোগ দিয়ে শোন - এটাই হবে তোমার এবং তোমার সন্তানদের সম্ভাষণের রীতি। আদাম ফেরেশতাদের বললেন, “আস্‌সালামু আলাইকুম”। ফেরেশতারা উত্তরে বললেন “আস্‌সালামু আলাইকা ওয়া রাহামাতুল্লাহ”। [সহীহ বুখারী ও মুসলিম] আস সালাম আল্লাহর অনিন্দ্যসুন্দর নামগুলোর মধ্যে একটি। আস সালাম মানে যিনি প্রকৃত এবং পরিপূর্ণ শান্তির উৎস এবং একমাত্র যিনি প্রকৃত শান্তি দান করতে পারেন। শুভ সকাল বা সুপ্রভাতের সাথে তুলনা করে দেখুন - সকাল কী নিজে নিজে শুভ হতে পারে? কে তাকে শুভ করবে? অবশ্যই আল্লাহ - কিন্তু এই সম্ভাষণে সেই সত্ত্বাই অনুপস্থিত যিনি আসলে সকল মঙ্গলামঙ্গলের মালিক। আবার শুভ সকাল বললে কথা উঠতে পারে - সন্ধ্যাটা কেন শুভ হবে না? শুভ রাত্রিতে দিন কেন উপেক্ষিত থাকবে? আল্লাহ সুবহানাহু ওয়া তা'আলা যেমন পরিপূর্ণ তাঁর শিক্ষাটাও পরিপূর্ণ - এই এক সালামেই দেখুন - কোনো খুঁত খুঁজে পাবেন আপনি? আমরা যখন আস সালামু আলাইকুম বলি, তখন আমরা আল্লাহ, আস-সালামের কাছে আবেদন করি তিনি যেন সালাম অর্থাৎ শান্তি বর্ষণ করেন কেননা আমাদের শান্তির বড় প্রয়োজন এবং আল্লাহ ছাড়া আর কেউ শান্তি দিতে পারেন না। আমরা অনেক সময় তাড়াহুড়া করে বলে ফেলি স্লামালিকুম। এখানে অনিচ্ছাকৃতভাবে হলেও আল্লাহর নাম বিকৃত করা হয়। আমার নাম শরীফ আবু হায়াত, কেউ যদি আমাকে শ্রিফাবু হায়াত বলে বা লেখে - এটা হবে বিশ্রি রকম অভদ্রতা। ঠিক তেমন সালাম, যেখানে লামের পরে একটা আলিফ আছে বিধায় একটু টেনে বলতে হয়; সেখানে সেটাকে অগ্রাহ্য করে বিকৃত করে 'স্লাম' বলাটা আল্লাহ আযযা ওয়া জাল্লার সাথে বেয়াদবির শামিল। আল্লাহ আস সালাম, আমাদের মুসলিমদের সবাইকে যেন শুদ্ধভাবে সালাম শেখা এবং দেওয়ার তাওফিক দেন।
আমার কোন বইয়ে কী কী কবিতা, ছড়া, গান, গল্প, প্রবন্ধ আছে; জানতে চাইলে 'সূচিপত্র চাই' লিখে মেসেঞ্জারে নক করুন।
গত ঈদের আগে সমকালের কালের খেয়া ঈদসংখ্যার জন্য লিখেছিলাম এই লেখা।
'মানুষের মুন্ডুটা তো বোঁটার ফুল নয়, ইচ্ছে করলেই ছিঁড়ে নেবে।' -নাজিম হিকমাত।
বিজেপির গোমুত্র ও গোবর থিওরি হারিয়ে দিয়েছে 🤣🤣🤣
আলহামদুলিল্লাহ, আজও করোনা আক্রান্ত রোগীর জন্য রান্না করলাম। পৃথিবী তাড়াতাড়ি রোগ মুক্ত হউক।
২০১৭ সালের কথাঃ প্রেসিডেন্ট, প্রধানমন্ত্রীর যাতায়াতের সময় ওই একটি বাদে সকল রাস্তা বন্ধ করে দেয়া হয়। এটা উপমহাদেশের 'সামন্ত কালচার'। এদের যাতায়াতকালে অ্যাম্বুলেন্স আটকে কত জন মারা গেছে তার খতিয়ান আমাদের না থাকলেও ভারতের আছে। সেই খতিয়ানসমেত একটি টিভি প্রতিবেদনে দেখা গেল একজন সাধারণ ট্রাফিক সাব ইন্সপেক্টর ব্যাঙ্গালুরুতে প্রেসিডেন্ট প্রণব মুখার্জীর গাড়িবহর আটকে দিয়ে একটি অ্যাম্বুলেন্সকে পাসিং দিয়েছেন! সেই থেকে এস আই এমএলএন গাপ্পা জাতীয় হিরো! সয়ং রাষ্ট্রপতি তাকে অভিনন্দন জানিয়েছেন। তাকে নিয়ে চ্যানেলে আধা ঘন্টার অনুষ্ঠান! স্যালুট টু মিঃ গাপ্পা। এই পিওর ফান্ডামেন্টাল এন্ড ফিউডাল দেশে আমরা অতটা আশা করিনা। শুধু এতটুকু আর্জি জানাইঃ আপনাদের মন্ত্রি, পাতি নেতা-ফেতা, সামরিক কর্তা, পুলিশের কর্তাদের বিনা প্রটোকলে উল্টোদিকের রাস্তায় নবাবী দেখানোটা বন্ধ করুন। তাদের এই প্রশাসনিক 'মাস্তানি'র জন্য আমরা কর দিই না।
নির্দেশনা উপেক্ষা করে যারা উন্মাদের মত ঢাকা ছেড়েছিল, আবার এখন পাগলের মত ফিরে আসছে ঐ অস্থিরদেরকে আইনি শাস্তির আওতায় আনা খুব জরুরি

আমি তখন একটা জরুরি মিটিংয়ে । তবু আমার প্রিয় সহকর্মী ইমতিয়াজের ফোন দেখে কলটা রিসিভ করলাম । -স্যার, নূর স্যার উনার ফ্ল্যাটের একাউন্টসটা ক্লোস করতে আসছেন । সেজন্য আপনার সাথে একটু দেখা করতে চাচ্ছেন, ইমতিয়াজ বলল । -আমি তো মিটিংয়ে, দেরী হবে । -স্যার, সমস্যা নেই । আপনি শেষ করে আসেন । উনি অপেক্ষা করবেন । আমি অবশ্য মিটিং এ ছিলাম লেবেল নাইনে, আমাদের ডিজাইন সেকশানে । মিটিং শেষ করে লেভেল টেনে উঠে আসলাম । দেখি নূর ভাই অপেক্ষা করছেন বিজনেস লাউঞ্জে । ইমতিয়াজ কাগজ পত্র নিয়ে কী যেন হিসাব করছে । আমি সালাম দিয়ে ঢুকলাম -নূর ভাই, কেমন আছেন ? -তিনি মুখ ভার করে উত্তর দিলেন । আমি একটু ধাক্কা খেলাম, এই হাসিখুশী মানুষটা এরকম গোমরা মুখে বসে আছেন কেন ! নূর ভাই বলেন-স্যার, আপনার কাছে আমার একটা দাবী আছে । -নূর ভাই , আপনাকে কতবার বলেছি আমাকে তানভীর অথবা রিমন বলে সম্বোধন করতে । আপনি কেন আমাকে স্যার স্যার করেন, আমি বুঝিনা । আপনি আমাদের সম্মানীত গ্রাহক, আমার বরং আপনাকে স্যার ডাকা উচিত । আচ্ছা, তানভীর ভাই, আমার কিছু জুরুরী কথা আছে, স্যার...! -নূর ভাই, আপনি কিন্তু আবারো স্যার...! এর মাঝে ইমতিয়াজ বলল, আমিই বলি-নূর স্যার অলমোস্ট ফুল পেমেন্ট করে দিয়েছেন । ফ্ল্যাটটা বুঝে নেবেন দুয়েক দিনের মধ্যে । তার একটা অনুরোধ, সব হিসাব শেষে তার ফাইনাল পেমেন্ট এখন বাকি আছে ১০৪০১২ টাকা । উনি রাউন্ড পেমেন্ট করতে চাচ্ছেন । ৪০১২ টাকা ডিসকাউন্ট করে দিতে বলেছেন । -আমি মুচকি হেসে বললাম, এই কথা ! ৪০১২ টাকা ডিসকাউন্ট ? আচ্ছা, এটা না হয় করে দিলাম । আর কিছু ? এবার নূর ভাই বলে উঠেন , তানভীর ভাই, আমার একটা অনুরোধ আছে আপনার কাছে । আমার মনে হয়েছে আপনাকে জানানো দরকার । তাই আমি এপ্লিকেশন নিয়ে এসেছি । -কি বিষয় ? কিসের এপ্লিকেশন ? আমি কৌতুহল নিয়ে জানতে চাই । নূর ভাই বলেন, আমার অনুপস্থিতে আমার মেয়ে দুটো যেন ফ্ল্যাটের রেজিস্টেশন পায় । যদি আমি না থাকি, অন্যকেউ যেন এর দাবীদার না হয়, কারণ ওরা দুজন আমাদের দত্তক সন্তান । আমি একটা নমিনি ফর্ম পুরণ করে এপ্লিকেশন নিয়ে এসেছি । আমাকে সহযোগিতা করবেন । আমি লক্ষ্য করলাম, কথা বলতে গিয়ে নূর ভাই কেঁপে কেঁপে উঠছেন । তার গলা ধরে আসছে । তিনি চেষ্টা করছেন যেন তার আবেগ ঢুকুরে না বের হয় ! আমি নিজের মাঝে খুব নাড়া খেলাম । তাকে বললাম, ভাই এটা কোনো ব্যপার না । তবে আপনাকে হঠাৎ করে এরকম হতাশ মনে হচ্ছে আমার, সেদিন সাইটেও আপনাকে খুব মন মরা দেখেছি । -ভাই, আমার মনে হচ্ছে আমার সময় বেশি দিন নাই । -কী বলছেন এসব, ভাই । আপনি কত প্রাণ খোলা মানুষ ! আপনার কোনো অসুখ বিসুখ নেই । তারপরও এরকম নেগেটিভ থট নিয়ে কেন কুকড়ে আছেন ? হঠাৎ ফুপিয়ে উঠেন নূর ভাই । গেল বছর কভিডে মা কে হারিয়েছি । গেল মাসে বড় ভাই চলে গেছেন । আমার মন বলছে এখন আমার পালা । -প্লিজ, এভাবে ভাববেন না । হায়াত মউতের মালিক তো একজনই । যখন ডাক আসবে আমরা সবাই চলে যাব । এটাই তো অলঙ্ঘনীয় সত্য । মৃত্যুর চেয়ে চরম বাস্তব তো আর কিছু নেই । কাজেই শুধু শুধু নিজেকে গুটিয়ে নেবেন না । আপনার বাচ্চা দুটোর কথা চিন্তা করেও তো আপনাকে শক্ত থাকতে হবে । আচ্ছা, ভাবীর সাথে কী আপনার কোনো ইস্যু আছে ? -না না, আমাদের দুজনের সম্পর্ক খুব ভালো । ওর জন্যই তো অন্য কিছু ভাবিনাই জীবনে । আত্নীয় স্বজন শত চেষ্টা করেও আমাকে দ্বিতীয় বিয়েতে রাজী করাতে পারেনি । আমরা পরে এই দু’সন্তান দত্তক নিই । ওদেরকে আমরা নিজের সন্তান হলে যেমন ভালোবাসতাম মনে হয় তারচেয়ে বেশি ভালোবাসি । ওরাই আমাদের সব । তার কথা শুনে একটু স্বস্তি পেলাম । বললাম-ভাই, চিন্তা করবেন না । আপনি তাড়াতাড়ি ফ্লাটে উঠে পড়ুন । আপনার মন বড় রাখুন । আপনার ফ্লাটের উত্তরাধিকার আপনার সন্তানরাই হবে । -ভাই, আমি আমার পরিবার সহ চাবিটা আপনার কাছ থেকে গ্রহণ করতে চাই । -অবশ্যই, ভাই । আমি নিজে আসব আপনাদের চাবি বুঝিয়ে দিতে । আমি ভেতরে ভেতরে তীব্র ঝাঁকুনি খাচ্ছিলাম । লিফ্ট পর্যন্ত নূর ভাইকে এগিয়ে দিয়ে ইমতিয়াজকে বললাম, মানুষের জীবনটা কত বিচিত্র । যে মানুষটা কত হাসিখুশী ছিলেন তার উপর মৃত্যু চিন্তা কেমন ভর করেছে ! তুমি নূর ভাই, ভাবী এবং বাচ্চাদের জন্য আমার ব্যক্তিগত পক্ষ থেকে গিফ্ট কিনবা । আমি নিজ হাতে এই মহান মানুষটাকে চাবি তুলে দিতে যাব । ইমতিয়াজ চলে যাবার পর আমি চিন্তা করি , নূর ভাই ভাবীকে কতটা ভালোবেসেছেন ! ভাবীর বাচ্চা হবার সম্ভাবনা নেই জেনেও দ্বিতীয় বিয়ে করেননি । দুটো বাচ্চা দত্তক নিয়েছেন । সেই বাচ্চাদের বড় করছেন ভীষণ মমতায় । এরকম অনেক ভালোবাসার, শ্রদ্ধার গল্প গোপন গহীনে পড়ে রয় । হঠাৎ করে আমার ক্যালিফোর্নিয়া প্রবাসী নিপা চাচীর কথা মনে পড়ে যায় । আমার চাচার সাথে চাচীর বিয়ে হয় ১৯৯৯ সালে । তাদের কোনো সন্তান হয়নি । তারা যখন প্রথম ডাক্তারের সাথে সাক্ষাত করতে যান তখন জানা যায়, সমস্যাটা আমার চাচার । চাচী চাচাকে ছাড়া অন্যকিছু কখনো ভাবেননি । বিয়ের তাদের প্রায় ২২ বছর চলছে । অসম্ভব সুখে আছেন তারা ! আমাদের সমাজে এরকম বহু নারী আছেন যারা নি:সন্তান, তাদের স্বামীর সমস্যার কারনে । অনেক পুরুষ আছেন নি:সন্তান, তাদের স্ত্রীর সমস্যার কারনে । তবু তারা ভালোবেসে একসাথে আছেন । এইসব অসাধারণ মানুষদের জন্য শ্রদ্ধা আর ভালোবাসার মিশেল স্যালুট । এরকম বহু পিতামাতা আছেন যাদের সন্তান হয়নি বলে তারা বহু পিতৃমাতৃহীনদের নিজেদের সন্তানের ভালোবাসা দিয়েছেন, সম্পত্তিতে উত্তরাধিকারী করেছেন । এমন মহান পিতা মাতাদের জন্য টুপি খোলা সালাম । আসলে পৃথিবীটা খুবই সুন্দর । আমাদের দৃষ্টিভঙ্গিটাই খারাপ । আমরা শুধু মন্দ গুলো খুঁজে বেড়াই, অসুন্দর ফেরি করি । আহা! আমরা সবাই যদি সুন্দরের ফেরিওয়ালা হতাম !!
শৈশবে আমরা পরোটার ভেতর চিনি দিয়ে রোল বানিয়ে খেতাম। না মানে, মাস্টার শেফ প্রোগ্রামের জন্য একটা আইডিয়া দিলাম আর কি।
উপকথা ১৩ . একটা ষাঁড়ের শিংয়ে অনেকক্ষণ ধরে একটা মাছি বসে ছিলো। মাছিটা একসময় ষাঁড়টাকে জিজ্ঞেস করলো, সে চলে গেলে ষাঁড়টা তাকে মিস করবে কি না? . ষাঁড়টা বললো, মিস করবো কীভাবে? তুমি যে ছিলা, আমি তো এতক্ষণ তা-ই টের পাই নাই। . মোরাল : কারো আশেপাশে থেকে ভনভন করলেই ভাববেন না যে, আপনি তার জীবনে খুব গুরুত্বপূর্ণ কিছু।
প্রতিটা মানুষেরই একটা করে ট্রেডমার্ক পোশাক আছে। আপনি যখনই তার কথা ভাববেন তাকে সেই ট্রেডমার্ক পোশাকেই কল্পনা করবেন। এমন না যে তিনি অন্য পোশাক পড়েন না - কিন্তু আপনি তাকে তার সেই ট্রেডমার্ক পোশাকেই মনে মনে দেখতে পাবেন। রবি ঠাকুরের কথাই ভাবুন না একবার। ভাবা মাত্র আপনি কি তার সেই 'আলখাল্লা' টাইপ ট্রেডমার্ক পোশাক পরা অবস্থায় দেখতে পাচ্ছেন না ? কখনো স্যুট পরা রবীন্দ্রনাথে চেহারা আপনার মনে ভাসবে না। উত্তম কুমারের কথা মনে হলেই আমার্ কেন জানি কালো স্যুট - সাদা শার্ট আর পরিপাটি করে টাই পরা চেহারাটাই ভেসে উঠে। এমন না যে উনি পাঞ্জাবি পায়জামা অথবা প্যান্ট শার্ট পরে অভিনয় করেন নি কখনো। তবু আমার কাছে তার স্যুট পড়া চেহারাটাই ট্রেডমার্ক পোশাক। সুচিত্রা সেন কখনো শাড়ি বাদ দিয়ে সালোয়ার কামিজ পরা অবস্থায় কারো কল্পনায় আসার কথা না। জাকারবার্গ এর নাম শুনলেই আমার গোল গলা টিশার্ট পরা চেহারাটা ভাসে শধু। ড: ইউনুস মানেই গ্রামীণ চেকের ফতোয়া। শাইখ সিরাজ মানেই গ্যাভাডিনের রংচটা শার্ট। ড: মাহফুজুর রহমান মানেই কমপ্লিট স্যুট। আব্দুল্লাহ আবু সায়ীদ স্যার - পাঞ্জাবি। এ তো গেলো সব বিখ্যাত লোকদের কথা। এবার আমজনতায় আসি। আপনার নিজের পরিচিত লোকদের কথা একজন একজন করে ভাবতে থাকেন। দেখেবেন আপনার মনে তাদের জন্যও একটা করে ট্রেডমার্ক পোশাক সেট হয়ে আছে। ঠিক না ? তারা আপনার মনে সেই পোশাকেই হাজির হচ্ছে। খেলাটা মজার না ? এবার আমাকে একটু ভাবুন তো একটু .. কোন পোশাকে দেখতে পাচ্ছেন - একটু জানিয়ে দিন। ইয়ে ... মানে ... ফাজিল পোলাপান দূরে থাকো - এটা একটা সিরিয়াস ডিসকাশন। সিরিয়াস কারণ নিজের জন্য একটা ট্রেডমার্ক পোশাক ঠিক করবো ভাবছি। এবং আগামীতে শুধু সেই ধরণের পোশাকই পরবো। কে জানে কবে বিখ্যাত কিছু হয়ে যাই - তখন ট্রেডমার্ক বিহীন পোশাকে ভবিষ্যৎ প্রজন্মের মনে বিচরণ করাটা ঠিক হবে না। 🙂 🙂
আজ রাত থেকে কাল সকাল পর্যন্ত ইউরো-২০২০ ও কোপা আমেরিকা-২০২১-এর কোয়ার্টার ফাইনাল শুরু। দু'টো করে মোট চারটা নক আউট ম্যাচ কয়েক ঘন্টার মধ্যে, ক্রীড়ামোদীদের জন্য যা রোমাঞ্চকর। প্রিয় দল ব্রাজিল কাল সকাল ৬ঃ০০ ঘটিকায় মুখোমুখি হবে চিলি'র! হেরে গেলেই বিদায়! ফেসবুকে কথাই বলা যাবে না! তাই ব্রাজিল নিয়ে দু'চারটা কথা এখনই বলে নিই। মানসম্মত খেলোয়াড় যেমন প্রয়োজন জেতার জন্য, তেমনি প্রয়োজন সঠিক কৌশলের। কৌশলটি নির্ধারণ করেন দলের কোচ। ব্রাজিল এতো এতো গ্রেট প্লেয়ারের জন্ম দিলেও ভালো মানের কোচের জন্ম দিতে পারে নি। মন্দের ভালো হিসাবে টিটের নির্বাচন ব্রাজিল ফুটবলের সেরা সিদ্ধান্তই ছিলো; এখনো বলবো সিদ্ধান্তটি সঠিকই। টিটে ব্যাপক পরীক্ষানিরীক্ষার ভেতর দিয়ে ৫ বছর অতিক্রম করে ফেলেছেন। এরই মধ্যে তিনি দলে শতাধিক প্লেয়ারকে সুযোগ দিয়েছেন। তবে এখনো মনে হচ্ছে তিনি সেরা একাদশটি খুঁজে পান নি। পরীক্ষানিরীক্ষা চালাতে গিয়ে তিনি প্লেয়ারদের পজিশনও চেঞ্জ করছেন অহরহ। আমার কাছে টিটের প্রায় সবই ভালো লাগে, কেবল দু'টো ব্যাপার ছাড়া। এক. ফুল ব্যাক চয়েস দুই. গোলকিপার চয়েস। এক. আমি কাফু-কার্লোসের খেলা উপভোগ করা দর্শক। এরা ডিফেন্স সামলে দুর্দান্ত গতিতে আক্রমনেও যেতেন, ফিরেও আসতেন যথাসময়ে। খেলায় একটা গতিও আসতো। বর্তমানে সেটা পাচ্ছি না। যারা আক্রমণে উঠে না, ডিফেন্সে মনোযোগী টিটে তাদেরকেই দলে নিচ্ছেন, যদিও তারা ডিফেন্স সামলানোর কাজটা ভালোই করছেন। দলে আছে সিলভা-মার্কু-মিলিটাওদের মতো সিবি, ক্যাসিমেরোসহ দুজন ডিএম খেলাচ্ছে নিয়মিত, সেখানে আক্রমণাত্মক ফুলব্যাক রাখার সাহস করাই যেতে পারে; সেটা বিলাসিতার পর্যায়ে পড়ে না। সিবি'তে সিলভা-মার্কু জুটির থেকেও মার্কু-মিলিটাওকে আমার কাছে বেস্ট মনে হয়। সিলভা ভালো সিবি, কিন্তু মাঝেমধ্যে ভয়ংকর ভুলও করে; এখন আবার বয়সও বেড়েছে। মিলিটাও চমৎকার, ওর হাইটও কার্যকরী! দুই. তাফারেল থেকে ওয়েভারটন, অনেক গোলকিপার দেখেছি ব্রাজিলে। আমার বিচারে এদের মধ্যে সেরা গোলকিপার এডারসন মোরায়েস আর বাজে গোলকিপার এলিসন বেকার। এলিসন বেকারকে নিয়ে আমি ব্রাজিল সমর্থকদের অনেক উচ্ছ্বাস দেখি, আমার কাছে তাকে কখনোই ভালো লাগে না। ক্রসবারের নিচে দাঁড়িয়ে থাকা মেধাহীন এক কিপার, পাস একুরেসি জঘন্যতম এবং সুইপারের রোল তো কখনোই প্লে করতে দেখি না। এমনকি, সেট পিসেও দুর্বলতা আছে। অন্যদিকে এডারসন এক্সিলেন্ট। শর্ট কিংবা লং পাস একুরেসিতে পরিসংখ্যান বলে সাম্প্রতিককালে সে ন্যুয়ারের থেকেও ভালো। ড্রপ কিকেও। প্লেয়িং গোলকিপার হিসাবে এডারসনের সমতূল্য বর্তমান বিশ্বে কোন গোলকিপার নেই, এমনকি ন্যুয়ারও না। সুইপার গোলকিপার হিসাবে ন্যুয়ার বেস্ট হলেও এডারসনও পিছিয়ে নেই। পেনাল্টি স্পেশালিস্ট হিসাবেও তার খ্যাতি আছে। এডারসন শুধুই গোলকিপার না, সে একজন সিবি'র কাজও করে। প্রতিপক্ষের জন্য খুবই ভয়ংকর এক গোলকিপার এডারসন মোরায়েস। এই এডারসন মোরায়েস ব্রাজিলের দ্বিতীয় গোলকিপার, এটা মানা খুবই কষ্টকর। এখানে আমি টিটের ঘোর সমালোচক। গত ৩ কোপা'র দু'টোতেই চ্যাম্পিয়ন চিলি। দু'বারই তারা টাইব্রেকারে আর্জেন্টিনাকে হারিয়েছে। নক আউটে দুর্বল প্রতিপক্ষ সবসময়ই চায় খেলাটা টাইব্রেকারে যাক; কেননা, টাইব্রেকারে কোন ফেভারিট নেই। কোপা'র বর্তমান নিয়ম তাদেরকে আরো উৎসাহী করবে। কেননা, কোন অতিরিক্ত সময় নেই কোয়ার্টার ও সেমিতে; ৯০ মিনিট শেষে সরাসরি টাইব্রেকার! শুরুতেই গোল না পেলে ব্রাজিল বিপদে পড়বে। কোপা'র চলমান আসর হচ্ছে ৪৭তম আসর। সে হিসাবে ব্রাজিল কোপায় খুব কম বার স্বাগতিক হয়েছে, মাত্র ৬ বার। এর আগের ৫ বারই তারা চ্যাম্পিয়ন হয়েছে। স্বাগতিক হিসাবে ব্রাজিল কোপা'য় খেলেছে ৪৫ ম্যাচ; জিতেছে ৩০টা, হেরেছে ২টা আর ড্র ১৩টা। কোপা আমেরিকায় ব্রাজিল তৃতীয় সফল দল। ১০ বার তারা অংশ নেয় নি। নেয় নি মানে নিতে পারে নি। অনেক সময় কোপা'র জন্য তারা দলই ঘোষণা করতে পারে নি। অনেকবার দেখা গেছে কোন একটা ক্লাব অংশ নিয়েছে ব্রাজিলের পক্ষে। ব্রাজিল এসোসিয়েশনের ব্যর্থতার জন্য কোপা'য় তারা পিছিয়ে। তাছাড়া কোপা'কে তারা অনেক সময় পরীক্ষানিরীক্ষার মঞ্চও বানিয়েছে। যা হোক! ছুটির দিনে কোপা-ইউরো উপভোগ্য হয়ে উঠুক!
কয়েকদিন আগে একজনের ননক্যাডার পদে চাকরীর জন্য ভেরিফিকেশন করে দেখা গেল তিনি একটি মামলার আসামী, অন্যের হয়ে বিশ্ববিদ্যালয়ে ভূয়া পরীক্ষা দিয়ে ধরা পরেছিলেন। মামলায় চার্জশীটভুক্ত। তবে আদালত তাকে খালাস দেয় শুধুমাত্র মামলার ধারাটি ভুল হওয়ার আইনের মারপ্যাচে( মামলা করা হয়েছিল পাবলিক পরীক্ষা আইনে, ভর্তি পরীক্ষা পাবলিক পরীক্ষা নয়, তবে তিনি যে অন্যর হয়ে পরীক্ষা দিয়েছেন সেটা প্রমানিত) যে ব্যক্তি অন্যর হয়ে পরীক্ষা দেয় শিক্ষকতার মত মহান সেশায় তাকে নিয়োজিত করা সমীচিন নয় বলে আমি মনে করি, নানা দিক থেকে নানা তদবির আসতে থাকে, সকল তথ্য সংযোজন করে বিধি মোতাবেক ব্যবস্থা নেয়ার কথা বলি।কর্তৃপক্ষই চূড়ান্ত সিদ্ধান্ত নিবেন। এই ব্যক্তির চাকরী না হলে নিশ্চয়ই পুলিশকেই শাপ শাপান্ত করবেন আজীবন, নিজের অপরাধ বেমালুম গিলে খেয়ে বসে থাকবেন।
হা হা! ঠিকই আছে, যাদের প্রতিটা দিনই উৎসবের আনন্দে কাটে, তাদের তো দৈনিক উৎসব ভাতা দেয়া দরকার! শুধু ওয়াসার এমডিই না, সকল সরকারি কর্মকর্তাদেরকেই দৈনিক উৎসব ভাতা দেয়া দরকার যেন "স্যারেরা" মনের আনন্দে "নবাবি" করতে পারে।
ঢাকার ঘরোয়া লীগে গত কয়েক বছরে মারাত্নক প্রশ্নবিদ্ধ আচরণ করার পরেও, লজ্জার সঙ্গে বলতে হয়, আবাহনী ক্লাবটার প্রতি পুরাপুরি দুর্বলতা যায়নাই। ছোটবেলার পছন্দের ব্যাপারটাই এইরকম তীব্র। বহু গবেষনায় এই ব্যাপারটা প্রতিষ্ঠিত যে, মানুষ ছোটবেলায় একটা দলের সমর্থন করে এবং বাকিজীবন এর ভালোমন্দে থাকে। শুধু থাকেই না, নানাভাবে এর কলংকগুলাকেও ডিফেন্ড করে। বিগ ডাটা নিয়ে কাজ করা বিজ্ঞানী সেথ স্টিফেন্স ডাভিডোউইটজের এভ্রিবডি লাইজে এই ব্যাপারটা নিয়ে বিশদ আলোচনা আছে। তিনি দেখান যে, অধিকাংশ মানুষই কেন ছোটবেলায় একটা দলের সমর্থক হন, তার তেমন একটা যুক্তি দাড়া করাতে পারেন না কিন্তু সবচেয়ে যুক্তিবাদী, জানাশোনাওয়ালা মানুষটাও দলটাকে ত্যাগ করা দূর, নিন্দাও করতে পারেন না। আমি নিজেও নিশ্চিত জানি না, আমি কেন আবাহনীর ভক্ত। সম্ভবত বাপ মোহামোডান ছিলো, সেইটার বিরুদ্ধে যাওয়ার জন্য, কিংবা ছোটবেলায় মাঠে গিয়ে কিংবা টিভিতে আবাহনীর খেলা দেখসিলাম বা হয়তো কোন এক ম্যাচের বিবরণ পড়েই। মোদ্দা কথা, এই ব্যাপারে তেমন যুক্তি নাই, বিষয়টা শিশুকালের মোহ এবং পরে সারাজীবন সেই কাল্টের অংশ হওয়া। ইন্টারেস্টিংলি, ক্রিকেটে ওয়েষ্ট ইন্ডিজ বা লিভারপুল সমর্থন অবশ্য আশেপাশের মানুষের রাজনৈতিক দর্শনের প্রভাবে। এই দুইটা অলমোষ্ট ইমপোজড। এইটাও কমন ঘটনা। বাংলাদেশের লোকের ক্রিকেটে পাকিস্তান বা ভারত সমর্থন করার মতো। তবে , বহু মানুষ দেখা যায় ধর্মীয় আবহে দল দুইটা সমর্থন করা শুরু করে, পরের জীবনে সেই আবহ বা বিশ্বাস না থাকলেও দলটাকে ছাড়তে পারে না। এইটাই নাটকীয়ভাবে বলসিলেন ফুটবলার এরিক ক্যান্টোনা- "আপনি সংগী, রাজনীতি, ধর্ম সব বদলাইতে পারবেন তবে কখনোই পছন্দের ফুটবল দল বদলাইতে পারবেন না।" ক্যান্টোনার সঙ্গে পুরাপুরি একমত না এইজন্য যে, রাজনৈতিক দর্শন কিংবা দল বদলানোও আমার কাছে ফুটবলের সমর্থন বদলের মতোই কঠিন মনে হয়। ইউরো ও কোপার উৎসবের সময় নানারকম মানুষের বিভিন্ন মন্তব্যে উপরের সহজ আলাপগুলা মনে হইলো। বিশেষত আমার অত্যন্ত পছন্দের একজন অগ্রজ এবং অনুজের কথা না বললেই না। দুইজনেই বামপন্থী এবং সংবেদনশীল। তবে উনাদের একজন সমর্থনের জোশে, ভুলে ভরা ইতিহাস ও ঘৃনার চর্চা করলেন আর আরেকজন গত শতকের অন্যতম খুনী স্বৈরাচার, এন্টি কমিউনিষ্ট ফ্রাংকোর ক্লাব, রিয়াল মাদ্রিদের ফ্যান। যেই ক্লাব নিয়ে ফ্রাংকোর সহযোগী হোসে সোলিস বলসিলেন যে, রিয়াল আছে বলেই আমরা জনতার শত্রু না হয়ে ওদের পাশে পাইসি। এহেন রিয়ালের সমর্থন করা একজন টগবগে কমিউনিষ্টের জন্য বেশ কঠিন হবার কথা। তবে, আগেই যেটা বললাম, সমর্থনের ব্যাপারটাই এইরকম। রিয়ালের ইতিহাস বা আবাহনীর বর্তমান জানার পরেও সবচেয়ে সংবেদনশীল, সবচেয়ে পলিটিকালি এন্ড হিস্টোরিকালি কনসাস মানুষটাও এর সমর্থন ছাড়তে পারেন না। এই আলাপটা রাজনীতি, ধর্মীয় বিশ্বাসের বেলায়, ক্যান্টোনা যাই বলুন না কেন, একইরকম বা আরো বেশী শক্তিশালী। ফলে, এই আলাপে আরো একবার নিশ্চিত হওয়া যায় যে, ফেসবুকে আমরা তর্ক বা গালাগাল দিয়ে যে লোকজনকে নিজেদের 'লাইনে' আনার চেষ্টা করি, এই ব্যাপারটা অত্যন্ত কঠিন। ক্ষেত্রবিশেষে এর ফল বরং বিপরীত হয়। আমার এক অতি প্রিয় ছোটভাই যেমন বলে যে, ফেসবুকের উগ্র নাস্তিকদের কারনে অনেক মানুষের ধর্মবিশ্বাস ফিরে আসছে আর ডিসকো ওয়াজি আর উগ্র মুমিনদের আচরণে অনেকের নাস্তিক হইতে সুবিধা হইসে। ফলে, এই ফিকল আন্ট্যানজিবল দুনিয়ায় প্রোসেলাইটেজেশন দুরের কথা, তেমন গভীর তাত্ত্বিক আলাপেও আগ্রহ নাই। (আগামী কালের আধাঘন্টা ধার নিয়ে এই স্ট্যাটাস দিলাম। আবার আগামী সপ্তাহে মোলাকাত হবে, রিয়াল ফ্যানেরা এবং যেই দুই পছন্দের মানুষের উল্লেখ করসি, তাঁরা গালাগাল দিলেও দেখা হবে না 😛 ) 
১৯১০ সালে একটা ট্রায়াল কোপা আয়োজন করেছিল আর্জেন্টিনা। চ্যাম্পিয়ানও হয়। কিন্তু কান মে বোল (CONMEBOL) এর স্বীকৃতি ছিল না৷ নাইলে আজ তাদের শৈলকুপা (১৬ কোপা) থাকত। মেসির দাদার ফুপা শ্বশুর জনাব জুয়ান ইনরিকে হায়েস সর্বোচ্চ গোলদাতা হয়েছিল।
সমরেশ মজুমদারের ট্রিলজি উত্তরাধিকার, কালবেলা ও কালপুরুষ এবং গর্ভধারিণী এ ৪টি নতুন বই একত্রে কুরিয়ার চার্জসহ মাত্র ৪৬০ টাকা সংগ্রহ করতে চাইলে ইনবক্স করুন। পরিস্থিতি স্বাভাবিক হলে বই পাঠানো হবে। 
অতিথি পাখির মত তারা শীতকালে দেশে আসেন। ফেব্রুয়ারীতে নজরুল মঞ্চে দাঁড়িয়ে বইয়ের মোড়ক উন্মোচন করেন। তারা আমাদের বইমেলার অতিথি লেখক। চ্যানেল আইয়ের বই পরচিতি টাইপের অনুষ্ঠানে চেহারা দেখানোর জন্য প্রতিদিন লাইন ধরেন। অনুষ্ঠানের উপস্থাপকও লেখকদের যথেষ্ট তুচ্ছ তাচ্ছিল্য করেন। ক্যামেরায় চেহারা দেখানোর বিনিময়ে লেখকরা ত্যালত্যালে মুখে অপমান টুকু হজম করে নেন। মেলায় মাইক্রোফোন মুখে নিয়ে আমতা আমতা করে ঘ্যান ঘ্যান করা রিপোর্টারদের লেজে লেজে নিজের বই উঁচিয়ে ঘুরতে থাকেন তারা। নিজের বই সম্পর্কে কিছু বলার জন্য জিজ্ঞাসা করা হলে তারা লম্বা দম নিয়ে শুরু করেন। রেল স্টেশনের হোটেলের বেয়ারার মত বলে যেতে থাকেন কি কি আছে তার বইয়ে। একটা নিঃশ্বাসে পুরো বইয়ের প্রশংসা কুলোয় না। তারা আবার দম নিয়ে শুরু করেন। একজন তো গ্যারান্টি দিয়ে ফেললেন, ‘এই বইটি পড়ে ভাল না লাগলে মূল্য ফেরত’ । নিজের বইয়ের প্রশংসা করা অনেকটা স্বমেহন করার মত। অতিথি লেখক ছাড়াও আমাদের অনেক তরুন লেখক স্বমেহনে অভ্যস্ত। বইয়ের গ্রুপ গুলোতে ফেব্রুয়ারি মাস জুড়ে চলে উৎকট আত্মপ্রশংসা। ‘আমি চমৎকার লিখেছি’ এই বাক্যের মত অশ্লীল বাক্য আর নেই। একজন লেখক যখন ফুরিয়ে যায় তখন সে এরকম আত্মতুষ্টিতে ভূগে। আমি একজন নবীন লেখকের কথা জানি, যে কিনা আবার একটি ফেইসবুক গ্রুপের এ্যাডমিন। সে তার পরিচিত সবাইকে তার বই জোর করে কিনিয়েছে, তারপর সবাইকে বইয়ের ছবি তুলে বিভিন্ন গ্রুপে পোস্ট দেয়ার জন্য পরোক্ষ চাপ দিয়েছে। আমার কাছে এটা রীতিমত সন্ত্রাসী কর্মকান্ড মনে হয়েছে। চার পাঁচটা বই প্রকাশ করে ফেলেছে এমন লেখকও মানুষের বাকশোতে (ইনবক্স) গিয়ে তার বই সম্পর্কে দুটো ভাল কথা বলার জন্য নাকের জল ফেলছে। এখন নাকি বইয়ের রিভিউ লেখার ভাড়াটে লোকজনও পাওয়া যায়। মানুষের হাতে বই পৌঁছানোর জন্য লেখক অবশ্যই প্রচারণা করতে পারেন কিন্তু সভ্যভাবে, নিজের স্বত্বা বিক্রি করে নয়। অসভ্য প্রচারণা করে বিখ্যাত হওয়া যাবে হয়ত কিন্তু লেখক হওয়া যাবে না। 
আমার বন্ধু তালিকায় বাক স্বাধীনতার চর্চা করে- এমন মানুষ প্রচুর! কেউ খুব ফান করার ভান করে, কেউ নিজেকে স্মার্ট প্রমাণ করতে আবার কেউ “যেনো এটাই স্বাভাবিক”- স্টাইলে স্পয়লার দেয় সোশ্যাল মিডিয়াতে। ভানের আড়ালে আসলে স্যাডিস্ট রূপটা লুকাতে চেষ্টা করে কি?
যখন হাস্নাহেনার গন্ধে রঙের আলোর পরিণয় তখন বৃষ্টিভেজা অসম্ভব এক পাতার বিরহে
দাদাদের 'দাদাগিরি' ছাড়া আমার কিছুই ভালো লাগে না। না, সাংবাদিকতা, না সাঁতার কাটা... সাংবাদিকতার জন্য অনেকেই 'আনন্দবাজার' এর উদাহরণ টানেন... আমি বলি, এটার মতো বোগাস সাংবাদিকতা পৃথিবীর অখ্যাত কোনো পত্রিকাও করে না... এমন একটি গালগপ্পের পত্রিকা যেখানে জনপ্রিয়, সেখানে পাঠককুল হাঁটুজল পানিতে সাঁতার কাটবেই...গপ্পো বানাবেই... ডুবে যায় নাই এটাই বরং শুকরিয়া...
কাঁঠাল, অনেক দিন পর খেলাম আমার পছন্দের তালিকায় একেবারে #১ নং এবং বাংলাদেশের এই জাতীয় ফল! আজ এক টানা মনে হয় কমপক্ষে ২০ টা খেয়েছি, এত বড় বাটির প্রায় ৮০ শতাংশ গেলো আমার একার পেটে! ইয়া বড় বড় সাইজের। তাও আবার ভাত-তরকারি খাওয়ার পর ভরা পেটে! কাঁঠাল নিয়ে আছে আমার খুব মনকাড়া কয়েকটা গল্প। ঢাকায় খুব ধনী পরিবারে একটা টিউশনি করতাম। ক্যাডেট কলেজের স্মার্ট ছেলে আমার ছাত্র। মান-ইজ্জতের মাথা কেটে আমি প্রথম বারই সবগুলো গপগপ করে খেয়ে ফেললাম। ব্যাপারটা আন্টি বুঝতে পেরেছিলেন হয়তো। এরপর যতবার সেই ঘরে কাঁঠাল এনেছেন৷ আমাকে বড় গামলা করে দিতেন! ভদ্রতাবশত একটাও আমি রাখতাম না! যে যাই বলে বলুক! সমস্যা হলো, ক্যাডেট কলেজের ছাত্ররা বেশ সিজনাল। তাই আমার কপালে সেই ভাগ্য বেশি সময় হতো না। তবুও বাংলাদেশ ছাড়ার আগ পর্যন্ত ৩ সিজনে অনেক অনেক খেয়েছি! এখনো দোয়া করি সে পরিবারের জন্য! আন্টির জন্য! চট্টগ্রাম শহরে একেবারে নতুন আসি। মাসতুতো ভাই ধরে ফেললেন কাঁঠাল এর প্রতি আমার দুর্বলতা। এবার ঠেকাই কে! তিনিও কাঁঠালখোর! বাজার থেকে এনে আর কাউকে চান্স না দিয়ে আমরা দুইজন সাবাড় করে দিতাম একটা কাঁঠাল এক বসাতেই! এবার শুনুন একটা দুষ্টুমির গল্প। বুয়েটের শহীদ স্মৃতি হলে ছিলাম কিছুদিন। সেখানেই ছাদের উপর কাঁঠাল গাছ! ইয়া বড় বড় সব কাঁঠাল! কেউই দেখি নজর দিচ্ছে না সেদিকে। দারোয়ানদের ফাঁকি দিয়ে দুপুরবেলা সবার ব্যস্ত সময়ে উঠে পড়লাম একদিন সেই ছাদে। সিঁড়ির এক্সেস নাই, গাছ বেয়ে উঠা লাগতো সেখানে। বেশ কয়েকটা পেড়ে লুকিয়ে লুকিয়ে খেলাম কয়েকদিন! [ধন্যবাদ জাকির, কাঁঠাল উপহার এর জন্য! অনেক সুস্বাদু, বেশ তৃপ্তি নিয়ে খেলাম] 
রিয়াদ আর তাসকিন এর অবিশ্বাস্য পার্টনারশিপ আর চোখ জুড়ানো ব্যাটিং দেখে জ্বরটাও যেন ছেড়ে যাচ্ছিল। ৫ রানের জন্য পার্টনারশিপ এর বিশ্ব রেকর্ড না হওয়ায় আর তাসকিনের সেঞ্চুরি না হওয়ায় জ্বর টা আবার ফিরে আসতে শুরু করেছে 😒
ধর্ম নয়, আমাদের উপমহাদেশের পুরুষদের মাঝে এক ভয়াবহ ধরনের সমস্যা আছে যা নারীকে আক্রমণ করে! সব সমাজেই 🤬
আমেরিকার একটি শীর্ষস্থানীয় মাল্টিন্যাশনাল টেকনোলজি কোম্পানির সহ প্রতিষ্ঠাতার তার স্ত্রীর সাথে ডিভোর্স এর ঘোষণা। 😑
ক্রিকেটার শামীম পাটোয়ারী শামীম আহমেদ বাংলাদেশ ক্রিকেটের নতুন সেনসেসান শামীম পাটোয়ারীকে সাফল্য অব্যাহত রাখতে হইলে দুইটা কাজ অবশ্যই করতে হবেঃ ১) ফেইসবুক বন্ধ করে দিতে হবে ২) মোবাইল ফোন ফালায়ে দিতে হবে এই দুইটা করতে পারলে তিনি দীর্ঘমেয়াদে সফল হবেন। অন্যথায় দুইদিন পরে যখন "আজকের ভক্ত, কালকের যম" গ্রুপ তাকে অনলাইনে ত্যক্ত বিরক্ত করা শুরু করবে, তার পরিবার, ব্যক্তিগত জীবন, ধর্ম-শখ-রাজনীতি নিয়ে টানাহ্যাঁচড়া শুরু করবে, তখন তিনি আর ক্রিকেটে মন দিতে পারবেন না। সবাই তো আর সাকিব আল হাসান না যে 'লাথি মারি তোর কপালে' বলে নিজের কাজটা নিজে করতে পারেন। সবার সাকিবের মতো বউ-ভাগ্যও হয় না যে শিশিরের মতো সব বালা-মুসিবত থেকে প্রোটেকসান দিয়ে রাখবে। সুতরাং এখনই ফেইসবুক বন্ধ করে, মোবাইল ফালায়ে দেয়ার উপযুক্ত সময় শামীম পাটোয়ারীর জন্য। #শামীমআহমেদ ২৬ জুলাই ২০২১
আমরা জোর দিয়ে বলতে চাই, বাক্‌স্বাধীনতাবিরোধী এবং বিতর্কিত আইনগুলোর মধ্যে অন্যতম অফিশিয়াল সিক্রেটস অ্যাক্ট-১৯২৩, যা এখনো বিদ্যমান। এই আইন আমাদের সংবিধানের মূলনীতির সঙ্গে সাংঘর্ষিক। যুক্তিসংগত বিধিনিষেধের মাধ্যমে আমাদের সংবিধানের ৩৯ অনুচ্ছেদে মতপ্রকাশের স্বাধীনতার বিষয়টি নিশ্চিত করা হয়েছে। এ ছাড়া এই আইন তথ্য অধিকার আইনের (আরটিআই) সঙ্গে সরাসরি সাংঘর্ষিক।
 আমলাতন্ত্র অসম্ভব মেধাবী, সৎ এবং দেশপ্রেমিক লোকও আছেন অনেক। তাঁদের কিন্তু পাবলিক গালি দিচ্ছে না।
"যদি ঘরে ফেরা পাখি নিশ্চুপ, হৃদয়ে ঢেউ ভাঙে চুপচুপ যদি জাহাজের নাগরিক ঢেউ, অপরাধ মেনে নিয়ে কেউ কেউ"
আল তুশি,র নতুন একটি কবিতা। অামাদের বন্ধুদেশ ভারতের মহামারী করোনার ভয়াবহতা ও তার সংক্রমণ থেকে মুক্তির অাকুতি। #বন্ধুরা_আবার_হাসুক
#আমার সঙ্গীত জীবনে ৩ জন গুরুজীর একজন মাইনুল ইসলাম সেলিম ভাই, গতকাল রাত্রে বাইক এক্সিডেন্ট করে মারাত্মক ভাবে আহত হয়ে বর্তমানে আগ্রাবাদ মা ও শিশু হাসপাতালে চিকিৎসাধীন এবং উনার পায়ের অবস্থা আশংকাজনক, আগামী শনিবার একটা অপারেশন আছে, #আমি CTG মিউজিক লাইনে আমি খুব বেশি মানুষকে সাহায্য কিংবা উপকার করতে পারি নি, কিন্তু গুটিকয়েক যাদের উপকার কিংবা সাহায্য করেছি তাদের কাছে বিনম্র অনুরোধ আপনারা প্লিজ আমার গুরুজীর সেলিম ভাইয়ের জন্য একটু মন থেকে প্রার্থনা করুন,আমার গুরুজী যাতে খুব শিগ্রই মঞ্চের মানুষ মঞ্চে ফিরতে পারে🙏🙏🙏
আপনার কেনা টাট্কা সব্জি কত হাত দিয়ে আপনার কাছে? আপনার টাকা কতজনের হাত ধরে আপনার কাছ? দুটোই দরকারি। কিআর করাসাবধান।
সুহৃদ আজ টি আই সি'তে বিকাল সাড়ে চারটায়। সকলের প্রতি সাদর আমন্ত্রণ।
আফসোসও করবেন না কটাক্ষও করবেন না, এই সমস্ত মানুষদের নিয়ে যারা জীবনের ঝুঁকি নিয়ে আপনজনের টানে ঘরে ফিরছে। ফেরার জন্য আপনার এমন কোন জায়গা হয়তো নেই, যেখানে জীবন হাতে নিয়ে হলেও আপনি সেখানে ফিরতে পারেন। পৃথিবীতে মায়ার চাইতে বড় কোনো জিনিস নেই। মানুষ বাঁচেই মায়ায়। মায়ার টান বড়ই নির্মম। আকাশ, স্থল এবং নৌপথ উন্মুক্ত সমাজের অত্যন্ত উপরতলার মানুষদের জন্য। তারা নিজস্ব গাড়ী বা রেন্ট এ কার ভাড়া করে আপনজনের কাছে ফিরছেন- আর নিচতলার খেটে খাওয়া মানুষ গুলোকে বরাবরের মতো অমানবিক ভাবে খোয়াড়ে বন্দি করার সীমাহীন অসীম প্রচেষ্টা....!! গণজোয়ার ঠেকাতে পারবেনা কেউ,গণপরিবহন বন্ধ করে তাদের কষ্ট দেয়াটা কতোখানি মানবিকতার মধ্যে পড়ে সেটা ভাবার যোগ্যতা অর্জন করুন। আটকালে সবাইকেই আটকান। মানবিক হবো কবে আমরা। আমরা কী এখনো অনুধাবন করতে পারছিনা, অমানবিকতার বিরুদ্ধে, আপনাদের বিরুদ্ধে স্বয়ং বাতাস যুদ্ধ ঘোষণা করেছে...!!! বারবার বৈষম্যের কারণে বাঙালি হয়েও আমরা ভারতবর্ষ থেকে বৃটিশ উপনিবেশী সেখান থেকে পাকিস্তানী সেজে এখন বাংলাদেশী। বৈষম্য বড় বিদ্বেষময়। বৈষম্য ভালো কিছু তৈরি করে না।
ভাবনার দেয়াল ভেঙে পড়ার শব্দে আর চমকে উঠি না অভ্যাস হয়ে গেছে এমন অনেক কিছুই না বলা কথা নিজের সাথেও আর বলা হয় না বন্ধ দরজার ওপাশে কোনো পথ নেই তাই খোলা হয় না আর দরজাটা মরিচাধরা কপাটে মাঝেমাঝে কেবল প্রতিধ্বনিত হয়, তুমি আছো? তুমি আছো?
এইসব খবর কীভাবে সহনীয় আপনাদের কাছে আমি জানিনা।আমি সত্যিই জানিনা, আমাকে যেভাবে উত্যক্ত করে,উস্কানি দেয়,রাগের ও ঘৃণার উদ্রেক ঘটায় তা আপনাদের ক্ষেত্রেও হয় কিনা? আমি ভাবি শেখ হাসিনা আপার মতো সবহারা ব্যথীত দুখী দেশ প্রেমিক মানুষ যার নিজের জন্যে কোন সঞ্চয় কিংবা সম্পদের দরকার পড়ে না,কেবল বাংলার মানুষের ভালো থাকা,ভালো রাখার ব্রত নিয়ে ক্ষমতা দখলে রেখেছেন নির্বিঘ্নে, আমাদের সকলের দোয়ায় ও প্রার্থনায় রাখা সেই একাদশী মুক্তিযুদ্ধের চেতনায় সিক্ত ও স্নাত আপা কীভাবে সহ্য করেন? প্রতি বছরের কোরবানি কবে হবে তা নিদেনপক্ষে পাঁচ বছর আগেই আঁচ করা যায়।এর জন্যে সায়েন্স বোঝার দরকার নেই বর্ষপঞ্জিই যথেষ্ট। চরম ও পরম হর্ষ জাগিয়ে কোরবানি ঈদ এলেই সরকার প্রতিবার চামড়ার মূল্য নির্ধারণ করে দেয়।এবারও দিয়েছে। কিন্তু বাড়ির বৌ যখন জানে আজ সতের মণ মাংস রান্নার দিন।তখন কি সে সমুদয় আনাজ-মসলাপাতি জোগার করে ফেলেনা? সবকিছু ঢেলে দিয়ে যদি মাংসে লবনটাই না দিয়ে থাকে, তো সে বৌকে সংসারে কী কী যাতনা ও পীড়নের ভেতর দিয়ে পার হতে হয় বংগে জন্মানো সকল নারদেই তা জানে।কথার ছুরির ফলায় এফোঁড় ওফোঁড় হয়ে কোন কোন বৌ আত্নহত্যাও করে ফেলে বৈকি। আর চামড়া সংরক্ষণের একমাত্র বটিকা লবণের আন্দাজ ব্যবসায়ীরা করতে পারেনি,তাই সিন্ডিকেটের হাতে তুলে দিয়ে লবনের আকাল তৈরি করে দাম বাড়িয়ে দেয়ার চিরায়ত এই কাবাডি কাবাডি খেলা আপনাদের দেড় ইঞ্চি পুরো চামড়ায় ফোস্কা ফেলতে পারে না? এতটাই গাধার মত গান্ধা জীবন কাটাতে এতটুকুও মানবিক বোধে সুড়সুড়ি তোলে না,এমনই দ্বিপদীয় প্রাণী আপ্নারা যে দু'কলম কোথাও কেউ ব্যয় করতেও নারাজ? জ্বর নেই তবে কাশি কিংবা কাশির রেশ ও ভাব ছাড়ছে না।আমার ওটাতেই ভয়।কাশির প্রকোপ বাড়া মানেইতো গলা ব্যথা হওয়ার বিপুল সম্ভাবনা।
নাম তার ডম্বিয়া। খুব সুন্দর একটা বাংলা নামও আছে- ডমরুপাণি! অসাধারণ রূপ-মাধুর্য তার। প্রথম দেখেছি তাকে অত্যন্ত সমৃদ্ধ বাগান 'দ্য রিট্রিটে'। তারপর মনে মনে কতই না খুঁজেছি একটা চারা বা ডাল। অবশেষে পেয়েছিলাম তানভীরের কাছে। যত্নে বড় করলাম, কুঁড়িও এলো। কিন্তু ফোটার আগেই হারালাম তাকে। সেটা ছিল গাঢ় গোলাপি রঙের। পরে নিখুঁত বাগানি রূপা বেবি পিংক রঙের ফুলের একটা গাছ পাঠালো টবসহ। দেরিতে হলেও তাতে ফুটছে ফুল। কী সুন্দর! আহা কীই যে সুন্দর! 
বৃষ্টির গান রোমেন রায়হান বৃষ্টি যখন গুনগুনিয়ে ভাজল গানের সুর সুর ছড়ালো মাঠ পেরিয়ে অনেক অনেক দূর। বৃষ্টি যখন গান গাইলো টুপটাপ টুপটাপ ডাঙা থেকে সবগুলো ব্যাঙ ডোবায় দিলো ঝাঁপ। বৃষ্টির গান এত মধুর কেউ করেনি আঁচ থমকে গেল দমকা হাওয়া, চমকালো বটগাছ। উঠল নড়ে গাছের পাতা শুনল যখন গান সোঁদামাটি চারিদিকে ছড়ালো সুঘ্রাণ। কাকের সাথে ভিজল বসে ইলেকট্রিকের তার টের পেলো না কেমন করে হচ্ছে সময় পার। বৃষ্টি যখন গাইলো জোরে ঝুমঝুম ঝুমঝুম খলবলানো মাছের নাচে ভাঙল নদীর ঘুম। ছুটল নদী হুড়মুড়িয়ে, ডাকল যখন বান দুচোখ খুলে বৃষ্টি তখন থামালো তার গান। ২৮/০৭/২০২১ ছবি / ইন্টারনেট
ম্যারাডোনা আমার কাছে একটা ভালবাসার নাম। জানি না কি কারণে সেই যে ভালবাসাটা জন্মেছিলো সেটা আর ম্লান হয়নি কোনোদিন। অথচ তার কোনো খেলা দেখার সৌভাগ্যই আমার হয়নি। গভীর ভালবাসা কি এমনি হয়, কোনো হিসেব থাকে না পাওয়া না পাওয়ার!! শ্রদ্ধা আপনার জন্য জাদুকর!!!
আমি তো নই মোটেও ভোরের পাখি অনেক বেলা পর্যন্ত রোজ ঘুমায় আমি থাকি সূর্য মামা জাগার আগে উঠসিলাম আজ জেগে 'হয়নি সকাল ঘুমাও এখন', বউ বলসে রেগে বলসি আমি, 'আলসি মেয়ে ঘুমায় তুমি থাকো হয়নি সকাল তাই বলে কি সকাল হবে নাকো আমিই যদি না জাগি গো ক্যামনে সকাল হবে তোমার জামাই উঠলে ওগো রাত পোহাবে তবে' বউ শুনে কয়, 'কাজের মানুষ আজকে দিসি ছুটি কিচেনে যাও, নাশতা বানাও ডিম ভাজি আর রুটি। ...পুরা বাড়ি ঝাড়ু দিবা... একটা কণাও ধুলি পাই যদি ঠিক ফাটায় দিব তোমার মাথার খুলি।' শুনে আমার মাথার ওপর পড়সে ভেঙে রুম ভালো মানুষ কাঁথার নিচে আবার দিসি ঘুম আর্লি টু বেড আর্লি টু রাইজ- হুদাই সবাই কয় খুব সকালে ওঠা মোটেও কাজের কথা নয়।
অনেক চিন্তা করে দেখলাম ইসলামের পথে চলে আসবো। তারপর ইসলামি টিকটক বানাবো,নাচ করবো,কবিতা আবৃত্তি করবো,মডেলিং এবং অভিনয় করবো, গান গাইবো। হেই ভিউয়ার আমার জন্য দোয়া করবেন। এ্যাভরিথিংক ফর আলহামদুলিল্লাহ।
আমিও বোর হই। আমিও গান গাওয়ার চেষ্টা করে থাকি। দেবদীপ আমায় সঙ্গ না দিলে এ চেষ্টাটা জাস্ট করতামই না। তাছাড়া অনেকদিন আমাকে কেউ দেখেনি। অনেকদিন দেখা যাবে না। যাদের দেখতে ইচ্ছে করে আর একদিন ঠিক দেখা হবে, এ গান তাদের জন্য। মা, তোমার জন্যেও। ভুলত্রুটি মাফ করবেন, আমি রবীন্দ্রসংগীত শিখিনি কখনও। আর আমি একটা ভয়ঙ্কর ভুল করেছি, 'দেখা হল'-কে 'দেখা হবে' গেয়ে গেছি। এটাকে গৃহবন্দী থাকাকালীন মাথা ঘেঁটে যাওয়া ধরে মাফ করে দেওয়া হোক। শ্রুতি ভুলটা না ধরালে খেয়ালই করতাম না। ওকে ধন্যবাদ।
