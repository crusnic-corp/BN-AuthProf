দীর্ঘ ৮ বছর ধরে স্কুলে না গিয়েও নিয়মিত বেতন-ভাতা উত্তোলন করে গেছেন সিরাজগঞ্জের শাহজাদপুরের কৈজুরি ইউনিয়নের কৈজুরি উচ্চ বিদ্যালয় অ্যান্ড কলেজের স্কুল শাখার সহকারী শিক্ষক মো. জাহাঙ্গীর হোসেন। কিভাবে সম্ভব? হ্যা, বাংলাদেশেই কেবল সম্ভব যদি আপনি ক্ষমতাসীন দলের নেতার ভাই হন এবং সেই ভাই যদি একই সাথে স্কুলের পরিচালনা পরিষদের সভাপতি হন। শিক্ষক জাহাঙ্গীর হোসেন রাজধানী ঢাকার মিরপুর-১ নম্বরের শাহআলীবাগ কলওয়ালাপাড়ায় গার্মেন্টস সুতার রঙের কারখানার ব্যবসা করেন। কাগজে-কলমে বিদ্যালয়ের হাজিরা খাতায় হাজিরা ঠিক থাকলেও তিনি গত আট বছরে কোনোদিনই স্কুলে উপস্থিত ছিলেন না। ক্লাস রুটিনেও তার নাম নেই। অথচ এই শিক্ষকের চেহাড়া সুরত আর বেশভূষা দেখেন। একদম পরহেজগার কামেল লোক মনে হবে। প্রতারকরা এমনই হয়। এরা ক্ষমতাকে ব্যবহার করে, এরা ধর্মকে ব্যবহার করে। শিক্ষা কর্মকর্তারা কি জানতো না, এলাকার সাধারণ মানুষরা কি জানতো না? সবাই জানতো কিন্তু কেউ কখনো এর প্রতিবাদ করেনি। অন্যায় সে করতে পেরেছে কারণ সমাজ এখন অন্যায়কে প্রশ্রয় দেয়। আর সমাজ প্রশ্রয় দেয় কারণ সমাজের অধিকাংশ মানুষ এখন সুযোগ পেলেই অন্যায় করে। শিক্ষক জাহাঙ্গীর হোসেন শুধু একা নন। খোঁজ নিলে এইরকম বা তার কাছাকাছি আরো অনেক জাহাঙ্গীর হোসেন পাওয়া যাবে। আমাদের পাবলিক বিশ্ববিদ্যালয়ের এক শিক্ষক ছিলেন। তিনি বছরের পর বছর তাবলীগ জামাতে ঘুরে বেড়িয়েছেন এবং ঠিক মত ক্লাস, গবেষণা ইত্যাদি না করেও বেতন তুলেছেন। এ দেশে শিক্ষা নিয়ে যত বাটপারি বা প্রতারণা হচ্ছে তা কল্পনাতীত। একজন ঠিকাদারের কথা ভাবুন যার ভাই বা বাবা ক্ষমতাসীন দলের কোন নেতা। ধরা যাক সে একটি স্কুল ভবন তৈরির ঠিকাদারি পেয়েছেন। স্কুল ভবনটি কেমন হবে? আর সরকারই বা স্কুল ভবনটি নির্মাণের কেমন আর্কিটেকচারাল ডিজাইন নির্ধারণ করেছে? বাংলাদেশের স্কুল ভবনের আর্কিটেকচারাল ডিজাইন এবং কাজের মান আমি নিশ্চিত পৃথিবীতে একদম তলানির দিকে হবে। এইসবই প্রমান করে আমরা আমাদের পরবর্তী প্রজন্মকে কিভাবে ধ্বংস করে দিচ্ছি।
আবার বিকেলের আলো পড়বে তোর মুখে আবার সমুদ্র পাড়ে হাঁটবি তুই সুখে..... ভালোবাসা মা'গো জন্মদিনে ❤
টুকিটাকি ভাবনা =========== ১. মাত্র সপ্তাহ দুয়েক আগে এস. এস. সি পরীক্ষার রেজাল্ট হয়েছে। আমাদের দেশের এটা অনেক বড় একটা ঘটনা। দেশের সব পরিবারেরই পরিচিত কেউ না কেউ এস. এস. সি পরীক্ষা দেয়। আগ্রহ নিয়ে রেজাল্টের জন্যে অপেক্ষা করে। রেজাল্ট হবার পর ক্যামেরাম্যানরা নামী দামী স্কুলগুলোতে যায়, ছেলে মেয়েগুলোর আনন্দোজ্জ্বল মুখের ছবি তুলে আমরা পত্রপত্রিকায় দেখি, আমাদের ভালো লাগে। আমি দুরু দুরু বক্ষে পরের দিন পত্রিকা খুলি, পত্রিকার ভেতরের পাতায় চোখ বুলাই, এখন পর্যন্ত একবারও হয় নাই যখন পরীক্ষায় রেজাল্টের হতাশার কারণে ছেলেমেমেয়রা আত্মহত্যা করে না। দেখে আমার বুকটা ভেঙে যায়। মানুষের জীবন কতো বড় একটা ব্যাপার তার তুলনায় এস. এস. সি পরীক্ষার গুরুত্ব কতো কম কিন্তু এই দেশের কিশোর কিশোরীদের সেটা কেউ বলে না। অভিমানী ছেলে মেয়েগুলো পরীক্ষায় মনের মত রেজাল্ট করতে না পেরে আত্মহত্যা করে ফেলে। মাঝে মাঝে একটা দুটো ঘটনায় খুটিনাটি বের হয়ে আসে আমরা শুনে হতবাক হয়ে যাই। যখন জানতে পারি এরকম ঘটনার বড় একটা কারণ অভিভাবকদের অবহেলা তখন কোনোভাবেই সেটা মেনে নিতে পারি না। পরীক্ষায় রেজাল্ট তো খারাপ হতেই পারে, যদি হয়েই যায় তখন অভিভাবকদের আপনজনদের বুক আগলে সেই কিশোর কিংবা কিশোরীটিকে রক্ষা করার কথা, তাকে শান্তনা দেওয়ার কথা, সাহস দেওয়ার কথা। অথচ পুরোপুরি উল্টো একটা ঘটনা ঘটে, বেশীর ভাগ জাগায় অভিভাবকদের লাঞ্চনা গঞ্জনা অপমানে ক্ষতবিক্ষত হয়ে ছেলেমেয়েগুলো গলায় দড়ি দেয়। ছাদ থেকে লাফিয়ে পড়ে। পৃথিবীর আর কোথাও আমাদের কিছু অভিভাবক থেকে নিষ্ঠুর অভিভাবক আছে কিনা আমার জানার খুব কৌতূহল হয়। এটা কেউ অস্বীকার করবে না যে দেশের মানুষ লেখাপড়ার গুরুত্বটি ধরতে পেরেছে, সবাই তাদের ছেলেমেয়েদের লেখাপড়া করাতে চায়। কিন্তু কীভাবে কীভাবে জানি লেখাপড়ার আসল অর্থটি কোথায় হারিয়ে গেছে। সবার ধারণা হয়েছে লেখাপড়ার অর্থ পরীক্ষায় ভালো রেজাল্ট করা। পরীক্ষায় ভালো রেজাল্ট করেও যে অনেক সময় একটি ছেলে বা মেয়ে কোথাও কিছু করতে পারছে না সেটা চোখে আঙ্গুল দিয়ে দেখানোর পরও আমাদের অভিভাবকদের টনক নড়ছে না। ছেলেমেয়েদের যে একটা আনন্দময় শৈশব থাকতে হয় সেটি অনেকেই জানে না। শুধু অভিভাবকদের দোষ দেই কীভাবে, আমরা নিজেরাই কী লেখাপড়ার পুরো প্রক্রিয়াটাই শুধু পরীক্ষার মাঝেই সীমাবদ্ধ করে ফেলিনি? ২. পৃৃথিবীর সর্বশ্রেষ্ঠ গায়ক, লেখক, শিল্পী, ফুটবল প্লেয়ার বের করতে দেয়া হলে সবাই বিভ্রান্ত হয়ে যায়। কাকে ছেড়ে কার নাম বলবে ধরতে পারে না। কিন্তু সর্বশ্রেষ্ঠ বৈজ্ঞানিকের নাম বলতে বলা হলে দেখা যায় কোনো তর্ক বিতর্ক না করে সবাই আলবার্ট আইনস্টাইনের নাম বলছে। আমার ধারণা লেখাপড়ার আসল উদ্দেশ্য কী হওয়া উচিৎ সেটা বোঝার জন্যে আলবার্ট আইনস্টাইনের জীবনের কয়েকটা উদাহরণ পরীক্ষা করে দেখা যায। তার জীবনের একটা গল্প এরকম। তিনি তখন আমরেকিা এসেছেন, প্রিন্সটন ইউনিভার্সিটিতে থাকেন। এতো বড় একজন বিজ্ঞানী তার নিরাপত্তা দেওয়ার জন্য ইউনিভার্সিটির কর্তৃপক্ষ খুবই সতর্ক। একদিন রাত্রিবেলা ইউনিভার্সিটির পুলিশ দফতরে একটা টেলিফোন এসেছে। একজন মানুষ টেলিফোন করে আইনস্টাইনের বাসার নম্বরটি জানতে চাইছে। খুব সাভাবিক কারণেই পুলিশ বলল, আইনস্টাইনকে নিরাপত্তা দেওয়ার জন্য তার বাসার নম্বরটি গোপন রাখা হয়েছে। এটি কাউকে বলা যাবে না। মানুষটি পুলিশকে জানালো তাকে আইনস্টাইনের বাসার নাম্বর জানালে কোনো ক্ষতি নেই। কারণ তিনি নিজেই আইনস্টাইন। বাসার নম্বাটি ভুলে গিয়ে এখন নিজের বাসাটি খুঁজে বের করতে পারছেন না। বিখ্যাত মানুষদের নিয়ে অনেক ধরনের গল্প থাকে, কাজেই এই গল্পটি কতখানি সত্যি এবং কতখানি অতিরঞ্জিত আমার জানা নেই। আমরা নিজেরাও অনেক সময় অনেক কিছু ভুলে যাই কিন্তু সেটি কখনো দশজনের সামনে প্রচার করা হয় না, উল্টো আমরা অপদার্থ মানুষ হিসেবে বকা ঝকা খাই। তবে আইনস্টাইনের এই গল্পটির একটা গুরুত্ব আছে, পৃথিবীর সর্বশ্রেষ্ঠ একজন বিজ্ঞানী যিনি তার মস্তিষ্ক ব্যবহার করে সারা পৃথিবীর চিন্তার জগতে ওলট পালট করে ফেলতে পারেন তার নিশ্চয়ই একটা নম্বর মনে রাখার ক্ষমতা আছে কিন্তু তিনি তার মস্তিষ্কটিকে তথ্য দিয়ে ভারাক্রান্ত করতে চাইতেন না। আমাদের মস্তিষ্কটি তথ্য জমা রাখার জন্য তৈরী হয়নি, আমাদের মস্তিষ্ক তৈরী হয়েছে তথ্যকে বিশ্লেষণ করার জন্য, তথ্যকে প্রক্রিয়া করার জন্য। সোজা কথায় বলা যায় সমস্যা সমাধান করার জন্য। কাজেই আমরা যখন দেখি ছেলে মেয়েরা লেখাপড়া করছে শুধুমাত্র পরীক্ষায় ভালো নম্বর পাবার জন্য কিন্তু সেটা করতে গিয়ে তার মহামূল্যবান মস্তিষ্কটি অপব্যবহার করে সেটাকে অকেজো করে ফেলছে সমস্যা সমাধানের ক্ষমতাটাকে নষ্ট করে দেওয়া হচ্ছে তখন অবশ্যই আমাদের দুশ্চিন্তা হয়। মস্তিষ্ক নিয়ে কথা বলতে হলে ঘুরে ফিরে অনেকবারই আইনস্টাইনের কথা বলতে হয়। আমরা কোনো কথা বললে সেটা কেউ গুরুত্ব দিয়ে নেবে না কিন্তু আইনস্টাইন বললে সেটাকে গুরুত্ব না দিয়ে উপায় নেই। আইনস্টাইন বলেছেন জ্ঞান থেকেও গুরুত্বপূর্ণ হচ্ছে কল্পনাশক্তি। এই কথাটি আমি অসংখ্যবার উচ্চারণ করেছি, অসংখ্যবার ছেলে মেয়েদের মনে করিয়ে দিয়েছি। (কোনো কোনো ছেলেমেয়ে আমাকে প্যাচে ফেলে দেওয়ার জন্যে বলে, স্যার তাহলে আমরা লেখা পড়া বাদ দিয়ে দিন রাত গালে হাত দিয়ে কল্পনা করি না কেন? আমি তাদের চেষ্টা করে দেখতে বলেছি তাহলে নিজেরাই আবিষ্কার করবে জ্ঞানের ওপর ভর না করে শুধু কল্পনা বেশী দূর যেতে পারে না।) কল্পনা শক্তিকে বেশী গুরুত্ব দেওয়ার কারণটি সহজ। আমাদের যখনই জ্ঞানের ঘাটতি হয় আমরা চেষ্টা চরিত্র করে সেই ঘাটতিকে পূরণ করে ফেলতে পারি। কিন্তু যদি কল্পনা করার শক্তি একবার হারিয়ে ফেলি তাহলে সেটা আর ফিরে পাওয়া যায় না। কাজেই আমাদের লেখাপড়ার উদ্দেশ্যটাই হতে হবে কল্পনাশক্তিকে বাঁচিয়ে রাখার একটা যুদ্ধ। প্রতি পরীক্ষায় গোল্ডেন ফাইভ পেয়ে জীবনের আসল পরীক্ষায় যদি আমরা একটা ছেলে মেয়েকে অপ্রয়োজনীয় অকেজো একটা মানুষ হিসেবে পাই তাহলে সেই দুঃখ আমরা কোথায় রাখব? ৩. সপ্তাহখানেক আগে লেখাপড়া সংক্রান্ত ব্যাপারে আমার দুটি ছোট প্রতিক্রিয়া জানার সুযোগ হয়েছে। প্রথম প্রতিক্রিয়াটি একজন অভিভাবকের, তিনি আমার কাছে জানতে চেয়েছেন তিনি তার ছেলেটিকে কি বাংলা মিডিয়ামেই রাখবেন নাকি ও লেভেলে এ লেভেলে সরিয়ে নেবেন। এসব ব্যাপারে আমি কখনোই কোনো উপদেশ দিই না, এবারেও দিইনি কিন্তু আমি জানতে চেয়েছি কেন হঠাৎ করে এই সিদ্ধান্তটি নিতে চাইছেন। তিনি যেটা বললেন সেটা শুনে আমি হকচকিয়ে গেলাম। অভিভাবকটি আমাকে জানালেন আমাদের দেশের মূল ধারার লেখাপড়ায় তিনি আস্থা হারিয়ে ফেলেছেন। পরীক্ষায় প্রশ্ন ফাঁস হয় যদি বা ফাঁস না হয় তাহলে সেই প্রশ্ন হয় খুবই নিম্নমানের, পড়াশোনার পদ্ধতি মান্ধাতা আমলের। তার ধারণা এই পদ্ধতিতে পড়াশোনা করে একজন ছেলে বা মেয়ে বিশ্বমানের লেখাপড়া করতে পারবে না। যেহেতু পাশাপাশি আরেকটি পদ্ধতি রয়েছে এবং সেই পদ্ধতিতে তার লেখা পড়া করানোর ক্ষমতা রয়েছে তাহলে কেন সেটি করাবেন না। আমি ব্যাপারটি জানার পর আমার পরিচিত অনেকের সাথে এটি নিয়ে কথা বলেছি, আশ্চর্যের ব্যাপার হলো তাদের কেউই ব্যাপারটি শুনে অবাক হলেন না। যে বিষয়টা আমাকে দুশ্চিন্তায় ফেলেছে সেটি হচ্ছে এক সময় এই দেশের লেখাপড়ার ওপর অভিভাবকদের আস্থা ছিল, এখন যতই দিন যাচ্ছে ততই আস্থা চলে যাচ্ছে। পৃথিবীতে সবকিছু ধীরে ধীরে ভালো হবার কথা, মনে হচ্ছে আমাদের দেশে লেখাপড়ার বেলায় উল্টোটি হচ্ছে। সবার ধারণা যতই দিন যাচ্ছে লেখাপড়ার মান কমে আসছে। এর অনেক কারণ আছে, বেশ কিছু কারণের কথা আমরা সবাই জানি। কিন্তু যতক্ষণ পর্যন্ত এটাকে একটা সমস্যা হিসেবে বিবেচনা করা না হবে ততক্ষণ তার সমাধান হবে না। কেউ কি লক্ষ করেছে যতদিন শিক্ষা মন্ত্রনালয় স্বীকার করেনি প্রশ্নপত্র ফাঁস হচ্ছে ততদিন প্রশ্ন ফাঁস বন্ধ হয়নি। যখন স্বীকার করেছে শুধুমাত্র তখনই প্রশ্ন ফাঁস বন্ধ হয়েছে। লেখাপড়া নিয়ে দ্বিতীয় প্রতিক্রিয়াটি পেয়েছি একজন এস. এস. সি পরীক্ষার্থী থেকে। সে খুলনার একটা স্কুলে ভর্তি হয়েছে এবং সেই স্কুলের ছেলে মেয়েরা ক্লাশে আসে না। ক্লাশে না এসে তারা কী করে তার বিস্তারিত বর্ণনা আছে, আমরা সেটা নিজেরাই অনুমান করতে পারব। আমাকে চিঠিটা কয়েকবার পড়তে হয়েছে নিশ্চিত হওয়ার জন্যে যে বিষয়টি একটি স্কুল নিয়ে। কলেজে এধরনের ঘটনা ঘটে সেটা আমরা সবাই জানি এবং মনে হয় আমরা সবাই সেটা মেনেও নিয়েছি। শিক্ষকেরা ক্লাশে পড়ান না এবং অনেকে উৎসাহ নিয়ে বাসায় পড়ান সেটা এখন সামাজিকভাবে স্বীকৃত বিষয়। কিন্তু আমার ধারণা ছিল স্কুলের বিষয়টি আলাদা লেখাপড়া হোক কি না হোক ছেলে মেয়েরা সবাই স্কুলে যায়। কিন্তু এখন দেখছি সেটি সত্যি নয়। যদি স্কুলে যাবার জন্য বাসা থেকে বের হয়ে ছেলেমেয়েরা ক্লাশে না এসে অন্য কোথাও যায়, অন্য কিছু করে তাহলে সেটা খুবই ভয়ংকর ব্যাপার। গল্প উপন্যাসে খুবই খারাপ একটা স্কুল বোঝানোর জন্য আমি নানা ধরনের বিচিত্র ঘটনার কথা লিখি, সেখানেও আমি এটা লিখতে সাহস পাই না যেখানে ছেলেমেয়েরা স্কুলে আসার জন্যে বাসা থেকে বের হয়ে স্কুলে আসছে না। যদি শিক্ষকেরা সেটা অভিভাবকদের নজরে না আনেন আর অভিভাবকেরা এর সমাধান না করেন তাহলে শেষ পর্যন্ত আমরা কোন তলানীতে পৌছাব কে জানে? ৪. এই পর্যন্ত লিখে আমি আবিষ্কার করেছি যে আমি সারাক্ষণই মন খারাপ করা বিষয় নিয়ে লিখে যাচ্ছি, কিন্তু আশেপাশে যে ভালো কিছু নেই তা নয়, সেগুলো দেখে ভবিষ্যৎ নিয়ে যদি স্বপ্ন দেখার সুযোগ করে না নিই তাহলে কেমন হবে? স্কুলের ছেলেমেয়েদের নিয়ে এই মাত্র অভিযোগ করেছি, আবার এই স্কুলের ছেলেমেয়েরাই প্রোগ্রামিং প্রতিযোগিতায় বাংলাদেশের সবগুলো বিশ্ববিদ্যালয়ের সবগুলো ছাত্রছাত্রীদের হারিয়ে দিয়েছে। শুধু তাই না, তারা একটা আন্তর্জাতিক প্রতিযোগিতায় স্বর্ণ পদক পর্যন্ত পেয়েছে। একটু খানি সুযোগ করে দেয়া হলে ছোট ছোট ছেলেমেয়েরা আমাদের তাক লাগিয়ে দেয়, তাই তাদের নিয়ে মাঝে মাঝে দুশ্চন্তা হয়তো করি কিন্তু হতাশ কখনো হইনি। শুধু অপেক্ষা করে থাকি দেখার জন্যে দেশটার লেখাপড়ার বিষয়টা কখন আরেকটু গুছিয়ে নেয়া হবে।
কলিকাতা এক আজব শহর । এই শহরে স্নেহ যেমন আছে তেমনি অকারণ নিষ্ঠুরতা প্রচণ্ড । আবার উদাসীন মানুষের সংখ্যাও কম নয় 
আচ্ছা এমন কোন এপস আছে, যেখানে "ঈদ মুবারক" লিখলে বা উইশ করলে সব ফ্রেন্ডস এন্ড ফলোয়ারসদের কাছে চলে যাবে? আর মেসেঞ্জারে জানানো সবার উইশের রিপ্লাই সব অটো চলে যাবে। টাইমলাইনে আসা সব "ঈদ মুবারক" পোস্ট, আমার দেয়া "ঈদ মুবারক" স্ট্যাটাসে আসা সব কমেন্টসে "লাভ" ইমো এবং মেসেঞ্জারে আসা সব "ঈদ মুবারক" এর উত্তরে আমার "ঈদ মুবারক" কবুল করুন। আলাদা আলাদাভাবে জানানোর অপারগতা প্রকাশ করছি। ডিজিটাল ঈদ মুবারক। এই এপস ডেভেলপার বছরে দুইবার ভাল ব্যবসা করতে পারবে।
তোমায় দেখে-- তোমায় দেখে বৃষ্টি নামে নামুক তোমায় দেখে জেগে উঠুক কামুক তোমায় দেখে লাল যদি হয় সবুজ তোমায় দেখে কেউ যদি হয় অবুজ তোমায় দেখে ছাড়ে যদি ঘর কেউ তোমায় দেখে সাগর যদি হয় ঢেউ তোমায় দেখে নীল যদি হয় আকাশ তোমায় দেখে ঝড় যদি হয় বাতাস তোমায় দেখে জল যদি হয় ঘোলা তোমায় দেখে জানালা হয় খোলা তোমায় দেখে মেঘ যদি যায় দূরে তোমায় দেখে পর যদি গায় সুরে তোমায় দেখে রাজা যদি নাচে তোমায় দেখে দুস্থ্ যদি বাঁচে কী এমন ক্ষতি তোমার এমন কী যে ভয় হাত বাড়িয়ে দাও গো কন্যা চাই না পরাজয়।
অবশেষে সংগ্রহ করে নিলাম আমার সেই কালো আঙ্গুর।অনেক মিষ্টি এবং টেস্টি।, তবে সাইজে ছোট। এবং তিন থেকে চারটি করে বীজ।
টাকা তিন বেলা পেট ভরে খায় । টাকা চায়নিজ রেস্তোরায় যায় । হাসে । টাকা গান গায় । সোনারগাঁয়ে লাঞ্চ করে টাকা । টাকা মিলাদ দেয় । এক বেলা কাঙালি ভোজের আয়োজন করে । টাকা কোরবানির গরু কেনার প্রতিযোগীতায় নামে । গরুর গলায় মালা ঝোলে ক্রেতা জিন্দাবাদ পায় । টাকা পাঁচশ পঞ্চান্ন সিগারেট খায় । টাকা মুচকি হাসে । টাকা বারে, সোনারগাঁয়ে মদের বিল দেয়- পাঁচ, সাত, দশ হাজার, আরো বেশি- কখনো আরো বেশি । টাকা বিদেশী স্যুট পরে, বিদেশী জুতোয় ঢাকে শ্রীচরন, চরনের ছিরি । টাকা কাঞ্জিভরন পরে, সাউথ ইন্ডিয়ান সিল্ক, অর্ডারি জামদানী মিহি মসলিন । টাকা ঢাকা ক্লাবে যায় । গলফ্স খ্যালে । তিন তাসে মগ্ন হয় টাকা । টাকা নাচে । স্তন কোমর নিতম্ব ঝাঁকিয়ে, সঙ্গমের ভঙ্গিতে নাচে টাকা । টাকা হুররে । টাকা হাহ্ হা । টাকা খিলখিল । টাকা ঝুম চাক । টাকা চাকবুম । টাকা বুমবুম । টাকা মার্কিন । টাকা দিল্লী । টাকা ব্যাংকক । টাকা থাইল্যান্ড । টাকা সৌদি । সঙ্গমে রুচি ফিরিয়ে আনতে টাকা স্ত্রী বদল করে । টাকা চেঞ্জে যায়, টাকা সংবাদ সম্মেলন করে । টাকা বক্তৃতা দেয় । টাকা বক্তৃতা লেখায় । জীবনটা ছাপে । টাকা মার্সিডিজে চ’ড়ে গুলশান যায়, ধানমন্ডি যায় । টাকা মোজাইক মসৃন বাড়িতে থাকে, কার্পেটে পা ডুবিয়ে হাঁটে । টাকা কমোডে হাগে, বাথটবে নায় । আয়া-চাকর-আর্দালি-আবৃত টাকা ইনসোমনিয়ায় ভোগে । টাকা ভেলিয়াম খায় । প্রেসারে ভোগে । ডায়বেটিকে সদস্য হয় । চর্বি কমাতে টাকা জগিং করে । টাকা বিউটি পার্লারে যায় । টাকা লেজবিয়ান ক্লাব করে; সমকামে সমর্পন করে গতপ্রায় যৌবন । টাকা মিক্সড পার্টি করে । টাকা রঙিন টিভি দ্যাখে- সকাল সন্ধ্যা- ডালাস বাংলা ছবির চর্বিময় পাছা, সলিড গোল্ড- নিকশিত হেম মনে খাঁটি সোনা টাকা খাঁটি সোনা দ্যাখে । টাকা হ্জ করে । মক্কা শরীফ যায় । টাকা যাকাত প্রদান করে সম্প্রদান করে না । টাকা আজমীর যায় । আটরশি যায় । টাকা ওরসে উটের মিছিল পাঠায় । রাজপথে মিছিল নামে সজ্জিত গরু ও খাসির । টাকা শান্তি চায় । টাকা আন্দোলন চায় না । শ্লোগান চায় না । টাকা সম্পদের সুষম বন্টন বোঝে না । টাকা কিন্ডারগার্টেনে পড়ে । টাকা নোংড়া মানুষের সাথে মেশে না । টাকা হলিক্রসে পড়ে, নটরডেম এ পড়ে । টাকা বিশ্ববিদ্যালয়েও আসে । টাকা টাকা পি.জি-তে চিকিৎসা করায় । টাকা বেশ্যা বাড়ি যায় । টাকা সামাজিক বেশ্যা পোষে । টাকা গুলি ছোঁড়ে । দাবী আদায়ের মিছিলে লেলিয়ে দেয় শান্তিরক্ষা বাহিনী । টাকা বুটের তলায় পিষে মারে গুলিবিদ্ধ শেফালিকে । টাকা পুলিশের চোখ উপড়াতে বাধ্য করে । টাকা ঝাপিয়ে পড়ে নিরস্ত্র মানুষের উপর । টাকা ছাত্রাবাসের কক্ষ পোড়ায় । টাকা লাস গুম করে, টাকা প্রেস নোট দেয় । সংবাদপত্রের ঘাড়ে বসে থাকে পি.আই.ডির ফেরেস্তা, কেরামুন কতেবিন টাকা হাসে । টাকা সভাপতি হয়, বক্তৃতা করে । কবিতাঃ টাকার রচনা
"কে যাস্ রে ভাটির গাঙ বাইয়া,আমার ভাইধনরে কইও নাইওর নিত আইয়া" যান্ত্রিক জীবনের বাইরে সরল সহজ পল্লীজীবনে কোনো এক নারীর একঘেয়ে জীবন থেকে মুক্তি পেতে, আপনজনদের একপলক দেখার জন্য এই আকুতি সকল সময়ের, সকল কালের জন্য অনন্য। উৎসবে, আনন্দে সবার সাথে মিলিত হওয়া, জমিয়ে আড্ডা দেওয়া কার না ভালো লাগে। আর তার সাথে যদি বাবার/ ভাইয়ের পছন্দে দেওয়া একখানা আটপৌরে শাড়ি কিংবা অন্য কোনো উপহার যুক্ত হয় তাহলে তো কথাই নেই ।কিন্তু সৃষ্টিকর্তা আসলে সবাইকে সব আনন্দের ভাগীদার করতে চান না। শারদীয় দুর্গাপূজা উৎসব শেষ হয়ে গেল। জগজ্জননী মায়ের আগমনে প্রতিবছরই তো হাসি আনন্দে থাকতে চাই।কিন্তু শুধু চাইলেই কি হয়? যখন ছোট ছিলাম, তখন শিক্ষক বাবার সংসারে সচ্ছলতা ছিলনা, কিন্তু আনন্দ ছিল।একান্নবর্তী সংসারে পুজোর সময় বাবা চাইতেন সকলকে খুশি রাখতে,সকলের জন্যই কিছুনা কিছু কিনতেন।বড় হতে হতে যখন তরুণ মনে পুজো, উৎসব নতুন রং খুজতে চায়, তখন ১৯৯৪ সালের দুর্গাপূজার কিছুদিন আগে সকল বাধন ছিড়ে ভাই চলে গেল আকাশের ঠিকানায়। সন্তানহারা মাবাবার সাথে সাথে আমাদের দুবোনের পুজোর রং বিবর্ণ হয়ে গেল।কিন্তু জীবন তো থেমে থাকেনা। ধীরে ধীরে আমাদের দুবোনের সংসার হলো, ছেলেমেয়ের আনন্দে আবদারে পুজো আবার রং ছড়াতে শুরু করল।কিন্তু ২০১২ সালের পুজো আবার আমাদের জীবনে দমকা হাওয়ার মতো এলো, সাথে নিয়ে এলো বজ্রপাত।পুজোর এক সপ্তাহ আগে থেকেই বাবা জন্ডিসে আক্রান্ত। পুজোর ৪/৫ দিন আগে আমি স্কুলে যাওয়ার আগে বাবা আমাকে ডেকে নিয়ে আমার হাতে কিছু টাকা দিয়ে কান্না শুরু করলেন, কাঁদতে কাঁদতে বললেন, আমিতো আর দোকানে যেতে পারবোনা, এইটাকা দিয়ে মায়ের (বাবার মা)জন্য ম্যাক্সি ও ছায়া আর তোয়া, সৌম্য ও প্রাচীর জন্য কিছু কাপড় কিনে আনবে,আমি যদি আর তাদেরকে কাপড় না দিতে পারি? আমি নিজেকে নিয়ন্ত্রণ করে ঠাকুমার কাপড় কেনার জন্য কিছু টাকা নিলাম আর বাবাকে বললাম, তুমি সুস্থ হলে আমি আর তুমি গিয়ে ওদের কাপড় কিনবো।কিন্তু আমার যে আর বাবার সাথে কাপড় কিনতে যাওয়া হয়নি।বাবা কেনাকাটা করতে খুব পছন্দ করতেন। পশ্চিমবাজারের দোকানগুলোতে আমি আর বাবা সবসময়ই একসাথে যেতাম।২০১২ থেকে ২০২০ অনেকটা পথ পাড়ি দিচ্ছি বাবাকে ছাড়া। এবার পুজোর বেশ কিছুদিন আগে পশ্চিমবাজারে দুইটি দোকানে দুজন আমাকে দেখে বললেন, অনেকদিন ধরে আপনি আর আপনার বাবা আসেন না,আমি থমকে গেলাম।তারপর বললাম, আমিতো সারাজীবনের জন্য বাবাকে হারিয়ে ফেলেছি। ২০১২ সালে ঢাকার ব্র‍্যাক বিশ্ববিদ্যালয়ে এক প্রশিক্ষণে পরিচয় নওগাঁ জেলার এক প্রধান শিক্ষক শিরিন আপার সাথে।কথাপ্রসঙ্গে আপা বলেছিলেন এই রঙিন আঁচলের নিচে কত যে কান্না লুকিয়ে আছে। তারপর আপা বলেছিলেন তার বাবার পৃথিবী ছেড়ে চলে যাবার কথা, শুনতে শুনতে কান্নায় ভেঙে পড়েছিলাম আমরা।আসলেই আপার কথাটা জীবনের অনেক বড় সত্যি। আসলেই স্বামী, সন্তান আর সংসারের মাঝে আনন্দে থাকা আমরা (পিতৃহারা মেয়েরা) হঠাৎ থমকে যাই, অন্তর কান্নায় ভরে যায়, যা কেউ দেখতে পায় না। মনে পড়ে ছোটবেলায় পড়েছিলাম, ”কি যাতনা বিষে বুঝিবে সে কিসে, কভু আশীবিষে দংশেনি যারে"।আর আমাদের মতো অভাগা যদি হয় যারা একইসাথে বাবা এবং ভাই উভয়হারা তাদেরতো আর কথাই নেই। সকল ভাইবোনের জীবন আনন্দে উৎসবে ভরে থাকুক। সকল বাবাদের রাজকন্যারা বাবার আশীর্বাদ মাথায় নিয়ে আনন্দে থাকুক, আমার বাবা আর ভাই যেখানে আছেন আনন্দে থাকুন, সৃষ্টিকর্তার কাছে এই প্রার্থনা।
আল্লাহ্‌ যদি আপনার কল্যাণ চান, তবে বাহ্যত নেতিবাচক সংবাদের মাধ্যমেও আপনার সম্মান বাড়িয়ে দিতে পারেন। তাই কেবল তাঁর জন্যেই কাজ করুন।
বাংলাদেশের বুদ্ধিজীবী সমাজ, অর্থনীতি-ব্যবসায়ী আর রাজনীতি-ব্যবসায়ীরা, এখন সাম্রাজ্যবাদ শব্দটি উচ্চারণও করেন না...
ভাগ্যিস ফেসবুক চালু আছে......  তা না হলে কতেকিছুই অজানা থেকে যেতো......শুধু work from home করে কি সময় কাটতো?
এতদিন জমিদার আর পীর-দরবেশদের মতো সম্মানের একটা জায়গা বরাদ্দ আছিল বুদ্ধিজীবীদের জন্যে। আমি সেইটা শেষ কইরা দিছি। যার কাজ সমাজে বৈষম্য নিরসন সে যখন সমাজের উচ্চপদ দখল কইরা সম্মান ভক্ষণ করে, সেইটা অশ্লীল। তাই বর্জনযোগ্য। তাকে ডাউন করা তখন কর্তব্য। কই, আপনারা তো জমিদারদের আর কোলে বসাইয়া রাখতেছেন না, হোয়াই #বুদ্ধিজীবী'দের?
ওজন কমাইয়া বল এবং ইমিউন বাড়ানোর কাজে লাইফ ঝালাপালা হইয়া যাইতেছে। ভীষণ কষ্ট হইলেও কেষ্ট মিলতেছে এইটাই সান্ত্বনা। অক্সিফিট জিম আমারে সালমান খান বানানোর দায়িত্ব নিয়েছে।
আষাঢ় মাসের পঞ্চম দিনের ভোর। পুব আকাশে ছাই রঙের মেঘ জমে আছে। তাতে হালকা নীল আভা। আকাশের নিচের দিকটা ফরসা, ওপরের দিকে মেঘ ভেসে যাচ্ছে খুব ধীরে। রাতে বৃষ্টি হয়েছে। ভেজা মাটি। গাছের পাতায় জমে থাকা বৃষ্টির পানি পড়ছে টুপটুপ করে। এবছর আষাঢ় মাসের শুরু থেকেই ঝুম বৃষ্টি হচ্ছে। যেন কয়েকবছরের এলোমেলো হয়ে যাওয়া বর্ষাকালকে প্রকৃতি এবছর ঠিকঠাক করে নিচ্ছে। উঠোনে ভেজা মাটিতে কাঠের তক্তার ওপর সুনাইয়ের লাশ শোয়ানো। সে গলায় শাড়ি পেঁচিয়ে আমগাছের বাঁকা ডালে ঝুলে ভোররাতে আত্মহত্যা করেছে। সুনাইয়ের শরীর বড়ো লাল ফুলের ছাপ দেওয়া বিছানার চাদর দিয়ে ঢাকা। হায়াত মাইমল কাঠের দুটো শুকনো তক্তা এনে রেখেছে উঠোনের ভেজা মাটির ওপর। তারপর অতি শান্তভাবে মেয়ের লাশ পাঁজাকোলা করে আমগাছের ডাল থেকে নামিয়েছে। তখন থেকে সে ঘরের বারান্দায় স্থির হয়ে বসে আছে। তাকে দেখাচ্ছে মূর্তির মতো। তার দৃষ্টি ভয়াবহ রকমের বিষণ্ণ ও উদাস। আমগাছের যে ডালে গলায় শাড়ি পেঁচিয়ে সুনাই আত্মহত্যা করেছে সেই ডালের সবচেয়ে নিচের পাতায় একফোঁটা বৃষ্টির পানি ঝরে পড়বে বলে আটকে আছে। আস্তে আস্তে পানির ফোঁটা বড়ো হচ্ছে। হায়াত মাইমলের দৃষ্টি তীক্ষ্ণ হলো। আমগাছের পাতায় ঝুলে থাকা পানির ফোঁটার ভেতর সুনাই ভাসছে। কন্যা যেন সহসা জীবন্ত হয়ে উঠেছে। আচমকা হায়াত মাইমল চঞ্চল হয়েছে। চোখের দৃষ্টি বাড়িয়ে বৃষ্টির পানির ফোঁটার দিকে তাকাল। আমগাছের পাতা থেকে টুপ করে পানি ঝরে পড়ল সুনাইয়ের কপালে। দুই ভুরুর মাঝখানে, যেখানে সে শখ করে টিপ পরত। যার বেশিরভাগ ছিল ফুলের পাপড়ি নখ দিয়ে গোল করে কেটে বানানো কিংবা কাঁচপোকা।
১০ই অক্টোবর ও ১১ই নভেম্বর উপলক্ষে শপিং সাইটগুলিতে ও এ্যাপে অনলাইন সেলস ফেস্টিভালের নামে অত্যন্ত আকর্ষণীয় ও লোভনীয় যা কিছু প্রচারিত হচ্ছে এর অধিকাংশই জুয়া। জুয়া ছাড়া আর কিছুই না। অথচ আল্‌-কুরআনে জুয়াকে শয়তানের কাজ বলা হয়েছে। বলা হয়েছে, এগুলি আল্লাহ্‌র স্মরণ ও সলাত ভুলিয়ে রাখে। আরো বলা হয়েছে জুয়া ত্যাগ করলে আমরা সফল হবো। নিজেকে, পরিবারের সকলকে, বিশেষ করে টিন-এজ সন্তানদেরকে এ থেকে বাঁচিয়ে রাখুন প্লিজ। জাস্ট একটু ভাগ্য পরীক্ষার জন্য, একটু মজা করার জন্য হলেও জুয়ার ধারের কাছে যাবেন না। সন্তানদের নিয়ে বসুন, লোভনীয় বিজ্ঞাপনগুলি দেখান, পড়ে শোনান, তারপর বিশ্লেষণ ভিত্তিক আলোচনায় বোঝান কেনো এগুলি জুয়া। তাদের প্রশ্ন শুনুন, আলোচনা করুন। এটা সত্য, অনেকেই জীবনের প্রথম দিকে ছোট ছোট জুয়া খেলে হয়তো অনেক লাভবান হয়েছে। কিন্তু জুয়ার নেশা একজনকে কতোটা অমানুষ করতে পারে তা বুঝতে হলে আমার প্রথম কমেন্টে দেয়া ভিডিওটি দেখবেন, সন্তানদেরকেও দেখাবেন। 
(১) দেবদাস দেখেছি পরে, দিলিপকুমারের প্রথম যে ছবিটি দেখি সেটার নাম ছিল আন। সিনেমা হলে গিয়ে নয়, টেলিভিশনেও নয়, ভিডিও ক্যাসেট কিনে দেখেছিলাম সিনেমাটা। (ছোট যারা কখনো ভিডিও ক্যাসেট দেখেননি, ওদের জন্যে বলে দিই, ডিজিটাল টেকনোলজি বের হবার আগে ম্যাগনেটিক ফিতায় রেকর্ড করে সেই ফিতাটি দুইটা স্পুলে আটকে একটা ক্যাসেটে পুরে রাখা হতো। ভিস্যুয়াল আর অডিও বা দৃশ্য ও শ্রাব্য এই দুইটা একসাথে রেকর্ড করার এই কায়দাটা এসেছে সত্তরের শেষের দিকে। বিস্যুয়াল আর অডিও মিলিয়ে সেই সময় এই নয়া শব্দটা তৈরি হয়- 'ভিডিও'।) আন ছবিতে নায়ক ছিলেন দিলিপ কুমার আর নায়িকা ছিলেন নিম্মি। ভিডিও ক্যাসেট এমনিতে ভাড়া পাওয়া যেত, আমার পিতা কি মনে করে এই সিনেমার ক্যাসেটটা খরিদ করে সংগ্রহে রেখেছিলেন সেকথা আমি এখন আর বলতে পারব না। সম্ভবত ক্ল্যাসিক সিনেমাগুলি সংগ্রহে রাখতে চেয়েছিলেন, সেজন্যে আওয়ারা, আন এইরকম কয়েকটা সিনেমার ক্যাসেট তিনি কিনে ফেলেছিলেন। আওয়ারার কথায় মনে পড়ে গেল, সাদাকালো সেই সিনেমাটি দেখে আমি নার্গিসের প্রেমে পড়ে যাই যাই অবস্থা। দীর্ঘকায়া, সুগঠিত শরীর, লিকলিকে প্যাঁকাটি মার্কা মোটেই নয় তাই বলে স্থুলকায়াও নন। কি তাঁর চোখ! আর কি অদ্ভুত নিষ্পাপ একটা হাসি! সে কি তাঁর মায়া! রক্তমাংসের নারী এইরকম রূপবতী হয়! কথা হচ্ছিল দিলিপ কুমারকে নিয়ে। প্রথম তো আন দেখেছি। পঞ্চাশের দশকের রঙিন নাচেগানে ভরপুর একশন সিনেমা। বেশ লেগেছে। সেই ছবিতে দিলিপ কুমারকে তো ভাল লেগেছেই, নিম্মিকেও বেশ লেগেছে। নিমির চেহারার মধ্যে যেন স্বাভাবিক একটা দেমাগি ভাব লেগেছিল, সিনেমাতে ওঁর ক্যারেক্টারের সাথে বেশ মিশে গিয়েছিল। আন ছিল (সম্ভবত) ভারতের প্রথম রঙিন সিনেমা বা প্রথম কয়েকটা রঙিন সিনেমার মধ্যে একটা। সিনেমাতে নিমি থাকেন প্রিন্সেস আর দিলিপ কুমার থাকেন গ্রাম্য নওজোয়ান নেতা। বেশ সিনেমা। কিন্তু দিলিপ কুমারের যে স্বভাবজাত মৃদুভাষী রিপ, সেটার সাথে যেন মেলে না সিনেমার চরিত্রটি। (২) দেবদাস দেখার পর দিলিপ কুমারের ভক্ত হয়ে যাই। দেবদাস তো কয়েকটা হয়েছে, বিমল রায় পরিচালনা করেছেন হিন্দি ভাষায় এই দেবদাসটি। এখানে দেবদাস করেন দিলিপ কুমার, পার্বতী চরিত্রে সুচিত্রা সেন আর চন্দ্রমুখী চরিত্রে ছিলেন বৈজয়ন্তীমালা। (আপনি যদি না দেখে থাকেন, তাইলে অবশ্যই অবশ্যই দেখবেন- পার্বতীরূপে সুচিত্রা সেন আর চন্দ্রমুখীরূপে বৈজয়ন্তীমালা সে এক অপার্থিব সমন্বয়।) সাদাকালো ছবি, প্রথমবার যখন দেখি তখনই ভাল লেগেছে। কিন্তু দেবদাস কিনা বাঙালী ক্যারেক্টার, সেটাতে দিলিপ কুমারকে কেমন যেন লাগছিল। আমার মনে আছে আমার প্রথম প্রতিক্রিয়া ছিল, ধ্যাত, ওইসময়ের একটা বাঙালী অভিনেতা পেলো না! মাউরা শরীরে কি দেবদাস ভাব আসে! কিন্তু দেবদাস এরপর বারবার দেখেছি। পরে অন্যদের দেবদাসও দেখেছি- প্রমথেশ বড়ুয়া একটা করেছিলেন, একটাতে তো উত্তম কুমার চুনিলাল করেছেন, আর আমাদের কবরী আর বুকবুল আহমেদ যেটা করেছেন সেটাও দেখেছি। ফোলা ফোলা গালের বুলবুল আহমেদকে দেবদাস হিসেবে মানিয়েছিলও বেশ, কবরীকেও বেশ লেগেছিল- যদিও তখন মনে হয়েছে কবরীর জন্যে পার্বতী চরিত্র করাটা যেন একটু দেরিতে হয়ে গেছে। সব মিলিয়ে দিলিপ কুমার, সুচিত্রা সেন আর বৈজয়ন্তীমালার যে দেবদাস সেটাই সম্ভবত সেরাটা। বাঙালী বলে হয়তো আমাদের কাছে প্রথম একটু খটমট লাগে, সুচিত্রা সেনের মুখে 'দেবুদা, নদিমে কিত্না পানি' শুনলে বিচিত্র লাগে। কিন্তু দিলিপ কুমারের নিম্ন কণ্ঠে সংলাপ প্রক্ষেপণ, সংযত অভিনয় আর কণ্ঠে ও চোখে উপস্থিত অথচ দৃশ্যমান নয় এরকম হাহাকার- দ্বিতীয়বার তৃতীয়বার দেখার সময় আমার মনে হয়েছে এইটাই, এইটাই, এইটাই তো দেবদাস। গৃহী নয়, সন্ন্যাসী নয়, মাতাল নয়, উচ্ছৃঙ্খল নয়- বিশুদ্ধ প্রেমিক পুরুষ। হৃদয় ভরা যাতনা, সীমাহীন কষ্ট, তীব্র দুঃখ অথচ সেইসাথে অলঙ্ঘনীয় উদ্দেশ্যহীন অহংকার। এই সবকিছু আপনার হৃদয়ে কমিউনিকেট করে দিচ্ছেন দিলিপ কুমার- কিন্তু এর জন্যে কোন উচ্চকণ্ঠ কান্না নেই, চীৎকার নেই, বুক চাপড়ানো নেই। কেবল মুখমণ্ডলে অভিপ্রকাশ, বাঙময় চোখ আর সেই নিম্ন কণ্ঠে সংলাপ প্রক্ষেপণ। আর সিনেমার শেষে সকল অহংকার ভুলে দেবদাস যখন পার্বতীর বাড়ীর গেটে গিয়ে শেষ নিঃশ্বাস ত্যাগ করে- আহা! কি গ্রেসফুলিই না সেটা করেছেন দিলিপ কুমার। (৩) দেবদাস সিনেমার জন্যেই কি দিলিপ কুমারকে ট্র্যাজেডি কিং বলা হয়? আমি জানিনা। দিলিপ কুমারের অনেকগুলি সিনেমা আমি দেখেছি। একটা সিনেমাতে দিলিপ কুমার দ্বৈত চরিত্রে অভিনয় করেছিলেন, একটা শহুরে যুবক আরেকটা গ্রামের সহজ সরল যুবক। সিনেমাটার নাম মনে নাই, গল্পও মনে নাই। শুধু মনে আছে গ্রামের চরিত্রটিতে দিলিপ কুমারের একটা শিশুসুলভ হাসি ছিল সেই হাসিটা। অমিতাভ বচ্চন আর দিলিপ কুমার একসাথে একটা সিনেমা করেছিলেন। কারমা নামের আরেকটা সিনেমা করেছিলেন দিলিপ কুমার, সাথে ছিলেন নাসিরুদ্দিন শাহ্‌, জ্যাকি শ্রফ এরা। এইসব ছবিতেও দিলিপ কুমারের অনন্য উপস্থিতি যেন অন্য সকলকে ছাড়িয়ে গিয়েছে। ব্যক্তিগত জীবনে দিলিপ কুমার নাকি একজন চমৎকার মানুষ ছিলেন। একদম নিপাত ভদ্রলোক, সহশিল্পিদের প্রতি সহানুভূতিশীল। লতা মঙ্গেশকরের একতা সাক্ষাৎকার পড়েছিলাম অনেক আগে। দিলিপ কুমারের সাথে তাঁর প্রথম দেখা ট্রেনে। একসাথে দুজন যাচ্ছিলেন একই কর্মসূচীতে। লতা মঙ্গেশকর তখন একদম কিশোরী, নতুন শিল্পী। শমশাদ বেগম তখন বোম্বের সিনেমার শীর্ষ কণ্ঠশিল্পী, নুরজাহানও তখন বেশ জাঁকিয়ে বিরাজ করছিলেন। দিলিপ কুমার তখন জনপ্রিয় স্টার, কিন্তু এই নবীন শিল্পীর প্রতি তাঁর আচরণ ছিল অত্যন্ত আন্তরিক এবং সহানুভূতিশীল। লতা মঙ্গেশকরের উর্দু উচ্চারণ তখন খুব সাফ সুতরা ছিল না, দিলিপ কুমার তাঁকে সাহায্য করেছিলেন উর্দু উচ্চারণ সহি করতে। দিলিপ কুমার ছিল তাঁর সিনেমার নাম, প্রকৃত নাম ছিল ইউসুফ খান। লতা মঙ্গেশকর সবসময়ই তাঁকে ইউসুফ ভাই বলেই সম্বোধন করেছেন, দিলিপ কুমারও তাঁকে আপন বোনের মতোই স্নেহ করতেন। এই দুইজনের একত্রে উপস্থিতি আমি দেখেছি টেলিভিশনে। দুইজনকে একসাথে দেখলেই আপনি বুঝতে পারবেন ওরা পরস্পরকে কতোটা শ্রদ্ধা করতেন আর ভালবাসতেন। শিল্পী প্রতি শিল্পীর এইরকম ভালোবাসা তখনই হয় যখন ওরা শিল্পী হিসাবে এবং মানুষ হিসাবেও অনেক বড় হন। সক্রিয় রাজনীতি করতেন না বা রাজনৈতিক মতামত প্রকাশেও উচ্চকিত ছিলেন না কখনো- কিন্তু কংগ্রেসের সাথে দিলিপ কুমারের ঘনিষ্ঠতা ছিল আর সেক্যুলার ও লিবারেল ধরনের চেতনা ধারণ করতেন। (৪) দিলিপ কুমার শেষ নিঃশ্বাস ত্যাগ করেছেন। মৃত্যুকালে ওঁর বয়স হয়েছিল ৯৮ (আটানব্বই) বছর। মৃত্যুর খবরটা বিকেল বলায়ই পেয়েছিলাম- সেই থেকে মনটা খারাপ হয়ে আছে। না, আটানব্বই বছর বয়সে মৃত্যু সেটাকে আগে আগেই চলে যাওয়া বলতে পারি না। তথাপি এই কথাটাই মনে হয়, যেন তাড়াতাড়িই চলে গেলেন। কিছু কিছু বড় মানুষ থাকেন, ওদের কিছু করতে হয় না, শুধু শারীরিকভাবে আমাদের মাঝে থাকলেই কোন না কোনোভাবে ওরা সৃজনশীলতায় অবদান রাখতে পারেন। দিলিপ কুমার সেরকম একজন ছিলেন। দিলিপ কুমার কি জানতেন যে এই অধমের মতো বাংলাদেশেও ওঁর অনেক ভক্ত আছে যাদের হৃদয়ে মৃদু কণ্ঠে কথা বলা নিষ্পাপ হাসিমুখের একজন দিলিপ কুমারের চেহারা চিরকাল জায়গা করে থাকবেন। নিশ্চয়ই জানতেন। এই প্রিয় প্রয়াণে শোক জানাই, জানাই শ্রদ্ধা। সেলাম ইউসুফ ভাই। 
সাংবাদিক রোজিনা ইসলাম'কে নিয়ে গত দুসপ্তাহ তুমুল আলোচনা সমালোচনার ঢেউ সামাজিক যোগাযোগ মধ্যমে উঠে এখন আবার চুপচাপ, এরই মাঝে গতকাল সংবাদ শিরোনাম দেখলাম 'রোজিনার ফেসবুক একাউন্ট হ্যাকড'। রোজিনা ইসলামের ফেসবুক হ্যাকড করলো কে? সিনিয়র সাংবাদিক রোজিনা ইসলামের বন্ধ (ডি-অ্যাকটিভেড) করে রাখা ফেসবুক অ্যাকাউন্ট হ্যাক হওয়ার অভিযোগ উঠেছে। সেটিতে রোজিনা ইসলাম আর প্রবেশ করতে পারছেন না। তাই রোজিনা ইসলামের ফেসবুকে অ্যাকাউন্ট থেকে কোনো স্ট্যাটাস আসলে তিনি বা তার পরিবার এর দায়-দায়িত্ব নেবে না বলে স্পষ্ট জানিয়ে দিয়েছেন রোজিনা ইসলামের স্বামী মনিরুল ইসলাম মিঠু। কে বা কারা তার ফেসবুক অ্যাকাউন্ট হ্যাকড করেছে তা এখনও জানা যায়নি। ইতিহাসের প্রেক্ষাপটে সুষ্ঠু সাংবাদিকতার মূল্যায়ন করা হয়ে থাকে, আর অপসাংবাদিকতার সমালোচনা হয়। শুধু দেশ, জাতি নয়, বিশ্ব উন্নয়ন ও শান্তি প্রতিষ্ঠার ব্যাপারেও সাংবাদিকদের অগ্রণী ভূমিকা দেশে দেশে যে ভাবে স্বীকৃত, অপ সাংবাদিকতা ঠিক তেমনি ভাবে অগ্রহণযোগ্য। বাংলাদেশের সাংবাদিকরা যখন সংবাদের শিরনাম দেয় যেমনঃ (গত দুবছরের কিছু সংবাদ শিরনাম) "সারাবিশ্বের মন্ত্রীরা বাংলাদেশের মন্ত্রীদের কাছে পরামর্শ চায়": জনৈক মন্ত্রী মহোদয়। "ওয়াসার পানি শতভাগ সুপেয়": ওয়াসা এমডি মহোদয়। "বিশ্বের অন্যান্য দেশ এখন সুইজারল্যান্ড নয় বরং বাংলাদেশ হতে চায়": জনৈক এমপি মহোদয়। "পাবলিক টয়লেটগুলো ফাইভ স্টার হোটেলের মতো": জনৈক মেয়র মহোদয়। তখন প্রশ্ন আসে৷ মন্ত্রী এমপি রা যেমন সস্তা পপুলারিটি খোঁজে, সাংবাদিকরাও সাংবাদিকতার এথিক্স ভুলে মুখরোচক সংবাদ পরিবেষণ করেন। আমার এক কাজিন, সাইফুল বারি, তুখোড় সাংবাদিক ছিলেন, বাংলাদেশ বেতারের ডাইরেক্টর জেনারেন ছিলেন, যদিও সরকারি এজেন্সিতেই কাজ করতেন তবুও সরকারের সমালোচনা করতে ছাড়তেন না। তাঁর মুখেই শুনেছিলাম, নেহেরু জামাতা ফিরোজ গান্ধী'র কথা, দেশভাগের পরে একজন সাংবাদিক হিসেবে শুরু করে সংবাদপত্রের স্বাধীনতার গুরুত্ব বুঝতে পেরেছিলেন ফিরোজ গান্ধী। স্বাধীনতার পর, সাংবাদিকদের সংসদীয় কার্যক্রমে প্রতিবেদন করার অনুমতি দেওয়া হয়নি এবং এ ধরনের কার্যধারার প্রকাশের বিরুদ্ধে একটি মামলা করেছিলো ফিরোজ গান্ধী। তিনি ১৯৫২ সালে স্বাধীন ভারতের প্রথম সাধারণ নির্বাচনে জিতেও সাংবাদিকতা পেশা ছাড়েননি। একাধারে ছিলেন সংসদে ক্ষমতাসীন দল কংগ্রেসের এমপি অন্যদিকে তুখোড় সাংবাদিক ছিলেন। নেহেরুর সাথে সেই থেকেই ফিরোজ গান্ধীর দ্বন্দ। এমনকি তিনি যখন সংসদে বক্তব্য দিতেন, তিনি প্রাসঙ্গিক পর্যবেক্ষণ করতেন এবং পরবর্তী কয়েক বছরে কংগ্রেস সরকারের জন্য বিরাট সমস্যা সৃষ্টি করেছিলেন। ১৯৫৬ সালে, ফিরোজ গান্ধী সংসদে একটি বিল তুলেছিলেন 'প্রেস স্বাধীনতার' পক্ষে সমর্থন করে, যা পরে সংসদীয় আইন (প্রকাশের সুরক্ষা) হিসাবে আইন প্রণয়ন করা হয়। 'প্রকাশের সুরক্ষা' আইনের বলেই ফিরোজ গান্ধী নেহেরুর ক্যেবিনেটের তৎকালীন অর্থমন্ত্রীর বিরুদ্ধে রাষ্ট্রের অর্থ আত্মসাত এর অভিযোগ তুলে সপ্তাহের পর সপ্তাহ পার্লামেন্টের ভেতরে ও সংবাদপত্রে লেখালেখি করে অবশেষে ১৯৫৮ সালে অর্থমন্ত্রী 😭. Krishnamachari কে পদত্যাগ করতে বাধ্য করেছিলো। শোনা যায় সেই কারনেই নাকি নেহেরুর সমর্থনে কংগ্রেস পার্টি ফিরোজ গান্ধী কে মাত্র ৪৮ বছর বয়সে 'স্লোপয়জনে' হত্যা করা হয়েছিল। বাংলাদেশের ৫০ বছরের ইতিহাসে শুনেছেন কখনো যে, কোনো মন্ত্রী সাংবাদিকদের সমালোচনায় পদত্যাগ করেছেন? আর বাংলাদেশে সাংবাদিকরা সরকারি কর্মকর্তার লুটপাটের বেশিরভাগ ক্ষেত্রে সমালোচনা না করে প্রসংসা করে। কাজেকাজেই বাংলাদেশে কি করে সুষ্ঠু সাংবাদিকতা বিকাশ লাভ করবে?
ইন্ডিয়ান ভ্যারিয়েন্ট যখন মোদির ভারতকে কাইত করে দিচ্ছিলো তখুনি বলছিলাম ব্যবস্থা নেন। কী কী ব্যবস্থা নেয়া যায় তার একটা রিকমেন্ডেশনও দিছিলাম। হাসিনা সরকার ঘুমাইতেছিলো। এরপরে সিমান্ত শহরগুলা আক্রান্ত হইলো দক্ষিণে সাতক্ষীরা আর উত্তরে চাপাইনবাবগঞ্জ। চাপাইনবাবগঞ্জ থিকা রাজশাহী, রাজশাহী থিকা নাটোরে, নাটোর থিকা টাঙ্গাইল। যেন লোকাল বাসে চাইপ্যা আসতেছো করোনা। তারপরে ঘুম ভাঙ্গছে হাসিনা সরকারের। ঢাকা বিচ্ছিন্ন করে দিছে। বাস ঢুকতে দিতেছে না। মানুষের কী অবর্ননীয় কষ্ট। প্রথমবার লকডাউনে আওয়ামী কম্বল লীগ বুঝছে তার কোন মেকানিজম নাই যে অর্থ এবং খাদ্য সাহায্য সে সবচেয়ে দুর্দশাগ্রস্থ মানুষের কাছে পৌছাইতে পারবে। তার আগেই কম্বল লীগের লোকেরা আর কলাওয়ালার পোলা ছাত্রলীগ ওই সাহায্যরে "জয় বাংলা" করে দিবে। তাই নামে থাকবে লক ডাউন কিন্তু সবই থাকবে খোলা। ছাল নাই কুত্তার নাম বাঘা ডাকলেই সে বাঘ হইয়া যায়না। তাই লক ডাউন বললেই সেইটা লক ডাউন হইয়া যায়না। সারা দুনিয়ার ২২% লোক ভ্যাক্সিন পাইয়া গেছে বাংলাদেশে পাইছে ৩% লোক মাত্র। নেপালেও বাংলাদেশের চাইতে তিন গুন বেশী লোক ভ্যাক্সিন পাইছে। পাকিস্তানে পাইছে দেড়্গুন, ভুটান পাইছে ৬৩% লোক, ইন্ডিয়া ১৭%, মালদ্বিপ ৫৯%। আর উনারা হায় মুজিব হায় মুজিব করতেছেন। কবে ভ্যাক্সিন পাইবেন কই থেকে ভ্যাক্সিন পাইবেন সেইটাও কইতে পারেনা। ইন্ডিয়া আগাম টেকা নিয়া হাতে মুলা ধরায়ে দিছে। বড় প্রেম নাকি শুধু কাছেই টানেনা, দুরেও সরায়ে দেয়। ইন্ডিয়ার লগে তো বড় প্রেম আমাদের শাসক দলের বিয়ে শাদিও নাকি হইছে। বড় প্রেমের ঠেলায় ভ্যাক্সিন কাণ্ড নিয়া দূরে সরায়ে দিছে। পররাষ্ট্র আধা মন্ত্রীর কাছে নাকি হাঙ্গেরি ভ্যাক্সিনের জন্য কান্নাকাটি করছিলো। হ্যায় নাকি ভ্যাক্সিন পাঠাইছেও হাঙ্গেরির ভাউদের লাইগ্যা। তারাও ৫৫% ভ্যাক্সিনেশন শেষ কইর‍্যা ফেলাইছে। হাসিনার নাকি বিকল্প নাই। বিকল্প খোজা বেকুবের বাচ্চারা জাইন্যা রাখো, দেশ কেমনে চালাইতে হয় তার অ আ ক খ ও এরা জানেনা। স্ট্রেটেজিক চিন্তা করে পরিস্থিতি সামাল দেয়া তো দূর কী বাত। যেহেতু পাবলিকের ভোটের দরকার নাই তাই পাবলিকের ভালো মন্দ দেখার কোন দায় নাই। কোভিড পলিটিক্যাল অপোনেন্ট না যে পুলিশ লীগ দিয়া পিটায়ে ঠাণ্ডা কইর‍্যা দিবেন। দেশ চালানো মানে এরা একটা জিনিসই জানে কেমনে পিটায়ে ঠাণ্ডা করতে হয়। তাই বাংলাদেশে সবচেয়ে শক্তিশালী ইন্সটিটিউট হইয়া উঠছে পুলিশ, র‍্যাব, ডিজিএফআই। এখুনি গ্রামে গ্রামে নতুন কবরের আর জায়গা হইতেছে না। আমার কথা না, বাংলাদেশের টেলিভিশনের নিউজ। চিতার আগুনে যেমন নতুন গেরুয়া ভারত দেখছেন সেই একই অবস্থা ধাইয়া আসতেছে। অপদার্থ, জরদগব, নৈশ ভোটের অবৈধ সরকার শুধু নাগরিক অধিকারই কাড়ে নাই মহামারীর বেদনাদায়ক মৃত্যুও তার ঝোলায় রাখছে। যথাসময়ে আপনি সেই উপহার পাইবেন। সেই ভয়াবহ সময় আর খুব বেশী দূরে নাই। আর হ্যা এথেকে উদ্ধারের কোন বিকল্পও আপাতত নাই। জয় বাংলা জয় বাংলা আর হায় মুজিব হায় মুজিব জপতে পারেন।
রাজধানীর দক্ষিণখানে মসজিদের ট্যাংকে মিলল ৬ টুকরা লাশ।। মসজিদের ইমাম আব্দুর রহমান আটক ও খুনের স্বীকারোক্তি!!
বিপ্লবী কমিউনিস্ট যাঁরা, সংগ্রামের পাশাপাশি তাঁরা বোধহয় নিজেদের সবসময় প্রস্তুত রাখেন আত্মবলিদানের। কমরেড কামরুল মাস্টার ছিলেন সেই এক বিপ্লবী, জীবন তুচ্ছজ্ঞান করে বিপ্লবী সংগ্রামে নিজেকে সমর্পণ করেছিলেন। তাঁকেও আমরা হারিয়েছি বর্বরোচিত ক্রসফায়ারে। সত্যিই কি হারিয়েছি? আমাদের কমরেডরা কখনও হারিয়ে যাননি, হেরেও যাননি। তাঁরা আছেন আমাদের প্রতিদিনের ভাবনা-চিন্তা আর বিপ্লবী কাজের মধ্যে। আজ যাঁকে ছাদের টবে পেলাম, তিনি একা রয়েছেন। তাঁকেই আমি কামরুল মাস্টার বলি। কমরেড, লাল সালাম!
উত্তর দিয়ে বাধিত করিবেন : লক ডাউন ভঙ্গ করার জন্য শুধু ঢাকাতেই ৩ হাজারের মতো গ্রেপ্তার। এদের একটা অংশ দিন মজুর। আবার ডাক্তারের কাছে যাবার সময় এমনকি ডাক্তারও নাযেহালের খবর দেখলাম। কিন্তু, এই কঠোর লক ডাউনের ভিতর বাবুনগরী আরামে গাড়ি হাঁকিয়ে, পেট্রোল পুড়িয়ে, পাইক পেয়াদা নিয়ে স্বরাষ্ট্রমন্ত্রীর বাসায় গেল কাল রাতে। কেমনে গেল এবং ফিরে আসলো?! কোন আইনে তাদের জন্য লক ডাউন শিথিল করা হয়েছে?! কোন আইনে তাদের জেল, জরিমানা, কান ধরে উঠ বস, বুকডন কোন শাস্তি দেওয়া হয় নাই?! কোন আইনে তাদের গাড়ির নামেও মামলা হয় নাই?! অথবা, কি রাষ্ট্রীয়/সরকারি প্রয়োজনে তারা লক ডাউনে চলাফেরার যুক্তিযুক্ত স্বাধীনতা পেয়েছে?
তোমরা যারা সিআরবি দেখনাই ۔ কবিতার মতো আমার শহরে আজ শকুনিরা থাবা মেলেছে ۔
কাল ভোর থেকে সারাদেশ এক সপ্তাহের জন্য সর্বাত্মক লকডাউন। সরকারি বেসরকারি অফিস আদালত বন্ধ থাকবে। অভ্যন্তরীণ বিমানসহ সব গণপরিবহন এবং প্রাইভেট কার চলাচল করবে না। অকারণে কেউ ঘর থেকে বের হলে শাস্তি। পুলিশ বিজিবি ছাড়াও মাঠে থাকবে সেনাবাহিনী। তবে খোলা থাকবে গার্মেন্টসহ শিল্প কল- কারখানা।
লিখতে কষ্ট হয়, ছবি ট্যাগ করতে কষ্ট হয় না। আমার জানামতে আমার প্রথম ছবি। মায়ের কোলে বসে আছি, মা শাড়ী ঠিক করছিলেন, দুই বড়ভাই ধরে রেখেছে যেনো পরে না যাই।
'ইসলামে একাধিক বিবাহ ও আমাদের ভাবনা' ; একজন আইনজীবি এবং লেখকের দেখবার স্থান থেকে এই বিষয়ে আমার বক্তব্যের একটি শেইপ/ছাঁচ আমি ইতিমধ্যেই দাঁড় করিয়েছি আর সে কথাই আমি বলতে চাই। আশা করি আপনারা দেখবেন অনুষ্ঠানটি।
পৃথিবীর কোথাও কি এই ধরনের উদাহরণ আছে যে সরকার নিজ দেশের নাগরিকদের দেশে আসতে নিষেধাজ্ঞা দেয়!
ইউরো ২০২০! এবারের ইউরো এত জমজমাট হবে তা অনুমান করা যায়নি। গত ২০ বছরের ফুটবলপ্রেমী হিসেবে বলতে পারি, এত আক্রমণ ও মূহুর্মূহু পাল্টা আক্রমন এবং দূদার্ন্ত ফুটবলের প্রদর্শনী। এমনকি বিশ্বকাপগুলোতেও এতটা কোয়ালিটি ফুটবল দেখি নি। একইসাথে লাতিন আমেরিকায় ঐতিহ্যবাহী কোপা আমেরিকা অনুষ্ঠিত হচ্ছে। তবে ইউরোপীয়ান গতিময় ফুটবলের কাছে আগামী বিশ্বকাপেও লাতিন ফুটবলের ' অলস সৌন্দর্য ' বোধহয় পাত্তা পাবেনা!
রিফাত আরা শামস সাহস করে কথাগুলো বলেছেন। তাকে ধন্যবাদ। এমন কাহিনী নিশ্চয়ই আরো অনেকের। সাহস করে সামনে আসুন। অবিচারের গল্পগুলো সকলে জানুক। শিক্ষক নিয়োগ নিয়ে বিশ্ববিদ্যালয়ে যা চলে তার অনেকটাই সহজ বাংলায় শয়তানি। এই শয়তানি আমরা রাতারাতি বন্ধ করতে পারব না। কিন্তু সম্মিলিত চেষ্টায় এই সব অপকর্ম আমরা অবশ্যই কঠিন করে তুলতে পারি। অবিচার আর প্রবঞ্চনার কাহিনীগুলো সকলে জানুক। জানা দরকার।
আজ নির্বাচনের দিন, সকালের প্রথম কাজ ছিলো ভোট দেয়া। স্থানীয় নির্বাচন, মেয়র, সিটি কাউন্সিল, স্কুল বোর্ড ইত্যাদি বিভিন্ন পদে নির্বাচন। প্রেসিডেন্ট বা কংগ্রেসের নির্বাচন নয়, ফলে উত্তেজনা কম – কিন্ত গুরুত্ব মোটেই কম নয়। গণতন্ত্রের একটি বড় মৌলনীতি হচ্ছে শাসিতের সম্মতি, আবার অন্যভাবে বললে প্রতিনিধিত্বের ম্যান্ডেট। গণতন্ত্রের যে চারটি মৌলিক আদর্শ তা হচ্ছে জনগণের সার্বভৌমত্ব, প্রতিনিধিত্ব, দায়বদ্ধতা ও মতপ্রকাশের স্বাধীনতা। নির্বাচন - যা সুষ্ঠু, অবাধ, অংশগ্রহণমূলক এবং যার মাধ্যমে একাদিক্রমে এই চারই প্রতিফলিত হতে পারে তাকে বাদ দিয়ে গণতন্ত্র হতে পারেনা। নির্বাচনই গণতন্ত্র নয়, কিন্ত নির্বাচনকে বাদ দিয়ে গণতন্ত্র হয়না। গণতন্ত্রে কে অংশগ্রহণ করবেন সেটা কারো ইচ্ছে নির্ভর নয়, কেউ সিদ্ধান্ত দিতে পারেননা; সেটা সিদ্ধান্ত নেয়ার পথও হচ্ছে সকলের অংশগ্রহণের নির্বাচন। জনগণ যাকে চাইবেন না তাঁকে প্রত্যাখান করবেন; কিন্ত তাঁর অর্থ এই নয় যে, তাঁকে রাজনীতি থেকেই বাতিল করে দিচ্ছেন। এখন তাঁকে চাইছেন না, আগামীতে চাইতেও পারেন – সেই সিদ্ধান্তও তাঁর। গণতন্ত্র হচ্ছে একমাত্র রাজনৈতিক ব্যবস্থা যেখানে ভুল করার এবং ভুল শোধরানোর উপায় আছে এবং সেই ক্ষমতা কেবল জনগণের হাতেই আছে। গণতন্ত্র এবং প্রতিনিধিত্ব কেবল জাতীয় বিষয় নয়, স্থানীয়ও – যে কারণে স্থানীয় নির্বাচনের গুরুত্বকে খাটো করে দেখার উপায় নেই। যে কারণে গত এক মাসের বেশি সময় ধরেই এখানে প্রচারণা হয়েছে – প্রার্থীদের হয়ে বাড়িতে এসে প্রচারণা পত্র দেয়া হয়েছে, ভোট দিয়ে ফেরার পর ঘরের দরজায় এসেছেন একজন প্রার্থীর প্রচারক। আমি আমার শিক্ষার্থীদের বলি যে, ভোট দেবে, যাকে চাইবে তাঁকে ভোট দেবে; মনে রেখো যা তুমি সহজেই পাচ্ছো তার জন্যে এই দেশের অনেককে অনেক সংগ্রাম করতে হয়েছে – সেই সংগ্রাম শেষ হয়নি। এই অধিকার এখন স্বীকৃত, কিন্ত তার অবসান হওয়ার আশংকাকে উড়িয়ে দেয়া যায়না। গণতন্ত্র একবার প্রতিষ্ঠা করলেই তা টিকে থাকবে তার নিশ্চয়তা নেই। স্মরণ করিয়ে দেয়ার চেষ্টা করি এখনও পৃথিবীর বিভিন্ন দেশে ভোট দেবার অধিকার প্রতিষ্ঠার জন্যে সংগ্রাম চলছে।
"যখন আমাদের টাকা ছিল না তখন আমরা খুঁজতাম আমাদের কি আছে, আর যখন হাতে টাকা এল তখন আমরা খুঁজি আমাদের কি নেই!"
একটু আগে একজন আমাকে বললেন, আপনার কথায় আমি হার্ড হলাম। চিন্তায় আছি।
সরকারি আধা সরকারি হাসপাতাল গুলোতে একবার ঘুরে আসুন। সেখানে রোগী কিংবা রোগীর আত্নীয় স্বজন কাউকে মানুষ ই মনে করা হয়না। মানুষ নিরুপায় হয়ে প্রাইভেট হাসপাতাল গুলো তে যায়। প্রাইভেট হাসপাতাল গুলো পুরোটাই ব্যাবসা মানুষ যে কতটা অসহায়। বঙ্গবন্ধু হাসপাতালে করোনা ইউনিটে কোন ডাক্তার ঢুকেনা যে নার্স আয়াদের রাখা হয়েছে তারা কোম্পানির মাধ্যমে এসেছে তারা একটা ইনজেকশন ও ঠিকমতো পুশ করতে পারেনা। বঙ্গবন্ধু হাসপাতালে ভর্তি হওয়া যেমন কঠিন আই সি ইউ পাওয়াও তেমনি কঠিন। সাধারণ মানুষের কোন মুল্য সেখানে নাই। আমার চোখে ২৪ঘন্টা শুধু ভাসে এই হাসপাতাল অই হাসপাতাল। গরীব মানুষ মধ্যবিত্তরা ভাগ্যের জোরে যদি বাচে এ ছাড়া কোন উপায় নাই। 
"এ পথে আমি যে গেছি বার বার, ভুলিনি তো এক দিনও। আজ কি ঘুচিল চিহ্ন তাহার, উঠিল বনের তৃণ।। তবু মনে মনে জানি নাই ভয়, অনুকূল বায়ু সহসা যে বয়– চিনিব তোমায় আসিবে সময়, তুমি যে আমায় চিন।। একেলা যেতাম যে প্রদীপ হাতে নিবেছে তাহার শিখা। তবু জানি মনে তারার ভাষাতে ঠিকানা রয়েছে লিখা। পথের ধারেতে ফুটিল যে ফুল জানি জানি তারা ভেঙে দেবে ভুল– গন্ধে তাদের গোপন মৃদুল সঙ্কেত আছে লীন।" কথাঃ রবীন্দ্রনাথ ঠাকুর৷ ছবিঃ সংগৃহীত৷
মিশুক শান্তনু 'র ছোট ভাই আশরাফুল ইসলাম মিদুল গত ২ জুন ভোরে 'দুই কন্যা' সন্তানের বাবা হয়৷ ভাইয়ের বউয়ের হঠাৎ ব্লাড প্রেশার বেড়ে যাওয়ার কারনে মাত্র ৬ মাস ১৭ দিনে প্রি ম্যাচিউর বাচ্চা নরমাল ডেলিভারি হয়ে যায়, জন্মের সাথে সাথেই স্থানীয় ক্লিনিক থেকে বাচ্চাদের ঢাকা মেডিকেল এ পাঠানো হয়, কিন্তু সিট না পাওয়ায় মাতুয়াইলের এক ক্লিনিকে ওদের ভর্তি করাইতে হয়। রাত ১২ টার দিকে ওদের অবস্থা আরো খারাপ হইলে আমরা যাত্রাবাড়ীর 'ডেলটা হেলথ কেয়ারে'নিয়া আসি। এইখানে ওদের দুইজনরে লাইফ সাপোর্টে রাখা হইলো,ছোট বাচ্চাটা আমার চোখের সামনে দিয়া লাইফ সাপোর্টে থাকাকালীন মারা গেছে, আমরা কিছু করতে পারি নাই, অন্যজন এখনও বাঁচার জন্য লড়তেছে লাইফ সাপোর্টে। তারে বাঁচানোর পূর্ণ চেষ্টা কইরা যাচ্ছি আমরা। এখন পর্যন্ত ১৫০,০০০/= দেড়লাখেরও বেশি টাকা খরচ হয়ে গেছে। আমার ভাই বা পরিবারের জন্য এই খরচ চালানো দুঃসাধ্য।বর্তমানে দৈনিক ২০-২৫ হাজার টাকার মত খরচ হচ্ছে (NICU), ওষুধ, ইঞ্জেকশান ইত্যাদি বাবদ। ডাক্তার বলছে সে ক্রিটিক্যাল সিচুয়েশনে আছে, লাইফ সাপোর্ট থেইকা সরানো যাইতেছে না, লম্বা সময় এমনেই রাখতে হইবো, প্রায় ৩০-৪০ দিন এতে মায়ের পেটে থাকার সসম্পূর্ণ সময়টা ওরা ওদের ট্রিটমেন্ট এ রাখব, বাচ্চাটা আমার মেয়ের মত, আমি জাস্ট হেল্পলেস, আমরা ওরে হারাইতে চাই না, ওরে বাঁচাইতে চাই, আল্লাহ যতক্ষন তার হায়াত রাখছে, শেষ চেষ্টাটুক করতে চাই। যদি কোনভাবে আপনারা হেল্প করতে পারেন তার চিকিৎসায় আমাদের উপকার হবে অনেক। দেয়ালে পিঠ না ঠেকলে মানুষ সাহায্যের আবেদন করে না। আমাদের পাশে দাড়াইতে পারবে এমন কাউরে এটলিস্ট জানায়া হলেও আমাদের হেল্পটুকু করেন। সবার কাছে দোয়া প্রার্থী এই নিষ্পাপ শিশুটার জন্য, এই জার্নি সহজ কইরা দিক আল্লাহ আমাদের জন্যে। ** বি+ ব্লাড থেকে প্লাজমা, প্লাটিলেট দিতে হইতাছে যার জন্য ডোনার দরকার। প্রায় প্রতিদিনই ব্লাড লাগতাছে। 
একজন শ্রমিক গাছতলায় থাকলেও ভালো খাওয়া দাওয়া করে। শরীর ই তার পুঁজি। শরীর ঠিক না থাকলে কাজই বা করবে কিভাবে আর কাজ না করলে খাবে কিভাবে? লকডাউনে কাজ না করলে শ্রমিক ও তার পরিবার বাঁচবে কেমন করে?

কেউ কথা কয় কেউ কথা বলে কে যে কী কথা কয়! প্রাণের কথা হয় না। গলির দল পাকানোর মহড়ায় কুকুরের দূতিয়ালি এরই মধ্যে কেউ করে খুব মাখামাখি; কেউ কথা কয় কেউ কথা বলে কে যে কী কথা কয়! কেউ জবর আজব কিসিমের মসৃণ কথা কয় কেউ কেউ কথা বলতেই ভুলে যায় কারুর বিনয়ী কথা আটকায় আলজিভে যেন হুকদিয়ে টেনে আনা বড্ড দরকার! যেমন চালের বস্তা ট্রাক থেকে টেনে নামানো হয়। কে যে কী কথা বলে বুঝি না। এক বিধাতা ছাড়া, এইসব প্রায় অস্পষ্ট বিনয়ী আজব কিসিমের অসংলগ্ন মসৃণ কথার সুত্রধর হওয়ার কারুর সাধ্য নেই। গলির দখলে মহড়ায় কিছু বেওয়ারিশ কুকুর ঘেউ ঘেউ কোরাসে কারুর বিলম্বিত মাইক্রোফোনে ঋজু ও কোমল উচ্চারণে কখনো প্রাণের কথা হয়। বাকিটা সময় কেউ কথা কয় কেউ কথা বলে। কে যে কী কথা কয়! গলি ছাড়িয়ে আমাদের দৃষ্টি প্রসারিত দিগন্তে প্রাণের কথা শুনতে আমাদের কান উৎকর্ণ প্রাণের কথা হোক। খুব প্রাণের কথা হোক। প্রাণের কথা হোক/
উৎসর্গ / আমিনুল ইসলাম শিশুকাল প্রত্যাবর্তনযোগ্য নয়, সার্চে ক্লিক করেও পাওয়া যাবে না- মুছে যাওয়া দিন; তবু মার্বেল খেলা দুপুর দ্বন্দ্বসূত্রে- উদ্ভাসিত করে তোলে অ্যাডাল্ট স্বপ্নের রাত। তোমার আসাটা প্রত্যাবৃত্ত প্রভাতই; হয়তো নিপাতনের সূত্র ভুলেছো ফলে তারা অন্ধকার ছিটিয়েছে চোখে; অথচ তাকিয়ে দেখো-- আমার দগ্ধদুপুরও স্বপ্নশাসিত; তাই তো ইতিহাসমাখা হাত দুটো হাতে নিয়েছিলাম; গণিতের ফ্লাটে জোনাকিদের ভিসা মেলে না- চাঁদের এ প্রচারণা সত্য হলে- তুমি চলে যাবে আবারো। তারপর ! তারপর জোছনার জালে বন্দি মহানন্দা সর্বাঙ্গ জুড়িয়ে দেয়ার স্মৃতি নিয়ে কুয়াশার বর্ণমালায় হয়তো নতুন কোনো পাণ্ডুলিপি রচনায় মন বসাবে।
“কালের তরঙ্গে আমি ভাসলাম আমি কাঁদলাম কেঁদে হাসলাম- মাঝরাতে ঘুম ভেঙ্গে যায়.....।”
শিল্প ও সংস্কৃতি চর্চার মুক্ত চারণভূমি সি,আর,বি তে হাসপাতাল চাইনা। হাসপাতালের জন্য আরো বহু জায়গা খালি পড়ে আছে। মাননীয় প্রধানমন্ত্রীর হস্তক্ষেপ চাই।
বাংলা বর্ষ পরিক্রমায় আজ শ্রাবণ মাসের ১ম দিন। আমার লেখা বিনোদ রায়ের সুর ও সঙ্গীত এ প্রয়াত কিংবদন্তি শিল্পী সুবীর নন্দী'র কন্ঠে গাওয়া দারুণ একটি মেলোডি গান পুনরায় শেয়ার করে সকলকে একসূর্য শুভেচ্ছা জানাচ্ছিঃ "সবাই বলে আমি নাকি শ্রাবণ এলেই কাঁদতে থাকি বছর জুড়ে বুকের ভেতর কষ্ট ধরে রাখি কোথায় সুখের পাখী...... "
কাল সাড়ে এগারোটায় ঈদের ঘোষণায় আমার বড় মেয়েকে সারা রাত জাগতে হয়েছে। অন্য বার চাঁদ রাতে সন্ধ্যা থেকে সকলকে মেহেদী দেয়া শুরু করে ভোর রাতে নিজে মেহেদী দেয়। কাল অন্যদের মেহেদী দিতে ভোর রাত,পরে নিজের মেহেদী দিতে সকাল। মেয়ের নিজের হাতে নিজে দেয়া মেহেদী মাখা হাতের ছবি দেয়ার লোভ সামলাতে পারলাম না। ঈদ মোবারক ।
সাদা মেঘ উড়ে যায় ধনধান্য পুষ্প ভরা সুভাকুসুম অপরাজিতা নিপবন অংশুময়ী শ্যামা নন্দিনী গুড্ডু রাজিত মনস্বী রূপাই-- বারো নামের কন্যা'র দ্বাদশ বর্ষ পূর্তিতে আমরা আনন্দিত। প্রিয় সন্তানের জীবন ও জগৎ চিন্তা, লড়াই আর জয়ের হোক।
জন্ম যাঁদের মহান মে'তে ♦ কবি শাহীন রেজা আশি দশকের কবিসতীর্থ শাহীন রেজা। পেশাজীবনে বরাবর মিডিয়ামুখর। কন্সাল্টিংকর্ম রয়েছে অর্থ-বিনিয়োগ খাতে। তবে জীবনকে নিয়োগপত্র দিয়ে রেখেছে সাহিত্যসেবার। সাম্প্রতিককালে সে মাঠে এখন সার্বক্ষণিক চাষী। আল মাহমুদ, ফজল শাহাবুদ্দীন গোত্রের 'তাবে-তাবে-ঈন'! হলেও, বাংলাদেশ, ভারতবাংলা, প্রবাসবাংলা'য় যুগপৎ সক্রিয়। কবিপত্নীও কাব্যকলার অনবদ্য সৃষ্টিকন্যা। ২৯ মে কবি শাহীন রেজা'র প্রিয়দিন-জন্মদিন। সেতুবন্ধ সংগঠন 'তিনবাংলা'র দিগন্তপ্রসারী শুভেচ্ছা। সবান্ধব, সপরিবার শুভকামনা, শুভাশিস। সালেম সুলেরী ♣ গ্লোবাল সভাপতি, তিনবাংলা {বাংলাদেশ-ভারত-প্রবাসবাংলা'র সেতুবন্ধ বিশ্বসংগঠন}
নদী নালা খাল বিল, প্রতিবেশী; দুর্বল ও এতিমের জমি দখলকারীরাও মৃত‍্যুর পর এই জমিতেই মিশে যাবে। দূর্ভাগ‍্য; ক্ষমতাবান নিজেকে অমর ভাবে। "কুল্লু নাফসিন জায়েকাতুল মাউত।"
বলিউডের কিংবদন্তি অভিনেতা দিলীপ কুমার মারা গেছেন। বুধবার সকাল সাড়ে ৭টা নাগাদ মুম্বইয়ের একটি হাসপাতালে তার মৃত্যু হয়। শ্বাসকষ্ট নিয়ে তিনি হাসপাতালে ভর্তি ছিলেন।
সময়ের কাহন-৪১ -------------- দীর্ঘ দশ মাস পরে সকালের ঘুম ভাঙলো ফিল্ডের বাঁশির শব্দে। পাশ ফিরে দেখি কর্তা আর ছেলেমেয়ে দুটি তখনো অঘোর ঘুমে। আমি গায়ে একটা শাল চড়িয়ে রান্নাঘরে গিয়ে এক কাপ চা বানিয়ে চাটা হাতে নিয়ে বারান্দায় এসে দাঁড়ালাম। ডিসেম্বর মাস।প্রচণ্ড ঠাণ্ডা পড়েছে। ধবধবে কুয়াশায় ডুবে আছে চারিদিক। বাংলোর ছোট্ট বাগান আলো করে ফুটে আছে কয়েকরকম গোলাপ।শিশিরে ভিজে গোলাপগুলি অপূর্ব এক শ্রী ধারণ করেছে।প্রতিটি গোলাপ গাছের গোড়ায় ইঁট দিয়ে গোল করে বেদীর মতো করে দেয়া হয়েছে। এক ধারে একটা মিঠে নিম গাছ অজস্র খুদে খুদে ফুলে ছেয়ে আছে।গাছের নিচেও ঝরে পড়ে আছে প্রচুর ফুল।বাতাসে সেই ফুলের হালকা মিষ্টি গন্ধ ছড়িয়ে পড়েছে। অনেকটা কামিনী ফুলের মতো গন্ধ। ছোট্ট গোলাপ বাগানটাকে পাশ কাটিয়ে তিন চার পা উঠলেই সমতল একটা জায়গা।জায়গাটাকে ঘিরে আছে কয়েকটা ঝোপালো কাঁঠাল গাছ। তারই ভিতর দিয়ে পায়ে চলা একটা সরুপথ নেমে গেছে নিচে কোম্পানির নিজস্ব পাকা রাস্তা পর্যন্ত। বাংলোকে ঘিরে টিলার চারিদিকে ছড়িয়ে আছে অজস্র কাঁঠাল, তেজপাতা,হরিতকি,লিচু, আম, যজ্ঞিডুমুর, লটকন ছাড়াও আরও চেনা অচেনা সব গাছ। গোলাপ বাগানটা পেরিয়ে টিলার সমতল জায়গাটিতে এসে দাঁড়ালাম। কাছেই ঘাসের শিসের মধ্যে শিল্পী মাকড়সা অপূর্ব সুন্দর নকশার একটি জাল বুনেছে। রাতের শিশিরবিন্দু সেই নকশার সৌন্দর্য আরও বাড়িয়ে দিয়েছে। দূরে দেখা যাচ্ছে। আমার ভাশুরের বন্ধ কোয়ার্টার। ভাশুর আর জা আসাম থেকে ছেলেমেয়েদের নিয়ে তখনো এসে পৌঁছাননি।হয়তো দু এক দিনের মধ্যেই তাঁরাও এসে পড়বেন। আমরা যে বাংলোতে উঠেছি সেটা জ্যাকসন নামে একজন অফিসারের। ভদ্রলোক একাই থাকতেন বাংলোতে। তাঁর পরিবারকে কখনও আমি দেখিনি।শুনেছি তাঁর স্ত্রী একটি মাত্র মেয়েকে নিয়ে করাচিতে থাকেন। জ্যাকসন সাহেব শেষ মুহুর্তে এদেশ ছেড়ে পাকিস্তানে চলে যাবেন ভেবে তাঁর সব জিনিসপত্র প্যাকও করেছিলেন। আমি এসেই দেখেছি তাঁর প্যাক করা স্যুটকেস আর ট্রাঙ্কগুলি কাঠের স্লাইস করা বাক্সতে বন্দী অবস্থায় একটা ঘরে পড়ে আছে। রশীদ তাঁরই বাবুর্চি। রশীদকে জিজ্ঞেস করে জানতে পারলাম তিনি নাকি পাকবাহিনী সারেন্ডার করার সাথে সাথে ভয়ে বাংলো ছেড়ে চলে গেছেন।প্লেনে করে জিনিসপত্র নিয়ে যাবার আর সময় পান নি। মনে মনে ভাবছিলাম নিরীহ প্রৌঢ় ভদ্রলোক কেন খামোখা ভয় পেলেন? কেনই বা এত যত্ন করে তাঁর এতদিনের সঞ্চিত সব জিনিসপত্র সাথে নিয়ে যেতে পারলেন না? বাংলো খালি না থাকায় তাঁরই বাংলোতে আমাদের থাকার ব্যবস্থা করে দেয়া হয়েছে। আমি চা শেষ করার আগেই রশীদ চলে এলো। কি নাস্তা বানাবে জিজ্ঞেস করলে বললাম পরোটা, ডিম আর দুধ সেমাই বানাতে।আলুভাজি করবে কিনা জিজ্ঞেস করাতে বললাম না দরকার নেই। দীর্ঘ দিন নিরামিষ সবজি খেতে খেতে জিভে চড়া পড়ে গেছে।সবজি ভাজি খেতে ইচ্ছে করছে না। দূরে দেখা যাচ্ছে খান টি এস্টেটের চা বাগান।কোম্পানির কাঁটাতারের সীমানার ঘেঁষেই একটা ধানক্ষেত। ধানক্ষেতটার সাথেই একটা টিলার গায়ে কয়েকজন চা শ্রমিকদের ঝুপড়ি ঘর। একবার আমার জায়ের সাথে চা বাগানে বেড়াতে বেড়াতে টিলার ওই ঝুপড়ি ঘরেও গিয়েছিলাম।ঝুপড়ি ঘর হলেও তাদের ঘর দোর তকতকে করে নিকানো,কাঁসার ঝকঝকে বাসন,ঘরের দেয়ালে মাটির আলপনা। ভারি একটা শ্রী দেখেছিলাম। সেই ঝুপড়ি থেকেই এক দেহাতি মেয়ে মাথায় ঝকঝকে পেতলের কলস নিয়ে আমার জায়ের বাসায় গরুর দুধ দিয়ে যেতো। কলসের ওপরে থাকতো দুধ মেপে দেয়ার ছোট একটা ঘটি।সে যখন টিলার ঢালু পথ বেয়ে নেমে আসতো তখন সূর্যের আলোয় তার পেতলের ঘটিটা সোনার মতো ঝকঝক করতো। মেয়েটিকে দেখলেই আমার কেন জানি তারাশঙ্করের কবি উপন্যাসের ঠাকুরঝি চরিত্রটির কথা মনে পড়ে যেতো। মাঝে মাঝে সেই ঝুপড়ি থেকে মাদলের তালে তালে ওদের নাচগানের শব্দও ভেসে আসতো।কান পাতলে অস্পষ্ট একটা গানের কলি শুনতাম " আইলো করম রাজা মন নদীর কূলে বইলো করম রাজা মন নদীর কূলে। " আমি ভাবতাম এই করম রাজা কে? কাকে উদ্দেশ্য করে তারা এই গান গায়? মহাভারতের দাতাকর্ণ নয়তো?যিনি অকাতরে গরীব দুঃখীদের দান করতে ভালোবাসতেন?কর্ণ নামটার বিকৃত উচ্চারণ করম না তো? পরে জেনেছি করম তাদের দেবতার নাম।মূলত এটা প্রকৃতি পূজা।অঙ্কুরিত পঞ্চ শষ্য ধান,মাসকলাই, তিল,মুগ আর যব দিয়ে সেই পূজা করা হয়। তাঁর নামেই তারা পূজা করে, গান গায়, নাচে। কী সুন্দর তাদের এই রীতি। জানি না যুদ্ধের এই নয় মাস কেমন ছিলো ওই ঝুপড়ি ঘরের মানুষগুলি? যুদ্ধশেষেই বা কেমন আছে তারা এখন? হঠাৎ কুয়াশা ভেদ করে পূব দিক রাঙা করে সূর্য উঠতেই আমার চোখ দুটি আটকে গেল অদূরের ধানক্ষেতটার দিকে। ওকি! ধানক্ষেতে কাঁটাতারের পাশেই একজন মানুষ এই শীতের মধ্যে উপুড় হয়ে শুয়ে আছে কেন? আমি পায়ে পায়ে বাগান ছাড়িয়ে খানিকটা এগিয়ে গিয়ে দেখি একজন সৈনিকের মৃতদেহ। ফুলে ঢোল আর বিকৃত হয়ে আছে। তাড়াতাড়ি ঘরে এসে রশীদকে জিজ্ঞেস করতেই সে বললো, " মেমসাব ওটা একটা পাকিস্তানি সৈন্যের লাশ।দেশ স্বাধীন হবার পরে মুক্তিবাহিনীর ভয়ে সে নিজের অস্ত্র দিয়ে নিজেই আত্মহত্যা করেছে ওই ধানক্ষেতে লুকিয়ে। কেউ তার কবর দিতেও আসেনি। আমি বললাম কেন তার রাজাকার বন্ধুরা কেউ ছিলো না? যুদ্ধের শেষ ভাগে মুক্তিবাহিনী ছিলো পাক সৈন্যের কাছে বিশাল এক ত্রাস।জনগনের হাতে ধরা পড়লেই তারা কেঁদেকেটে মিনতি করতো তাদের যেন মুক্তিবাহিনীর হাতে তুলে না দিয়ে ভারতীয় বাহিনীর হাতে তুলে দেয়া হয়। ভয়ে কাঁপছিলো রাজাকারের দলও।পাকবাহিনী তো যুদ্ধবন্দী হয়ে তাদের দেশে চলে যাবে কিন্তু তাদের কি উপায় হবে? মুক্তি বাহিনীর ছেলেরা তখন রাজাকার পেলেই শায়েস্তা করছে।এমন এক ঘটনা জানি চট্টগ্রামের কদুরখিলের এক নৃশংস রাজাকারকে মুক্তিবাহিনীর ছেলেরা গাছের ডালে ঝুলিয়েছে গুলি করে মেরে ফেলার জন্যে।ছেলেটির কাজই ছিলো পাকবাহিনীর হাতে মেয়েদের তুলে দেয়া।কত মেয়ের সর্বনাশ যে সে করেছে তার ঠিক নেই। গ্রামের অনেকেই গাছের নিচে দাঁড়িয়ে সেই দৃশ্য দেখছেন। এমন সময় ছেলেটির মা খবর পেয়ে ভিড় ঠেলে দৌড়ে এসে একজনের হাত থেকে বন্দুক কেড়ে নিয়ে বললেন বন্দুকটা আমার হাতে দাও। এরপর নিজের ছেলের দিকে সেই বন্দুক তাক করে বললেন, "তোর মত সন্তান এই দেশের কোন দরকার নেই।আমিই তোকে গুলি করে তোর মতো সন্তান জন্ম দেবার পাপের প্রায়শ্চিত্ত করছি।" বলেই মা নিজের ছেলেকে গুলি করে মেরে ফেললেন। এতটুকু হাত তাঁর কাঁপলো না। দেশবাসীর ওপরে কতখানি নির্মম অত্যাচার করলে একজন মা সহ্য করতে না পেরে নিজের পেটের ছেলের বিরুদ্ধে অস্ত্র ধরতে পারেন? সবাই দেখে তো স্তব্ধ। স্বাধীনতার শুধু তো আর আনন্দ নয়।আনন্দের সাথে সাথে কাঁদছে তখন স্বজনহারা,প্রিয়জনহারা সব মানুষ। বাবা কাঁদছেন তাঁর দামাল তরুণ ছেলেটি যুদ্ধে মারা গেছে শুনে ,ছেলে কাঁদছে বাবার জন্যে,বোন ভাইয়ের জন্যে,ভাই বোনের জন্যে,কাঁদছে মা যাঁর সন্তান আত্মাহুতি দিয়ে দেশটাকে স্বাধীন করে দিয়ে গেছে।সে তো মা বলে ডাক দিয়ে মার কোলে আর কখনোই ছুটে আসবে না। কাঁদছে ধর্ষিতা মেয়েটা। এমনভাবে সে কাঁদছে তার কান্না যেন কেউ না শোনে। দেশ স্বাধীন হয়েছে। বিভিন্ন বাংকারে বিবস্ত্র ও ধর্ষিতা মেয়েদের কানে তখনও তা পৌঁছায়নি।ভারতীয় সৈন্যরা যখন তাদের গিয়ে বলতে লাগলো আইয়ে তখন তারা তাদের ভেবেছে পাকবাহিনীর লোক। আবার বুঝি নতুন কোন জায়গায় তাদের অত্যাচারের জন্যে নেয়া হবে। অনেকেই তখন গর্ভবতী। তাদের শাড়ি পর্যন্ত দেয়া হয়নি যদি তারা আত্মহত্যা করে? সাবরুমে গিয়েই তো এটা দেখেছি। সবচেয়ে অদ্ভুত লেগেছে যুদ্ধশেষে অনেক পরিবারের বাবা মা পর্যন্ত যখন তাদের কন্যাকে গ্রহণ করতে অস্বীকার করলেন! এমন কি অনেকে মেয়ের পরিচয় পর্যন্ত দিতে চাইছেন না।কিছু অর্থ সাহায্যে করলেও সবার সামনে তাঁরা অসংকোচে উচ্চারণ করেছেন তাদের আর নিজেদের ঘরে ফিরিয়ে নিয়ে যেতে পারবেন না। তাঁদের মেয়ে নাকি অপবিত্র হয়ে গেছে। কেউ একবার ভাবলেন না এতে মেয়েটির কি অপরাধ? কদুরখিলের এক মা যদি তাঁর ছেলেকে নিজের হাতে এই ঘৃণ্য কাজের জন্যে গুলি করে মারতে পারেন সেখানে বাবা মায়েরা কেউই কেন পারলেন না তাঁদের নিরপরাধ মেয়েদের গ্রহণ করতে? কোন অদ্ভুত সমাজ এটা? যুদ্ধে যাবার সময়ে ছেলেরা তো চলে গেছে কোনরকম পিছুটান না রেখে।তারাই বা কেন ভাবেনি তাদের মা বা বোনদের কি বিপদ হবে.? যুদ্ধশেষে ফিরে এসে ভাই হল গর্বিত মুক্তিযোদ্ধা আর পাকবাহিনী আর রাজাকারদের দ্বারা অত্যাচারিত মা বোনদের কিনা নিজেদের ঘরেই ঠাঁই হল না! কেন তারাও কি মুক্তিযোদ্ধা নয়?দেশের জন্যে তিলে তিলে যে মূল্য তাদের দিতে হয়েছে একজন মুক্তিযোদ্ধার চেয়ে তা কম কিসে ? টেংরা টিলাতে আমাদের বাবুর্চি থাকলেও হরিপুরে অফিসারদের জন্যে বাবুর্চি দেয়া হত না। রশীদ ছিলো জ্যাকসন সাহেবের বাবুর্চি।আমরা আসার পরে সে বিদায় নিয়ে চলে গেলো। রশীদ যাওয়ার পরে এক সকালে আমি নাস্তা করে কোর্টইয়ার্ডে দাঁড়িয়ে আছি এমন সময় দেখি আমার ভাশুর আর জাও আসামের শরণার্থী শিবির থেকে ফিরেছেন।মেজো জায়ের শরীর এতটাই খারাপ হয়ে গেছে যে তাঁকে চেনাই যাচ্ছিলো না। ঘরে পা দিয়েই তিনি কাঁদছিলেন তাঁর বড় ভাইয়ের জন্যে। বড় ভাই থাকতেন সিলেট শহরে।অনেক অনুরোধ করার পরেও তিনি দেশ ছেড়ে তাঁদের সাথে ভারতে যাননি।বলেছিলেন আমি একা মানুষ। আমাকে কেউ মারতে আসবে না।অথচ সেই নিরীহ মানুষটিকে কোথায় নিয়ে যে মেরে ফেলা হয়েছিলো তার কোন সন্ধান পর্যন্ত পাওয়া যায় নি। সিলেটে এসেই শুনি আমার মার এক জেঠামশাই ডাঃ সুধাংশু লালার বড় ছেলে ডাঃ শ্যামল কান্তি লালাকে তাঁর প্রিয় শিক্ষক ও স্বাধিকার আন্দোলনের সমর্থক ডাঃ শামসুদ্দিন সহ আরও কয়েকজন কর্মচারীকে কর্মরত অবস্থায় সিলেট মেডিকেল হাসপাতালের সার্জারি ওয়ার্ডের বারান্দায় বর্বর পাকবাহিনী হত্যা করেছে। দুজনেই তখন পাকবাহিনীর গুলিতে আহত মানুষদের চিকিৎসা করছিলেন। আমার সেই মামার ডাক নাম ছিলো কাজল।কুমকুম নামে একটি মাত্র বোন তাঁর। কলেজেজীবনে কুমকুম মাসি আমার সহপাঠি ছিলো। স্বাধীন দেশে সবাই তখন বাংলার মুকুটহীন সম্রাট বঙ্গবন্ধুর জন্যে দুশ্চিন্তা করছে। পঁচিশে মার্চের রাতেই তাঁকে বন্দী করে প্রথমে নিয়ে যাওয়া হয়েছিলো ক্যান্টনমেন্টে।এরপরে সেখান থেকে পশ্চিম পাকিস্তানের লাহোরের একটি জেলে বন্দী করে রাখা হয়েছে। সময় কাটাবার জন্যে সংবাদ পত্র,রেডিও, টিভি কোন কিছুই তাঁকে দেয়া হয় নি।তাঁর সেলের ভেতরে ছোট্ট একটা ঘুলঘুলি।সেই ঘুলঘুলি দিয়ে বিশাল আকাশের ছোট্ট একটা টুকরো ছাড়া আর কিছুই দেখা যায় না।সেদিকে তাকিয়েই বঙ্গবন্ধুর সময় কাটে।২৯০ দিনের প্রতিটি মুহুর্ত তিনি মৃত্যুকে মাথায় নিয়েই পার করেছেন। শুধু তাই নয় যে সেলে তাঁকে রাখা হয়েছে সামরিক বাহিনী সেই সেলের ভেতরেই তাঁর জন্যে কবর খুঁড়ে তাঁকে হত্যা করার জন্যে সব আয়োজন যখন প্রায় শেষ করে এনেছে তখন জানতে পারলো দূরদর্শী ইন্দিরা গান্ধী তাঁর মুক্তির জন্যে অনেক আগেই ৬৭টি দেশের সরকার প্রধান আর রাষ্ট্রপ্রধানকে পত্রপ্রেরণ থেকে শুরু করে ইউরোপের ৫টি দেশ সফর করে বিশ্ববাসীর জনমতকে বঙ্গবন্ধু আর বাংলাদেশের অনুকূলে আনতে সক্ষম হয়েছেন। অগত্যা তারা তাঁকে মুক্তি না দিয়ে পারেনি। বঙ্গবন্ধুর দেখানো পথ ধরেই দীর্ঘ সংগ্রাম,অপরিসীম কষ্ট, কঠোর আন্দোলন আর আত্মত্যাগের বলেই মুক্তিযুদ্ধে এই বিজয় অর্জন। এই অর্জনের সাথে সাথে যুদ্ধ বিধ্বস্ত দেশকে সুচারু রুপে এগিয়ে নেয়ার এক ক্রান্তিলগ্নে পাকিস্তানের জেল থেকে মুক্তি পেলেন তিনি। ১০ জানুয়ারীর সকাল গড়িয়ে দুপুর সেদিন। দিল্লি হয়ে তাঁর বিমান অবতরণ করলো ঢাকায়। তেজগাঁ বিমানবন্দর থেকে শুরু করে রেসকোর্সের মাঠ পর্যন্ত সর্বত্র লোকে লোকারণ্য। সবাই অধীর আগ্রহে দাঁড়িয়ে আছে ইতিহাসের এই বরপুত্রকে সাদরে বরণ করে নেবার জন্যে। মানুষ আর মানুষের ভিড়ে সে ছিলো এক ঐতিহাসিক মহামিলনক্ষেত্র। চারিদিক মুখরিত করে মুহুর্মুহু শুধু ধ্বনি উঠছে জ-য় বাংলা,জ-য় বঙ্গবন্ধু। বিমান যেই স্বাধীন দেশের মাটি ছুঁয়েছে সাথে সাথে হাজার হাজার মানুষ শ্রদ্ধায়, আবেগে গার্ডের বেষ্টনী পেরিয়ে প্রিয় নেতার বিমানটিকে ঘিরে ফেলে। বিমানের দরজা খুলে সামনে এসে দাঁড়ালেন বঙ্গবন্ধু।অনেক রোগা হয়ে গেছেন তিনি। সাধারণ বাঙ্গালির চেয়ে দীর্ঘ,সুদর্শন, সুপুরুষ আর সৌম্য যে মানুষটির ঘন কালো কেশ থাকতো পরিপাটি ব্যাকব্রাশ করা সেই কেশ আজ অবিন্যস্ত। তারপরেও কি অপূর্ব সুন্দর দেখাচ্ছিলো তাঁকে। কিছু কিছু মানুষের আসলে জন্মই হয় নেতা হবার প্রয়োজনে। বঙ্গবন্ধু ছিলেন তেমনিই একজন ক্ষণজন্মা নেতা বা মহাপুরুষ। সবাই প্রিয় নেতাকে চোখের দেখা দেখার জন্যে ছুটে এসেছে,তাঁকে একটিবার ছুঁয়ে দেখতে চাইছে। সে যে কি এক অবিশ্বাস্য ভিড়! সেই ভিড় ঠেলে রেসকোর্স মাঠে পৌঁছাতে বঙ্গবন্ধুর সময় লেগেছিলো আড়াই ঘণ্টা। সেই রেসকোর্স। যে রেসকোর্স অনেক কিছুর সাক্ষী হয়ে আছে আমাদের কাছে। এই রেসকোর্সে দাঁড়িয়েই আবেগে,ভালোবাসায় সেদিন তিনি ছোট শিশুর মতো কেঁদে ফেলেছিলেন। বিশ্বকবিকে উদ্দেশ্য করে বলেছিলেন,কবি তোমার কথা মিথ্যে প্রতিপন্ন হয়ে গেছে।আজ যদি তুমি বেঁচে থাকতে তাহলে বাঙ্গালির বীরত্বে মুগ্ধ হয়ে "সাত কোটি সন্তানেরে,হে মুগ্ধ জননী,রেখেছো বাঙ্গালি করে মানুষ করনি।' কবিতাটি পাল্টে নতুন কবিতা লিখতে। অসাধারণ এক বক্তা তিনি।কি তাঁর কণ্ঠস্বর! কি তাঁর বাচনভঙ্গি, কি তাঁর দেশের মানুষের জন্যে আবেগ! যেন হৃদয়ের অতল কোন এক গভীর জায়গা থেকে ধ্বনিত হতে থাকে তাঁর কথা। মুগ্ধ হয়ে দেশবাসী শুনছে তাঁর সেই ভাষণ। বঙ্গবন্ধু বলে চলেছেন তাঁর ভাষণে,এক মুহুর্তের জন্যে আমি বাংলাদেশকে ভুলিনি।আমার স্বাধীনতা পূর্ণ হবেনা যদি বাংলার মানুষ পেট ভরে খেতে না পায়,আমার স্বাধীনতা পূর্ণ হবে না যদি বাংলার মা-বোনেরা সম্মান আর কাপড় না পায়,আমার স্বাধীনতা পূর্ণ হবে না যদি তরুণেরা কাজ না পায়। যে ধর্ষিতা মেয়েদের নিজের বাবা মা পর্যন্ত পরিচয় দেবার ভয়ে পরিবারে নিয়ে যাননি তাদের উদ্দেশ্যে তিনি বলেছেন তারা আমার মা, মেয়ে,কন্যা।দেশের স্বাধীনতার জন্যে তাদের সম্মান লুন্ঠিত হয়েছে।তারা বীরাঙ্গনা। তাদের পিতার পরিচয় যদি না থাকে তারা সবাই আমার মেয়ে বলেই পরিচিত হবে। এরপরে তিনি বলেন তবে আমি তিন বছর আপনাদের কিছুই দিতে পারবো না একটা গাছ লাগালেও সেই গাছের ফলের জন্যে পাঁচ বছর অপেক্ষা করতে হয়। সাড়ে সাত কোটি মানুষের এই গাছটি আজ পথের ভিখিরি। এই ধ্বংসস্তুপকে একবার যদি খাড়া করতে পারি তাহলে বাংলার মানুষ আর কষ্টে থাকবে না। সেদিনের সেই ঐতিহাসিক মিলনমেলায় যুদ্ধবিধ্বস্ত দেশ,যুদ্ধক্লান্ত জাতি আর নিঃস্ব এক সরকারের সুবিশাল দায়িত্ব নিজের কাঁধের ওপরে তুলে নিলেন বঙ্গবন্ধু। বেশি নয় শুধু তিনটি বছর তিনি চেয়েছিলেন দেশটাকে গড়ে তোলার জন্যে। সেই সময় যাতে তাঁকে দেয়া না হয় তার জন্যে রাও ফরমান আলির মতোই খুব ঠান্ডা মাথায় ঘরশত্রু বিভীষণরা যে আরেকটি নীল নকশা তৈরি করছিলো এটা কি কেউ তখন ঘুনাক্ষরেও ভাবতে পেরেছিলো? আমি আসার সাথে সাথে অফিসারের স্ত্রীরা সবাই একে একে আমার সাথে দেখা করার জন্যে আসতে লাগলেন।বহুদিন পরে সবার সাথে দেখা হয়ে খুব ভালো লাগলো।তবে এই প্রসঙ্গে একটা কথা না বলে পারছি না। আমার মেয়েকে নিয়ে আমাদের টিলার নিচের এক অফিসারের বাসায় একদিন বেড়াতে গিয়ে দেখি তাঁর ছোট্ট মেয়েটা আমার মেয়ের হলুদ রঙের প্রিয় ফক্স টেরিয়ার খেলনা কুকুর নিয়ে খেলছে।খেলনাটি দেখেই আমার মেয়ে চিনে ফেলে বললো,মা মনি আমার কুকুর। আমি তাকিয়ে দেখি সত্যিই তো কুকুরের গায়ে আমার মেয়ের বল পেন্সিলে আঁকা চিত্রকর্মের দাগ প্রমান করছে এটা তার খেলনা।আমার মেয়ের কথা শুনে মেয়েটির মা তাড়াতাড়ি নিজের মেয়ের হাত থেকে পুতুলটা কেড়ে নিয়ে অন্য ঘরে রেখে এলেন। শুধু তাঁর ঘরে নয় এরপরে আমি আরও কয়েকজনের ঘরে আমার ব্যক্তিগত জিনিসপত্র দেখেছি খুব খারাপ লেগেছিল তখন।দুবেলা যাঁদের সাথে উঠেছি,বসেছি,কত হাসি ঠাট্টা আর গল্প করেছি তাঁরা সামান্য এসব জিনিসের লোভ সামলাতে পারেন নি? পৃথিবীতে মানুষ চেনাই বোধহয় সবচেয়ে কঠিন। আরও অবাক হয়েছি জ্যাকসন সাহেবের প্যাককরা সুটকেস আর ট্রাঙ্কগুলি অফিসে নেয়া হয়েছে ঠিকই তারপর ওগুলির যে কি গতি হল তা আর কখনোই জানতে পারিনি। মেজো ভাশুর আসার পরদিনই যে কুলিটার কাছে তিনি চাঁদকপালির দেখভালের দায়িত্ব দিয়েছিলেন তার বউ পরদিনই আমাদের কোয়ার্টারে চাঁদকপালির দুধ নিয়ে হাজির হল। গরীব কুলিটার সততা আর বিশ্বস্ততায় অবাক হয়ে গেলাম। চাইলেই সে সেই অভাবের সময়ে গরুটা বিক্রি করে দিতে পারতো কিন্তু সে তা করেনি। আমরা আসার খবর পেয়েই দুধ দুইয়ে নিয়ে এসেছে।মিথ্যেই তাদের আমরা অশিক্ষিত বলি। চলবে।
