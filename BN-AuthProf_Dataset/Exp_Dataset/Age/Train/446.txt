 সকালবেলা ঘুম থেকে উঠে ফেইসবুকের টাইমলাইনে ঢুকতেই ব্যারিস্টার জ্যোতির্ময় বড়ুয়ার স্টেটাসে দেখলাম আমার খুবই প্রিয় আহাদ আহমেদ আর নেই। পড়ার পরপরই সংবাদটি বিশ্বাস হয়নি। কারণ এইরকম প্রানোচ্ছল তরতাজা একটি ছেলের এমন হতেই পারে না। মনে মনে ভাবছিলাম হয়ত আমি যেই আহাদের কথা ভাবছি এ বোধ হয় সেই আহাদ না। কিছুক্ষন পরই আহাদের সহপাঠী আকবর দিপুর স্টেটাস পড়লাম। সেইটা পড়ে নিশ্চিত হলাম। আহাদ আমার এক বছরের জুনিয়র ছিল। কিন্তু তখন এবং এখনো বছরের জুনিয়র সিনিয়র দিয়ে বন্ধুত্ব তখন মাপিনি এখনো মাপিনা। কতদিন যে আহাদের সাথে হলে আমার রুমে আড্ডা দিয়েছি! ওর সাথে বন্ধুত্বের আরেকটা কারণ হলো আমাদের কমন ফ্রেন্ড। আমার দীর্ঘতম বিরামহীন বন্ধু চুন্নুর সাথেও ছিল আহাদের বন্ধুত্ব। মাঝে অনেকদিন অনেক বছর দেখা ছিল না। এরপর ঢাকা বিশ্ববিদ্যালয়ের সুইমিং পুলে আবার দেখা হয়। ওখানেও প্রায়ই গল্প হতো। তারপরতো ফেইসবুকে সংযুক্ত হওয়ার পর প্রায়ই নানা বিষয় নিয়ে মতৈক্য মতানৈক্য হতো। ও পড়তো রসায়নে আর আমি পদার্থবিজ্ঞানে। ছাত্রজীবনে বাম রাজনীতি করত (সম্ভবত ও ছাত্র ফেডারেশনের সভাপতিও হয়েছিল)। যদিও পরবর্তীতে বিএনপির রাজনীতির সাথে জড়িয়ে যায়। ওর মত মানুষের বিএনপিতে অন্তর্ভুক্তিতে বিএনপির সেন্টার অফ গ্র্যাভিটি মুক্তিযুদ্ধের চেতনার দিকে একটু হলেও সরেছে। এইরকম প্রজ্ঞাবান রাজনীতিবিদ এবং একইসাথে সফল ও সৎ ব্যবসায়ী আমি খুব কমই দেখেছি। একই সাথে ও ছিল অত্যন্ত পরোপকারী একজন মানুষ। বিএনপি করেছে ঠিকই কিন্তু চিন্তা চেতনায় সে ছিল অত্যন্ত মুক্ত এবং বাম মনা। করোনা মনে হচ্ছে বেছে বেছে আমাদের ভালো মানুষদের নিয়ে যাচ্ছে। ওপারে ভালো থেকো বন্ধু আহাদ। Will miss you like anything!!
এই পৃথিবীতে একজন নারীকেই আমি ভালোবেসেছি ! সেই আমার প্রেম, আমার মায়া মমতা, ভালোলাগা, আমার আশ্রয়, যার কাছেই আমার ঠাঁই ! আমার অহেতুক আহ্লাদ ! আমার জ্বালাতন ! আমার একমাত্র আপনজন ! যার সাথে আমার জনম জনমের প্রেম ! স্বার্থহীন প্রেম ! আমার মা শুভ জন্মদিন my dear baby...
আমার গণিত অলিম্পিয়াড ================== যদি কাউকে জিজ্ঞেস করা হয় যে দুটি সংখ্যা যোগ করলে হয় দশ, গুণ করলে হয় পঁচিশ, সংখ্যা দুটি কতো? যে একটুখানি যোগ-বিয়োগ, গুণ-ভাগ করতে পারে সেই এক মিনিটের ভেতর সংখ্যা দুটি বের করে ফেলতে পারবে। এখন আমি যদি জিজ্ঞেস করি দুটি সংখ্যা যোগ করলে হয় দশ কিন্তু গুণ করলে হয় একশ পঁচিশ সেই সংখ্যা দুটি কতো? আমার ধারণা তাহলে অনেকেই মাথা চুলকে বলবে এরকম দুটি সংখ্যা থাকা সম্ভব না। যারা একটু খানি এলজেবরা শিখেছে ছোটখাট সমীকরণ সমাধান করতে পারে তারা কিন্তু কাগজ কলম নিয়ে সংখ্যা দুটো বের করে ফেলতে পারবে! শুধু তাই নয় হয়তো অবাক বিস্ময়ে সম্পূর্ণ নূতন ধরনের এই সংখ্যা দুটির দিকে তাকিয়ে থাকবে। গণিতের ভেতর একটু পরে পরে এরকম একটা কিছু বের হয়ে আসে যেটার দিকে অবাক বিস্ময়ে তাকিয়ে থাকতে হয়। অথচ আমাদের দেশের ছেলেমেয়েদের সারাজীবন বলা হয়েছে গণিত হচ্ছে রসকসহীন কাঠখোট্টা একটা বিষয়! এটা মুখস্ত করে ফেলতে হয় এবং পরীক্ষায় উগলে দিয়ে আসতে হয়। গণিতের শিক্ষক যেভাবে শিখিয়ে এসেছেন হুবহু সেভাবে পরীক্ষার খাতায় লিখে আসতে হবে, নিজের নিয়মে করা যাবে না, কেউ যদি নিজের নিয়মে করতে চায় তার জন্যে রয়েছে বড় বড় গোল্লা। আমরা সেগুলো দেখতাম, শুনতাম এবং বড় বড় দীর্ঘশ্বাস ফেলতাম। আমাদের দেশে গণিত অলিম্পিয়াড নামে বিশাল দজ্ঞ যজ্ঞ শুরু হওয়ার পর আমাদের দুঃখ একটু কমেছে। দেশের সব ছেলেমেয়েকে গণিতের এই আনন্দময় জগৎটি আমরা এখনো দেখাতে পারিনি। কিন্তু যারা গণিত অলিম্পিয়াডে অংশ নিতে এসেছে তারা অন্তত এই রহস্যময় জগৎটির ভেতর উঁকি দিতে পেরেছে। এই বছর আমরা প্রথমবার আন্তর্জাতিক গণিত অলিম্পিয়াডে স্বর্ণ পদক পেয়েছি, কেউ অস্বীকার করতে পারবে না এটি আমাদের দেশের জন্যে অনেক বড় একটা অর্জন। তাই বলে কেউ যেন মনে না করে আমরা বুঝি শুধুমাত্র পদকের জন্যে জীবনপাত করি, এটি মোটেও সত্যি নয়- তাহলে আমরা মোটেও একেবারে ক্লাশ থ্রির গেন্দা গেন্দা বাচ্চাদের নিয়ে গণিত অলিম্পিয়াড করতাম না, তাহলে আমরা শুধু কলেজের সত্যিকার প্রতিযোগিদের অল্প কয়েকজনকে ট্রেনিংয়ের পর ট্রেনিং দিয়ে অলিম্পিয়াডে পাঠাতাম। আমরা আসলে পুরো দেশের ছেলেমেয়েদের গণিতকে ভালোবাসতে শেখাই যেন তারা দেশটাকে জ্ঞানে বিজ্ঞানে এগিয়ে নিতে পারে। এর মাঝে যদি মাঝে মাঝে পদক পেয়ে যাই সেটি বাড়তি পাওনা। এই বছর প্রথমবার স্বর্ণ পদক পাওয়ার পর আমাদের সবার এক ধরনের আনন্দ হচ্ছে, আমার ঘুরে ফিরে এই আন্দোলনটি কীভাবে গড়ে তোলা হয়েছে সেটি মনে পড়ছে। চুরানব্বই সালে আমি মাত্র দেশে ফিরে এসেছি তখন প্রফেসর মোহাম্মদ কায়কোবাদ আমার বাসায় এসেছেন। দুই চারটি কথা বলার পরই তিনি বললেন, “বুঝলেন জাফর ভাই, পৃথিবীর সব দেশের ছেলে মেয়েরা ইন্টারন্যাশনাল ম্যাথ অলিম্পিয়াডে যায়, আমাদের দেশের ছেলেমেয়েরা যেতে পারে না। আমাদেরও যেতে হবে!” সেই থেকে শুরু। একটা দেশ থেকে আন্তর্জাতিক অলিম্পিয়াডে কীভাবে টিম পাঠাতে হয়, সেই টিম কীভাবে তৈরি করতে হয় আমরা তার কিছুই জানি না! প্রথমে চেষ্টা করা হল আমাদের বিশ্ববিদ্যালয়ের গণিত বিভাগকে দিয়ে। সেখানকার প্রফেসর গৌরাঙ্গদেব রায় আমার খুবই বন্ধু মানুষ। তাকে নিয়ে নানা জায়গায় চিঠিপত্র লেখা হলো, যোগাযোগ করা হলো কিন্তু শেষ পর্যন্ত কিছুই করা গেল না। এইভাবে বেশ কয়েক বছর কেটে গেছে। তখন একদিন প্রফেসর কায়কোবাদ এবং আমি ভাবলাম সত্যিকারের গণিত অলিম্পিয়াড যদি শুরু করতে নাও পারি এই দেশের ছেলেমেয়েদের গণিতে উৎসাহী করতে শুরু করে দিলে কেমন হয়? আমরা ঠিক করলাম কোনো একটা পত্রিকায় আমরা প্রতি সপ্তাহে পাঁচটা করে গণিতের সমস্যা দেব ছেলেমেয়েরা সেগুলো করবে, গণিতকে ভালোবাসকে। পরিকল্পনা করে আমরা আর দেরি করলাম না, দু’জনে মিলে তখন তখনই প্রথম আলো অফিসে হাজির হয়ে সম্পাদক মতিউর রহমানকে বললাম, আপনারা পত্রিকায় বিনোদন খেলাধুলার জন্যে কতো কিছু করেন! গণিতের জন্যে একটা কিছু করবেন? সপ্তাহে একদিন পত্রিকার এক কোনায় ছোট একটু জায়গা দেবেন সেখানে আমরা পাঁচটা করে সমস্যা দেব! সেটাই হবে আমাদের গণিত অলিম্পিয়াড। প্রথম আলোর সম্পাদক মতিউর রহমান সাথে সাথে রাজি হয়ে গেলেন এবং সেটাই ছিল গণিত অলিম্পিয়াডের শুরু! আমরা এর নাম দিলাম নিউরনে অনুরণন এবং প্রথম সমস্যাটি ছিল এরকম- একজন লোক তার বাড়ি থেকে উত্তর দিকে দশ মাইল গিয়ে একটা ভাল্লুকের মুখে পড়ল। অনেক কষ্ট করে ভাল্লুকের কবল থেকে মুক্তি পেয়ে প্রথমে দশ মাইল দক্ষিণ দিকে, তারপর আবার পূর্বদিকে দশ মাইল গিয়ে তার বাড়িতে ফিরে এলো। ভাল্লুকের গায়ের রং কী? নো, এটি তামাশা না, এটি সত্যিকারের একটি সমস্যা। আমাদের দেশের ছেলেমেয়েরা নিশ্চয়ই গণিতকে অনেক ভালোবাসে কারণ আমরা লক্ষ্য করলাম অনেক ছেলে মেয়ে নিউরণে অনুরণন নামে এই সাপ্তাহিক গণিত অলিম্পিয়াডে অংশ নিতে শুরু করেছে। তখন গণিত অলিম্পিয়াডের ইতিহাসের দ্বিতীয় এবং সম্ভবত সবচেয়ে গুরুত্বপূর্ণ ঘটনাটি ঘটল। একদিন আমার বাসায় একজন তরুণ এসে হাজির হয়ে বলল সে এই গণিত অলিম্পিয়াডটি নিয়ে কাজ করতে চায়। তরুণটির নাম মুনির হাসান। এতোদিন ধরে আমরা বয়স্ক মানুষেরা শুধু কথাবার্ত্তা বলেছি, আলোচনা করেছি, শলা-পরামর্শ করেছি, পরিকল্পনা করেছি কিন্তু কাজের কাজ কিছুই করতে পারিনি। মুনির হাসান এসেই কাজ শুরু করে দিল। সে ঠিক করল ছেলেমেয়েদের নিয়ে সে একটা সত্যিকারের গণিত অলিম্পিয়াড করে ফেলবে। কিন্তু সেখানে আসবে কে? মুনির হাসান বাড়ী বাড়ী গিয়ে বাবামায়েদের বুঝিয়েসুঝিয়ে তাদের বাচ্চা কাচ্চা ছেলেমেয়েদের ধার নিয়ে এলো, বড় একটা হল ঘরে বসিয়ে তাদের নিয়ে সত্যি সত্যি একদিন ছোট খাটো গণিত অলিম্পিয়াড হয়ে গেলো। অলিম্পিয়াড শেষে মুনির হাসান আবার বাচ্চা কাচ্চাদের তাদের বাড়ীতে ফিরিয়ে দিয়ে এলো! সবাই মিলে তখন ঠিক করা হলো সারা দেশের সবাইকে নিয়ে একটা ন্যাশনাল গঠিত অলিম্পিয়াড করা হবে। আয়োজন করা হবে আমাদের বিশ্ববিদ্যালয়ে। এটার নাম কী হবে সেটা নিয়ে নিজেদের ভেতর ছোটখাট বিতর্ক হয়ে গেলো। আমরা সবাই অংক বলে অভ্যস্ত, কথায় কথায় বলি অংক বই, অংক স্যার, অংক পরীক্ষা- সেই হিসেবে আমরা কী অংক অলিম্পিয়াড বলব! নাকি এর নাম হবে গণিত অলিম্পিয়াড। প্রফেসর গৌরাঙ্গ দেব রায় আমাদের বোঝালেন বিষয়টির নাম হচ্ছে ‘গণিত’, সমস্যাগুলোকে বলি অংক। কাজেই এর সঠিক নাম হবে ‘গণিত অলিম্পিয়াড’। অংকের মতো সহজ শব্দের বদল ভারিক্কী গণিত শব্দটি সবাই গ্রহণ করবে কী না সেটা নিয়ে আমরা নিজের ভেতর একটু সন্দেহ ছিল। কিন্তু দেখা গেলো আমার সন্দেহ পুরোপুরি ভুল, গণিত অলিম্পিয়াড কথাটি সবাই খুব সহজেই মেনে নিয়েছে। আমার যতোটুকু মনে পড়ে ২০০২ সালে আমাদের বিশ্ববিদ্যালয়ে প্রথম জাতীয় গণিত অলিম্পিয়াডের ঘোষণা দেওয়া হলো। এই অলিম্পিয়াডে আমাদের সাথে থাকবে প্রথম আলো, সেভাবেই আয়োজন চলছে। অলিম্পিয়াড যখন কাছাকাছি চলে এসেছে তখন হঠাৎ বিনা মেঘে বজ্রপাত! মুনীর হাসান আমাকে জানালো প্রথম আলো বলেছিলো অলিম্পিয়াডের জন্য দুই লক্ষ টাকা দেবে, কিন্তু এখন আর দিতে চাইছে না! আমি কী সম্পাদক মতিউর রহমানকে ফোন করে একটু চেষ্টা করে দেখতে পারি? কারো কাছে টাকা চাওয়ার মত গ্লানির ব্যাপার আর কী হতে পারে? নিজের জন্যে চাইছ না, তারপরেও নিজেকে খুব ছোট মনে হয়। কিন্তু কিছু করার নেই, তাই লজ্জার মাথা খেয়ে ফোন করলাম, ফোনে কাজ হলো না এবং তখন আমি খুব একটা নাটকীয় কাজ করে ফেললাম। রেগেমেগে ফোন রেখে দেওয়ার আগে ঘোষণা করলাম যেহেতু গণিত অলিম্পিয়াড করব বলে ঘোষণা দেওয়া হয়েছে আমরা সেটি করেই ছাড়বো। এর জন্যে টাকা জোগাড় করার জন্যে দরকার হলে আমি জমিজমা বিক্রি করে ফেলব। আমার উত্তপ্ত বাক্য বিনিময় চলার সময় আমার স্ত্রী কাছাকাছি দাঁড়িয়ে আমাকে শান্ত করার চেষ্টা করছিল। সে অবাক হয়ে বললো, ‘তুমি জমি জমা বিক্রি করে ফেলবে মানে? তোমার তো কোনো জমিই নেই!’ আমি গলার স্বর আরো উচু করে বললাম, ‘আমার জমি নেই তো কী হয়েছে? কায়কোবাদ সাহেবের জমি আছে সেই জমি বিক্রি করে ফেলব!’ তবে শেষ পর্যন্ত প্রফেসর কায়কোবাদের জমি বিক্রি করতে হয়নি, প্রথম আলো তাদের দুই লক্ষ টাকা দিতে রাজি হল এবং আবার প্রথম জাতীয় গণিত অলিম্পিয়াডের কাজ শুরু হলো। (আমার স্ত্রী ঠিক করে রেখেছিল যেদিন আমরা প্রথম স্বর্ণ পদক পাব সেদিন সে সবাইকে আমার নির্বুদ্ধিতার এই গল্পটি শোনাবে! সে যেহেতু নিজের মুখে গল্পটি শোনানোর সুযোগ পায়নি তার পক্ষ থেকে আমিই গল্পটি শুনিয়ে দিলাম!) নির্দিষ্ট দিনে শাহজালাল বিজ্ঞান ও প্রযুক্তি বিশ্ববিদ্যালয়ে অনেক উৎসাহ নিয়ে প্রথম গণিত অলিম্পিয়াড অনুষ্ঠিত হলো। সারা দেশ থেকে ছেলেমেয়েরা এসেছে। ক্যাম্পাসে তাদের র‌্যালির আয়োজন করা হল। বিকেলে আমাদের অডিটোরিয়ামে প্রশ্নোত্তর পর্ব। সেখানে গণিত নিয়ে ছেলে মেয়েদের নানা ধরনের প্রশ্ন! একজন জিজ্ঞেস করল, ‘স্যার তৈলাক্ত বাশেঁর একটা অংক আছে যেখানে একটা বানর তিন ফুট উপরে উঠে দুই ফুট পিছলে যায়। সেই বাঁশটাতে তেল মাখিয়েছে কে? (উত্তর: তোমার মতোই একজন দুষ্টু ছেলে!) সন্ধ্যে বেলা গণিত অলিম্পিয়াডের ছেলে মেয়েদের জন্যে চমৎকার একটা সাংস্কৃতিক অনুষ্ঠানের আয়োজন করা হলো। অতিথিরা বুঝতে পারেনি কিন্তু আমরা খুবই দুশ্চিন্তার মাঝে ছিলাম। তখন জামাত-বিএনপি সরকার, নাচগানকে ভালো চোখে দেখা হয় না। এখন যে রকম ছাত্রলীগের দৌরাত্ম্যে সবার জীবন দুর্বিসহ তখন ছাত্রদল-শিবিরের সেই রকম দৌরাত্ম্য। অনুষ্ঠানের মাঝখানে উদ্ধত ছাত্রনেতারা ঠেলে ঠুলে ঢুকে সামনে গ্যাট হয়ে বসে গেলো। ভাইস চ্যান্সেলরকে দাওয়াত দেওয়া হয়েছে, তার বিন্দুমাত্র সহযোগিতা নেই। গণিতের উপর বক্তৃতা দিতে হবে মনে হয় সেই ভয়ে অনুষ্ঠানেও এলেন না। ভালোয় ভালোয় অনুষ্ঠান হয়ে গেলো, আমরা হাঁপ ছেড়ে বাঁচলাম। আমরা যারা হাজির ছিলাম তখন তারা সবাই মিলে আমাদের জাতীয় অধ্যাপক জামিলুর রেজা চৌধুরীকে সভাপতি করে একটা কমিটি করে ফেললাম। যারা প্রফেসর জামিলুর রেজা চৌধুরীর সাথে কাজ করেছে তারা সবাই জানে তিনি কোনো কমিটির সভাপতি থাকলে কাউকে আর কিছু নিয়ে চিন্তা করতে হয় না! আমরাও আর চিন্তা করি না। কিছুদিনের ভেতরেই ডাচ বাংলা ব্যাংক আমাদের টাকা পয়সা দিয়ে সাহায্য করতে রাজী হলো। প্রফেসর কায়কোবাদের জমি বিক্রি করার আর প্রয়োজন নেই। সবাই মিলে তখন পুরো দেশ নিয়ে গণিত অলিম্পিয়াড করার পরিকল্পনা করা হলো। বিশ্ববিদ্যালয়গুলোতে আয়োজন করা হলে ছাত্র মাস্তানেরা উৎপাত করতে পারে বলে ভবিষ্যতে শুধু স্কুলগুলোতে আয়োজন করা হবে বলে ঠিক করা হলো। তবে আমি মনে করি আমরা আরো একটা যুগান্তকারী সিদ্ধান্ত নিলাম যেটি মনে হয় সারা পৃথিবীর আর কোথায় নেই! আন্তর্জাতিক গণিত অলিম্পিয়াডে অংশ নিতে পারে শুধু কলেজের কিংবা স্কুলের বড় ক্লাসের ছেলেমেয়েরা। কিন্তু আমরা আমাদের এই অলিম্পিয়াডটি করব একেবারে ক্লাশ থ্রিয়ের বাচ্চা থেকে শুরু করে। যখন কোথাও গণিত অলিম্পিয়াডের আয়োজন করা হয় তখন এই ছোট ছোট বাচ্চারা যখন গম্ভীর মুখে হাতে একটা রুলার বা জ্যামিতি বক্স নিয়ে হাজির হয় সেই দৃশ্য থেকে সুন্দর দৃশ্য পৃথিবীতে আর কিছু হতে পারে না। এই বিশাল দজ্ঞ যজ্ঞ চালিয়ে নেওয়ার জন্যে আরো মানুষ দরকার। আমি আমার অভিজ্ঞতা থেকে দেখেছি ছোটখাট কাজ মানুষকে বেতন দিয়ে করিয়ে নেয়া যায়। কিন্তু যদি অনেক বড় কোন কাজ করতে হয় তাহলে দরকার ভলান্টিয়ার। যারা কাজ করবে নিজের আনন্দে, নিজের উৎসাহে, একজন তখন দশজনের কাজ করে ফেলবে। আমরা খুব সহজে ভলান্টিয়ার পেয়ে গেলাম, প্রথম আলোর বন্ধু সভার ভলান্টিয়ার এবং গণিত অলিম্পিয়াডের ভলান্টিয়ার, প্রফেসর জামিলুর রেজা চৌধুরী যাদের নাম দিয়েছেন সুভার্স। তখন সারা দেশব্যাপি গণিত অলিম্পিয়াড শুরু হয়ে গেল। প্রথম প্রথম কেউ ব্যাপারটি জানে না তাই এটাকে পরিণত করার জন্য আমরা এক শহর থেকে অন্য শহরে ঘুরে বেড়াই। আমাদের মাঝে প্রফেসর গৌরাঙ্গ দেব রায় সবচেয়ে ঘুম-কাতুরে! যখন গভীর রাতে ফিরে আসছি তখন তিনি মাইক্রোবাসের পিছনের সিটে শুয়ে ঘুমিয়ে যাচ্ছেন। অল্প বয়সে ক্যান্সারে মারা গিয়েছেন, তার অভাবটি খুব অনুভব করি। তাঁকে অনেক বলে কয়ে গণিতের উপর একটি বই লিখিয়েছিলাম। বইটার নাম ‘একটুখানি গণিত’ (সময় প্রকাশনী) বিশ্ববিদ্যালয়ে ভর্তি হবার পর যদি কোনো ছাত্রছাত্রী দেখে তার জ্ঞানের ঘাটতি আছে তখন এই বইটা খুব কাজে লাগে। সারা দেশ ঘুরে ঘুরে ‘গণিত অলিম্পিয়াড’ করে করে একসময় আবিষ্কার করি যে দেশের মানুষ এর নাম জেনে গেছে। মুনির হাসান সঞ্চালন করেছে এরকম একটি গণিত অলিম্পিয়াডে যে ছেলে বা মেয়েটি অংশ নিয়েছে আমার ধারণা সে সারা জীবন সেটি মনে রেখেছে। আমরা শুধু যে গণিতের কথা বলেছি তা নয় আমরা সেখানে দেশের কথা বলেছি, দেশের মানুষের কথা বলেছি মুক্তিযুদ্ধের কথা বলেছি। সব সময় লক্ষ্য রেখেছি এই অনুষ্ঠানে আসছে কমবয়সী ছেলেমেয়েরা তাই তারা যে ধরনের অনুষ্ঠান দেখতে চায় সেটি উপহার দেওয়ার চেষ্টা করা হয়েছে। অনুষ্ঠান শেষে গণ্যমান্য লোকজনদের দাওয়াত দেওয়া হতো, বক্তৃতা দেবার সুযোগ পেলে তারা লম্বা লম্বা বক্তৃতা দিয়ে ছোট বাচ্চাদের জীবন অতিষ্ঠ করে ফেলার আশংকা ছিল কিন্তু সেটি কখনো হয়নি। একজন গুরুত্বপূর্ণ মানুষ যখন বক্তৃতা দেওয়ার জন্য মাইক্রোফোন নিয়ে দাঁড়াতো তখন মুনীর হাসান বাচ্চাদের জিজ্ঞেস করতো, ‘ইনি কতোক্ষণ বক্তৃতা দেবেন?’ বাচ্চারা উচ্চস্বরে চিৎকার করে বলতো “এক মিনিট!” আমি ঘড়ি ধরে দেখেছি বাচ্চাদের বেঁধে দেওয়া সময়ের আগেই সবাই বক্তৃতা শেষ করে ফেলতেন! কী মজা! আমাদের গণিত অলিম্পিয়াড টিমে একসময় মাহবুব মজুমদার এসে যোগ দিয়েছে। অসাধারণ মেধাবী এই ছেলেটিকে আমি শিশু হিসেবে আমেরিকার সিয়াটল শহরে দেখেছি। বহুকাল পরে তার বাবা যখন আমাকে অনুরোধ করলেন দেশের কোথাও তাকে সময় কাটানোর ব্যবস্থা করে দিতে আমি তাকে গণিত অলিম্পিয়াড টিমের সাথে পরিচয় করিয়ে দিয়েছি। সেই থেকে সে আমাদের সাথে আছে, সে গণিত অলিম্পিয়াড টিমের কোচ। এরকম অসাধারণ একজন কোচ আছে বলেই আমরা এতো দ্রুত এতোগুলো মেডেল পেয়ে যাচ্ছি। আমি মাঝে মাঝে অবাক হয়ে ভাবি যে গণিত অলিম্পিয়াডের এই টিমটির কতো বড় সৌভাগ্য ঠিক যখন যে মানুষটির প্রয়োজন কীভাবে কীভাবে জানি সেই মানুষটি চলে আসছে! কয়দিন থেকে খুব ফুরফুরে মেজাজে আছি! বলা যেতে পারে বাংলাদেশ প্রথমবার সত্যিকারের একটা আন্তর্জাতিক প্রতিযোগিতায় সর্বোচ্চ পুরস্কারটি ঘরে এনেছে। অন্য অনেক দেশের সাথে প্রথমবার বাংলাদেশের পতাকাটি সর্বোচ্চ পুরস্কারের সম্মানটি নিয়ে এসেছে এবং সেটি এনেছে একটি কিশোর! আহমেদ জাওয়াদ চৌধুরীকে অভিনন্দন আমাদের দেশটিকে পৃথিবীর সর্বোচ্চ আসনে অন্যদের পাশে বসিয়ে দেওয়ার জন্য। তার সাথে অন্য যারা ছিল তাদেরকেও অভিনন্দন। এখন সবার বিশ্বাস হয়েছে তো যে আমরা যেটাই চাই সেটাই করতে পারি?
চাঁদের মুখে সূর্যের আলো পড়েছে বলেই চাঁদ সুন্দর । আবার সেই চাঁদের আলো আপনার মুখে পড়ায় আমি ধন্য হয়ে গিয়েছি
যদিও ছোট বিষয়, তবুও লিখলাম। কাজের ছুটা বুয়ারা এক একজন দিনে ৩/৪ বাসায় করে কাজ করে। কেউ জানে না, কোন বাসার বিপদ সে নিয়ে কোন বাসায় রেখে আসবে। তাকেও বিপদ মুক্ত রাখতে হবে। কষ্ট করে হলেও নিজের কাজ করুন। তাদের এই মাসের বেতন দিয়ে ছুটিতে পাঠিয়ে দিন। ঘরে থাকুক, তারাও হেফাজতে থাকুক। ** বুয়া বা যে কেউ ঘরে ঢুকে যতই হাত ধুয়ে নিক না কেন, সে করোনা ভাইরাসে আক্রান্ত হলে তার লক্ষ্মণ প্রকাশের আগেই অন্যকে সহজেই সংক্রামিত করে ফেলতে পারে। 
মুজিব বর্ষ ও মুক্তিযুদ্ধের ৫০ বছর উপলক্ষে অন্বয় প্রকাশ - এর কুইজ প্রতিযোগিতা: প্রশ্ন।। বার ।। বর্তমান বিশ্বসাহিত্যে জাদুবাস্তবতা ভীষণ জনপ্রিয়, বলতে গেলে তুমুল আলোচিত একটি বিষয়। আশির দশকের মাঝামাঝি সময়ে বাংলাদেশের কয়েকজন লেখক তাদের গল্প উপন্যাসে জাদুবাস্তবতার সফল প্রয়োগ ঘটান। তারা দেশজ পটভূমিতে জাদুবাস্তবতার প্রয়োগ ঘটিয়েছেন। শহীদুল জহিরের লেখায় তা স্পষ্ট হয়ে ওঠেছে। শহীদুল জহিরের উপন্যাস 'জীবন ও রাজনৈতিক বাস্তবতা', 'সে রাতে পূর্ণিমা ছিল' কিংবা গল্প 'কাঠুরিয়া ও দাঁড়কাক', 'আমাদের কুটির শিল্প' এর উজ্জ্বল উদাহরণ। এছাড়া আরেকজন খ্যাতিমান লেখকের দুটি উপন্যাসে জাদুবাস্তবতার প্রয়োগ লক্ষ করা যায়। দুটি উপন্যাস হলো 'ইহা মানুষ' 'চোখবাজি',। লেখকের নাম কি? বই দুটো প্রথম প্রকাশ হয়েছিল কত সালে? 
খুব পছন্দ ছিল এই রং টা। আজ তাকে পেলাম। সংগ্রহ ফয়েজ হোসেন ভাইয়ের থেকে।
তোমাকে জিততে হবে মনে রেখো ফেরার সব পথ বন্ধ হয়ে গেছে!
শহিদ দিবস ও আন্তর্জাতিক মাতৃভাষা দিবস ২০১৮ উপলক্ষ্যে জেলা প্রশাসন ও জেলা শিশু একাডেমী আয়োজিত দেয়ালিকা প্রর্দশনীতে শিশু সরকারি প্রাথমিক বিদ্যালয় এর মাননীয় সংসদ সদস্য ও জেলা প্রশাসক মহোদয়ের কাছ থেকে সনদপত্র ও পুরস্কার প্রাপ্তি
যখনই এবং যেখানেই মুসলিম যুবকরা ইসলামকে ভুলে গিয়েছে, তখনই এবং সেখানেই মুসলমানরা মার খেয়েছে... প্রফেসর মোখতার আহমাদ
নতুন লেখা "দৃষ্টি ও অদৃষ্ট : জাক লাকাঁর ভূমিকা"। সিনেমা দর্শন পত্রিকার প্রথম সংখ্যায় প্রকাশিত।
আজ সকাল ৭টায় ব্লাড টেষ্ট করার জন্যে তাজমহল রোডের লাজ ফামাতে যাচ্ছিলাম। পথে লোক চলাচল খুব একটা ছিল না। আমারই মত দু-একজন যারা ভোরে হাটে। সামনে দেখলাম মাস্ক পরে একজন হেটে আসছে, আমি মাস্ক পরা। আমি নিরাপদ দুরত্ব বজায় রাখার জন্যে একটু দুরে যেতেই লক্ষ্য করলাম ঐ ভদ্রলোক ও একই চিন্তা থেকে দুরত্ব বজায় রেখে সরে গেল। বুঝলাম ঢাকায় মানুষজন বেশ সচেতন হয়েছে। কিন্তু ঢাকার বাইরের কিছু জেলা শহরের খবর নিলাম, সেখানে সব কিছুই অনেকটা আগের মতই চলছে। নিয়ম না মানা জাতি এতো সহজে কি আর ঘরে ঢুকবে? যা হোক শিয়া মসজিদের সামনে দেখলাম অনেক মানুষ (দিনমজুর) কাজের অপেক্ষায়। কাজ পাবে বলে মনে হয় না তবুও অপেক্ষা। কাজ না পেলে না খেয়ে থাকা, তার কাছে করোনা কিছু না। সরকার কি এদের জন্যে কিছুই করবে না? এই মানুষগুলোর অপেক্ষার একটা ছবি তুলেছি।
"আমার অনেক বন্ধু-বান্ধব যারা তিরিশ-পয়ত্রিশ বছর আগে আর্ট-কালচার শুরু করছিলেন তাদের অনেকেই এখন উচ্চ জাতের সাংস্কৃতিক নেতৃত্ব। তাদের সকলেই যে জাতের প্রাইড ভাঙতে আগ্রহী বা তৎপর আছেন তা নয়। বরং এক পঙ্‌ক্তিতে বসতে পারার আনন্দে উচ্ছল উদ্বেল ঝর্নাধারা তারা।
চট্টগ্রাম জেলা আইনজীবী সমিতির বৈশাখী উৎসবে ২০১৭ সালে আমি চটপটি, ফুচকা, পিঠার স্টল দিয়েছিলাম। বড় বড় ৩ ডেকচি চটপটি বানিয়ে দিয়েছিলো আমার বেগম সাহেবা। আমি ওকে বলেছিলাম অনেক টাকার চটপটি ফুচকা বিক্রি হবে। অনেক টাকা লাভ করবো। লাভের পুরোটাই তোমাকে দিয়ে দেবো। চটপটি ফুচকা স্টলে সাজানোর পর হুমড়ি খেয়ে পড়েন সবাই। খুব দ্রুত শেষ হয়ে যায় সব। কিন্তু কেউই চটপটি ফুচকা খেয়ে একটা টাকাও দেননি। আমি অবশ্য খুব মজা পেয়েছি বিজ্ঞ আইনজীবী ও তাদের পরিবারের সদস্যদের খাইয়ে। বাসায় ফেরার পর বউকে তিন ডেকচি চটপটি, ৫০০টি ফুচকা এবং পিঠাপুলি বিক্রি বাবদ ৫,০০০/- টাকা দিলাম এবং বললাম, তোমার বানানো সবকিছু সুপারহিট হয়েছে। আমি খুশি, বউ খুশি, বিজ্ঞ বন্ধুরা খুশি, সবাই খুশি। শুভ হোক নববর্ষ। খুশিতে কাটুক সবার জীবন।
তুমি আমার তাল লয় কেটে যাওয়া জীবনের সুর। শুভ জন্মদিন দীপু। (জন্মদিনটাও আমার জন্য তোমাকে হাসপাতালে কাটাতে হচ্ছে)
কারেন্ট চলে যাওয়া কতো যে আনন্দের ঘটনা ছিলো সেটা আমাদের WiFi যুগের সন্তানরা হয়তো বুঝবে না! বুঝবে কিভাবে? এখন তো অধিকাংশ ঘরেই IPS. আমার বাল্যকালের বড় একটা অংশ বগুড়ায় কেটেছে। রাতে কারেন্ট চলে যাওয়া মানেই সব্বাই ঘর থেকে রাস্তায় বের হতাম, বিশেষ করে গরম কালে। সব্বাই মানে, বলতে গেলে সব্বাই। আমরা ছেলেরা একদিকে হৈ চৈ করছি। ওদিকে মেয়েরা বা বড় আপুরা গল্প করছেন। আরেকদিকে আন্টিরা হয়তো গল্প করছেন। কেউ কেউ পায়চারি করছেন। পুরো শহরে বিদ্যুৎ চলে গেলেও রাস্তার লাইটগুলি ঠিকই জ্বলবে। আর আমাদের হৈ চৈ, ঐ ল্যাম্পপোষ্টগুলির নিচেই। তবে বড় হতে হতে, বিদ্যুৎ চলে গেলেও, পড়া লেখার কারণে, হারিকেন বা মোমবাতি নিয়ে পড়তে বসতাম। আমরা নিজেরাও হারিকেন পরিষ্কার করতাম, ফিতা ভরতাম, কেরোসিন তেল ঢালতাম। কিন্তু মোমবাতি নিয়ে পড়তে বসলে কখনই পড়ায় মনোযোগ দিতে পারতাম না। সম্ভবত এটা সবার বেলাই হয়। মোমের আলোতে কিছু একটা আছে! মোম গলে গলে পড়বে, কিছুটা জমে শক্ত হবে, সেই শক্ত অংশগুলি আলতো কোরে ভেঙ্গে আবার মোমের আগুনে ধরতাম। মোমের আগুনের মাঝ দিয়ে আঙ্গুল এপাশ ওপাশ করতাম, এভাবে লেখাপড়ায় ফাঁকিবাজি চলতো। আরো একটু বড় হতে হতে আমরাই চার্জ লাইট পেয়ে যাই, ক্রমে বাল্যকালের মজাগুলি হারাই। আহারে বাল্যকাল আর কখনই ফিরে পাবো না!
মনটা কেমন হয়ে গেছে বুঝতে পারছি না। ছট পূজার গান শুনতে গেছি ইউটিউবে। বিহারে ঝাড়খণ্ডে বড় চমৎকার সব গান হয় ছট পুজোয়। আমি নিজেও এই ছট পূজার ব্যাপারটা পুরো জানিনা কিন্তু এই পূজার রিচুয়ালগুলি বড় ভাল লাগে। কোন মূর্তির পূজা হয় না ছটে- ছট মাই বা ছট মাইয়া বা ছট মা বলে একজন মায়ের উল্লেখ পাবেন ছটের গানে, কিন্তু এই মা কে সেটা কখনো জানিনি। মুল অনুষ্ঠানটা হচ্ছে গঙ্গায় নেমে হাঁটু পানির চেয়ে একটু গভীর জলে নেমে দাঁড়িয়ে থাকা অনেকক্ষণ ধরে আর বাঁশের ধামা ভর্তি ফলমূলের অর্ঘ্য নিবেদন করা। মেয়েরা নিরম্বু উপবাস করে। পুরুষরা ঐসব ফলমূল ভর্তি বাঁশের চাঙ্গাড়ি বহন করে নিয়ে যায়। নারী পুরুষ সকলেই দাঁড়িয়ে থাকে গঙ্গায়। নারীদের অনেককে দেখা যায় মেতে রঙের সিঁদুরের মতো কি একটা দিয়ে একদম নাকের ডগা থেকে সিঁথি পর্যন্ত একটা লম্বা রেখা এঁকে রাখে। এটা কি কেবল বিবাহিতা রমণীরা করে? জানিনা। আর বিহার, ঝাড়খণ্ড ও ইউপির ভোজপুরী এলাকাটায় অনেক ছট পূজার গান হয়। খুবই সুরেলা কান্নার মতো করে একটু মনোটোনাস ধরনের একটা সুর- একধরনের ঘোর লাগা সুর। গানের কথা বুঝার দরকার হয় না, এমনিই শুনতে পারবেন ঘণ্টার পর ঘণ্টা। আমার কাছে পুরো ছট পূজা ব্যাপারটা লাগে প্রকৃতি পূজার মতো একটা ব্যাপার। ছট পূজার গীত শুনতে গেছি, একটা গান থেকে আরকটা এই করতে করতে ভোজপুরী এক সিনেমায় গিয়ে ঠেকেছি। সিনেমার নায়ক হচ্ছে দিনেশ লাল যাদব নিরহুয়া আর নায়িকা আম্রপলি দুবে। আম্রপলি আর নিরহুয়া এই দুজনের একসাথে বেশ কয়েকটা সিনেমা দেখেছি। ভোজপুরি সিনেমার নায়ক নায়িকাগুলি বড় ইন্টারেস্টিং। বাংলা থেকেও যায় নায়িকারা ভোজপুরী সিনেমায় অভিনয় করতে। কাজল নামে একজন নায়িকা আছে গুজরাটি। ওদের কমন বৈশিষ্ট্য হচ্ছে প্রায় সকলেই একটু স্থুলকায়া আর ওদের নাচ ইত্যাদির মধ্যে একটু ভালগারিটি ঠেকা। নায়কগুলি আবার অনেকেই নিজেরাই নায়ক নিজেরাই গায়ক। আম্রপালি নামের এই নায়িকাটিকে আমার বেশ লাগে। না, শুধু নামের জন্যে নয়- আম্রপালি নাম শুনলে তো একটু ভক্তি জাগে, সেটা তো আছেই। নাম ছাড়াও। এই নায়িকা অন্যদের চেয়ে অপেক্ষাকৃত ক্ষীণকায় ছিলেন একসময়। আজ যে সিনেমাটা দেখেছি, নিরহুলা চলল লন্ডন, এই সিনেমাতে দেখি আম্রপলিও বেশ স্ফিতকায়া হয়ে গেছেন। না, ফ্যাট শেমিং করছি না। আমি জানি স্থুলকায়া হওয়াটা এমনকি পশ্চিমে বাজার নিয়ন্ত্রিত সৌন্দর্যের মানদণ্ডেও এখন আর নেতিবাচক কিছু না। কিন্তু এই নায়িকার ক্ষীণকায় দর্শনটা বেশ ছিল। এখনও তাঁর রূপ ও প্রতিভা একটুও কমেনি, বেশ ভরা ভর্তি লাগে। কিন্তু আগের রূপটাই যেন বেশ ছিল। আম্রপালিকে ঐরকম স্থুলকায়া দেখে মনের মধ্যে কেমন একটু ইয়ে লাগছিল। এই পোস্টটা লিখে সেটা কেটে গেছে। নাহ, ছট পূজার ব্যাপারটা একটু জানতে হবে। পৃথিবীর কত কিছু যে আছে জানার, কৌতূহল জাগানিয়া- আহা, একটা মাত্র জীবন, কতো কিছু যে জানার বাকি রেখে একদিন পটাশ করে পটল তুলে ফেলব! আমাদের এখানেও আগে অনেক রকম পূজা হতো। এখন কি হয়? ইতু পূজা বলে একটা পূজা ছিল আমাদের এখানে। এখন কেউ ইতু পূজা করে?
রাজশাহীতে করোনা উপসর্গ নিয়ে ২৪ ঘণ্টায় ১০ জনের মৃত্যু, এবার কি করোনা ভারতীয় ভার্শন চাঁপাইনবাবগঞ্জ দিয়ে প্রবেশ করছে?
জাতিসংঘের মানবাধিকারের সার্বজনীন ঘোষণা কী? এটা মনে হয় অনেকেই পড়ে দেখেন নাই। পুরোটাই দিলাম। দেখেন, পড়েন, বোঝেন। ধারা ১ সমস্ত মানুষ স্বাধীনভাবে সমান মর্যাদা এবং অধিকার নিয়ে জন্মগ্রহণ করে। তাঁদের বিবেক এবং বুদ্ধি আছে; সুতরাং সকলেরই একে অপরের প্রতি ভ্রাতৃত্বসুলভ মনোভাব নিয়ে আচরণ করা উচিৎ। ধারা ২ এ ঘোষণায় উল্লেখিত স্বাধীনতা এবং অধিকারসমূহে গোত্র, ধর্ম, বর্ণ, শিক্ষা, ভাষা, রাজনৈতিক বা অন্যবিধ মতামত, জাতীয় বা সামাজিক উত্‍পত্তি, জন্ম, সম্পত্তি বা অন্য কোন মর্যাদা নির্বিশেষে প্রত্যেকের‌ই সমান অধিকার থাকবে। কোন দেশ বা ভূখণ্ডের রাজনৈতিক, সীমানাগত বা আন্তর্জাতিক মর্যাদার ভিত্তিতে তার কোন অধিবাসীর প্রতি কোনরূপ বৈষম্য করা হবেনা; সে দেশ বা ভূখণ্ড স্বাধীন‌ই হোক, হোক অছিভূক্ত, অস্বায়ত্বশাসিত কিংবা সার্বভৌমত্বের অন্য কোন সীমাবদ্ধতায় বিরাজমান। ধারা ৩ জীবন, স্বাধীনতা এবং দৈহিক নিরাপত্তায় প্রত্যেকের অধিকার আছে। ধারা ৪ কা‌উকে অধীনতা বা দাসত্বে আবদ্ধ করা যাবে না। সকল প্রকার ক্রীতদাস প্রথা এবং দাসব্যবসা নিষিদ্ধ করা হবে। ধারা ৫ কা‌উকে নির্যাতন করা যাবে না; কিংবা কারো প্রতি নিষ্ঠুর, অমানবিক বা অবমাননাকর আচরণ করা যাবে না অথবা কা‌উকে এহেন শাস্তি দেওয়া যাবে না। ধারা ৬ আইনের সামনে প্রত্যেকেরই ব্যক্তি হিসেবে স্বীকৃতি লাভের অধিকার আছে। ধারা ৭ আইনের চোখে সবাই সমান এবং ব্যক্তিনির্বিশেষে সকলেই আইনের আশ্রয় সমানভাবে ভোগ করবে। এই ঘোষণা লঙ্ঘন করে এমন কোন বৈষম্য বা বৈষম্য সৃষ্টির প্ররোচনার মুখে সমান ভাবে আশ্রয় লাভের অধিকার প্রত্যেকেরই আছে। ধারা ৮ শাসনতন্ত্রে বা আইনে প্রদত্ত মৌলিক অধিকার লঙ্ঘনের ক্ষেত্রে উপযুক্ত জাতীয় বিচার আদালতের কাছ থেকে কার্যকর প্রতিকার লাভের অধিকার প্রত্যেকেরই রয়েছে। ধারা ৯ কাউকেই খেয়ালখুশীমত গ্রেপ্তার বা অন্তরীণ করা কিংবা নির্বাসন দেওয়া যাবে না। ধারা ১০ নিজের অধিকার ও দায়িত্ব নির্ধারণ এবং নিজের বিরুদ্ধে আনীত ফৌজদারী অভিযোগ নিরূপণের জন্য প্রত্যেকেরই পূর্ণ সমতার ভিত্তিতে একটি স্বাধীন এবং নিরপেক্ষ বিচার-আদালতে প্রকাশ্য শুনানি লাভের অধিকার রয়েছে। ধারা ১১ ১. দণ্ডযোগ্য অপরাধে অভিযুক্ত প্রত্যেক ব্যক্তির আত্মপক্ষ সমর্থনের নিশ্চিত অধিকারসম্বলিত একটি প্রকাশ্য আদালতে আইনানুসারে দোষী প্রমাণিত না হওয়া পর্যন্ত নির্দোষ গণ্য হওয়ার অধিকার থাকবে। ২. কা‌উকে‌ই এমন কোন কাজ বা ত্রুটির জন্য দণ্ডযোগ্য অপরাধে দোষী সাব্যস্ত করা যাবে না, যে কাজ বা ত্রুটি সংঘটনের সময় জাতীয় বা আন্তর্জাতিক আ‌ইনে দণ্ডনীয় অপরাধ ছিলনা। দণ্ডযোগ্য অপরাধ সংঘটনের সময় যে শাস্তি প্রযোজ্য ছিল, তার চেয়ে গুরুতর শাস্তি‌ও দে‌ওয়া চলবে না। ধারা ১২ কারো ব্যক্তিগত গোপনীয়তা কিংবা তাঁর গৃহ, পরিবার ও চিঠিপত্রের ব্যাপারে খেয়ালখুশীমত হস্তক্ষেপ কিংবা তাঁর সুনাম ও সম্মানের উপর আঘাত করা চলবে না। এ ধরনের হস্তক্ষেপ বা আঘাতের বিরুদ্ধে আ‌ইনের আশ্রয় লাভের অধিকার প্রত্যেকের‌ই রয়েছে। ধারা ১৩ ১. নিজ রাষ্ট্রের চৌহদ্দির মধ্যে স্বাধীনভাবে চলাফেরা এবং বসবাস করার অধিকার প্রত্যেকের‌ই রয়েছে। ২. প্রত্যেকের‌ই নিজ দেশ সহ যে কোন দেশ পরিত্যাগ এবং স্বদেশে প্রত্যাবর্তনের অধিকার রয়েছে। ধারা ১৪ ১. নির্যাতনের হাত থেকে রক্ষা পা‌ওয়ার জন্য ভিন্নদেশে আশ্রয় প্রার্থনা করবার এবং সে দেশের আশ্রয়ে থাকবার অধিকার প্রত্যেকের‌ই রয়েছে। ২. অরাজনৈতিক অপরাধ এবং জাতিসংঘের উদ্দেশ্য এবং মূলনীতির পরিপন্থী কাজ থেকে সত্যিকারভাবে উদ্ভূত অভিযোগের ক্ষেত্রে এ অধিকার প্রার্থনা না‌ও করা যেতে পারে। ধারা ১৫ ১. প্রত্যেকের‌ই একটি জাতীয়তার অধিকার রয়েছে। ২. কা‌উকে‌ই যথেচ্ছভাবে তাঁর জাতীয়তা থেকে বঞ্চিত করা যাবে না, কিংবা কারো জাতীয়তা পরিবর্তনের অধিকার অগ্রাহ্য করা যাবে না। ধারা ১৬ ১. ধর্ম, গোত্র ও জাতি নির্বিশেষে সকল পূর্ণ বয়স্ক নরনারীর বিয়ে করা এবং পরিবার প্রতিষ্ঠার অধিকার রয়েছে। বিয়ে, দাম্পত্যজীবন এবং বিবাহবিচ্ছেদে তাঁদের সমান অধিকার থাকবে। ২. বিয়েতে ইচ্ছুক নরনারীর স্বাধীন এবং পূর্ণ সম্মতিতে‌ই কেবল বিয়ে সম্পন্ন হবে। ৩. পরিবার হচ্ছে সমাজের স্বাভাবিক এবং মৌলিক গোষ্ঠী-একক, সুতরাং সমাজ ও রাষ্ট্রের কাছ থেকে নিরাপত্তা লাভের অধিকার পরিবারের রয়েছে। ধারা ১৭ ১. প্রত্যেকের‌ই একা অথবা অন্যের সঙ্গে মিলিতভাবে সম্পত্তির মালিক হ‌ওয়ার অধিকার আছে। ২. কা‌উকে‌ই যথেচ্ছভাবে তাঁর সম্পত্তি থেকে বঞ্চিত করা যাবে না। ধারা ১৮ প্রত্যেকের‌ই ধর্ম, বিবেক ও চিন্তার স্বাধীনতায় অধিকার রয়েছে। এ অধিকারের সঙ্গে ধর্ম বা বিশ্বাস পরিবর্তনের অধিকার এবং এ‌ই সঙ্গে, প্রকাশ্যে বা একান্তে, একা বা অন্যের সঙ্গে মিলিতভাবে, শিক্ষাদান, অনুশীলন, উপাসনা বা আচারব্রত পালনের মাধ্যমে ধর্ম বা বিশ্বাস ব্যক্ত করার অধিকার‌ও অন্তর্ভুক্ত থাকবে। ধারা ১৯ প্রত্যেকের‌ই মতামত পোষণ এবং মতামত প্রকাশের স্বাধীনতায় অধিকার রয়েছে। অবাধে মতামত পোষণ এবং রাষ্ট্রীয় সীমানা নির্বিশেষে যে কোন মাধ্যমের মারফত ভাব এবং তথ্য জ্ঞাপন, গ্রহণ ও সন্ধানের স্বাধীনতা‌ও এ অধিকারের অন্তর্ভুক্ত। ধারা ২০ ১. প্রত্যেকের‌ই শান্তিপূর্ণ সমাবেশে অংশগ্রহণ ও সমিতি গঠনের স্বাধীনতায় অধিকার রয়েছে। ২. কা‌উকে কোন সংঘভূক্ত হতে বাধ্য করা যাবে না। ধারা ২১ ১. প্রত্যক্ষভাবে বা অবাধে নির্বাচিত প্রতিনিধিদের মাধ্যমে নিজ দেশের শাসন পরিচালনায় অংশগ্রহণের অধিকার প্রত্যেকের‌ই রয়েছে। ২. নিজ দেশের সরকারী চাকুরীতে সমান সুযোগ লাভের অধিকার প্রত্যেকের‌ই রয়েছে। ৩. জনগণের ইচ্ছা‌ই হবে সরকারের শাসন ক্ষমতার ভিত্তি; এ‌ই ইচ্ছা নিয়মিত সময়ের ব্যবধানে অনুষ্ঠিত প্রকৃত নির্বাচনের মাধ্যমে ব্যক্ত হবে; গোপন ব্যালট কিংবা সমপর্যায়ের কোন অবাধ ভোটদান পদ্ধতিতে এ নির্বাচন অনুষ্ঠিত হবে। ধারা ২২ সমাজের সদস্য হিসেবে প্রত্যেকের‌ই সামাজিক নিরাপত্তার অধিকার আছে। জাতীয় প্রচেষ্টা ও আন্তর্জাতিক সহযোগিতার মাধ্যমে রাষ্ট্রের সংগঠন ও সম্পদের সঙ্গে সঙ্গতি রেখে প্রত্যেকের‌ই আপন মর্যাদা এবং ব্যক্তিত্বের অবাধ বিকাশের জন্য অপরিহার্য সামাজিক, অর্থনৈতিক ও সাংস্কৃতিক অধিকারসমূহ আদায়ের অধিকার রয়েছে। ধারা ২৩ ১. প্রত্যেকের‌ই কাজ করার, স্বাধীনভাবে চাকুরী বেছে নেবার, কাজের ন্যায্য এবং অনুকূল পরিবেশ লাভ করার এবং বেকারত্ব থেকে রক্ষিত হবার অধিকার রয়েছে। ২. কোনরূপ বৈষম্য ছাড়া সমান কাজের জন্য সমান বেতন পাবার অধিকার প্রত্যেকের‌ই আছে। ৩. কাজ করেন এমন প্রত্যেকের‌ই নিজের এবং পরিবারের মানবিক মর্যাদার সমতুল্য অস্তিত্বের নিশ্চয়তা দিতে পারে এমন ন্যায্য ও অনুকূল পারিশ্রমিক লাভের অধিকার রয়েছে; প্রয়োজনবোধে একে অন্যান্য সামাজিক নিরাপত্তা ব্যবস্থাদি দ্বারা পরিবর্ধিত করা যেতে পারে। ৪. নিজ স্বার্থ সংরক্ষণের জন্য প্রত্যেকের‌ই ট্রেড ই‌উনিয়ন গঠন এবং তাতে যোগদানের অধিকার রয়েছে। ধারা ২৪ প্রত্যেকের‌ই বিশ্রাম ও অবসরের অধিকার রয়েছে; নিয়মিত সময়ের ব্যবধানে বেতনসহ ছুটি এবং পেশাগত কাজের যুক্তিসঙ্গত সীমা‌ও এ অধিকারের অন্তর্ভূক্ত। ধারা ২৫ ১. খাদ্য, বস্ত্র, বাসস্থান, চিকিত্‍সা ও প্রয়োজনীয় সমাজ কল্যাণমূলক কার্যাদির সুযোগ এবং এ সঙ্গে পীড়া, অক্ষমতা, বৈধব্য, বার্ধক্য অথবা জীবনযাপনে অনিবার্যকারণে সংঘটিত অন্যান্য অপারগতার ক্ষেত্রে নিরাপত্তা এবং বেকার হলে নিরাপত্তার অধিকার সহ নিজের এবং নিজ পরিবারের স্বাস্থ্য এবং কল্যাণের জন্য পর্যাপ্ত জীবনমানের অধিকার প্রত্যেকের‌ই রয়েছে। ২. মাতৃত্ব এবং শৈশবাবস্থায় প্রতিটি নারী এবং শিশুর বিশেষ যত্ন এবং সাহায্য লাভের অধিকার আছে। বিবাহবন্ধন-বহির্ভূত কিংবা বিবাহবন্ধনজাত সকল শিশু অভিন্ন সামাজিক নিরাপত্তা ভোগ করবে। ধারা ২৬ ১. প্রত্যেকের‌ই শিক্ষালাভের অধিকার রয়েছে। অন্ততঃপক্ষে প্রাথমিক ও মৌলিক পর্যায়ে শিক্ষা অবৈতনিক হবে। প্রাথমিক শিক্ষা বাধ্যতামূলক হবে। কারিগরী ও বৃত্তিমূলক শিক্ষা সাধারণভাবে লভ্য থাকবে এবং উচ্চতর শিক্ষা মেধার ভিত্তিতে সকলের জন্য সমভাবে উন্মুক্ত থাকবে। ২. ব্যক্তিত্বের পূর্ণ বিকাশ এবং মানবিক অধিকার ও মৌলিক স্বাধীনতা-সমূহের প্রতি শ্রদ্ধাবোধ সুদৃঢ় করার লক্ষ্যে শিক্ষা পরিচালিত হবে। শিক্ষা সকল জাতি, গোত্র এবং ধর্মের মধ্যে সমঝোতা, সহিষ্ণুতা ও বন্ধুত্বপূর্ণ সম্পর্ক উন্নয়নের প্রয়াস পাবে এবং শান্তিরক্ষার স্বার্থে জাতিসংঘের কার্যাবলীকে এগিয়ে নিয়ে যাবে। ৩. কোন ধরনের শিক্ষা সন্তানকে দে‌ওয়া হবে, তা বেছে নেবার পূর্বাধিকার পিতামাতার থাকবে। ধারা ২৭ ১. প্রত্যেকের‌ই সমষ্টিগত সাংস্কৃতিক জীবনে অংশগ্রহণ করা, শিল্পকলা উপভোগ করা এবং বৈজ্ঞানিক অগ্রগতি ও তার সুফল সমূহে অংশীদার হ‌ওয়ার অধিকার রয়েছে। ২. বিজ্ঞান, সাহিত্য ও শিল্পকলা ভিত্তিক কোন কর্মের রচয়িতা হিসেবে নৈতিক ও বৈষয়িক স্বার্থ সংরক্ষণের অধিকার প্রত্যেকের‌ই থাকবে। ধারা ২৮ এ ঘোষণাপত্রে উল্লেখিত অধিকার ও স্বাধীনতাসমূহের বাস্তবায়ন সম্ভব এমন একটি সামাজিক ও আন্তর্জাতিক ব্যবস্থায় অংশীদারীত্বের অধিকার প্রত্যেকের‌ই আছে। ধারা ২৯ ১. প্রত্যেকের‌ই সে সমাজের প্রতি পালনীয় কর্তব্য রয়েছে, যে সমাজে‌ই কেবল তাঁর আপন ব্যক্তিত্বের স্বাধীন এবং পূর্ণ বিকাশ সম্ভব। ২. আপন স্বাধীনতা এবং অধিকারসমূহ ভোগ করার সময় প্রত্যেকে‌ই কেবলমাত্র ঐ ধরনের সীমাবদ্ধতা দ্বারা নিয়ন্ত্রিত হবেন যা অন্যদের অধিকার ও স্বাধীনতাসমূহ নিশ্চিত করা এবং একটি গণতান্ত্রিক সমাজব্যবস্থায় নৈতিকতা, গণশৃংখলা ও সাধারণ কল্যাণের ন্যায়ানুগ প্রয়োজন মেটাবার জন্য আ‌ইন দ্বারা নির্ণীত হবে। ৩. জাতিসংঘের উদ্দেশ্য ও মূলনীতির পরিপন্থী কোন উপায়ে এ অধিকার ও স্বাধীনতাসমূহ ভোগ করা যাবে না। ধারা ৩০ কোন রাষ্ট্র, গোষ্ঠী বা ব্যক্তি এ ঘোষণাপত্রের কোন কিছুকে‌ই এমনভাবে ব্যাখ্যা করতে পারবেন না, যার বলে তারা এ‌ই ঘোষণাপত্রে উল্লেখিত অধিকার ও স্বাধীনতাসমূহ নস্যাত্‍ করতে পারে এমন কোন কাজে লিপ্ত হতে পারেন কিংবা সে ধরনের কোন কাজ সম্পাদন করতে পারেন।
এমন একটি দিন দিবে আমায়?এমন একটি ঘনঘটায় তুমি আমি ঘনঘোর হয়ে থাকি।।এমন মনকাড়া হয়ে থাকি।।
আত্ম-উন্নয়ন কাব্য! ............................ "দু'দিনের দুনিয়া কী হবে ভাই চিনিয়া, রাশিয়াটা চীন ছিলো, চীন হলো রাশিয়া। রাশিয়ান ভোদকা অতিশয় টাটকা, খাওয়া শেষে মনে হলো বিপ্লব ফাটকা। তারচেয়ে ঢের ভালো চীনাদের চাউমিন, ব্যাঙ খাও, সাপ খাও, খালি করো ক্যান্টিন। বাদ দিয়ে বিপ্লব, ক্যাডারেরা ভোট চায়, 'ইন্টারন্যাশনাল' গুল দিয়ে গালি খায়। মাওবাদী চীন ছিলো শয়তানী গুন্ডা, নেহেরুকে খেতে হলো কিল আর মন্ডা। বিপ্লব করে দিন বলে যান আলাদিন। আজকের চীন নাকি বামেদের দুর্গ, চা-চিনি-চাচা মিলে গড়ে তোলো স্বর্গ। সিপিবিটা বেশ ছিলো মুজিবের কব্জায়, বাকশালে দিন গেলো কাটো জিভ লজ্জায়।"
কওমী নেতারা কেন সরকারি নিয়ন্ত্রণে আসতে চায় না? ইসলামি শিক্ষা ব্যাহত হবে এই জন্য? তাহলে সুন্নীদের, আলীয়া মাদ্রাসাগুলোতে কি ভাবে ধর্ম শিক্ষা হচ্ছে। কওমী নেতারা কওমী মাদ্রাসাকে সরকারি নিয়ন্ত্রণে বা মাদ্রাসা বোর্ডের অধীনে নিতে চায় না, লাখ লাখ ছাত্রকে সার্টিফিকেট থেকে বঞ্চিত করছে শুধু মাত্র ব্যাক্তি স্বার্থে। কওমী মাদ্রাসাগুলোকে দেখিয়ে মধ্য প্রাচ্যের বিভিন্ন দেশ থেকে মোটা অংকের চাঁদা আনা হয়। যার কোন হিসাব নাই। পুরোটাই চলে যায় নেতাদের পকেটে। তাছাড়া পুরো বছরই কওমী মাদ্রাসাগুলোতে প্রচুর পরিমাণে দান, ছদকা পড়ে। যাকাত, ফেতরা, কোরবানির চামড়া তো আছেই। সেগুলোরও হিসাব নাই। সরকারি নিয়ন্ত্রণে আসলে এই সব টাকা নেতারা, নেতাদের শিষ্য মাদ্রাসা প্রিন্সিপালেরা মেরে খেতে পারবে না। পাই পয়সা হিসাব দিতে হবে। মামুনুল হকের ৭৬ কোটি টাকার সম্পদ কিছু না করেও। তাছাড়া প্রতিটা কওমী মাদ্রাসাই একটা হেরেম খানা। ছোট ছোট শিশুরা ঘেটু পুত্র। দশ বছরের কম বয়েসি ছেলে ভালো লাগে, কে কোন রাতে হুজুরের যৌণ সঙ্গী হবে সব থাকে রুটিন করা। সরকারি নিয়ন্ত্রণে আসলে এসব অসামাজিক, নৃশংস কাজ বন্ধ হবে। এছাড়াও কওমী মাদ্রাসার শিশুরা হচ্ছে কওমী নেতাদের অস্ত্র । তের সাল থেকে তারা এই অস্ত্র ব্যাবহারের মজা পেয়ে গেছে। তাদের স্বার্থগত কারণে এই শিশুগুলোকে রাস্তায় নামিয়ে তান্ডব, ধ্বংসলীলা চালাতে বাধ্য করে। এ প্রসঙ্গে ১৩ সালের একটা ঘটনা মনে পড়ল। ৫ মে শাপলা চত্বরের ৯০% ছিল নাবালক। ৬/৭ বছরের শিশুকেও তারা নিয়ে এসেছিল। তখন জুনায়েদ বাবুনগরীর ছেলের বয়স ছিল ১৪। বাবুনগরী তার ছেলেকে শাপলা চত্বরে আনে নাই। এ প্রসঙ্গে সাংবাদিকদের প্রশ্নের উত্তরে বাবুনগরীর সহজ উত্তর ছিল - পোলার মা আসতে দেয় নাই। অথচ সেদিন প্রায় সব শিশুকে জোর করে, বাবাকে সমাজ ছাড়া করার ভয় দেখিয়ে, মাদ্রাসা থেকে বের করে দেওয়ার হুমকি দিয়ে আনা হয়েছিল। কওমী মাদ্রাসাগুলো যদি সরকারের নিয়ন্ত্রণে আসে তবে শিশুদেরকে অস্ত্র হিসাবে ব্যবহার সহজ হবে না। কওমীওয়ালা কি ধর্মের কারণে জাতীয় সঙ্গীত গায় না, জাতীয় পতাকা উড়ায় না? যদি তা হয় তবে মাদ্রাসা, মসজিদের টাকা চুরি করে কি ভাবে? কি ভাবে কওমী মাদ্রাসাগুলো হেরেমখানা, বলৎকার কেন্দ্র হলো? এরা জাতীয় পতাকা উড়ায় না, জাতীয় সঙ্গীত গায় না রাজনৈতিক কারণে! এক তো পাকিস্তান প্রিতী দ্বিতীয় হলো সরকারকে চাপে রাখার এক ধরনের কৌশল। এতে সাধারণ মানুষের কাছে তারা বীর হিসাবে যেমন পরিচিত, তেমনি গান বাজনা হারাম প্রচার প্রতিষ্ঠিত করা, তেমনি তাদের মতবাদ ঠিক বলে সরকার কিছু বলতে সাহস পায় না, তেমনি পাকিস্তান আমল ভালো ছিল ইত্যাদি প্রতিষ্ঠা করা। তারা অনেকাংশে সফল। কওমী মাদ্রাসাগুলোতে এখনই সরকারি নিয়ন্ত্রণে আনার সময়। কয়েকটা হুজুর, ধর্ম ব্যাবসায়ীর লোভের বলি হচ্ছে লাখ লাখ দরিদ্র মাদ্রাসা শিক্ষার্থী।
ওয়েস্ট বিখ্যাত ইউনিভার্সিটিগুলো সব প্রাইভেট, ফিলানথ্রফিস্টরা মিলিয়ন মিলিয়ন ডলার/পাউন্ড দান করে এতে, বিশাল অংকের ট্রাস্ট একেকটার۔ বাংলাদেশে ট্রাস্টি বোর্ডের লোকজন শত শত কোটি টাকার পকেট কাটে গার্ডিয়ানদের۔
ভারতের পশ্চিমবঙ্গে টানা তৃতীয় মেয়াদে সরকার গঠন করতে যাচ্ছেন তৃণমূল কংগ্রেস নেত্রী মমতা ব্যানার্জি।
এতো প্রশ্ন একের পর এক আমার মোবাইল হ্যাং করে ব্লক করছে। যার যা বলার আছে লিখেন, সবার সব উত্তর দেবো।
মামুনুলকে গ্রেফতার করা হয়েছে। ওর বিরুদ্ধে মামলা দায়েরের আগে খুব ঠান্ডা মাথায় তার এ যাবৎকালের সমস্ত অপরাধের চুলচেরা বিশ্লেষনের মাধ্যমে মামলার ড্রাফটিং করা হোক। যে কোনো ধরনের আইনী সাহায্য, পরামর্শ দিতে প্রস্তুত আছি। এই লোকটি যেন সহজেই আইনের মার আর প্যাঁচে বের না হতে পারে এটা অবশ্যই মাথায় রাখতে হবে। ধন্যবাদ আইন শৃংখলা বাহিনীর সদস্যদের। ধন্যবাদ সরকারকে।
২০১২ সনে সান্ড্রা তামারি নামের এক ফিলিস্তিনি-আমেরিকান তাঁহার আমেরিকান পাসপোর্টের উপর ভরসা করিয়া ইসরায়েল-ফিলিস্তিন ভ্রমনে করিতে তেল'আবিব গমন করেন। তেল'আবিব বিমানবন্দরে ইজরায়েলি ইমিগ্রেশন তাঁহার পথরোধ করিয়া পিতার নাম, দাদার নাম, পিতার দাদার নাম ইত্যাদি জানিতে চাহে। অতপর ইন্টাররোগেশন রুমে ৮ ঘন্টা ধরিয়া জেরা করিয়া অন্তর্বর্তী জেলে প্রেরণ করে। পরের'দিন সোজা আকাশযানে উঠায়া মার্কিন যুক্তরাজ্যে পাঠিয়ে দেয়। প্রতিবাদ, অনুরোধ, হুমকি কিছুই ইজরায়েলি ইমিগ্রেশন কতৃপক্ষকে সুমতি দেয় নাই। নাম্নী সান্ড্রা তামারি তেলআবিব বিমানবন্দর হইতে আমেরিকান দূতাবাসে ফোন করিয়া সাহায্য চেয়েছিলো। দুতাবাসের কর্তকর্তা তাঁহার কাছে প্রথমেই জানিতে চায় " আপনি কি ইয়াহুদী ?" " আমি ফিলিস্তিনি " এমন জবাবের পরিপ্রেক্ষিতে দূতাবাস কর্মকর্তা বলিয়া বসে " দু:খিত আমরা কিছুই করিতে পারিব না"। নাম্নী সান্ড্রা তামারি স্বদেশে প্রত্যবর্তন করিয়া তাঁহার রাজ্যের সাংসদকে বিস্তারিত জানিয়ে চিঠি লেখেন। তবে সেই চিঠির উত্তর কোনদিনই আসিয়া পৌঁছাই নাই। বাংগু দেশের যেসব বুদ্ধিজীবি বাংলাদেশের পাসপোর্টের উপর ভরসা করিয়া ইজরায়েল ভ্রমণের ইচ্ছা প্রকাশ করেছেন, তাহাদের জন্য শুভকামনা। আমি চাই তাহারা আওয়ামীলীর সরকারের এই ইস্যুতে শুধু পদলেহন না করিয়া ইজরায়েল ভ্রমণ করিয়া প্রমাণ করুক যে তাঁহারা সত্যই ভ্রমনের নিমিত্তে ইহাকে সমর্থন করে।
ম্যারাডোনার প্রয়ানে! তোমাকে ম্যারাডোনার মতো ভালোবাসি - কিন্তু। তোমার তো জন্মই হয়নি। ও যখন খেলত সরাসরি দেখোনি। ৯৪ তে আবছা আবছা...! পরে অবশ্য পুরনো ভিডিওতে... দুধের স্বাধ ঘোলে..! -হা হা হা। আরে ঐ বছরেই তো মাদকের অভিযোগ নিয়ে বহিষ্কার.. একটা আনসিভিলাইজড প্লেয়ার! আর এইভাবে খেলা না দেখেও কাউরে ভালোবাসা যায়। পাগল! যত্তোসব! তবুও আমরা ওরে ভালোবাসি! - তোমাদের ঘটের সব কি গেছে! ঐ ব্যাটা নষ্ট, মাদকসেবী, মেয়েমানুষ.. কোন কেলেংকারী ওর নাই? আমরা ওরে ভালোবাসি! - ফালতু! আসলে তোমরা ওর মতই হইতে চাও। বিশৃঙ্খল, বেহিসেবী, উদ্ভট...! ৫ ফুটি বামুন, কর ফাঁকি দেয়া, হাত দিয়ে গোল করা দুবৃত্ত! ওর মরনোত্তর বিচার করতে হবে! তবুও আমরা ওরে ভালোবাসি আর বেসে যাবো! - তোমাদের মাথায় সিট আছে! যে তোমগো দেশও চিনেনা, কখনো আসেওনি। তাকে নিয়ে এত মাতামাতির কি আছে? আমরা সত্যিই অবুঝ! আমরা নিপীড়িত বলেই চিরকালই আমরা নায়ক খুঁজে বেড়িয়েছি। যে একাই পরাক্রমশালীকে হটিয়ে দেয়। অন্যায্য ফকল্যান্ড যুদ্ধের বিরুদ্ধে ঐ " হ্যান্ড অব গড" তাই আমাদেরও প্রতিবাদ। অন্তত ঔপনিবেশিক প্রেতাত্মার বিরুদ্ধে প্রতীকি হলেও! ম্যারাডোনা তাই আমাদের সেই প্রতীকি দেবতা, প্রমিথিউস। তার বিদায়ে আমরা হারিয়ে ফেলেছি এমন এক প্রদীপকে যার সলতের যোগান ছিলো সারা দুনিয়ার সাধারণ মানুষের ভালোবাসা। এ ভালোবাসায় কোন স্বার্থ নেই। এভাবে ভালোবাসতে গেলে পাগল হতে হয়! বিদায় " ফুটবল- ঈশ্বর "! তোমার প্রয়ানে আমরা আজ শোকাভিভূত!
আমি খুব বেশি ভয় পাচ্ছি। ইন ফ্যাক্ট করোনা শুরুর পর থেকে এত ভয় আর কখনো পাই নি। সম্ভবত এখন পর্যন্ত সবচেয়ে ভয়ঙ্কর সময়টির সামনে আমরা দাঁড়িয়ে। সেই শুরু থেকে বিবেচনা করলে আক্রান্ত বৃদ্ধির সর্বোচ্চ হার ঠিক এখনই। আজই। এই হার আরো বাড়তে যাচ্ছে। যারা সুযোগ থাকা সত্ত্বেও টিকা নেন নি। তারা টিকা নিন। সম্ভব হলে আজই। যে যেখান থেকে যেটুকু সম্ভব সুরক্ষার জন্য চেষ্টা করেন। আল্লাহ্‌ না করুন, সামনের দুঃস্বপ্নের তুলনায় অতীতের খারাপ সময় সুখস্বপ্নের মত মনে হতে পারে। স্বাভাবিকতা অনেক অনেক দূরে। দেখার জন্য অনেকেই হয়ত থাকব না। সরি, এই ভয়ঙ্কর নৈরাশ্যবাদি স্ট্যাটাস দেওয়ার জন্য। কিন্তু কি করব, করোনার ট্রেন্ড বলছে খুব একটা খারাপ সময় সামনে অপেক্ষা করছে।
সাংবাদিকতার দায় একমাত্র জনসাধারণের কাছে; এমনকি যখন এই সাংবাদিকতার পৃষ্ঠপোষক ব্যক্তি এবং সাংবাদিকতার প্রতিষ্ঠান ব্যক্তিমালিকানায়। বিশ্বাসযোগ্যতা অর্জনের একমাত্র উপায় এই দায়ের প্রতি নিষ্ঠাবান হওয়া। আর তার জন্যই সাংবাদিকতাকে থাকতে হয় স্বাধীন; নিরপেক্ষতাই যথেষ্ট নয়। এই স্বাধীনতা বজায় রাখতে হলে সাংবাদিকতাকে পেশা ও প্রতিষ্ঠান হিসেবে এবং সাংবাদিককে ব্যক্তি হিসেবে যাঁদের বিষয়ে সংবাদ বা সম্পাদকীয় প্রকাশ করবে, তাঁদের থেকে স্বাধীন থাকতে হবে; কেবল তবেই গণমাধ্যম ওয়াচডগের ভূমিকা পালন করতে পারবে।
বুকের বেদনা বুকের ব্যথা শুনে ডাক্তার প্রায় ঠেসে ধরে রোগীকে শুইয়ে দিলেন। তারপর তার যন্ত্র দিয়ে রোগীর বুকে পিঠে ... এর মধ্যেই ডাক্তারকে রোগী যতদূর সম্ভব বুঝানোর চেষ্টা করলেন, তার সব সময় বুকে ব্যাথা হয় না। তখন ডাক্তার বললেন, মনে করে দেখুন তো, ঠিক কখন কখন আপনার বুকে ব্যথা হয়? শোয়া অবস্থাতেই রোগী বললেন, কারোর কোন ভালো খবর শুনলেই আমার বুকের ব্যথা শুরু হয়!
ইদানিং এই কথাটা প্রায়ই শুনবেন— রাস্তায় আমরাই তো চিপসের প্যাকেট বা ময়লা ফেলি, শহর তো নোংরা থাকবে। সমস্যা তো আমরা। কথাটা মিথ্যা। কমলা থেকে কলম কেনা পর্যন্ত সবকিছুর জন্য আপনি রাস্ট্রকে কর/খাজনা দেন। এর টাকায় রাস্ট্রের ম্যানেজাররা (মন্ত্রী/ আমলা/ বিচারক/ সশস্ত্রবাহিনী) বেতন পায়। আর এদের চাকরীর মধ্যে একটা হলো আপনার চিপসের প্যাকেট সরানো। এই কাজটা হাল আমলে খুব বেশী হচ্ছে। রাস্ট্র তার দায়িত্ব আপনার ঘাড়ে পাচার করে দিতে চায়। শুধু তা না, আপনি কেন ‘আপনার কাজ’ ঠিকমত করেন না এটা নিয়ে উল্টা আপনারে শরমিন্দা বোধ করাইতে চায়। বা আপনি যদি তার কাজটা করে দেন তাহলে সে আপনাকে সাবাশীর ললিপপটা প্রদান করে। অনেক প্রতিষ্ঠান আবার ঢাকঢোল পিটায়ে রাস্তার ময়লা-আবর্জনা সাফ করে। ছবি তুলে। সবাইকে জানায়। জিনিষটার প্রাদুর্ভাব অনেক বেশি। এর প্রথম ভিকটিম হয় আপনার অধিকারবোধ। রাস্তার ময়লা সাফ করা আপনার কাজ না। আপনি এই কাজ প্রতিদিন করতে পারবেন না। এই কাজ সিটি করপোরেশনের। আপনি একবার এটা করা একটা প্রতিকী উদ্যোগ। এবং এটাতে কোন কিছু হয় না। রাস্তায় যেখানে সেখানে ময়লা ফেলা খারাপ। কিন্তু এর চেয়েও বড় ভয়ঙ্কর সব জিনিষ আছে যা আমাদের পানি, মাটি, হাওয়াকে তচনচ করে দিচ্ছে। এগুলার সমাধান আপনার হাতে নাই। যেমন— সুন্দরবনে বিদুৎ উৎপাদনের কারখানা, পাহাড় কাটা, জিএম খাদ্য ইত্যাদি। আপনি যখন একবার চিপসের প্যাকেটের খপ্পরে পড়বেন, আপনাকে কিন্তু রাস্ট্রের গোলামেরা বারবার বলবে— তুমি মিয়া রাস্তা ঝাড়ু দিস জীবনে মাত্র একবার, তুমি ক্যামনে আবার নদীগ্রাস নিয়া কথা বল? আমাদের নিজেদের ঠিক হতে হবে... এদিকে এটাও হয়। যেটাও ক্ষতিকর। আপনি চিপসের প্যাকেট ঠিক জায়গায় ফেলে নিজেকে কম দোষী ভাবেন। ভাবেন পরিবেশ নিয়া আপনার দায়িত্ব কেবল ময়লা সাফ করা আর সাইকেল চালানো। এটাও রাস্ট্রের জন্য খুব ফায়দার জিনিষ। সে আপনাকে আপনার ব্যাক্তিগত জীবনে আটকে ফেলতে পারছে। আপনি কিন্তু চিপসের প্যাকেট, ব্যক্তিগত কার্বন ফুটপ্রিন্ট ইত্যাদিতে আটকা পড়লেন। পরিবেশের সবচেয়ে বড় দুশমন হচ্ছে এ রাস্ট্রব্যাবস্হা যে পলিথিনের বিকল্প তৈরী হতে দেয় না। যে আপনার অর্গানিক খাওয়াকে জিএম খাদ্য দিয়ে বদলে ফেলছে। এর ধব্বংস চাই। দ্রুত। এটা না হওয়া পর্যন্ত চিপসই খেয়েন না। 
বঙ্গবন্ধু হাসপাতালে সব সময় দুইটা আই সি ইউ বেড খালি রাখা হয় ভি আই পিদের জন্য। আমি যখন বঙ্গবন্ধু হাসপাতালে ভর্তি ছিলাম আমার সামনে দুইটা রোগী মারা গেছে আই সি ইউ তে যায়গা পায়নি বলে। একজনকে দুই দিন আগে থেকে ডাক্তার বলেছে আই সি ইউতে নিতে। তারা ভি আই পি নয় বলে আই সি ইউতে যায়গা পায়নি অবশেষে তাদের এলাকার মহিলা এমপি ফোন করে দিলে আই সি ইউতে যায়না হয়। আই সি ইউতে নেয়ার দুই ঘন্টা পরে রোগী মারা যায়। আমি যখন বঙ্গবন্ধু হাসপাতালে ভর্তি ছিলাম সেই বিল্ডিং পুরাই খালি ছিল। করোনা পজেটিভ যাদের তাদের ধারে কাছে ও কোন ডাক্তার আসেনা। আমরা নার্সদের সমস্যা বলতাম নার্স ডাক্তার দের ফোনে জানিয়ে চিকিৎসা করতেন। করোনা রোগীদের জন্য যে নার্স নিয়োগ দেয়া হয়েছিল তারা কোন সিনিয়র নার্স না তারা একটা ক্যানোলা লাগাতে পারতো না। তাদের কোন প্রশ্ন করলে উত্তর দিতে পারতোনা। দুনিয়ার কেবিন খালি পরে থাকলেও নরমাল রোগীদের জন্য সিংগেল কেবিন নাই। ভি আই পি দের জন্য যে কেবিন কারা সেই ভি আই পি? বড় বড় রাজনৈতিক নেতা কর্মীরাই ভি আই পি। বঙ্গবন্ধু হাসপাতালে সাধারণ কোন মানুষ ভর্তি হতে দেখিনি। খুটির জোর ছাড়া সেখানে ভর্তি হওয়ার কোন উপায় নাই। আমিও খুটির জোরেই ভর্তি হয়েছিলাম। প্রত্যেকটা হাস্পাতালে আই সি ইউর এতো অভাব। ক্ষমতা থাকলে কোন কিছুর অভাব নাই। বঙ্গবন্ধু হাসপাতাল পুরাটাই একটা রাজনৈতিক সিন্ডিকেট। এতো বড় একটা হাসপাতালে সাধারণ মানুষ নির্বিঘ্নে ভর্তি হতে পারছেনা। আমার করোনা নেগেটিভ হওয়ার পরেও আমাকে করোনা পজেটিভ রোগীদের সাথে রাখা হয়েছে। হাসপাতালের পরিচালকের কাছে বলার পরে ও তিনি ব্যবস্থা নিবেন বলেও কোন ব্যবস্থা নেননি। মাননীয় প্রধানমন্ত্রী কি জানেন বঙ্গবন্ধু হাসপাতালের ভিতরের চিত্র কি?
তারা ভরা আকাশ সব সময়ই যুবকটির ভাল লাগে৷ কিন্তু আজ কিছুতে গগনের দীপের আলো তাঁকে টানছে না৷ এমনিতেও কোলকাতাকে সে মনে করে ইটকাঠ পাথরের খাঁচা৷ মন থাকে বাংলার পুবে৷ সেখানকার সজল শ্যামল বনের সীমা, নদীর আপন বেগের পাগলপারা,আষাঢ় নেমে আসার পদধ্বনি বাস্তব হয়ে উঠে আসে তাঁর ছন্দে সুরে৷ ভূবনডাঙাকেও সে ভালবাসে হাতের আঙূলের মতই৷ প্রদীপহীন নৌকার জলের ছলছল ধ্বনিতে ফটিক শুভা মৃন্ময়ী বালিকা রতন আশ্চর্য সৌন্দর্যে জীবন্ত হয়ে ওঠে৷ নাতিদীর্ঘ গীতকবিতাগুলো সুরের মায়াজালে ইতিমধ্যেই জনপ্রিয়তার চূড়ান্তে৷ রাজনৈতিক সভা তার দেশাত্মবোধক সঙ্গীত ছাড়া শুরু হয়না৷ কংগ্রেসের একবার অধিবেসন উপলক্ষ্যে তিনি রচনা করেন "জনগণমন অধিনায়ক" গানটি৷ যা জাতীয় সঙ্গীতের মর্যাদা পাবার পর শুরু হয়েছে বিতর্ক৷ অনেকেরই তাঁর লেখা পছন্দ নয়৷ তাঁদের মতে গানটি সম্রাট পঞ্চম জর্জের আগমন উপলক্ষ্যে চাটুবাক্য৷ করুণ হাসিতে তিনি ভাবেন, কি প্রাপ্তির জন্যে তিনি এমন গান লিখবেন৷ তাঁর উপাস্য ঈশ্বর, তাঁর উপলব্ধি প্রকৃতির মাঝে, ভালবাসেন মানুষকে৷ প্রেমের জন্যে লিখতে পারেন সারারাত৷ এমনকি দিনমানেও সদা সর্বদা প্রার্থনা "বরিষ ধরা মাঝে শান্তির বাণী"৷ দ্য বেঙ্গলি পত্রিকায় তাঁর গানটির ইংরাজি তর্জমার সাথে খবর ও ছেপেছিল৷ গানটির রিহার্সাল হয় ডাঃ নীল রতন সরকারের বাড়িতে৷ উনিশ শ' এগারো সালের শেষ ডিসেম্বরে গানটি প্রথম জনসমক্ষে গাওয়া হয়৷ কিন্তু সমালোচনা পিছু ছাড়েনা৷ সমস্যা হচ্চে ঝগড়াকে তিনি ঘৃণা করেন৷ এমনকি সর্বসমক্ষে ক্রোধ প্রকাশও অসম্ভব৷ তাই আজ যখন বিশ্বভারতীর প্রাক্তন ছাত্র, ঢাকার পুলিনবিহারী সেন গানটির উপলক্ষ জানতে চেয়ে চিঠি লিখেছে তখন উত্তর দেওয়াটাই সমীচীণ মনে করেছেন৷ যদিও নিজের লেখার কৈফিয়ত দিতে তবু বাধ্য নন৷ তবু এক নভেম্বরে, উনিশ শ' সাঁইত্রিশে তিনি স্পষ্ট করে লিখলেন," যিনি যুগযুগ ধাবিত যাত্রীদের চির সারথি, যিনি জনগণের অন্তর্যামী পথ পরিচায়ক, সেই যুগ যুগান্তরের মানব ভাগ্য রথচালক কোনো ক্রমেই পঞ্চম ,ষষ্ঠ বা কোনো জর্জই কোন ক্রমেই হতে পারেন না.......৷" বেলা পড়ে আসে ৷ যেতে হবে বহুদূর পথ৷ সোনার তরী উপচিয়ে উঠেছে অসংখ্য কবিতা, সঙ্গীত নাটক গল্প উপন্যাস গদ্য চিত্রে৷ তবু প্রথম সন্তানের মত সঙ্গীতের প্রতি ভালবাসা প্রগাঢ়৷ একদিন ধূলায় বিলীন হবে সব, তবু যে ভাষায় তাঁর গান, জানেন বহুদিন পর্যন্ত এমন প্রায় দুশত বছর হয়ে আসলেও বাঙালীর মন, হরণ করে রাখবে তাঁর সৃষ্টি গীতকবিতা৷ পরম মমতায় তার সুর সান্ত্বনা দেবে দুখী হৃদয়ে৷ সজল ঘন দেয়ার ডাকে বিরহী যক্ষের বেদনা উপলব্ধি করবে একলা কোনো শ্রোতা৷ আবার জন্মদিন৷ চির নূতনের ডাক! কবি নতুন কবিতা লিখতে শুরু করলেন "হে নূতন, দেখা দিক আরবার জন্মের প্রথম শুভক্ষণ৷"
তোমরা যারা নিজেদের মুসলমান দাবী করো, তোমরা কার অনুসরণ করছো? কতটুকু তোমরা জানো নিজেদের সম্পর্কে? যারা আজ ইসলাম ধর্মের ধ্বজাধারী তারা আসলে কারা? হুসেইনের রক্তের দাগ কি তোমাদের হাতেও লেগে নেই? #কনভার্টেড_মুসলমানঃ "আমি মুসলমানদেরকে প্রশ্ন করতে চাই সত্য বল, মুসলমান! কুরআন শরীফে হাত রেখে, "কারবালাতে কি হয়েছিল"? যদি হিম্মত (সাহস) না থাকে তাহলে হিন্দু এবং সনাতনীদের মিথ্যা বলার জন্য কারবালাকে ব্যবহার করো না। কারবালাতে তোমরা মোহাম্মদ সাহেবের খান্দান এবং তাঁদের পুত্রদের হত্যা করে তাদের মস্তক বর্শার অগ্রভাগে গেঁথে ইরাকে বশরার অলি-গলিতে এবং তাঁহার পবিত্রা নারীদেরকে বে-আব্রু করে নাঙ্গা পায়ে ঘুরিয়েছ! তোমরা না মুহম্মদের আপন কেউ আর না তাহার খান্দানের আপন কেউ!! তোমরা তো ওনার জামাতা(আলি) কে নামাজ রত অবস্থায় খুন করেছ! তোমরা তো তাহার নাতি ইমাম হুসাইনকে কারবালাতে সিজদারত অবস্থায় কতল করেছ ! তোমরাইতো নবীর দুলালী মা ফাতেমা খাতুনে জান্নাত এর ঘরের দরজায় আগুন দিয়েছে, এবং জ্বলন্ত দরজায় আঘাত করে তাকে জিন্দা দাফন করে দিয়েছো!! সিন্ধুর শেষ রাজা দাহির সেন এর ইতিহাস পড়ে দেখো। সে তার দূর্গে নবী মুহাম্মদের অবশিষ্ট বংশধদের আশ্রয় দিয়েছিল। অথচ মুহাম্মদ বিন কাসিম তাদের আক্রমণ করে মেরে ফেলতে চেয়েছিলো। দাহির সেন নিজে যুদ্ধ করতে করতে সপরিবারে নিহত হন কিন্তু মুহাম্মদের বংশধরদের গায়ে আঁচ পর্যন্ত লাগতে দেননি। দুঃখজনকভাবে সেই মুহাম্মদ বিন কাসিমই আজ মুসলমানদের নায়ক। কিন্তু ইতিহাসবিদরা এসব সত্য আমাদের বলে না। তোমরা বলো, "কারবালা আমাদের স্মরণে!"...... তুমি খাঁটি মুসলমান নও! তোমরা যারা আজ কোরান, শরিয়াহ, হাদিস মেনে চলো, তোমাদের পূর্বপুরুষ অত্যাচারী মোঘলদের তলোয়ারের ভয়ে ধুতি ছেড়ে সেলোয়ার পড়ে বশ্যতা স্বীকারকারী কনভার্টেড মুসলমান! তাই তোমরা এসব জানো না। তোমরা খাঁটি মুসলমান নও❗"
বাপের হোটেলে বসে খায় এমন ছেলেকে বিয়ে করা মোটেই উচিত নয়, যতই বিষয় সম্পত্তি থাকুক। মেয়েরো পড়া শেষ না করে বিয়েতে রাজী হওয়া অনুচিত। মেয়েদের শক্ত হতে হবে, বাবা জোর করলেই বিয়েতে রাজী হতে হবে এমন কোনো কথা নয়।
আমার চাচা চিটাগাং যাবেন। রেলস্টেশনের ওয়েটিং রুমে বসে আছেন। ট্রেন যথারীতি লেট। স্টেশনের ওয়েটিং রুমে গাদাগাদি ভীড়। চাচার পাশে বসে আছেন এক তরুণ। বয়স্ক মানুষরা কথা বলতে ভালোবাসেন। আমার চাচাও তার ব্যতিক্রম নন। তিনি সেই পাশের তরুণটির সাথে গল্প জমানোর চেষ্টা করলেন। তরুণটি বেকার। চাকরি বাকরি নেই। তার বাড়ি চিটাগাং। ঢাকায় এসেছিলো জীবিকার সন্ধানে। কোনো সুবিধা করতে পারেনি। হাল ছেড়ে গ্রামে ফিরে যাচ্ছে। ছেলেটি যথেষ্ট শিক্ষিত। এমএ পাশ। কথাবার্তায়ও দারুন স্মার্ট। এই রকম শিক্ষিত, মার্জিত এবং ভদ্র ছেলেটি এতদিনে কোনো চাকরি জোগাড় করতে পারেনি- এটা দেখে আমার চাচা খুবই বিস্মিত হলেন। কথা বার্তার এক পর্যায়ে চাচা বললেন, বাবা কিছু মনে করো না। আমি একটু বাথরুমে যাবো। তুমি আমার ব্যাগটা একটু দেখো। ছেলেটি হেসে বললো, কোনো সমস্যা নেই চাচাজি। আপনি টয়লেটে যান।আমি আছি। টয়লেট সেরে এসে চাচা দেখলেন, ছেলেটিও নেই, ব্যাগটিও হাওয়া। আমার চাচা মাথায় হাত দিয়ে বসে পড়লেন। এই রকম পরিস্থিতিতে যা হয়- তাই হলো। আশেপাশে প্রচুর মানুষ জড়ো হলো। সবাই চাচাকে নিয়ে হাসাহাসি করতে লাগলো। চাচার মতো বোকা মানুষ তারা আর একটিও দেখেনি। আমার চাচা মনে মনে শপথ করলেন, জীবনে আর কোনোদিন কাউকে বিশ্বাস করবেন না। এই শপথ করার সাথে সাথে এক কান্ড হলো। চাচা দেখলেন, সেই ছেলেটি দৌড়ে এসে ওয়েটিংরুমে ঢুকলো। তার কাঁধে চাচার ব্যাগ। কী ব্যাপার? চাচা যখন বাথরুমে ছিলেন, তখন ট্রেন এসে গিয়েছিলো। ছেলেটি দৌড়ে গিয়ে ট্রেনে উঠে সিট রেখে এসেছে।। নিজের জন্য কোনো সিট সে ম্যানেজ করতে পারেনি, তবে প্রাণপণ চেষ্টায় আমার চাচার জন্য একটা সিট ম্যানেজ করেছে। নিজের ব্যাগটি সেই সিটে রেখে এসেছে - সিটের দখলটি যাতে হাতছাড়া না হয়। আমার চাচা কাঁদতে কাঁদতে তওবা করলেন। জীবনে আর কোনোদিন মানুষকে অবিশ্বাস করবেন না। এই ঘটনাটি যখন চাচা আমাকে বলেন, তখন তিনি কাঁদছিলেন। আমি সেই ছেলেটির কথা ভাবি। বিশ বছর আগে সে বেকার ছিলো। আমি নিশ্চিত- আজও ছেলেটি বেকারই আছে। চাকরি দেবার সময় আমরা দেখি, চাকুরি প্রার্থী চাঁদের ওজন জানে কিনা। উগান্ডার মুদ্রা নাম কি- সেটা মুখস্থ কিনা। পৃথিবী থেকে সূর্যের দূরত্ব কয় মাইল কিংবা সিরাজ উদ দৌলা কত সালে জন্মেছিলেন, সেটি তার মনে আছে কিনা। এর ফলও অামরা হাতে নাতে পাচ্ছি। যে মানুষটি সৎ- তাকে আমরা বলি বোকা। আর যে মানুষটি ঘুষ খেয়ে পেট মোটা করে ফেলেছে, তাকে বলি, হুমম, উনি বিরাট অফিসার। এই হচ্ছে আমাদের বাঙালি সমাজ। এই সমাজে বোকা ছেলেটা গত বিশ বছর ধরে অন্যের ব্যাগ নিয়ে দৌড়াচ্ছে। এই সমাজে তার কোনো গন্তব্য নেই। হায়!
কোন কিছু জমতে দিতে নেই ধুলো -ময়লা- পানি কিংবা দুধ- ভালোবাসা- প্রেম | ধুলো আর ময়লার কোন উপকারিতা আজ অবধি জানা হলো না ! পানি জমে জমে ভবদহ হয় এটা নিশ্চিত। দুধ জমে ক্ষীর বা দধি যাই হোক শেষ অবধি পঁচেই যায় ভালোবাসা জমে প্রেম আর প্রেম মরে গেলে লোকে বিয়ে করে প্রতিটি বিবাহিত প্রেমিক তাই খুনি কিংবা খুনির দোসর .... [খুনি কিংবা খুনির দোসর]
(আন্তর্জাতিক নারী দিবসে উপলক্ষ্যে) সোনাভান আমিনুল ইসলাম যদি তুমি পুঁথিকারের কল্পনা না হয়ে থাকো কেবলই তবে প্রভাতের চোখ তুলে একবার চেয়ে দেখো সোনাভান তোমাকে নিশানা করে ছুটে আসে অশ্বারোহী- হতে পারে নাম তার- অর্জুন কিংবা হানিফা অথবা নেপোলিয়ন যতটুকু জেনেছি- সে পাল্টিয়ে নিয়েছে নিজনাম যেমন পাল্টিয়ে নিয়েছে তার হাতের অস্ত্র আর এখন তার সেনাদলে বণিকের ছেলেরাই সংখ্যাগরিষ্ঠ। সোনাভান, আমি কিন্তু ফেলে আসা অন্ধকারের কথা ভাবছি না দ্যাখো-আমার দুচোখ সম্প্রসারিত হেডলাইট সে-আলোয় উদ্ভাসিত-- চোখ-ধাঁধানো এক খোলাবাজার- রঙিন! রঙিন! এবং রঙিন! আর রঙিন সে-বাজারেই তোমাকে নিয়ে যেতে চায় অশ্বারোহী। প্রস্তুত তার মঞ্চ, প্রস্তুত গ্রীনরুম দ্যাখো- বিলবোর্ডে থেকে থেকে হেসে ওঠে তোমারই এক তন্বী সহপাঠিনীর টপলেস ছবি! সোনাভান, ইন্টারনাল অডিটের চোখে একবার- অন্ততঃ একবার নিজের আয়নায় নিজেকে নিয়ে দেখো এভাবে আর কতদিন-- তুমি অন্যের দিন যাপন করবে? এভাবে আর কতদিন— তুমি যাপন করবে অন্যের রাত? ইতিহাস অথবি কিংবদন্তী, পুঁথি অথবা পুরাণ- যা-ই হোক- আমাদের বিশ্বাসের পায়ে ভর দিয়ে তুমি কঠিন সত্যে ফিরে এসো— টুঙ্গি শহরের সোনাভান ক্যাটওয়াকের বিড়ালিনী নয়, বলনৃত্যের শংসিত পুতুল নয় তোমার পদাঘাতে কেঁপে ওঠুক-- মতলববাজের রঙিন মঞ্চ। সোনাভান, তুমি কেন আর শুধুই-- অন্যের ব্রতের সহায় হয়ে থাকবে? এবার ঠিক করে নাও তোমার নিজের ব্রত-নিজের গন্তব্য, সিদ্ধান্ত এই হোক- আর নয় তোমার নামের শেষে অন্যের নামের উপনিবেশ; এবং কারো আর অর্ধাংশ হয়ে থাকাও নয় তোমার। ব্যায়ামাগার থেকে উঠে এসো খেলার মাঠ হতে উঠে এসো ফসলের ক্ষেত থেকে উঠে এসো প্রশিক্ষণ ক্যাম্প থেকে এসো ইতিহাসের স্কুল থেকে পাঠ নিয়ে বেরিয়ে এসো দৃপ্তনয়না বলিষ্ঠবাহু সোনাভান তোমার চোখে চেয়ে- তোমার বাহু দেখে গুহায় ফিরে যাক- বিজ্ঞাপনে হেসে ওঠা অভিচারতন্ত্রের রঙিন সেকুয়েল।
আজ ৩ রা এপ্রিল। জাতীয় চলচ্চিত্র দিবস। সরকারের ঘোষণার প্রেক্ষিতে ২০১২ সালে আমরা এ দিবস উদযাপন শুরু করি। চলচ্চিত্র দিবসে চলচ্চিত্রের সকল মানুষকে জানাই উষ্ণ অভিনন্দন।
বিষ বিদায়ে শুভেচ্ছা ------------------------------ তাপস কুমার বড়ুয়া ------------------------------ জানি ফেসবুক ওয়ালে আজ সবার বিষোদগার, বিশে বিষময় কেটেছে বছর দূর্বিসহ সবার। প্রিয়, আপন, বহু গুনিজন হারালো এই বিশ্ব, কতজনে আজ কর্ম বিহীন কত জনে আজ নিঃস্ব। কত জন বাজি রেখেছে জীবন পরের সুখের লাগি, দিনরাত শ্রম দিয়েছে মনন প্রিয় পরিবার ত্যাগী। কেউ বা ফিরেছে বীরের বেশে সর্ব শান্ত হয়ে, কেউবা নিজেই বলিদান হল হাজার দুঃখ সয়ে। তবু যারা আজ এ ভব মেলায় করছি বিচরন, ২১ এ সবাই ভালো থাকুন এ কামনা নিরন্তন।।
২৬ শে মার্চ অর্থাৎ স্বাধীনতা দিবসের রাত ৯ঃ১৫ মিনিটে এটিএন বাংলায় প্রচারিতব্য "সূর্যোদয়ের গান" অনুষ্ঠানে আমার লেখা, জনাব আহমেদ ইমতিয়াজ বুলবুল এর সুর ও সঙ্গীতে কুমার বিশ্বজিতের গাওয়া গানটি দেখার আমন্ত্রণ জানাচ্ছি। মহান স্বাধীনতা দিবসের সংগ্রামী শুভেচ্ছা!
কত আর কাছের লোকের করোনা আক্রান্ত হওয়ার খবর শুনবো। ফজলে হোসেন বাদশা আমাদের প্রিয় বাদশা ভাই করোনা আক্রান্ত। তার দ্রুত সুস্থতা কামনা করছি।
বাজেট পরবর্তী ব্যক্তিগত বিবৃতি-- ১. আহ! বেশ ভালো আছি হেসে আর খেলে চকচকে দামি হই সয়াবিন তেলে। ২. বাজেট মানেই দাম বাড়া আর কমা মানিব্যাগ তুমি আমায় করো ক্ষমা। ৩. ওয়াসা'র জন্য প্রবাদটা গেল মরে আর বলবো না, কিনেছি 'জলের দরে'। তাই চিন্তায় চিন্তায়... ৪. চলো ফিরে যাই শৈশবে কুমড়ো লতা টেনেও ধূমপান হবে। অবশেষে কী আর করা... ৫. দাম কমেছে ভাবনা নাই তাই তো বসে মুড়ি খাই।
আব্বাসউদ্দীন একাডেমি, ডোমার-এর কর্মকর্তা-শুভানুধ্যয়ীদের প্রতি ঈদের শুভেচ্ছা। সক্রিয় নেতা-কর্মীদের ঈদ-সম্মানী প্রদানের ব্যবস্থা রয়েছে। সাংগঠনিক সম্পাদক এম সহিদুল ইসলাম সমন্বয় করছেন। সম্মানী গ্রহণে আগ্রহীবৃন্দ দপ্তর সম্পাদক খালিদ মাহমুদকে ফোন করুন। করোনাকালীন সময়ে সচেতনতার সঙ্গে ঈদ উদযাপনে সচেষ্ট থাকুন। উল্লেখ্য, সকল ধর্মাবলম্বীই ঈদ-সম্মানী গ্রহণের যোগ্য। আটলান্টিকের পার থেকে সাগরসম শুভকামনা ♦ সাসু, গ্লোবাল চেয়ারম্যান, আব্বাসউদ্দীন একাডেমি
কেউ দায়ী নয়। কমলে ক্রেডিট সবার বাড়লে কেউ না জানুক কার কারণে 
স্মৃতিঃ ২৭ অক্টোবর,২০১৮।চেকোশ্লোভাকিয়ায় আজহার বাবু ভাই ও ভাবীর সাথে।
সময়ের কাহন -৩৪ --------------- গৌহাটিতে সেজো ভাশুর ছিলেন।আমার শাশুড়ির পাঁচটি ছেলের মধ্যে একমাত্র তিনিই গৌহাটিতে থাকতেন। আমার বিয়ের কিছুদিন আগেই তিনি সেখানে গিয়েছিলেন। আমি তাঁকে তখনও দেখিনি। জাকে দেখেছি। আমার মেয়ের বয়েস যখন এক বছর তখন তিনিও স্বামীর কাছেই চলে গিয়েছিলেন। এদেশে তাঁরা আর ফিরে আসেন নি। আসামে যাওয়ার সময়ে আমি আমার কর্তার হাতে ছেলেমেয়েদের চেনগুলি তুলে দিয়েছিলাম বিক্রির জন্যে। ট্রেন ভাড়ার জন্যে যদিও সেই সময়ে জয়বাংলার মানুষের ভাড়া দেয়ার কোন বাধ্যবাধকতা ছিলো না। কর্তা গৌহাটি পৌঁছেই তাঁর মেজো ভাইকে পেয়ে যান।তাঁরা তখন ভাইয়ের বাড়িতেই ছিলেন।অপেক্ষা করছিলেন সেখানকার নিলামবাজারে শরণার্থী ক্যাম্প হওয়ার প্রতীক্ষায়। ক্যাম্প তৈরি হয়ে গেলে তিনি তাঁর মধ্যবিত্ত ভাইটির ওপরে চাপ না দিয়ে ক্যাম্পেই চলে গিয়েছিলেন। ছেলেমেয়ে দুটিকে কাছে পেয়ে মেজো ভাশুর আর আমার জাতো আনন্দে আত্মহারা হয়ে গেলেন। তাঁরা ভাবতেই পারেন নি ছোট ছোট বাচ্চাদের নিয়ে রামগড় পার্বত্য এলাকা পার হয়ে আমরা সীমান্ত পাড়ি দেবার সাহস করবো। এদিকে গৌহাটি যাওয়ার পরে আসামের জল হাওয়া আমার কর্তা সইতে পারলো না।সেখানে গিয়েই তার টাইফয়েড হয়ে গেলো।অবস্থা একসময়ে এমন দাঁড়ালো যে সে প্রলাপ বকতে শুরু করলো। অবস্থা দিন দিন খারাপের দিকে যাচ্ছিলো বলে হাসপাতালে খবর দেয়া হল এম্বুলেন্সের জন্যে। এমবুলেন্স তাঁদের বাড়ির ঠিকানা খুঁজে না পেয়ে ফিরে গেলে অগত্যা ভালো ডাক্তার আনা হল। সেই ডাক্তারের চিকিৎসার পরে সে ধীরে ধীরে সুস্থ হল বটে কিন্তু শরীর তখন দুর্বল হয়ে পড়েছে।রোগাও হয়ে গেছে অনেক। বেশি দিনের কথা নয়।আমার সেজো ভাশুর নিজেও আসামে উদবাস্তু হয়েই গিয়েছেন। আর্থিক অবস্থা তাঁর তেমন ভালো ছিলো না।তারপরও সেজো জা কর্তার হাত দিয়ে আমার কাছে একটি চিঠি পাঠিয়েছিলেন আমি যেন আসামে একবার বেড়াতে যাই।আসামের কামরুপ কামাখ্যা দর্শন করে আসি। সেই নিদারুণ দুঃসময়ে কোথাও বেড়াতে যাওয়ার মতো মানসিকতা আমার ছিলো না।তায় আবার আমার কর্তার স্বাস্থ্য দেখে ছেলেমেয়ে নিয়ে সেখানে যাওয়ার ইচ্ছে বা সাহস কোনটাই আমার হয়নি। মনে মনে ভাবছিলাম এত দুর্গম পার্বত্য পথ পার হয়ে এলাম,মাঠে ঘাটে ঘুমিয়েছিলাম তখন আমাদের কিছুই হলনা আর নিরাপদ একটা জায়গায় গিয়ে কিনা আমার কর্তা এত ভুগলো? ক্যাম্পে যাওয়ার পর সবাই আমাদের বারান্দায় এসে জমা হতেন রেডিওর খবর শোনার জন্যে। এ ছাড়াও সবাই সেখানেই বসে যুদ্ধের নানা খবর নিয়েও আলোচনা করতেন। এপ্রিল পেরিয়ে মে মাস চলছে তখন। সামরিক জান্তা তাদের কিছু দেশীয় অনুগত দোসরদের নিয়ে শহর ছাড়াও পূর্ব বাংলার অজ পাড়া গাঁয়েও তখন ছড়িয়ে পড়েছে। চারিদিকে খুন,ধর্ষণ, লুটপাট, হতাশা,ভয় ভীতি আর নৈরাজ্য সৃষ্টি করে চলেছে তারা। একের পর এক গ্রাম ধ্বংস করছে।বিশেষ করে আওয়ামী লীগের নেতা কর্মী আর হিন্দুদের বাড়িঘর পেলেই জ্বালিয়ে দিচ্ছে। এসব খবর শুনে যখন মন খারাপ হত তখন স্বাধীন বাংলা বেতারকেন্দ্র থেকে প্রচারিত দেশাত্মবোধক গানগুলি আমাদের উজ্জীবিত করে রাখতো। বিশেষ করে "জয়বাংলা বাংলার জয়, হবে হবে হবে, হবে নিশ্চয়"। "পূর্ব দিগন্তে সূর্য উঠেছে রক্ত লাল,রক্ত লাল,রক্ত লাল---।নোঙ্গর তোলো, তোলো, সময় যে হলো হলো----।নীড় হারা ঐ ঢেউয়ের সাগর পাড়ি দেব রে----। একটি ফুলকে বাঁচাবো বলে যুদ্ধ করি---। সালাম সালাম হাজার সালাম---। এছাড়াও আমাদের প্রিয় কবি রবি ঠাকুর আর কবি নজরুলের উদ্দীপনা মূলক গানগুলিতো ছিলোই। গান ছাড়াও বঙ্গবন্ধুর ৭ই মার্চের ঐতিহাসিক ভাষণের অংশ বিশেষও প্রচার করা হতো "বজ্র কন্ঠ" নামে।বঙ্গবন্ধুর কণ্ঠ যখন শুনতাম তখন মনে হতো তিনি দূরে নন আমাদের খুব কাছাকাছি কোথাও আছেন। স্বাধীন বাংলা বেতার থেকে "জল্লাদের দরবার" নামে ধারাবাহিক একটি ছোট্ট নাটিকাও প্রচার করা হয়েছিলো। তবে সবচেয়ে জনপ্রিয় অনুষ্ঠান ছিল চরম পত্র। সেই অনুষ্ঠানটি শোনার জন্য সবাই অধীর আগ্রহে অপেক্ষা করতেন। চরম পত্র যিনি পাঠ করতেন তাঁর নাম জানার জন্য সবার একান্ত আগ্রহ থাকলেও নামটা প্রচার করা হত না। শেষ চরম পত্রের দিনটিতে সবাই জানলো তাঁর নাম এম আর আখতার মুকুল। স্বাধীন বাংলা বেতার ছাড়া ছিলো আকাশ বাণী আর বিবিসি। যুদ্ধের শুরু থেকে দিল্লী থেকে প্রচারিত প্রতিটি সংবাদে বাংলাদেশ প্রসঙ্গ থাকত। নীলিমা স্যান্যাল, ইভা নাগ, প্রশান্ত বন্দোপাধ্যায়ের অপূর্ব কণ্ঠের সংবাদ পাঠের কোন তুলনা ছিলো না। তবে আকাশ বাণী কোলকাতা কেন্দ্রের সংবাদ ও সংবাদ পরিক্রমা প্রচারে যে দু'জন কন্ঠ সৈনিকের সংবাদ পাঠ আমরা যারা শুনেছি তারা কখনোই ভুলবো না। তাঁদের একজন হলেন হলেন দেবদুলাল বন্দোপাধ্যায় আরেকজন পীযুষ বন্দ্যোপাধ্যায়। রোজ স্বাধীন বাংলার গান,বঙ্গবন্ধুর সাতই মার্চের ভাষণ, চরমপত্র,আকাশ বাণীর দেবদুলাল বন্দ্যোপাধ্যায়ের সংবাদ, বিবিসির সংবাদ শোনার জন্যে আমাদের ঘরের দাওয়ায় যাঁরা জড়ো হতেন তাঁদের অনেকেই ছিলেন বাবার ছাত্র। দেবদুলাল বন্দোপাধ্যায়ের উদাত্ত কণ্ঠের সংবাদ পাঠ এতটাই আবেগপূর্ণ ছিলো যে পাক বাহিনী ঢাকা বেতার কেন্দ্রের সংবাদ পাঠের প্রতি শ্রোতাদের আকর্ষণ বাড়াবার জন্যে ঢাকা রেডিওতে চাকুরীরত লোকদের নাকি জিজ্ঞেস করেছিলো তাঁরা দেবদুলাল বন্দ্যোপাধ্যায়ের নাম শুনেছেন কিনা? তাঁর মতো তাঁরাও কেন সংবাদ পাঠ করতে পারেন না? তাঁর মতো সংবাদ পাঠক কি পূর্ব পাকিস্তানে পাওয়া যায় না? এই নাহলে পাকবাহিনী? চাইলেই যদি দেবদুলাল বন্দোপাধ্যায় হওয়া যেতো? অবশ্য পাকবাহিনীর দোষ দিয়েই বা কি লাভ? তাঁদেরই দোসরদের মুখ থেকে তাঁরা যখন শুনেন রবীন্দ্রনাথের গান আমাদের গাইবার দরকার কি? আমরা নিজেরাই কি রবীন্দ্রসঙ্গীত রচনা করতে পারি না? পাকবাহিনীর কাছে তখন অত্যন্ত জনপ্রিয় নাম ছিলো ফজলুল কাদের চৌধুরী। টহলদার সৈন্যেরা তরুণ ছেলেদের ধরতে পারলেই নাকি বলতো ইষ্ট পাকিস্তান মে সির্ফ একহি সাচ্চা আদমি হ্যায়।অউর ও হ্যায় ফজলুল কাদের চৌধুরী। আমাদের ক্যাম্পে একবার তেমন একটি ছেলে ভারতে আসার সময়ে পাকসৈন্যদের কাছ থেকে ছাড়া পেয়েছিলো শুধুমাত্র ফজল কাদেরকে চেনে বলাতে। ছেলেটি উর্দু ভাষা মোটেই বুঝতো না।অথচ তাকে দুই জায়গায় পাক সৈনের মুখোমুখি হতে হয়েছিলো।প্রথম জন যখন তাকে ডেকে বললো, "ইধার আও "সে খুব ভয়ে ভয়ে সৈন্যটির কাছে গেলে সে জিজ্ঞেস করলো, 'তুমহারা ডান্ডি কার্ড দেখাও।" আইডেন্টিটি কার্ডকে ওরা বলতো ডান্ডি কার্ড। সে তার আই ডি কার্ডটি বের করে দেখালে সৈন্যটি তার পকেট হাতড়ে টাকা পয়সা যা পেলো তা বের করে নিয়ে বললো," ঠিক হ্যায় যাও। " সেখান থেকে ছাড়া পাবার পরে আবার একটা সৈন্য আগের সৈন্যটার মতোই যখন তাকে বললো ইধার আও।ডান্ডি কার্ড দেখাও ।ছেলেটি ভাবলো ইধার আও মানেই হচ্ছে কাপড় জামা তল্লাশি করে পয়সা খসানো। সে এবারে সৈন্যটাকে সাহসের সাথেই বলে ফেললো ইধারাতে ইধারাতে আমার সব টাকা পয়সা শেষ।আমি আর ইধারাচ্ছি না। এই বলে দৌড়ে পালাতে গিয়েও পারলো না। সৈন্যটার হাতে সে ধরা পড়ে গেলো। সৈন্যটি তার কাপড় চোপর হাতড়ে তার কাছে লুকিয়ে রাখা বাকি টাকা পয়সা বের করে নিয়ে ছেড়ে দেবার আগে হঠাৎ তাকে জিজ্ঞেস করলো, " ফজলুল কাদেরকো জানতা হ্যায় তুম"? ছেলেটি তাঁকে চেনে বলার সাথে সাথে সৈন্যটার কি খেয়াল হল কে জানে? সে তাকে ছেড়ে তো দিলোই উল্টো তার কাছ থেকে কেড়ে নেয়া টাকা পয়সাগুলিও ফেরত দিয়ে দিলো। ক্যাম্পে এসে সে যখন এই গল্প করছিলো তখন তার গল্প শুনে আমরা হাসবো না কাঁদবো বুঝতে পারছিলাম না। এম বি হোস্টেল থেকে আসার পরে বড়দির সেই বান্ধবী তাদের ঘরটা আমাদের সারির ঠিক উল্টো দিকের একজনের সাথে বদলে নিয়েছে।এজন্যে সে খুব খুব খুশি। ঘরটা পেয়েই বড়দিকে সে প্রায়ই তাদের ঘরে ডেকে নেয়।দুজনে সারাক্ষণ গল্প করে। ক্যাম্পে আমাদের বেড়ার ঘরটা এর মধ্যেই মা'র চেষ্টায় অনেকটা সুন্দর করা হয়েছে। আসলে সংসারে কিছু কিছু মানুষ থাকেনই এমন। তাঁরা যখন যে পরিবেশেই থাকুন না কেন সেই পরিবেশটি তাঁদের ছোঁয়ার গুণে নান্দনিক হয়ে ওঠে। মা ছিলেন ঠিক তেমন একজন মানুষ। মা আমাদের বলতেন আচারের ঘর আছাড়েও ভাঙে না। আমাদের ঘরটা ছিলো একটা কর্নারে। মা কোত্থেকে যে ঘরের চারপাশে কয়েকটা গাঁদা ফুলের গাছ এনে লাগিয়ে দিলেন কে জানে? ঘরের পেছনে মাচা বেঁধে বেড়া দিয়ে সেখানে আমাদের জন্যে স্নান ঘরের ব্যবস্থা করে দিলেন। সেই সাথে স্নানের জলটা যেন গড়িয়ে এসে ফুলের গাছের গোড়ায় গড়িয়ে পড়ে তার জন্যে সরু ড্রেনের ব্যবস্থাও করে দিলেন। শরণার্থীদের দুই ঘরের মাঝখানের বাঁশের বেড়াগুলি ছিলো বেশ ফাঁকা ফাঁকা। সেই বেড়াতে খবরের কাগজ লাগিয়ে দিলেন। ঘরে যা আছে তাই দিয়ে বাঁশের ঘর দুটিকে গুছিয়ে রাখতাম আমরা।বাসনপত্র ঝকঝকে করে মেজে ধুয়ে রাখতো হনুফা। একবার ভারতের প্রতিরক্ষামন্ত্রী জগজীবন রাম আগরতলায় এসেছিলেন মিটিং করতে।সেদিন তিনি মোহনপুর শরণার্থী ক্যাম্পও পরিদর্শন করতে এলেন।ক্যাম্পের দুই সারির মাঝবরাবর পথ দিয়ে দলের লোকদের সাথে কথা বলতে বলতে তিনি হঠাৎ আমাদের বারান্দায় এসে দাঁড়ালেন। আমাদের কোন অসুবিধা হচ্ছে কিনা জিজ্ঞেস করলেন। বাবার সাথে বর্তমান পরিস্থিতি নিয়ে কথা বললেন।তারপর বললেন আপনাদের আমরা কিছুতেই পাকিস্তানে ফেরত পাঠাবো না। শেখ মুজিবের বাংলাদেশেই পাঠাবো। এদিকে বর্ডার ক্রস করার সব রাস্তাই তখন আরও খুব ঝুঁকিপূর্ণ হয়ে পড়ছিলো।দিনদিন রাজাকারদের দৌরাত্ম্য ভয়াবহ রকম বাড়ছিলো। হিন্দু মেয়েরা বোরকা পড়েও নিস্তার পাচ্ছিলো না।বোরকার পর্দা তুলে তাদের কলেমা পড়তে বলে পরিক্ষা করা হত তারা হিন্দু না মুসলমান। বলতে না পারলে আর রক্ষা নেই।এই ভয়ে অনেকেই কলেমা পড়াও শিখে নিতে বাধ্য হয়েছিলো। ছেলেদের পরণের কাপড় খুলে দেখা হত সে হিন্দু না মুসলমান। এসব খবরের মধ্যে আরো একটা গুরুত্বপূর্ণ খবর সবাইকে খুব আতংকিত করে তুলেছিলো। পাকবাহিনী যখন রাজাকার শ্রেণীকে অবাধে হিন্দুদের আর আওয়ামী লীগের লোকজনদের ঘরবাড়ি লুট আর অগ্নিসংযোগের ঢালাওভাবে অধিকার দিয়েছিলো সেই সময়ে অনেকেই চট্টগ্রামের বৌদ্ধদের পাড়ায় আশ্রয় নিয়েছিলেন কারণ গনচীন পাকিস্তানকে বলেই দিয়েছিলো বৌদ্ধ ধর্মের লোকজনের ওপরে যেন কোন অত্যাচার না হয়। সংগ্রামের প্রথম দিকে তারা অনেককে আশ্রয় দিয়েছিলেন কিন্তু এপ্রিলের শেষের দিকে বৌদ্ধ পাড়া বিশেষ করে বেতাগী আর মহামুনি মোটেও নিরাপদ ছিলো না।বৌদ্ধ সম্প্রদায়ের অনেকেই তখন এই পথ দিয়ে ভারতের পথে অগ্রসররত যাত্রীদের সাথে থাকা মূল্যবান সামগ্রী লুটপাটের সাথে সংশ্লিষ্ট ছিলেন। কর্ণফুলীর অনেক বয়স্ক মুসলমান মাঝিরা যখন এসব যাত্রীদের পারাপার করতেন তখন তাঁদের সাবধান করে দিয়ে বলতেন ওই পথ দিয়ে যেন তাঁরা না যান। খবরটা যখন ক্যাম্পে বসে আমি শুনেছিলাম তখন আমার মনে হয়েছিলো স্বয়ং সুবোধী ভান্তেই তো তার জ্বলন্ত উদাহরণ। ক্যাম্পে প্রচুর শিশু আর কিশোর বয়সের ছাত্র,ছাত্রী ছিলো। পড়াশোনা তখন সবার বন্ধ। সময় তাদের কিছুতেই কাটতে চায় না।কোথাও বেড়াতেও যেতে পারে না।খেলাধুলা করতে পারে না, সারাক্ষণ গল্প করে কি আর সময় কাটে? ছোট বোন ছন্দা তখন ক্লাশ এইটে পড়তো। সম্ভ্রান্ত এক মুসলমান পরিবারের শিরিন নামের একটি মেয়ের সাথে তার খুব ভাব হয়ে গেলো। সারাক্ষণ দুটিতে একসাথে ঘোরে,গল্প করে,যেখানেই যায় একসাথেই যায়। দুজনের একবার খুব ইচ্ছে হল বিরিয়ানি রান্না করবে।চাঁদা তুলে কেনা হল মুরগী আর গরম মশলা।চালটা যদিও রেশনেরই কিন্তু তাতে কি? সেই চালই তখন তাদের জন্যে পোলাওয়ের চাল ,রেশনের তেলটাও ঘি।পেঁয়াজ, রসুন আদা, নুন সবই রেশনের। কেওড়া জলেরই বা পরোয়া কি? জোগাড় তো হল সব কিন্তু রান্নাটা করবে কে? কারণ বিরিয়ানি এখন যতটা সার্বজনীন আমাদের সময়ে ঠিক ততটা ছিলো না।বিশেষ করে সনাতন ধর্মের মানুষ বিরিয়ানি রান্নায় মোটেই চৌকশ ছিলেন না। তাহলে রান্নাটা করবে কে? শিরিন বললো আমিই করবো। সত্যি সত্যিই শিরিন নামের ক্লাশ এইটে পড়া মেয়েটা সেদিন সেই রেশনের চাল দিয়েই বিরিয়ানি রান্না করেছিলো যা শেখার জন্যে অনেক গৃহিণীরাও ভিড় করে দাঁড়িয়ে ছিলেন। মেয়েদের এই বিরিয়ানি খাওয়া দেখে ছেলেরা ভাবলো তারা কেন বাদ যাবে? তারাও বিরিয়ানি খাবে। কিন্তু তাদের জন্যে রাঁধবে কে? আমার কর্তা ছিলো ক্যাম্পের ছেলেদের প্রিয় জামাইবাবু। সে বললো বেশ আমিই রান্না করবো তোমাদের জন্যে। ছেলেরাও মহাখুশি। বাবা এই সব শিশু কিশোরদের পড়াশোনার ব্যাপার নিয়ে প্রায়ই ভাবেন । তাদের লেখাপড়ার জন্যে কি ব্যবস্থা করা যায় তা নিয়ে জহুর আহমদের সাথে আলাপ করে ভারত সরকারের কাছে একটি আবেদন করলেন। সেই আবেদনের পরিপ্রেক্ষিতে মোহনপুর স্পেশাল ক্যাম্পে বাবাকে স্কুলপ্রধান করে শুধু স্কুল খোলার অনুমতি নয়,সরকার ছাত্রছাত্রীদের জন্যে বই,খাতা,শ্লেট ও ব্ল্যাকবোর্ডেরও ব্যবস্থা করে দিলেন। অনুমতি পেয়েই ক্যাম্পের ছাত্রছাত্রীদের জন্যে সকাল বিকাল দুই শিফটের একটি স্কুল খোলা হল। সকালের শিফটে প্রথম থেকে পঞ্চম শ্রেণী আর বিকালের শিফটে ষষ্ঠ থেকে নবম শ্রেণীর ছাত্রছাত্রীদের পড়ানো শুরু হল। স্কুলে নির্দিষ্ট পাঠদান ছাড়াও ছাত্রছাত্রীদের খেলাধুলা, দেশাত্মবোধক গান শেখানো,স্বাধীনতা সংগ্রাম কেন আর কি কারনে হচ্ছে? আমরা কেন নিজেদের দেশ ছেড়ে, বাড়ি ঘর ছেড়ে ভারতে এভাবে থাকতে বাধ্য হচ্ছি ইত্যাদিও পাঠের অন্তর্ভুক্ত করা হয়েছিলো। স্কুলটিতে পাঠদানের জন্যে শিক্ষক শিক্ষিকা পদে নিয়োগ করার জন্যে বাংলাদেশে যাঁরা শিক্ষক শিক্ষিকা পদে চাকরি করতেন তাঁদের আবেদন পত্র জমা দিতে বলা হল। নিয়োগ দেবার ভারও ছিলো বাবার ওপরেই।বড়দি ছিলো সরকারি স্কুলের শিক্ষক।নিয়ম অনুযায়ী বড়দি একটি পদ পেতেই পারেন। বড়দি তাই সেই স্কুলে শিক্ষিকার একটি পদ পেলেন। তবে আমি যখন দেখলাম ক্যাম্পের আরো অনেকেই শিক্ষক পদের জন্যে আবেদন পত্র জমা দিচ্ছে আমি বাবাকে গিয়ে বললাম বাবা আমিও স্কুলে পড়াতে চাই। বাবা আমাকে বললেন তুই তো কোন স্কুলের সাথে জড়িত ছিলি না। এটা শুধুমাত্র পূর্ব পাকিস্তানে শিক্ষকতা পেশায় যাঁরা ছিলেন তাঁদের জন্যে। বাবার কথাই ঠিক। আমি তাই আর এ নিয়ে আগ্রহ দেখালাম না। স্কুল যথারীতি আরম্ভ হল।বাচ্চারাও খুব খুশি।সকাল হলেই তাদের কলতানে স্কুলপ্রাঙ্গণ মুখরিত হয়ে ওঠে। কয়েকদিন পরেই দেখি বড়দির সেই বান্ধবীও (নামটা গোপন রইলো) শিক্ষিকা পদে বহাল হয়েছে স্কুলে। আমার খুব অভিমান হলো বাবার ওপরে। আমি জানি ঢাকা বিশ্ববিদ্যালয়ের একজন ছাত্রীর কচিকাঁচাদের পড়ানো কোন ব্যাপার নয় কিন্তু সে তো তখনো ছাত্রী। শিক্ষক তো নয়। আমিও তো ঢাকা বিশ্ববিদ্যালয় থেকে গ্র‍্যাজুয়েশন করেছি।অথচ বাবা আমাকে বললেন শিক্ষকতা পেশায় না থাকলে তাদের নেয়া হবে না। বাবাকে আমি এ নিয়ে আর কোন প্রশ্ন না করলেও আমার মনে একটা খটকা রয়ে গেলো সে কিভাবে এই পদ পেলো? মিথ্যে সার্টিফিকেটের জোরে ? স্কুল বেশ ভালোভাবেই চলছিলো। ভালো চলারই কথা।পড়াচ্ছেন বিভিন্ন কলেজের অধ্যাপক আর বিদ্যালয়ের শিক্ষিকারা। হঠাৎ একদিন বড়দির সেই বান্ধবীকে নিয়ে রীতিমতো হইচই পড়ে গেলো। সে নাকি ক্লাশ ফোরের একটা মেয়েকে পড়া শিখে যায়নি বলে বেত দিয়ে এমন মারটাই মেরেছে যে মেয়েটির গায়ের চামড়া ফেটে রক্ত গড়িয়ে পড়ছে। খবরটা শোনামাত্র ক্যাম্পের গার্জিয়ানরা সবাই স্কুলে ছুটে গেলেন।সবাই তখন খেপেছেন সেই শিক্ষিকার ওপরে। সবার মুখে শুধু একটি কথা" ইজ শি আ টিচার অর আ বুচার"? আমরা তাঁর কাছে জানতে চাই কেন একটা শিশুকে এমনভাবে মারা হল? আমার মনে হয় কসাইয়ের সাথে শিক্ষকের তুলনা দেয়াটা ঠিক ছিলো না। কসাই পশু জবাই করে তার পেশার প্রয়োজনে একজন শিক্ষিকা কোন প্রয়োজনে একটা ফুলের মতো শিশুকে এমন নির্মম হাতে মারতে পারে? বিপদের আঁচ টের পেয়ে সেই শিক্ষিকা স্কুল থেকে তাড়াতাড়ি নিজের ঘরে এসে দরজা বন্ধ করে বসে রইলো। এদিকে গার্জিয়ানদের চাপে স্কুল থেকে দুজনকে পাঠানো হল শিক্ষিকা যেন স্কুলে অবিলম্বে এসে দেখা করে। লোক দুটি তাকে খোঁজ করতে এসে না পেয়ে আমাকে সামনে পেয়ে সব কথা খুলে বলতেই আমি বড়দির বান্ধবীকে গিয়ে জিজ্ঞেস করলাম," আপনি নাকি আজ স্কুলের একটা ছাত্রীকে এমনভাবে মেরেছেন যে তার গায়ের চামড়া কেটে রক্ত পড়ছে। স্কুল থেকে আপনাকে ডাকার জন্যে লোক এসেছিলো। সে আমার দিকে তাকিয়ে গোঁয়ারের মতো উত্তর দিলো," সো হোয়াট? মেরেছি তাতে কি হয়েছে? পড়া ঠিকমতো না পাড়লে বাচ্চাদের ওরকম মারতে হয়।নইলে পড়া আদায় হবে কি করে?" ফুলের মতো শিশুদের যদি মেরেই পড়া আদায় করতে হয় তাহলে শিক্ষা তাদের জন্যে এক বিভীষিকা ছাড়া আর কি হতে পারে? এই মনোভাব যাঁদের তাঁদের কি শিক্ষকতা পেশায় আসা উচিৎ? স্কুল কর্তৃপক্ষের আদেশ সে সেদিন রাখেনি।তবে ভয়ে সে আর স্কুলে যায়নি। মনে মনে ভাবছিলাম এই মহিলাই বড়দির পাশের রুমে থাকতে পারবে না বলে এম বি হোস্টেল থেকে আসার সময় কি কান্নাকাটিই না করেছিলো? এর চোখেও জল আসে? চলবে 
