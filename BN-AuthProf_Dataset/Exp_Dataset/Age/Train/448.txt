 মশা নিধনে এবার ব্যাঙ আনবে ডিএসসিসি: মশা মারতে এবার ব্যাঙ আমদানি করছে ঢাকা দক্ষিণ সিটি করপোরেশন (ডিএসসিসি)। দেশের বিভিন্ন স্থান থেকে ধরে নিয়ে আসা এসব ব্যাঙ নগরীর বিভিন্ন পুকুর ডোবা ও জলাশয়ে ছেড়ে দেওয়া হবে। এ যেন মশা মারতে ব্যাঙ দাগা! দেশের প্রশাসন যে কাদের হাতে এই হাস্যকর উদ্যেগ তাই যেন স্পষ্টভাবে জানান দিচ্ছে। আমাদের ডোবা, নালা, জলাশয় না কেবল এমনকি বুড়িগঙ্গার পানি কি বিষাক্ত তা আমরা জানি। যেখানে মাছই বাঁচে না সেখানে ব্যাঙ কিভাবে বাঁচবে? তাছাড়া ব্যাঙ চাষ কখনও মশার লার্ভা ধ্বংস করতে পারে না। পৃথিবীর কোথাও এমন নজির নেই। মশা মারতে কষ্ট করে বিভিন্ন জায়গা থেকে ব্যাঙ আমদানি করলেও কিছুদিনের মধ্যে ব্যাঙগুলোই নাই হয়ে যাবে। একই সাথে এই প্রজেক্টের নামে বিশাল অর্থও হওয়া হয়ে যাবে। মাঝখান দিয়ে কিছু দুর্নীতিবাজ লোক লাভবান হবে। By the way, আমাদের ডোবা জলাশয়ে যদি ব্যাঙ বেঁচে থাকার পরিবেশ থাকতো তাহলে প্রাকৃতিকভাবেই ব্যাঙ ওখানে থাকতো। ঢাকা শহরের কোন ডোবা বা জলাশয়ে ব্যাঙ-সাপ নাই মানে এরা ওখানে বাঁচতে পারেনা। ব্যাঙ যেখানে থাকবে সেখানে সাপও থাকবে কারণ এইটাই ফুড-ওয়েবের বৈশিষ্ঠ। উল্টো এই ব্যাঙগুলো যেখানে ছিল সেখান থেকে আনার কারণে ওখানকার পরিবেশের ক্ষতি হওয়ার ঝুঁকি মারাত্মকভাবে বাড়বে। এরা বরং ব্যাঙ হত্যাকারী হিসাবে চিহ্নিত হবে।
শিল্পী অধ্যাপক শাকুর শাহ্, শিল্পী মাকসুদুর রহমান ও নাহিদ এর সাথে... 
বিজয় দিবসের প্রত্যাশা ================ আমাদের বয়সী যেকোনো মানুষকে যদি জিজ্ঞাসা করা হয়, তার জীবনের সবচেয়ে আনন্দময় দিন কোনটি? সে অবধারিতভাবে বলবে, সেটি হচ্ছে ১৯৭১ সালের ১৬ ডিসেম্বর। আমি মনে করি, আমাদের বয়সী মানুষরা যারা সেই দিনটিতে বাংলাদেশের জন্ম হতে দেখেছি, সেই সময়ের তীব্র আনন্দটুকু পৃথিবীর খুব কম মানুষ অনুভব করেছে। আমরা খুবই সৌভাগ্যবান একটি প্রজন্ম, যারা সেই অবিশ্বাস্য আনন্দটুকু অনুভব করার সুযোগ পেয়েছিলাম। অথচ বিস্ময়ের ব্যাপার হচ্ছে, সেই দিনটিতে যখন একজনের সঙ্গে আরেকজনের দেখা হয়েছে তখন প্রথম অনুভূতিটি হচ্ছে একধরনের বিষাদ। কারণ সারা দেশে একজন মানুষও ছিল না, যার কোনো না কোনো আপনজন বা প্রিয়জন সেই যুদ্ধে মারা যায়নি। নতুন বাংলাদেশের নতুন প্রজন্ম কল্পনাও করতে পারবে না, একটি দেশের স্বাধীনতার জন্য একটি দেশের মানুষ কত বড় আত্মত্যাগ করেছে। বাংলাদেশের পতাকার মধ্যখানে যে লাল বৃত্ত, সেটি সাধারণ মানুষের কাছে শুধু এক টুকরা লাল কাপড়, কিন্তু আমরা জানি সেই লাল রং কোথা থেকে এসেছে, আমরা জানি সেই লাল রঙে আমাদের সব আপনজনের বুকের রক্ত একটুখানি হলেও আছে। ১৯৭১ সালের বিজয়ের আগের দিনগুলোর স্মৃতি আমাদের এখনো এত স্পষ্টভাবে মনে আছে যে মনে হয়, এটি মাত্র সেদিনের ঘটনা। আমাদের পুরো পরিবার তখন পুরোপুরি বিচ্ছিন্ন, কে কোথায় আছে, কেমন আছে, আদৌ বেঁচে আছে কি না—আমরা কিছুই জানি না। আমি যাত্রাবাড়ীতে একটা পরিবারের সঙ্গে অনেক শিশুকে নিয়ে আছি। ১৯৭১ সালের যাত্রাবাড়ী আজকের যাত্রাবাড়ীর মতো নয়, মোটামুটি ফাঁকা। রাস্তার দুই পাশে বাড়িঘর নেই। আমি সেখানে আছি তার চারপাশে ছোট একটা জনবসতি। তখন শেষ যুদ্ধ শুরু হয়েছে। দিনরাত গোলাগুলির শব্দ শুনতে পাই। শেলিং হচ্ছে, একটি-দুটি শেল আশপাশে পড়ছে, সে রকম খবরও ভেসে আসছে। মাঝেমধ্যে এত কাছে থেকে এত তীব্র গোলাগুলির শব্দ শুনতে পাই যে মনে হয়, এই বুঝি সেগুলো আমাদের গায়ে এসে লাগবে। এ রকম সময়ে কিছু না করে চুপচাপ বসে থাকা যায় না, তাই কিছু একটা করার উদ্দেশ্যে একটি কোদাল দিয়ে কুপিয়ে কুপিয়ে ঘরের উঠানে একটা ট্রেঞ্চ খুঁড়ে ফেলা হলো। ট্রেঞ্চের ওপরে একটা ঢেউটিনের আস্তরণ। যখন গোলাগুলির শব্দ খুব বেড়ে যায়, তখন বাচ্চাগুলোকে নিয়ে সেই ট্রেঞ্চের ভেতর বসে থাকি। বাড়িটার পাশেই রাস্তা, সেই রাস্তা দিয়ে মিলিটারির বহর যাচ্ছে-আসছে। একদিন মিলিটারিরা সেই রাস্তা দিয়ে যাওয়া একটা স্কুটারের সব যাত্রীকে মেরে ফেলল। আমরা দেখতে পাই, স্কুটারের ভেতর থেকে মৃত মানুষগুলোর হাত-পা বের হয়ে আছে। মৃত মানুষগুলো প্রকাশ্য রাস্তায় স্কুটারের ভেতর দিনের পর দিন পড়ে আছে, কেউ সেটা নিয়ে বিচলিত হচ্ছে না। একসময় লক্ষ করলাম, রাস্তা দিয়ে বড় বড় ট্যাংক ঘড়ঘড় শব্দ করে ঢাকার দিকে ফিরে যাচ্ছে। তার সঙ্গে সঙ্গে অসংখ্য পাকিস্তানি মিলিটারি! ‘পশ্চাদপসরণ’ বলে একটা শব্দ আছে, এই মিলিটারি বাহিনীকে দেখলেই বোঝা যায় তারা সেই পশ্চাদপসরণ করছে। প্রাণের ভয়ে? আমরা দূর থেকে অবিশ্বাসের দৃষ্টিতে আশা নিয়ে তাকিয়ে থাকি। ঠিক তখন একদিন যখন সূর্যের আলো নিভু নিভু, অন্ধকার নেমে আসছে, গোলাগুলির শব্দ কমে আসছে, তখন নৈঃশব্দ বিদীর্ণ করে একজন চিৎকার করে উঠল, ‘জয় বাংলা’। মুহূর্তের মধ্যে আমরা বুঝে গেলাম দীর্ঘ প্রতীক্ষার শেষ হয়েছে, যে স্বাধীনতার জন্য বুভুক্ষের মতো আমরা অপেক্ষা করছিলাম, সেই অপেক্ষার শেষ হয়েছে। সেটি জানার জন্য আমাদের প্রয়োজন ছিল শুধু একটি স্লোগান! জয় বাংলা। কী আশ্চর্য, মুক্তিযুদ্ধের সেই স্লোগানটি এ দেশে নির্বাসিত হয়েছিল। শুধু স্লোগানটি নয়, যে মুক্তিযুদ্ধের জন্য এই স্লোগান সেই মুক্তিযুদ্ধ পর্যন্ত দেশ থেকে নির্বাসিত করা হয়েছিল, দেশের শাসক হয়েছিল মুক্তিযুদ্ধে পরাজিত স্বাধীনতার শত্রুরা! ‘জয় বাংলা’ স্লোগানটি ধুঁকে ধুঁকে বেঁচে ছিল শুধু আওয়ামী লীগের কর্মীদের মধ্যে। কেউ সেই স্লোগানটি উচ্চারণ করলেই মানুষ ধরে নিত সেই মানুষটি নিশ্চিতভাবে আওয়ামী লীগের কর্মী। দেশের মানুষ মনে হয় ভুলেই গেল যে এটি কোনো রাজনৈতিক দলের স্লোগান ছিল না। এই স্লোগানটি ছিল মুক্তিযুদ্ধের স্লোগান। মুক্তিযোদ্ধাদের অস্ত্র গর্জে ওঠার আগে তাঁদের কণ্ঠ থেকে প্রকম্পিত হতো এই স্লোগান। গণজাগরণ মঞ্চের প্রতি আমার কৃতজ্ঞতার শেষ নেই যে তারা মুক্তিযুদ্ধের সেই স্লোগানটি আবার আমাদের উপহার দিয়েছে। কোনো রাজনৈতিক দলের সদস্য না হয়েও এখন একজন শুধু মুক্তিযুদ্ধের প্রতি গভীর ভালোবাসায় জয় বাংলা স্লোগানটি দিতে পারে! ২. বাংলাদেশটি আমরা এমনি এমনি পাইনি। এই দেশটি পাওয়ার একটি সুদীর্ঘ ইতিহাস আছে। একসময় আমরা পাকিস্তানের অংশ ছিলাম। সেই পাকিস্তান দেশটির জন্য যে লাহোর প্রস্তাব ছিল, সেখানে বহুবচনে দুটি দেশের কথা বলা হয়েছিল। ‘মুদ্রণ প্রমাদ’ বলে দুটি দেশের ধারণাটিকে সরিয়ে একটি পাকিস্তান তৈরি করা হয়েছিল। আমরা জন্ম থেকে দেখে আসছিলাম বলে মেনে নিয়েছিলাম, এখন নিশ্চয়ই সবাই চোখ কপালে তুলে বলে, এটি কিভাবে সম্ভব? একটি দেশের দুই টুকরা দুই জায়গায়, মধ্যখানে হাজার কিলোমিটার দূরত্ব? সেটিই ছিল আজব স্থান পাকিস্তান! জনসংখ্যায় আমরাই ছিলাম বেশি, অথচ সম্পদের বড় অংশ ভোগ করত পশ্চিম পাকিস্তান। পুরো দেশটিই যে ছিল ষড়যন্ত্রের জোড়াতালি দিয়ে তৈরি করা একটি দেশ, সেটি বুঝতে বাঙালিদের মাত্র বছরখানেক সময় লেগেছিল যখন পাকিস্তানের স্থপতি মোহাম্মদ আলী জিন্নাহ ঢাকায় এসে ঘোষণা দিয়ে গেলেন উর্দু এবং শুধু উর্দুই হবে পাকিস্তানের রাষ্ট্রভাষা! ১৯৫২ সালে ভাষা আন্দোলন হলো, রক্ত দিয়ে বাংলা ভাষাকে রাষ্ট্রভাষা করতে হলো। ১৯৫৪ সালে বঙ্গবন্ধু আর সহনেতারা প্রাদেশিক নির্বাচনে বিপুল ভোটে জয়লাভ করে সরকার গঠন করলেন; কিন্তু বছর ঘোরার আগেই সেই সরকারকে বাতিল করে দেওয়া হলো। বঙ্গবন্ধু তখন একজন তরুণ রাজনৈতিক নেতা, কিন্তু তাঁর বুঝতে বাকি রইল না যে পাকিস্তানের এই ষড়যন্ত্র থেকে মুক্তি লাভের একটি মাত্র উপায়, সেটা হচ্ছে স্বায়ত্তশাসন। তিনি ছয় দফার আন্দোলন শুরু করলেন। এ দেশের নতুন প্রজন্মের যারা দেশকে নিয়ে চিন্তাভাবনা করে তাদের সবার এই ছয়টি দফা একবার হলেও পরে দেখা উচিত, তাহলে তারা অবাক হয়ে আবিষ্কার করবে যে ছয় দফা আসলে একটি মাত্র দফা, যার আসল অর্থ হচ্ছে স্বাধীনতা! পাকিস্তানে তখন আইয়ুব খানের সামরিক শাসন, বঙ্গবন্ধু আর তাঁর সহকর্মীরা বেশির ভাগ সময়ই জেলখানায় থাকেন। রাজনৈতিক নেতাদের বলতে গেলে কেউই বাইরে নেই, ছাত্ররা আন্দোলন করে বঙ্গবন্ধুকে মুক্ত করে আনল (আজকাল কেউ কল্পনা করতে পারবে, এখন কলেজ-বিশ্ববিদ্যালয়ে যে ছাত্রলীগ আছে ক্যাফেটেরিয়া ক্যান্টিনে ফাউ খাওয়া থেকে যারা বড় কিছু চিন্তা করতে পারে না, তাদের পূর্বসূরিরা একসময় এত বড় বড় কাজ করেছেন!)। ১৯৬৯ সালে বিশাল গণ-আন্দোলনে সামরিক শাসক আইয়ুব খানের পতন ঘটল, ক্ষমতা দেওয়া হলো সর্বকালের নৃশংস দানব ইয়াহিয়া খানের কাছে। এখনো অবশ্য আমরা তার সেই পরিচয়টির কথা জানি না। ১৯৭০ সালের নির্বাচনে বঙ্গবন্ধুর ছয় দফার প্রতি স্বীকৃতি জানিয়ে বাঙালিরা তাঁকে একটা অভূতপূর্ব বিজয় উপহার দেয়। বাঙালিরা প্রথমবার এ দেশের শাসনভার গ্রহণ করবে, পাকিস্তানি মিলিটারির মাথায় আকাশ ভেঙে পড়ল! তাদের বিশাল ষড়যন্ত্রের প্রেসক্রিপশন অনুযায়ী তারা নির্বাচনের রায় অস্বীকার করা মাত্রই সারা দেশ বিক্ষোভে ফেটে পড়ল। বঙ্গবন্ধু অসহযোগ আন্দোলনের ডাক দিলেন, তাঁর অঙ্গুলি হেলনে এ দেশ চলতে শুরু করল। ৭ই মার্চ রেসকোর্সে তিনি তাঁর সেই ঐতিহাসিক ভাষণটি দিলেন। সেটি শুনলে এখনো আমার শরীরে শিহরণ জাগে! ২৫ মার্চ পাকিস্তান মিলিটারি এ দেশে গণহত্যা শুরু করল, ২৬ মার্চের প্রথম প্রহরে বঙ্গবন্ধু স্বাধীনতার ঘোষণা দিলেন, শুরু হলো মুক্তিযুদ্ধ। ৯ মাসের সেই যুদ্ধের ইতিহাস হচ্ছে আত্মত্যাগের ইতিহাস, বীরত্বের ইতিহাস আর অর্জনের ইতিহাস। পৃথিবীর কয়টি দেশ এ রকম একটি গৌরবের ইতিহাস দাবি করতে পারবে? ৩. বাংলাদেশের একটি কালো অধ্যায়ের সময় ছিল যখন সেই ইতিহাসকে অস্বীকার করা হতো কিংবা খাটো করে দেখানো হতো। প্রজন্মের পর প্রজন্মকে বোঝানো হতো বঙ্গবন্ধু বলে কেউ নেই, কেউ ছিল না, জিয়াউর রহমান নামের একজন মেজরের ঘোষণায় এ দেশে মুক্তিযুদ্ধ হয়েছে; দেশ স্বাধীন হয়েছে। রাজাকার শব্দটি উচ্চারণ করা যেত না। পাকিস্তান বলা যেত না, বলতে হতো হানাদার। যাঁরা মুক্তিযুদ্ধের কথা বলতেন, তাঁদের শাসন করা হতো, শাস্তি হিসেবে দেশের প্রত্যন্ত অঞ্চলে বদলি করে দেওয়া হতো। যুদ্ধাপরাধের বিচারের কথা উচ্চারণ করলে দেশদ্রোহী হিসেবে মামলা করে দেওয়া হতো। ছোট ছোট ছেলে-মেয়েরা আমাকে জিজ্ঞাসা করত, ‘স্বাধীনতার ঘোষক কে?’ (স্বাধীনতা যেন একটি ছেলের হাতের মোয়া, কোনো একজন তার কথা ঘোষণা করলেই দেশ স্বাধীন হয়ে যায়!)। তারা জিজ্ঞাসা করত, রাজাকাররা কেমন করে মন্ত্রী হয়? যারা এ দেশ চায়নি, এ দেশের মুক্তিযোদ্ধাদের হত্যা করেছে, তারা কেমন করে এ দেশ শাসন করে? তারা কেমন করে তাদের গাড়িতে জাতীয় পতাকা লাগিয়ে ঘুরে বেড়ায়? আমাদের অনেক বড় সৌভাগ্য, সেই দুঃসময় আমরা পেছনে ফেলে এসেছি। কেউ আমাদের কাছে জানতে চায় না স্বাধীনতার ঘোষক কে? নতুন প্রজন্ম এখন বাংলাদেশের মুক্তিযুদ্ধের ইতিহাস জানে। বঙ্গবন্ধুর ৭ই মার্চের ভাষণ ওরা পাঠ্য বইয়ে পড়েছে, নিজের কানে শুনতে পেয়েছে। শুধু তা-ই নয়, এ দেশের মাটিতে যুদ্ধাপরাধীদের বিচার হতে দেখেছে, দেশকে গ্লানিমুক্ত হতে দেখেছে। এ দেশকে নিয়ে অনেকের অনেক কিছু চাওয়ার আছে, আমার আর কিছু চাওয়ার নেই। এ দেশ থেকে আমি যা চেয়েছিলাম তার চেয়ে বেশি পেয়েছি। বিজয় দিবসের প্রাক্কালে নতুন প্রজন্মের কাছে আমার শুধু একটি মাত্র প্রত্যাশা, যেটুকু পেয়েছি সেটি যেন কোনোভাবে আবার হারিয়ে না ফেলি।
প্রতিটি মানুষের মতো আমি ভাগ্যবান, কারণ আমার মৃতমুখকে দগ্ধ হতে দেখার কোনও সুযোগ পাব না
এবার আমরা কতজন যে বাবা মা হারিয়ে এতিম হব, তা জানেন একমাত্র আল্লাহপাক। আমরা জানি না, কতজন সন্তানহারা হব। রোজার এই ত্রিশ রাতে তাহাজ্জত নামাজের সুযোগটা আমরা মিস না করি। সারা বছর তো এই সুযোগ পাই না আমরা। একটু বেশি সময় ধরে সেজদায় পড়ে থেকে মহান রবের কাছে এই অভিশাপ মুক্তির জন্য প্রার্থনা করি সবাই। হয়ত তিনি শুনবেন আমাদের অসহাত্ব আর কান্না। 
যখন শুনি সুখে আছো তুমি সান্ত্বনা পায় গহীন হৃদয়ভূমি যখন শুনি কষ্টে আছো তুমি পোড়ে আবার দগ্ধ হৃদয়ভূমি।
বন্ধুত্ব  ভালোবাসা  হতে এক স্কুল এক এলাকা এক শহর  এক বয়স হতে হয়না। এক মন , একটু ছাড় দেওয়ার মানুষিকতা আর ইকটু ইচ্ছা শক্তি  থাকলেই একে অপরের আপন হওয়া  যায়  তা আমাকে শিখিয়েছে মা মাটি দেশ ------- গ্রুপের সকোল মেম্বার  সকোল  বন্ধুরা। আমি তাদের পেয়ে  ধন্য ।
উচিত ছিলো তোমার বাড়ি এক্কেবারে আমার বাড়ির পাশেই হওয়া । জানলা খুলে চোখ দুটোকে মেলে দিলেই দেখতে পাবো টুকিটাকি জিনিশপত্র শোবার ঘরে অলস চুলে বোলাচ্ছ সেই স্নিগ্ধ লাজুক আঙুলগুলো । উচিত ছিলো জানলা খুললে তোমার আমার দেখতে পাওয়া সারাটি ক্ষন । উচিত ছিলো । উচিত ছিলো রাত্রিবেলা হাসনুহানার শাড়ির মতো তোমার চুলের গন্ধচূর্ন আবেশ আবেশ ভেসে আসা, উচিত ছিলো তোমার গাওয়া আনমনা গান অসংলগ্ন একটু আধটু শুনতে পাওয়া সম্পূর্ন অলক্ষিতে । উচিত ছিলো তোমার বাড়ি এক্কেবারে আমার বাড়ির পাশেই হওয়া । উচিত ছিলো শোবার ঘরে শাড়ির বাঁধন খুলতে গিয়ে আমায় দেখে মুখ লুকানো লজ্জারাঙা স্নিগ্ধ হাসা আঁচল তলে । কিন্তু কপাল তোমার বাড়ি এখান থেকে সেই কতদূর, পুরোপুরি বিশটি মিনিট খরচ কোরে পৌঁছতে হয় এবং যেটা বলতে বাধে তোমার কাছে যেতে হলেই এই বাজারে পুরোপুরি পাঁচটি টাকা! কবিতাঃ পাঁচ টাকা দূরত্বে তুমি এখন ০৩.১২.৭৪ (সন্ধ্যা) লালবাগ ঢাকা
করোনা সংক্রমণ রোধে শিক্ষা প্রতিষ্ঠানে ছুটি আরো একমাস বাড়লো।১৮ মার্চ থেকে আমাদের বিদ্যালয়গুলো বন্ধ আছে। শিক্ষার্থীদের সাথে আমাদের সামনাসামনি দেখা হচ্ছে না।ঊর্ধতন কর্তৃপক্ষের নির্দেশনা মেনে এবং সহকর্মীদের আন্তরিকতায় ছুটিকালীন সময়ে শিক্ষার্থীদের সাথে টেলিফোনে স্বাস্থ্যবিধি মেনে চলা, পাঠ যোগাযোগ চলছে।চলছে পাক্ষিক মূল্যায়ন। শিক্ষার্থীরা সংসদ টিভি ও রেডিও সম্প্রচারের মাধ্যমে পড়াশোনা করছে।শিক্ষার্থীরা ফোনে পড়াটা বা নির্দেশনা সঠিকভাবে বুঝতে পারে না।তাই মোবাইলে ম্যাসেজ দিয়ে পরে ফোন করে পড়াটা বুঝিয়ে দেয়া হয়। যে সমস্ত অভিভাবকের সক্ষমতা আছে তাদের শিশুরা শিক্ষকদের সাথে অনলাইনে যুক্ত আছে, ম্যাসেঞ্জারে, হোয়াটস এপে, গ্রুপ করে শিক্ষকরা শিশুদের সাথে কাছাকাছি আছেন, শিশুরা পড়া শেখা হয়ে গেলে ম্যাসেঞ্জারে বা হোয়াটস এপে শিক্ষকদের কাছে জমা দিচ্ছে, শিক্ষকরা প্রয়োজনীয় ফিডব্যাক দিচ্ছেন। গণিত ও ইংরেজি বিষয়ে জুম এপ এর মাধ্যমে ক্লাস করা হচ্ছে।জাতীয় ও অন্যান্য দিবস উপলক্ষে জুম এপ এর মাধ্যমে অনুষ্ঠানে শিক্ষার্থীরা যুক্ত হয়ে অনুষ্ঠান উদযাপন করছে।সহকর্মীরা প্রায়ই সশরীরে বিদ্যালয়ে এবং জুম মিটিং এ যুক্ত থাকছেন। এত সব আয়োজনের পরেও সকল শিশুদের অংশগ্রহণের ক্ষেত্রে এ আয়োজন যেন প্রশ্নবিদ্ধ। তাই সহকর্মীদের সহযোগিতায় সকল অভিভাবকের সাথে যোগাযোগ করে শিশু সরকারি প্রাথমিক বিদ্যালয়ের শিক্ষার্থীদের লিখিত মূল্যায়ন নেয়ার ব্যবস্থা নেয়া হলো। অভিভাবকরা স্বাস্থ্যবিধি মেনে শিক্ষকদের কাছ থেকে মূল্যায়ন পেপার, উত্তরপত্র সংগ্রহ করলেন, যা তারা শিক্ষার্থীদের লেখা শেষ হলে আবার জমা দিয়ে যাবেন।দীর্ঘদিন পর দেখা হওয়ায় অভিভাবক শিক্ষক সকলেই আবেগে আপ্লুত। সকল শিক্ষার্থী নিরাপদে থাকুক, সুস্থ থাকুক।
কা'বা শরীফের ইমাম তারই সহকর্মী বয়োবৃদ্ধকে হুইল-চেপে নিয়ে যাচ্ছেন । এটিই ভাতৃত্ববোধ, পারস্পরিক সম্মানবোধ।
সলিমুল্লাহ খানের টুইট: "বিশুদ্ধ বাংলায় রচিত ছাপা পুঁথির অভাবে অল্প শিক্ষিত বাঙালী মুসলমানেরা দোভাষী পুঁথির পাঠক হয়েছে সত্য, কিন্তু সে ভাষা বুলিতে কিংবা লেখায় গ্রহণ করেনি তারা।"
মেয়েদের নিয়ে আজ বই মেলায় গিয়েছিলাম। বন্ধু লেখক দীপু মাহামুদ কে বললাম তোর বই দে। দীপুর লেখা বেশ কয়েক টা বই নিলাম। দীপুকে বললাম কিছু একটা লিখে দে। দীপু বললো বইটা খুলে দেখ....যা লেখার তা লিখে দিয়েছি। বইটা খুলে দেখে আমি তো অবাক......আমার নাম টাইপ করে লেখা! কি যে খেলা করছিল মনের ভেতর.....  বলতে পারবো না। বন্ধু  ত্রিপ্তি ও চুমকির বই ও কিনলাম।
নিজেরে বুদ্ধিজীবী বলতে দ্বিধা কেন আপনার? ~ আপনি নিজেরে ছাত্র বলেন, লেখক বলেন, কবি বলেন সমস্যা নাই, কেউ বিচার করতে আসবে না কীভাবে আপনি ছাত্র, লেখক বা কবি। কিন্তু বুদ্ধিজীবী হওয়া যাবে না আপনার! কারণ ওইটা শুধু গুটিকয় ভাবগম্ভীররাই হবেন!! তাদের কোটা ওইটা। নো, বুদ্ধিজীবী একটা সাধারণ বর্গ, এবং কবি-লেখকদের সবাই বুদ্ধিজীবী। কারণ তারা তাদের চিন্তা পাবলিকের কাছে হাজির করতেছেন। সেই চিন্তার প্রভাব তারা সমাজে রাখতে চান। হইতে পারে সেই চিন্তা অন্য চিন্তাবাজদের চাইতে কমজোর। তাতে বুদ্ধিজীবী হইতে সমস্যা নাই। সব বুদ্ধিজীবীই কোনো না কোনো সময় অন্য কোনো বুদ্ধিজীবীর কাছে ধরা খায়। তাতে তাদের বুদ্ধিজীবী না হইতে হয় না। যারা বুদ্ধিজীবী হইতে বা নিজেরে #বুদ্ধিজীবী বলতে ভয় পান তারা বুদ্ধিজীবিতা জিনিসটারে চান্দের আগায় লটকাইয়া রাখছেন। এমনিতে আমাদের রামগরুড় বুদ্ধিজীবীদের বেশির ভাগই টীকাকার বা অনুবাদ বুদ্ধিজীবী। তবে তারা বুদ্ধিজীবীই। যারা অন্য বুদ্ধিজীবীদের বাদ দিয়া দেশ ও দশের উন্নতি নিয়া দুঃশ্চিন্তিত বুদ্ধিজীবীদেরই কেবল বুদ্ধিজীবী বলেন এনারা প্রবলেম সলভিং বুদ্ধিজীবী। মূলত অ্যাকটিভিস্ট।
কোভিড মহামারিতে মানবিক দিক বিবেচনা করে শিক্ষানবিশদের আর্থিক প্রণোদনা দেয়ার জন্য বার কাউন্সিলের উদ্যোগ নেয়া জরুরী।
করোনার টিকা নিলাম। ছবি তোলার কেউ ছিল না, ইচ্ছেও ছিল না। তাই ছবি তুলে ফেসবুকে পোস্ট দিলাম না। করোনা মাইন্ড করল কি না বুঝলাম না। আমাকে অ্যাটাক করে বসল। মুচড়ামুচড়ি টাইপ কসরত করে আপাতত ছেড়ে গেছে। কাহিল শরীরে নানানরকমের বই পড়ি। আজ পড়েছি ছড়ার বই।
আমার মেয়ে ওদের মায়ের মোবাইল থেকে জরুরী একটা ভয়েস মেসেজ পাঠিয়ে সাথে জানতে চেয়েছে ❝বলোতো আব্বু আমি কে?❞ আমি তো ঠিকই বুঝতে পেরেছি। তো আমি করেছি কি, ওদের দুজনের ছোট বেলার একটা ছবিতে ওকেই মার্ক করে পাঠিয়ে দিয়েছি। ❝এটা তুই❞ এখন আমার মেয়েই বুঝবে না আসলে আমি কাকে মার্ক করেছি। ওদের ছোট বেলার ছবি দেখলে ওরা জানতে চায়, ❝আব্বু, আমি কোনটা?❞ যাই হোক, মনে মনে বলি, ❝বুঝ ঠেলা এবার, বাপের সাথে চালাকি!❞ 
ইসরাইলে সমাজতন্ত্রের জন্যে সংগ্রাম আর নারীবাদ বা নারী অধিকারের আন্দোলন এই দুইটার সূচনা, বিকাশ ও বর্তমান অবস্থা একটা কৌতূহল জাগানিয়া বিষয়। ইসরাইল রাষ্ট্রের জন্মের পর দেশটির সামাজিক ও রাজনৈতিক পরিস্থিতি যা ছিল সেটা তো ঠিক অন্য আর দশটা দেশের মতো নয় আরকি। এরপর যখন ১৯৬৭ সনে ছয় দিনের যুদ্ধে ইসরাইল জিতে গেল তখন তো সেই দেশে জায়নবাদী একটা ইউফোরিয়া শুরু হয়ে গেল, ইসরাইলের ইহুদীদের মধ্যে দেশপ্রেমের নামে উগ্র জাতীয়তাবাদের সকল প্রবণতা, সীমান্ত নিয়ে বিবাদ, আর আরবদের সাথে বৈরিতা এইসব মিলিয়ে পরিস্থিতি কি ছিল সেটা অনুমান করা যায়। সেই পরিস্থিতির মধ্যেই ইসরাইলের নারীদের মধ্যে অগ্রসর একদল নারী অধিকারের আন্দোলন এগিয়ে নিয়ে গিয়েছিলেন। সত্তরের দশকের শুরুতে ইসরাইলে নারীবাদের দ্বিতীয় তরঙ্গ বলে যে আন্দোলনের জোয়ারটা এসেছিল সেটার বিস্তার, অর্জন ও ভূমিকা এইসবের কথা তো আমরা ভাসা ভাসাভাবে জানি। যেহেতু ইসরাইলে নারীবাদী আন্দোলনের ক্ষেত্রে অগ্রণী ভূমিকাটা সমাজতন্ত্রীদের ছিল সেজন্যে কিছু খবর আমরা পেতাম। কিন্তু ইসরাইলের সমাজ তো ঠিক অন্য যে কোন একটা দেশের মত নয়; ওদের নাগরিকদের মধ্যেও যেমন আরব ইহুদী টানাপড়েন আছে, আবার ফিলিস্তিনিদের সাথে সংঘাত সেটাও তো আরেকটা মাত্রা যোগ করে। এইটাই কৌতূহলের বিষয়। এইরকম নানা মাত্রা কাটিয়ে কিভাবে নারীবাদী আন্দোলনের বিকাশ হয় অথবা নারীবাদী আন্দোলনে এইসব পরস্পর বিপরীত মাত্রা স্বার্থ ও আদর্শের প্রভাব কি ছিল- কৌতূহলের বিষয় নয়? আর অগ্রভাগে যেহেতু কমিউনিস্ট ও সমাজতন্ত্রীরাই ছিল, সেজন্যে ওদের কমিউনিস্ট পার্টির বিভক্তি, আদর্শগত সংগ্রাম, বর্তমান অবস্থা সেগুলিও বিস্তারিত জানতে আগ্রহ হয়। আগ্রহ যখন জেগেছে, খানিকটা জেনে তো যাবোই নিশ্চয়ই। আহা, কত কিছু যে জানবার আছে! সে তুলনায় জীবনটা যেন একটু বেশীই ছোট! নয়?
৫৬ বছর বয়সী ব্রিটিশ প্রধানমন্ত্রী বরিস জনসন ৩৩ বছর বয়সী ক্যারি সাইমন্সকে বিয়ে করছেন। ২৩ বছরের ছোট ক্যারি তার তৃতীয় স্ত্রী। এই যুগল গতকাল ওয়েস্টমিনস্টার ক্যাথিড্রালে একান্ত স্বল্পসংখ্যক অতিথি নিয়ে বিয়ের অনুষ্ঠানে উপস্থিত ছিলেন।
আফগানিস্তান সত্যিকার অর্থেই পরাশক্তি খেকো। সোভিয়েত ইউনিয়ন ধ্বংস হলো আফগানিস্তানেই। আমেরিকাও রাতের আধারে কাউকে কিছু না বলে আফগানিস্তান ছেড়ে পালালো। আমেরিকা সমর্থিত সরকারি আফগান বাহিনী বিনাযুদ্ধে তালেবানদের কাছে আত্মসমর্পণ করছে, একের পর এক শহরের পতন হচ্ছে তালেবানদের হাতে। আফগানিস্তানে আক্রমণের মধ্যে দিয়ে ২০০১ সালের অক্টোবরে সুচিত হয়েছিল “সন্ত্রাসের বিরুদ্ধে অনন্ত যুদ্ধ”। আর এবার বাইডেনের হাতে ২০২১ সালের সেপ্টেম্বরে তার একেবারেই আনুষ্ঠানিক পরিসমাপ্তি ঘটতে যাচ্ছে। যদিও সেনা প্রত্যাহারের মূল কারণ, এই যুদ্ধ চালানোর মতো আর্থিক সামর্থ্য আমেরিকার আগেই নিঃশেষিত হয়ে গিয়েছিলো। আমেরিকার এই আফগান যুদ্ধ শুধু রক্তপাত ছাড়া আর কিছুই দিতে পারেনি। তালেবানেরা আফগানিস্তানে তাদের শাসন ফিরে প্রতিষ্ঠা করতে যাচ্ছে বলেই মনে হচ্ছে। আমেরিকাকে দুষছে আফগানিস্তানের পাপেট গণি সরকার আর তার বাহিনী প্রধানেরা। বাংলাদশের মিডিয়াও তালেবানদের পশ্চিমের মত করে “জঙ্গি” বাহিনী বলে পরিচয় করিয়ে দিচ্ছে। পশ্চিমা বিশ্লেষকরা আফগানিস্তান আবার পিছিয়ে যাবে এই নিয়ে হা পিত্যেশ করছে। এইযে আগানো বা পিছানো বলে দাবি করা, এটা যার যার স্বার্থের চোখে বলা। এশিয়া আর আফ্রিকার দেশগুলোকে কলোনি বানানো হয়েছিলো এই একই আর্গুমেন্ট ব্যবহার করে যে আমরা অনগ্রসর, আমাদের অগ্রসর করার জন্যই নাকি কলোনি শাসন দরকার। ইরাক লিবিয়ায় আগ্রাসন চালানো হয়েছে তাদের শাসক অগনতান্ত্রিক বলে। অথচ আধুনিকালের পৃথিবীর বেশীরভাগ স্বৈরশাসকই আমেরিকান মদদ পেয়েছে এবং পাচ্ছে। প্যালেস্টাইনে রক্তগঙ্গা বইয়ে দেয়া হয় সন্ত্রাসবাদের অভিযোগ তুলে। সেই একই কৌশল। কিন্তু সবাই যেই পয়েন্টটা এড়িয়ে যাচ্ছেন তা হচ্ছে, আফগানেরা তাদের দেশকে সোভিয়েত আমেরিকান আগ্রাসনের হাত থেকে ডিফেন্ড করেছে। বীরত্বের সাথে দখলদার বাহিনীকে হটিয়ে দিতে পেরেছে। এটাই হল আসল বয়ান। তারা কোন ঝাণ্ডা তুলে লড়াই করেছে সেই আলাপ এই মুহূর্তে গুরুত্বপূর্ণ নয়। বাঙালিরা বৃটিশ শাসনের বিরুদ্ধে নিরেট সন্ত্রাসবাদ দিয়ে লড়াই করেছিলো। পাকিস্তানি শাসনের বিরুদ্ধে আমরা জাতীয়তাবাদের আদর্শ হাতে নিয়ে লড়াই করেছি এটা জেনেই জাতীয়তাবাদ বেশীরভাগ ক্ষেত্রেই ফ্যাসিবাদে পর্যবসিত হয়। এবং সেটা হয়েছেও। আফগানের প্রতিরোধ যুদ্ধ যারা করেছে, তারা কেমন মানুষ, তাদের সমাজ ও কালচার কেমন? সেটা আপনার চোখে উচা নাকি নিচা, অগ্রসর নাকি অনগ্রসর, তাতে তাদের কিছু যায় আসে না। কারণ, সেটা দেখা আপনার কাজই না। সবচেয়ে বড় কথা, পশ্চিমারা তাদের দখলদারিত্বকে সাফাই দিতে গিয়ে ওরা উচা-না নিচা সমাজ বলে যে আঙুল তোলে এটাই এখনকার আন্তর্জাতিক আইনে সবচেয়ে বড় অপরাধ – কারণ এটা কলোনি দখলদারের ব্যবসায়ী চোখ – অকুপেশন ফোর্সের চোখ। পাকিস্তানি দখলদার বাহিনীও মুক্তিযুদ্ধের সময়ে বলেছিলো বাঙালিরা পারফেক্ট মুসলমান না কারণ তারা হিন্দুঘেষা। তাদের আদর্শ আপনার পছন্দ না হতে পারে, কিন্তু তাদের জাতীয় আত্মনিয়ন্ত্রণের অধিকারের প্রতি আপনার সন্মান দেখাতেই হবে। আফগানিস্তান কীভাবে তার রাষ্ট্রকে গড়বে সেটা একান্তই আফগান জনগণের নিজস্ব সিদ্ধান্ত। তাদেরকেই সিদ্ধান্ত নিতে দিন এবং সেই সিদ্ধান্ত নিতে দেবার অধিকার মেনে নিতে আপনি বাধ্য। দখলদার হটিয়ে আফগানেরা এখন নতুন দিন শুরু করবেন, দেশকে নিজেদের মতো করে গড়ে তুলবে। নিজের দেশকে নিজে গড়ে তোলার সুযোগ পাওয়ার আগে দেশ থেকে দখলদার হটাতে হয়। সেই গুরুত্বপূর্ণ কাজটা আফগানিস্তানে হয়েছে। আরো সামনে অনেক কাজ আছে। সেই কাজটা তারা কীভাবে করে তা দেখার জন্য আগ্রহ নিয়ে অপেক্ষা করবো। রবীন্দ্রনাথের কাবুলিওয়ালা গল্পের রহমতের মতো বা মুজতবা আলীর পাচক আব্দুর রহমানের মতোই ছিলো আফগানের সাধারণ মানুষ। নিরীহ, হৃদয়বান কিন্তু আত্মমর্যাদায় ভরপুর তেজী মানুষ। সেই জনপদে অভাব ছিলো, দুঃখ ছিলো কিন্তু অযথা রক্তপাত ছিলোনা। সেই আফগানিস্তানকে আজকের রক্তাক্ত, হিংসা আর প্রতিহিংসার আফগানিস্তান বানিয়েছে পশ্চিম। এই সম্পুর্ণ দায় তাদের। একটা কথা বলে রাখা ভালো, তালেবানদের রাজনীতি ভাল না মন্দ সেটার মূল্যায়ন আমি করি নাই আমার লেখায়। সেটা বিচার করবে আফগান জনগণ। তালেবানদের কতটুকু গ্রহণ বা বর্জন করবে সেটা আফগান জনগনের এক্তিয়ার। আমি কেবল বলেছি, "ওদের রাজনীতিটা খারাপ তাই আমি ওদের দেশ দখল করে শাসন করব" - এই উছিলা দিয়ে যারা আফগানিস্তানে আগ্রাসন চালায় তারা অপরাধী। কান্দাহারকে ভারতে বলা হতো গান্ধার। এই গান্ধারের রাজকন্যা গান্ধারী ছিলেন মহাভারতের ধৃতরাষ্ট্রের স্ত্রী। ঋত্বিক ঘটকের একটা সিনেমা আছে "কোমল গান্ধার" নামে। ইতিহাসের সেই গান্ধার আবার তার সেই "কোমল জীবন" ফিরে পাক; হিংসার আর রক্তপাতের অবসান হোক, অবসান হোক মানবতার অপমানের। সেই আগের মতো আফগান যুবক তার পরিবার পরিজন ছেড়ে কাধে ঝোলা নিয়ে হিং আর খোড়মা বিক্রি করতে আসার মত একালে সমান মর্যাদায় মাথা উচু করে সকলের সাথে পণ্য দেয়া নেয়ার গ্লোবাল বাণিজ্য করতে আসুক। আবারো কোন মিনির সাথে তার অসম বন্ধুত্ব হোক। আগামীর কোন বাঙালি লেখকের সামনে তার আফগান পাচক তাঁর কঠিন জীবনকে বরণ করার গৌরবে আবারো উচ্চারণ করুক, "ইনহাস্ত ওয়াতানম", এইতো আমার জন্মভূমি।
কয়েকটা দিন জ্বরে ভুগে খুব দুর্বল ছিলাম।। আবার চলছে মুচমুচে বালাচাও প্রস্তুত প্রক্রিয়া।। অনেক ডিমাণ্ড থাকা সত্ত্বেও খাঁটুনির জন্য হয়ে ওঠেনি।। এবার করছি লইট্টা দিয়ে বালাচাও।। ব্যতিক্রম নয় কি? ( তেলের দাম কি পরিমাণ বেড়েছে?)
ত্রাণ-সাহায্য ছাড়াই শুরু হতে যাচ্ছে কঠোর লকডাউন। সাধারণ মানুষকে করোনার হাত থেকে বাঁচাতে ক্ষুধার হাতে সঁপে দেওয়া। যাতে ধীরে-ধীরে মৃত্যু আসে। তাতে দায়বোধ থেকে ক্ষমতাসীনদের খানিকটা রেহাই মিলবে। লজডাউন তদারকিতে এবার পুলিশের পাশাপাশি থাকছে বিজিবি-সেনাবাহিনী! একেই বোধহয় বলা হয় : ভাত দেবার মুরোদ নাই, কিল মারার গোঁসাই!
এলএসডি ড্রাগ নিয়ে বেশির ভাগ মানুষই এমন ভাবে আলোচনা করছে যে এই ভয়াবহ মাদক "রাজকীয়" পরিচয় পেয়ে গেছে নিজের অজান্তেই। অপেক্ষা করেন। অপেক্ষা করেন। অপেক্ষা করেন। আমাদের অবেচতন মনের ভুলে এলএসডি যেভাবে প্রচার পেয়েছে শীঘ্রই এটা "ফ্যাশন, ক্রেজ" হতে যাচ্ছে। ঢাকা বিশ্ববিদ্যালয়ের যে ছাত্রটি নিজের গলায় দা চালিয়েছে সে যতক্ষণ পেরেছে দৌড়াতে দৌড়াতে নিজের গলায় দা চালিয়েছে। কোন ব্যাথা বেদনা তাকে স্পর্শ করে নাই। কি ভয়ংকর অবস্থা?!!! একবার চিন্তা করুন ছেলেটা যদি ঐ দিনের আসক্ত অবস্থায় দৌড়াতে দৌড়াতে নিজের গলার বদলে অন্যকে কোপানো শুরু করতো?!! কত জন আহত হতো? কত জন নিহত হতো? কি নৃশংস অবস্থা. . . . জলজ্যান্ত একটা ছেলে নিজের গলায় নিজেই একের পর এক কোপ মেরে গেছে যতক্ষণ হাতে দা ধরে রাখতে পেরেছে। এর মধ্যে পুলিশের হাতে ধরা পড়া চার এলএসডি ব্যাবসায়ী ও আসক্তদের প্রতি ফেইস বুকে অনেক মেয়ে ক্রাশ খেয়েছে। নিজের অজান্তেই এলএসডিকে এমন ভাবে গ্লোরীফাই করা হচ্ছে যে এর প্রতি একটা শ্রেণীর হঠাৎ আগ্রহ বাড়বেই। কেউ টেস্ট করার জন্য আর কেউ হিরোইজম, স্মার্টনেস দেখানোর জন্য এই মাদক খুঁজবে। ধরা পড়া ছেলেগুলোকে নিয়ে ট্রলের পরিবর্তে আমরা যদি মাদকের ফলে তার মানসিক অবস্থা, আচরণ "ফোকাস" করতাম তবে কিছুটা হলে উপকার হতো। নিজের গলায় একের পর এক দা চালানো ঢাবির ছাত্রটি ও গ্রেপ্তার হওয়া চার জনের ভিতর পার্থক্য কি? ড্রাগস ব্যাবসায়ী হিসাবে ধরা খেয়েছে। টিভি ক্যামেরার সামনে এসে হ্যালো বলছে হাত নেড়ে, চুলের স্টাইল করছে, হাসছে। পরিবার, সমাজ, শিক্ষা প্রতিষ্ঠান, বন্ধু বান্ধব পরিচিত সবাই টিভি দেখবে মাদক ব্যবসায়ী, সেবী হিসাবে - কিন্তু কোন বিকার নাই, উল্টা হাসিখুশি। জেল খাটার, পুলিশি জেরারও কোন ডর নাই। যেন তারা গৌরবের কাজ করেছে। তাদের এ অবস্থার কারণ "এলএসডি"। এর ছিল ড্রাগ নিয়ন্ত্রিত বায়োবোট। আমরা এ বিষয়টা প্রায় ফোকাস করি নাই। উল্টা ট্রল করতে গিয়ে এলএসডির মার্কেটিং করেছি। অনেকেই এলএসডির জম্ম পরিচয় নিয়ে পোস্ট দিয়েছেন। কারো কারো পোস্ট থেকে এলএসডি তৈরির সূত্র সম্বদ্ধে ধারণা পাওয়া যায়। এতে সুবিধা হয়েছে যে এলএসডি বানাতে না পারলেও ঐসব ফেবু, ব্লগ পোস্টের কারণে কেউ কেউ এলএসডির কাস্টমাইজ বা বাংলা ভার্সন তৈরি করবে। কোন কি দরকার ছিল এলএসডির এলএসডির ঠিকুজি বা তৈরির সূত্র নিয়ে পোস্ট দেওয়ার?!!! এই ড্রাগ একবার নিলেও স্থায়ী মানুসিক বিকার গ্রস্ততা দেখা দিতে পারে। এই ড্রাগস এতই ভয়াবহ যে পৃথিবীর সব দেশেই কঠিনতম ভাবে নিষিদ্ধ- এ সব নিয়ে পোস্ট দিলে ভালো হতো। এলএসডি একবার খেলেই নাকি কেউ কেউ সারা জীবনের জন্য ঘোরে ঢুকে, মনোজগতে কখনও কখনও স্থায়ী পরিবর্তন আসে। আমরা এসব নিয়ে পোস্ট দিলে ভালো হতো। ভালো না হলেও অন্তত খারাপ হতো না। সামাজিক যোগাযোগ মাধ্যমেকে অনেকেই ফালতু মনে করেন। এটা তাদের অজ্ঞতা। বা নিজেকে বাস্তবতা, বর্তমান থেকে সরিয়ে রাখার চেষ্টা। সামাজিক যোগাযোগ মাধ্যমেই ২০১৩ এর গণ আন্দোলন। সামাজিক যোগাযোগ মাধ্যম জঙ্গিবাদের উত্থানের বড় হাতিয়ার। সামাজিক যোগাযোগ মাধ্যমের কারণে অনেক অপরাধী ধরা পড়ছে। অনেক ক্ষমতাবান অপরাধ করে আগের মতো পার পাচ্ছে না। সামাজিক মাধ্যমে স্পর্শ কাতর সামাজিক, রাজনৈতিক ইস্যু নিয়ে লেখার আগে এট্টু ভাবলে লেখাগুলো নিজ চরিত্রে রাখা যায় আর তা না হলে ভালো লেখাও কখনও কখনও বিপরীত ফল দেয়। যেমন চলমান এলএসডি ইস্যু।
বাচ্চারা হইল সবচেয়ে বড় 'ভিন্নমতবালম্বী' , আমার বাচ্চা তো প্রায় সব বিষয়েই দ্বিমত পোষণ করে ۔ যদি বলি নয়টায় বের হবো আমরা , সে বলবে 'হাউ এবাউট কোয়ার্টার পাস্ট নাইন , লেটস বি রিল্যাক্সড '۔ মাঝে মাঝে প্রচন্ড ধৈর্যের পরীক্ষা দিতে হয় , সব প্যারেন্টসের নিশ্চয় একই অবস্থা ۔ তবে বোল ফোটার আগেই ওর দ্বিমতের একটা কাহিনী মনে পড়লে এখনো হাসি থামাতে পারিনা ۔ গভীর রাতে ঘুম থেকে তুলে ' শিশি ' করাতে হতো , পটির সামনে দাঁড় করিয়ে আমি বলতাম , " এখন না , বাবা যখন বলবে তখন " ঘুমের ঘোরে চোখ না খুলেই আধো আধো বুলিতে বলতো , " আমি সখন বলি সখন "۔
হয়তো বা হাঁস হবো- কিশোরীর ঘুঙুর রহিবে লাল পায়, সারাদিন কেটে যাবে কলমীর গন্ধভরা জলে ভেসে ভেসে;
সাংবাদিক নিয়া আগেও লিখছি। আমাদের নূতন প্রজন্মের সাংবাদিকরা মূলত কোন মেন্টর পায় নাই, আর যাদের মেন্টর হবার কথা তারা তৈলমর্দনে এতো ব্যস্ত যে নিজেরাও শিখেনাই। সিনিয়ররা দোষ দেয় জুনিয়ররা কিছু শিখে নাই, সেই শেখানো তাদের দায়িত্ব ছিলো। এইবার মুনিয়া ইস্যুটা দেখেন। আমার ধারনা বসুন্ধরার এমডি আনভীর সোবহান বেশ বুদ্ধিমান লোক। পাশে নইম নিজাম আর মিলন সাহেব রাখছেন তারাও যথেস্ট ভালো কাজ করছে, সাথে আইনজীবি সাবেক আইন মন্ত্রী। কাজগুলা খেয়াল করে দেখেন। ১। নিজের পত্রিকা চ্যানেলে সব বন্ধ রাখা যেন কিছুই হয় নাই। ২। যেসব চ্যানেল ছবি দিছে বা নাম বলছে, তাদের বিজ্ঞাপন বন্ধ করা। ৩। সাংবাদিকদের ক্যাটাগরি করা, যারা এমনিই তেল দেয়, যারা সহজে তেল দেয় না, যাদের অভ্যাস বিভিন্ন চ্যানেলে ক্ষ্যাপ মারা। সবাই টাকা পাইছেন, তবে বেশী দেয়া হইছে যারা রিভার্স সাইকোলজি খেলেন। এরা বিভিন্ন চ্যানেলে সৎ সাংবাদিকের খেলা খেলেন। ৪। সাংবাদিকের বাইরে ফেইসবুকের কিছু লোক কেনা। তারা শুরু থেকে এস্টাবলিশ করছে এটা আত্মহত্যা। এর সাথে পুরুষ বিবাহিত বাচ্চার বাপ, সমস্যা নাই, মুনিয়া চরিত্র হরণ। ৫। সাইড চরিত্র তৈরী করা, শারুন, পিয়াসা, এইরকম। ৬। নিজের সাকসেস স্টোরি তুলে ধরা, বিভিন্ন চ্যারিটি কাজ, মন্ত্রী, বিদেশীদূতের সাথে উঠবস, সেনা প্রধান, পুলিশ প্রধান, এবং সরকার প্রধানের সাথে ছবি। গাড়ী দিয়ে বোঝানো কোন লেভেলে পয়সা খরচ করা জানে। ৭। সামাজিক মাধ্যম সহজে ছাড়বে না, তাই উল্টা ব্যবহার করা, একের পর এক ছবি চলবে, নাম আসবে, একটা সময়পর গোয়েবলসের থিওরি অনুযায়ী বিশ্বাস করা আনভীর একটা হাউজহোল্ড নাম। ৮। একসময় চিন্তা করতে বাধ্য হবেন, আমার কেউ হয় না, আমি কেন লিখছি বা বিচার চাই? ৯। সরকারী মেকানিজম ব্যবহার করা, কোন মন্ত্রী বা উর্ধতন কেউ কিছু বলবে না। ১০। এই যে নূতন পারসোনা তৈরী করা, এটা জটিল হইছে। এইবার বলেন, গেম প্ল্যানটা কেমন? একটা পজেটিভ ভাইব, একটা নেগেটিভ ভাইব, এবং একটা কনফিউশনাল ভাইব। আপনি চিন্তা করবেন, কি হবে এইসব নিয়ে চিন্তা করে? যা হইছে তা হইছে। যাক, আমার ধারনা মোড কাজ করছে, সহজেই মানুষ ভুলে যাবে। এই যে তেল মারলাম, বসুন্ধরার কেউ পড়লে আনভীর সাহেবকে বলেন আমি ওনার মাস্টার প্লান পছন্দ করে ভক্ত হয়ে গেছি। চাইলে বিকাশ নম্বর পাঠায় দেবো, সাংবাদিকদের অনেক খয়রাত দিছেন, আমারে দিতে পারেন, না বলবো না। ইনবক্সে যোগাযোগ করে, যাকাত হিসাবে। আর রোলস রয়েসটা একদিন চালানোর সুযোগ দিয়েন। আরাম করে বসে চড়ার জন্য না, ড্রাইভ করার জন্য।
বি এন পি'র লার্নেড ব্যারিস্টার সাহেব ৩ থেকে ৪ বার বাঁধা দিলেন। সত্য কথা বললেই আমার লার্ণেড ব্রাদার রেগে যান। কথাই বলতে দেবেন না আমাকে। কিন্তু বলেছি শেষ পর্যন্ত। দেখতে পারেন।
আমাদের বগুড়া অন্চলে আখ বা ইক্ষুকে কুশার বলে। এর বাইরে অন্য আরেকটা ফলকেও কুশার বলে। ফলটি দেখতে সাদা, আঁশ আছে এবং খেতে মিষ্টি। আমার ভুল না হলে গরমের দিনে পাওয়া যেত। ফেরিওয়ালা ঝুড়িতে( ঠিক ঝুড়ি না; কাঁধে রাখা একটা বাঁশের লাঠির দুপাশে ডালা থাকতো) করে গ্রামে গ্রামে বেঁচতো সেই কুশারের অন্য প্রচলিত নাম কি! এখনও কি পাওয়া যায় বগুড়া বা বাংলাদেশে! সংশোধনী: ফলটির নাম কেশুর বা কিশুর বা ঠান্ডা আলু।
ধর্ষণের সর্বোচ্চ শাস্তি? অনেকেই দাবি করছেন মৃত্যুদন্ড বা ফাঁসি দেয়া উচিত। এমনকি আইন পরিবর্তন করে হলেও। ব্যক্তিগতভাবে আমি মনে করি এটা ধর্ষককে আরো হিংস্র করে তুলবে! ধর্ষক তখন ভিক্টিমকে আর প্রাণে বাঁচিয়ে রাখবেনা! ফলে ধর্ষণ ও হত্যা বাড়বে সমানুপাতিক হারে। একান্তই ব্যক্তিগত মত!
ব্ল্যাকহোল নিয়ে সমগ্র ওয়েবিনারটি নিচের লিঙ্কে পাওয়া যাবে। সময় হলে শুনতে অনুরোধ করছি। মন্তব্য ও সমালোচনাকে স্বাগত জানাই।
এটি যদিও একটি রাজনৈতিক দলকে ক্ষমতায় এনেছে এবং একটি কার্যত এক-দলীয় সংসদ তৈরি করেছে কিন্ত তার চেয়েও বড় হচ্ছে ২৯ ডিসেম্বর রাতে এমন এক ধরণের জোটের অভিষেক হয়েছে যা আগে কখনোই ছিলোনা।
ইলেকট্রন প্রোটনের সম-অধিকার আন্দোলন এবং বিপন্ন পরমাণু শুরুটা হয়েছে হাইড্রোজেন পরমাণু থেকে। ইলেকট্রনের সঙ্গে প্রোটনের তুমুল ঝগড়া। বিষয়টা একেবারেই সহজ, একদিন প্রোটনের সঙ্গে ইলেকট্রনের ঝগড়া লাগে। এক কথায় দুই কথায় ইলেকট্রন বলে বসে, আমি আর তোমার সঙ্গে থাকব না, আমার দাম তুমি কোন দিনও বুঝবে না, আমি কেন সারাক্ষণ তোমার চারদিকে ঘুরব, আমি কি তোমার চেয়ে ... প্রোটন কিছুক্ষণ বুঝানোর চেষ্টা করে, আমিও তো তোমার জন্যেই আছি, দুজনে মিলে ... আমি এত কথা শুনতে চাই না, আজ থেকে সম অধিকার এবং এখন থেকে তুমি আমার চারদিকে ঘুরবে! দেখ আমার যে ভর তাতে ... ভর বেশি হয়েছে তো কি হয়েছে, চার্জের কথা বল, আমার চার্জ কি তোমার চার্জের চেয়ে কম! চার্জই তো সব না, আর আমি চাইলেই তোমার চারদিকে ... সারাটা জীবন তোমাকে ভালবেসে আমি কি পেলাম! আমিও তো তোমাকেই ভালবেসেছি, এমন তো না আমি অন্য কাউকে ... আমি আর এগুলো শুনতে চাই না, আমার চারদিকে তুমি না ঘুরলে আমি চললাম! আসলে দুজনে ভালোই চলছিল। এর মধ্যেই ইলেকট্রনের হাতে এসেছিল সুন্দর একটা ফোটন। এটা পেয়েই ও মহাখুশি, এতটাই খুশি যে ওর মনে হতে থাকে এই প্রোটনের পাশে পড়ে থেকে ওর কি লাভ। ধীরে ধীরে প্রোটনের প্রতি মনটা ভীষণ বিষিয়ে উঠে; প্রোটন ওকে কিছুই দেয়নি, প্রোটনের কারণে মহাবিশ্বের কিছুই দেখা হয়নি, কোথাও যেতে বললে প্রোটন সহজে যেতে চায় না, ... যাহোক, প্রোটন অনেক বুঝানোর চেষ্টা করে। কিন্তু ইলেকট্রনের হাতে আছে সুন্দর একটা ফোটন, সেই বা প্রোটনের কথা শুনবে কেন! শেষমেশ, ইলেকট্রন ছেড়ে যায় প্রোটনকে! বিষণ্ণ প্রোটন পড়ে থাকে একলা। মুহূর্তেই এই খবর চারদিকে ছড়িয়ে যায়। ইলেকট্রনেরা শুরু করে সম অধিকার আন্দোলন। ওদিকে ফোটনের দল ধেয়ে আসছে এই আন্দোলন উসকে দিতে। শুরু হয়ে যায় হাইড্রোজেন পরমাণু সহ অন্য সব পরমাণুর ভাঙ্গন! কেউ কারো কথা শুনছে না। ইলেকট্রন আর প্রোটন দাঁড়িয়ে গেছে মুখোমুখি! তুলকালাম কাণ্ড, একবার ইলেকট্রনের দলে ধেয়ে যাচ্ছে প্রোটনের দলের দিকে। প্রোটনের দলও মারমুখী আচরণ করছে ইলেকট্রনের সঙ্গে। ওরা ভুলে গেছে ওদের জীবনের শাশ্বত ভালোবাসার কথা! তবে সব ইলেকট্রনই যে ভাঙ্গন চাইছে তা নয়, কিছু কিছু ইলেকট্রনের সঙ্গে প্রোটনের সত্যিকারের প্রেম। ওরা এই আন্দোলন থেকে মুক্তি পেতে প্রোটনের সঙ্গে মিলে নিউট্রন হয়ে গেছে। এই খবরে ইলেকট্রন এবং প্রোটন দু’দলই মারমুখী হয়ে উঠে, বিশেষ করে ইলেকট্রনের দল – আমরা নিজেদের সম অধিকারের জন্যে আন্দোলন করছি, আর তোরা কি না প্রোটনের সঙ্গে ... ওদিকে প্রোটনের দলেরও ভীষণ রাগ – কোন কারণ ছাড়াই যাদের জন্যে আজ আমরা হুমকির সম্মুখীন, আর তোরা সেই ইলেকট্রনকেই বুকে জায়গা দিলি, তোরা ... এই রাগে পরমাণুর নিউক্লিয়াসও ভেঙে প্রোটন আর নিউট্রন আলাদা হয়ে গেছে। এখন আন্দোলন ত্রিমুখী রূপ ধারণ করেছে, ইলেকট্রন প্রোটন ধাওয়া পাল্টা ধাওয়া চলছে, একই সঙ্গে ওরা সুযোগ পেলেই নিউট্রনকে ধরে ইচ্ছে মত ... কিন্তু ওরা কিছুতেই বুঝতে পারছে না, ওদের এই আন্দোলন না থামলে পুরো মহাবিশ্বে বিপর্যয় নেমে আসবে! ইতি মধ্যেই মহাবিশ্বের অর্ধেকের বেশি পরমাণু ভেঙে গেছে। চারদিকে ছড়িয়ে পড়ছে চার্জযুক্ত ইলেকট্রন এবং প্রোটন! 
ছায়ানটের উচিত হিরো আলমকে আজীবন মাসিক ভাতা দেয়া যাতে উনি কখনও রবীন্দ্রসঙ্গীত না গান।
রাত আড়াইটায় ম্যাসেঞ্জারে কল আসছে দেখে কেটে দিয়ে তার প্রফাইল দেখতে গিয়ে দেখি সে একটা কোম্পানির ম্যানেজিং ডিরেক্টর ভদ্র একটা লোক এবং তার প্রফাইল পিকচারে দেখি স্ত্রীকে জড়িয়ে ধরে হাসি হাসি মুখে একটা ছবি দেয়া! আমি ফিরে এসে নিজেই তাকে কল দিলাম জানতে চাইলাম এতো রাতে ফোন দিয়েছেন কেন? - আপনি অনলাইনে আছেন দেখে কল দিয়েছি আপনাকে অনেক ভাল লাগে। আমি বললাম স্ত্রী কোথায়? - শ্বশুর বাড়ি গেছে আমি বললাম আপনার স্ত্রীর ফোন নাম্বারটা দেন - তিনি আকাশ থেকে পরে বললেন কেন? আমি বললাম আপনার আমাকে ভাল লেগে গেছে আপনি আজ কথা বলবেন কাল প্রেম করবেন তাই আপনার স্ত্রীর অনুমতি নিতে চাই। আমি আবার কারো স্ত্রীর বিনা অনুমতিতে কিছু করিনা বলার আগেই লাইনটা কেটে দিল! ধুর! বে-রশিক প্রেমিক আমারে ছাইড়া গেল ......
পুরাতন বাঙালিপাড়া সেই সি আর পার্ক৷ যেখানে থেকেছি দুই মাস দশ দিনের মতন৷ শীতমাখা সেখানের সকাল সন্ধ্যা কেটেছে অপেক্ষা আর উৎকন্ঠায়৷ সকাল হবার অনেক আগেই সেখানে ভোর হয়ে যায় শালিক ,কালো দূর্গাটুনটুনি,চড়ুই, আর একটা দুটো দোয়েলের সাথে অনেকগুলো বাকুমের বকবকমে৷ একটুকরো ছাদ যেন ছোট্ট এক উঠোন, তার পাশে রান্নাঘর৷ রেলিংএ দিতাম অল্প চাল,যদি ওরা আসে৷ বন্ধু বানাতে চাই৷ জনবিরল বৃক্ষময় অভয়অঞ্চলে ওরা আমাতে বিশ্বাস রাখেনা৷ তবু একদিন একটা দুটো করে চাল খূঁটে নেয় আমার অগোচরে এক কবুতর যুগল৷ বড়ভাব ওদের, এক সময় অগোচর আমার সাথেও৷ যখন তখন চলে আসে রান্নাঘরের দুয়ারে ৷ দু'মুঠো ভাতে আর কত সময়! একটা রুটিও দ্রুত শেষ করে আবার বসে থাকে৷ বেশ আলসেমী মাখা ডানাদুটি মেলে দিয়ে রোদ পোহায় দু,জনে৷ আমি আড়চোখে চেয়ে দেখি শাড়ির ছায়া বাঁধা না হয়৷ এবার শীতে বেশ বর্ষা৷ তখন সুখী গৃহির মতন সিঁড়ির সামান্য কার্নিসে বসে মাথা বাঁচায়৷ অন্যদের মতন ওরাতো গাছে বসবাসে অভ্যস্থ নয়৷ সারাদিনের আলো শেষবারের মতন ডানায় মুছে নিয়ে রাতের জন্য ওরা যেন কোথায় ফিরে যেত৷ আর ঠিক তখন তখনই দূরের কালীমন্দির থেকে বেজে উঠতো আরতীর বাজনা৷ আলোয় সাজানো চূড়ার ওপর দিয়ে একই সাথে ভেসে আসত বড় পরিচিত আরো একটা সুর, আজানের! আসলে জায়গাটা এমনই বিরব যে, প্রতিদিন ভোর বা দুপুর বা সন্ধ্যার পরেও অতিস্পষ্ট স্বরে আমি শুনতে পেতাম ৷ আর আমার কতকথা মনে পড়ে যাওয়ায় ভারীমনটা আরো কেমন করে উঠত৷ একদিন দেখি, একটা কবুতর ! আমি ভাবতে শুরু করি কি হোলো?কোথায় গেলো আরটা! একসময় খূঁজেপায় চোখ৷ বসে আছে মরাডালের বানানো বিপদজনক অবস্থানে৷ জীবনের অপেক্ষায়৷ বাচ্চা আসবে ঘরে,তার সাধনায়৷ ডিম ছেড়ে আসেই না খাবার খেতে৷তবু আমি দিয়ে রাখি একটু বেশী চাল, বা ভাত৷ওরা তেমন আর কিছু খায়না,অথবা ওদের দেবার মতন আমার কাছে আর কিছু ছিলনা৷ একমাস হয়ে গেছে৷চলে এসেছি আবার নতুন আস্তানায়৷ এতদিনে হয়ত চলে এসেছে নবীন অতিথি৷ এখানেও সন্ধ্যা নামে৷ সেই সব সুর ,বাজনা এজায়গায় পাইনা৷ অন্ধকার নেমে আসতে থাকে৷ ওদের কথা মনে আসে৷ সেই ছাদে যখন ছানাপোনা নিয়ে মা কবুতর ঘুরে বেড়ায়, ওর ও কি মনে পড়ে একজনের হলুদ মাখা ঘিএ রংএর কোনো এক শাড়ি ছাদে মেলা থাকত৷ কখনও ভাবে, যারা ছিল,তারা কোথায়? খাবার কেন আর কেউ দেয়না! হয়ত ওরাও নতুন জীবনের আনন্দে এতটাই মগ্ন, এ সব ভাবার সময় ওদের নেই৷ মানুষই শুধু মানুষকে এবং তার চারপাশের সব কিছুকে প্রবল ভাবে ভালোবাসে৷ তাই মানুষের এত কষ্ট৷ 
মদিনা আর মক্কায় শুধু ফেরেশতারা ঘুরে বেড়ায়- এমন ধারণা ঠিক না। সেখানকার রাস্তা-ঘাটে চিটার-বাটপাররা ঘুরে, হজ্জের সময় অনেক পকেটমারও ধরা পড়ে। ঘটনা যে এখন এমন হইছে তা কিন্তু না। দেড় হাজার বছর আগেও এমন অবস্থাই ছিল। নবী মোহাম্মদের চারপাশ এরা ঘিরা রাখতো।
বাংলা একাডেমির সদ্য প্রয়াত মহা পরিচালক কবি হাবীবুল্লাহ সিরাজী একজন যথার্থ ব্যক্তি ছিলেন। আশা করবো সরকার নতুন মহা পরিচালক নিয়োগ আবারো যথার্থ ব্যক্তিকেই করবেন।

ছায়ার সাথে হাঁটি। কখনো আমুদে ছায়া দীর্ঘতর হয় কখনো ছোট হতে হতে পালিয়ে যায়। আমার কিন্তু পালিয়ে যাবার কোন উপায় নেই ক্লান্ত দিন ক্লান্ত রাত্রি শেষেও বিরাজমান থেকে ছায়ার জন্য অপেক্ষা করি। ছায়া ঘুমায়, মাঝে মধ্যে আমিও। ক্লান্তিতে কখনো কখনো ছায়াটাকে জড়িয়ে ঘুমিয়ে পড়ি। ছায়াটার জন্য কেমন মায়া পড়ে গেছে! যদিও খুব জানি, উদ্বাস্তু ছায়াটার যাবার জায়গা থাকলে সেইকবে আমাকে উষ্টা মেরে দিব্যি ঠিক তোমারই মত শুতে যেত কোন এক সিক্স প্যাক এর সাথে। ভাগ্যিস ছায়ারা নিরুপায়! ছায়ারা নিরুপায় /
(আন্তর্জাতিক নারী দিবসে উপলক্ষ্যে) সোনাভান আমিনুল ইসলাম যদি তুমি পুঁথিকারের কল্পনা না হয়ে থাকো কেবলই তবে প্রভাতের চোখ তুলে একবার চেয়ে দেখো সোনাভান তোমাকে নিশানা করে ছুটে আসে অশ্বারোহী- হতে পারে নাম তার- অর্জুন কিংবা হানিফা অথবা নেপোলিয়ন যতটুকু জেনেছি- সে পাল্টিয়ে নিয়েছে নিজনাম যেমন পাল্টিয়ে নিয়েছে তার হাতের অস্ত্র আর এখন তার সেনাদলে বণিকের ছেলেরাই সংখ্যাগরিষ্ঠ। সোনাভান, আমি কিন্তু ফেলে আসা অন্ধকারের কথা ভাবছি না দ্যাখো-আমার দুচোখ সম্প্রসারিত হেডলাইট সে-আলোয় উদ্ভাসিত-- চোখ-ধাঁধানো এক খোলাবাজার- রঙিন! রঙিন! এবং রঙিন! আর রঙিন সে-বাজারেই তোমাকে নিয়ে যেতে চায় অশ্বারোহী। প্রস্তুত তার মঞ্চ, প্রস্তুত গ্রীনরুম দ্যাখো- বিলবোর্ডে থেকে থেকে হেসে ওঠে তোমারই এক তন্বী সহপাঠিনীর টপলেস ছবি! সোনাভান, ইন্টারনাল অডিটের চোখে একবার- অন্ততঃ একবার নিজের আয়নায় নিজেকে নিয়ে দেখো এভাবে আর কতদিন-- তুমি অন্যের দিন যাপন করবে? এভাবে আর কতদিন— তুমি যাপন করবে অন্যের রাত? ইতিহাস অথবি কিংবদন্তী, পুঁথি অথবা পুরাণ- যা-ই হোক- আমাদের বিশ্বাসের পায়ে ভর দিয়ে তুমি কঠিন সত্যে ফিরে এসো— টুঙ্গি শহরের সোনাভান ক্যাটওয়াকের বিড়ালিনী নয়, বলনৃত্যের শংসিত পুতুল নয় তোমার পদাঘাতে কেঁপে ওঠুক-- মতলববাজের রঙিন মঞ্চ। সোনাভান, তুমি কেন আর শুধুই-- অন্যের ব্রতের সহায় হয়ে থাকবে? এবার ঠিক করে নাও তোমার নিজের ব্রত-নিজের গন্তব্য, সিদ্ধান্ত এই হোক- আর নয় তোমার নামের শেষে অন্যের নামের উপনিবেশ; এবং কারো আর অর্ধাংশ হয়ে থাকাও নয় তোমার। ব্যায়ামাগার থেকে উঠে এসো খেলার মাঠ হতে উঠে এসো ফসলের ক্ষেত থেকে উঠে এসো প্রশিক্ষণ ক্যাম্প থেকে এসো ইতিহাসের স্কুল থেকে পাঠ নিয়ে বেরিয়ে এসো দৃপ্তনয়না বলিষ্ঠবাহু সোনাভান তোমার চোখে চেয়ে- তোমার বাহু দেখে গুহায় ফিরে যাক- বিজ্ঞাপনে হেসে ওঠা অভিচারতন্ত্রের রঙিন সেকুয়েল।
ধন্যবাদ বিটিভির জেলা প্রতিনিধিদের এই দুর্যোগকালে সক্রিয় ভূমিকা পালনের জন্য। দায়িত্ব পালনের ক্ষেত্রে আমাদের ইচ্ছা ও নিষ্ঠা অনেক সীমাবদ্ধতাকে অতিক্রম করতে শেখায়।
বাংলাদেশের ব্যান্ড সংগীতের অন্যতম পথিকৃৎ, সোলস্ ব্যান্ডের প্রতিষ্ঠাতা সদস্য বিশিষ্ট ড্রামার, অসাধারণ মনন সম্পন্ন একজন সাংস্কৃতিক ব্যাক্তিত্ব সুব্রত বড়ুয়া রনি দাদার অকাল প্রয়ানে আমি গভীর শোক প্রকাশ করছি। তিনি প্রায় ১ বছরেরও বেশী সময় ধরে দুরারোগ্য ক্যান্সার রোগে ভুগছিলেন। আমার সাথে গত বছরের ডিসেম্বরে তাঁর শেষ কথা হয়েছিল মোবাইল ফোনে। দীর্ঘ সময় তাঁর শরীরের সমস্যা ও করোনার কারনে চিকিৎসার ব্যাঘাত হওয়ার কথা ও জানিয়ে ছিলেন। এর পরও আমি কয়েকবার ফোন করেছিলাম কিন্তু কথা হয়নি।  সাদা মনের সরল এই মানুষটি আজ হারিয়ে গেল, ভাবতেও খুব কষ্ট হচ্ছে। আমি তাঁর পারলৌকিক সদগতি কামনায় পূণ্যদান করছি। আজকের এই পূন্যময় তিথিতে তাঁর প্রয়ানই বলে দেয় তিনি কত পূণ্যবান ব্যাক্তি। আমি প্রয়াত রনি দাদার নির্বান সুখ কামনা করছি।
নীচের লেখাটি আমার ০২/১০/১৯৮৭ তারিখের। আমি সেসময় পার্বত্য চট্টগ্রামের জনবিচ্ছিন্ন প্রত্যন্ত এলাকার কোন এক ক্যাম্পে (সম্ভবতঃ "মাহিন্দাছড়া"- যেটা ফারুয়া থেকেও দূরবর্তী এক সেনা ক্যাম্প) অবস্থান করছিলাম। বাংলাদেশ সেনাবাহিনীর টগবগে একজন তরুণ কর্মকর্তা'র (লেফটেন্যান্ট) ঐ সময়ের মানসপটের চিত্রঃ (হঠাৎ খুঁজে পাওয়া হাতে লেখা মূল কপি'র ছবি সংযুক্ত) স্মৃতিচারণ কোন অলস দুপুরে কিংবা পড়ন্ত বিকেলের নিঃসঙ্গ মুহূর্তগুলোতে অতীতের অতলে লুকিয়ে থাকা স্মৃতিমালাকে কাছে টেনে এনে এগুলোর জাবর কাটার মত সুখ বোধ হয় আর কোন কিছুতেই নেই। সম্ভবতঃ এ কারণেই আমার হারিয়ে যাওয়া শৈশব কৈশোরের দিনগুলো যেন হাতছানি দেয়। মনে হয় ওরা কথা কয়--- কখনও ফিসফিসিয়ে, কখনও জোরে। অতীত কে কাছে পেয়ে মনটা অনাবিল আনন্দে ভরে যায়। আর যখন সেই আনন্দের মুহূর্তগুলো বাস্তবের কঠিন আঘাতে টুকরো টুকরো হয়ে যায় স্মৃতিরা যখন আবারও পঙ্ক্ষীরাজে চড়ে হারিয়ে যায় অচিনপুরে তখনই কেবল মনটা বেদনায় ভরে ওঠে। কেমন একটা শূন্যতা! কেমন একটা হাহাকার যেন ---- মনের চারপাশে ঘুরঘুর করে। তখন বাতাসের হিল্লোল, নদীর কল্লোল আর পাখ- পাখালীর কলতানকে কেবলই অর্থহীন মনে হয়। মনে হয় ফাগুনের উদাস হাওয়ায় বুকে যেন কেমন একটা দাহ------ কেমন একটা বেদনা জুড়ে বসে আছে। তবু্ও আমি অতীত স্মৃতির জাবর কাটতে ভালোবাসি ---- ভালোবাসি অতীতের অতলে তলিয়ে যেতে।।
রাজশাহী বিশ্ববিদ্যালয় এলামনাই এসোসিয়েশন নিয়ে কিছু কথাঃ সম্প্রতি রাজশাহী বিশ্ববিদ্যালয় এলামনাই এসোসিয়েশন কার্যকরী করার লক্ষ্যে বিশ্ববিদ্যালয় কতৃপক্ষ, মেয়াদোত্তীর্ণ এলামনাই এসোসিয়েশনের সভাপতিসহ অন্যান্য নেতৃবৃন্দ ও বিশ্ববিদ্যালয়ের প্রাক্তন কয়েক জন ছাত্র যে মহতী উদ্যোগ গ্রহণ করেছে, সে জন্য তাদেরকে আন্তরিক ধন্যবাদ। কিন্তু এই কার্যকরী করার উদ্যোগের বিষয় সমূহ বহুল প্রচারিত না হওয়ায় অনেক প্রাক্তন ছাত্রদের মধ্যে ধোঁয়াশা সৃষ্টি হতে পারে। তাই আমি যতটুকু জানি তার ভিত্তিতে এই উদ্যোগকে পরিষ্কার করার চেষ্টা করছি। উদ্যোগের অংশ হিসেবে বিশ্ববিদ্যালয়ের ভাইস চ্যাঞ্চেলর সভাপতিত্বে বিশ্ববিদ্যালয় প্রশাসন, এলামনাই এসোসিয়েশনের সভাপতি অন্যান্য নেতৃবৃন্দ ও উদ্যোগী প্রাক্তন ছাত্রদের সমন্বয়ে অনুষ্ঠিত জুম সভায় নিম্নবর্ণিত সিদ্ধান্ত গৃহীত হয়। ১। ২০১৩ সালে গঠিত এলামনাই এসোসিয়েশনের আজীবন সদস্যসহ আগামী ৩১ জানুয়ারি' ২১ পর্যন্ত যারা আজীবন সদস্য হবেন, তাদের সকলকে সদস্য এবং রাকসুর প্রাক্তন ভিপি জনাব নুরুল ইসলাম ঠান্ডুকে আহ্বায়ক করে একটি আহ্বায়ক কমিটি গঠন করা হবে, যা বিশ্ববিদ্যালয় সিন্ডিকেট কতৃক অনুমোদন করা হবে। ২। উক্ত আহ্বায়ক কমিটি সাব কমিটি গঠনের মাধ্যমে একটি সাধারণ সভা অনুষ্ঠিত করবে এবং ২০১৩ সালে প্রণীত গঠনতন্ত্রের প্রয়োজনীয় সংশোধনী নির্ধারণ করতঃ সাধারণ সভায় উপস্থাপনসহ অন্যান্য কার্যক্রম গ্রহণ করবে। ৩। উক্ত সাধারণ সভা গঠনতন্ত্র সংশোধন এবং এসোসিয়েশনের কার্যক্রমসহ বিভিন্ন সিদ্ধান্ত গ্রহণ করবে এবং তা বাস্তবায়নের জন্য নতুন নেতৃত্ব ( কমিটি) নির্বাচিত করবে। উল্লিখিত সিদ্ধান্ত ও এসোসিয়েশন সম্পর্কে সাধারণ জ্ঞানের আলোকে নিম্নোক্ত বিষয় সমূহ প্রতীয়মান হয়ঃ ১। এসোসিয়েশনের সদস্য হওয়া একটি চলমান প্রক্রিয়া এবং রাজশাহী বিশ্ববিদ্যালয়ের সকল প্রাক্তন ছাত্র ছাত্রীরা যে কোন সময় এলামনাই এসোসিয়েশনের সদস্য হতে পারবেন। ৩১ জানুয়ারি' ২১ পর্যন্ত যারা আজীবন সদস্য হবেন, তাঁরা শুধুমাত্র ২০১৩ সালের থেকে যারা এসোসিয়েশনের আজীবন সদস্য হয়েছেন, তাদের সাথে আহ্বায়ক কমিটির সদস্য হবেন। ২। ৩১ জানুয়ারি' ২১ এর পর থেকে সাধারণ সভা পর্যন্ত যারা সদস্য হবেন, তাঁরা সকলেই সাধারণ সভায় অংশগ্রহণ করতঃ আহ্বায়ক কমিটি কতৃক প্রণীত গঠনতন্ত্রের সংশোধনী সহ কার্যক্রম গ্রহণের সিদ্ধান্ত ও নেতৃত্ব নির্বাচনে মতামত রাখতে পারবেন। উল্লেখ্য, সাধারন সভায় নতুন নেতৃত্ব নির্বাচনে ৩১ জানুয়ারি'২১ এর আগে নিবন্ধিত ও পরে নিবন্ধিত সদস্যদের ভূমিকার কোন পার্থক্য নেই। তাই আসুন, আমরা ৩১ জানুয়ারি '২১ এর মধ্যে নিবন্ধিত হয়ে এসোসিয়েশনের গঠনতন্ত্র সংশোধন সহ সাধারণ সভা অনুষ্ঠানের জন্য কাজ করি। আর আমরা যারা ৩১ জানুয়ারি '২১ এর মধ্যে নিবন্ধিত হতে পারবো না,তারা সাধারণ সভার আগে নিবন্ধিত হয়ে গনতন্ত্র সংশোধন সহ নতুন নেতৃত্ব নির্বাচনে ভূমিকা রাখি। বি: দ্রঃ আমাদের মধ্যে কিছু কিছু গ্রুপ বিভিন্ন ভাবে সংগঠিত হচ্ছে। আমি মনে করি, এর সাথে বিশ্ববিদ্যালয় এলামনাই এসোসিয়েশনের কোন বিরোধ নেই। এর মাধ্যমে যারা সংগঠিত হচ্ছে, পরোক্ষভাবে তারা এসোসিয়েশনের জন্যই কাজ করবে। আর তাদের দাবি যদি এসোসিয়েশনের জন্য কল্যাণকর হয়, তা সাধারণ সভার মাধ্যমেই অন্তর্ভুক্ত হবে। তাই সকলে মিলে সাধারণ সভা সফল করার মাধ্যমে একটি কার্যকরী এলামনাই এসোসিয়েশন গড়ে তোলার জন্য আমাদের এগিয়ে আসতে হবে।
ঝরনার জল জানে পাথর কতটা ভিজলে জন্ম নেয় পাথর মানুষ...
কবরী'কে কোনো কবর দেবো না =====♠===={{{{{{{ ♦সালেম সুলেরী কবরী'কে কোনো কবর দেবো না, উন্মুখ রাখি বুক-- কবরী আমার বঙ্গসবুজ চিরহাসি প্রিয়মুখ। মাটিতে দেবো না মিশে যেতে নাম, বাসী তো হবে না খ্যাতি, বঙ্গ-আয়না, তুমি ইতিহাস, নায়িকা নামের জ্ঞাতি। মীনা পাল থেকে মহীরুহ হলে, বোয়ালখালি'টা হয়ে, চাটগাঁ’র থেকে হাট-গাঁ মাতিয়ে গরিবানা পাট সয়ে নদীজল থেকে সাগরের ঢেউ-- স্বপ্নজাহাজে ভেসে সিনেমাতে তুমি কিনে নিলে সুখ-- ‘সুতরাং’ সন্দেশে-- চিত্রপাড়ার জবর খবরে সাগরিত ঢেউ-হাসি লাখো দর্শক মাতাল-মুগ্ধ-- কবরী'কে ভালোবাসি। চাঁদ বাঁকা জানি-- প্রিয় গানখানি-- ফেরদৌসী'র গীতে মিলিয়ে দু’ঠোঁট রূপে অকপট বাঙালিনী ভঙ্গিতে আবাল বৃদ্ধ-বনিতা হৃদয়ে সেই যে প্রবেশ, সাথ, এগুনোর গতি ভুলিয়ে দিয়েছে-- কাকে বলে পশ্চাৎ। 'সুতরাং' থেকে 'জলছবি' আর কতো ছবি-- 'বাহানা’য় সেই 'সাত ভাই চম্পা'-পারুল সাদাকালো জমানায়, আহারে পারুল-- মায়াবিনী বোন-- কী ছবি 'অবির্ভাব’, ‘যে আগুনে পুড়ি’ অথবা ‘বাঁশরী’ ‘বিনিময়’ নবধাপ। কবরী মানেই ‘দীপ নেভে নাই’, 'দর্পচূর্ণ', জানি 'ক খ গ ঘ ঙ’-- 'বিনিময়ে' মেলে সম্মান, সম্মানী। ‘তিতাস একটি নদীর নাম’টি-- মহাস্মৃতি ইতিহাস, 'সুজন-সখী'র চিরসখা হয়ে শ্রোতাভূমে প্রীতিবাস। নীল দরিয়া’র মরিয়া ফারুক, কবরী ‘সারেংবউ’ ‘নীল আকাশের নিচে’ যে নায়িকা-- দর্শকে মউ মউ, কৃতী 'দেবদাস', ধৃতি 'হীরামন', স্মৃতি 'চোরাবালি', হাসে, জুটি রাজ্জাক কবরী’র সাথে ‘রংবাজ’-উচ্ছ্বাসে সেই গান 'সে যে-- কেনো এলো না' যে সকলের ঠোঁটে-মুখে, 'আগন্তুকে’র ডাহুক কবরী-- পাখিছুট সম্মুখে। একাত্তুরের মহান যোদ্ধা, প্রতিবেশী দেশে ঠাঁই, স্বাধীনতা চেয়ে মত বিনিময়, যোদ্ধার চেহারাই... দু’হাজার আটে ভোট লড়া মাঠে বিজয়িনী সাংসদ, সাদা অভিনয়, জনতাকে জয়, সেবা-প্রভাময় পদ, পদক একুশে, গণ সে মানুষে ভালোবাসা জলে ভাসে ‘স্মৃতিটুকু থাক’-- গ্রন্থ সবাক, অবাক-- 'করোনা' ত্রাসে, তেরদিন শেষে অভাগা স্বদেশে অসুখে-লড়াই হারা, ‘অনেক সাধের ময়না’ কবরী-- মরণে পাগলপারা। প্রাণপাখি মিছে বাঁধন ছিঁড়েছে, সাধন হয়েছে বাঁচা, অরুণ বরুণ কিরন মালা' হে-- স্মৃতিজাদুময় খাঁচা। উনিশ জুলাই পঞ্চাশে যার জন্ম-- সুনাম পেতে, এপ্রিল ষোল সমাপন হলো দু’হাজার একুশেতে। কবরী-- তোমাকে কবরে না বেঁধে রেখেছি বুকের সাথে, ‘ফুলের মালাটি পরিয়ে দিলাম তোমায় আপন হাতে!' ♦ মাত্রাবৃত্ত ॥ নিউইয়র্ক, এপ্রিল ২০২১
আপনি ভাউচার কিনেছেন নগদে। ভাউচার পেয়েছেন। এতগুলি দোকান একসাথে কেন বলছে তারা টাকা পায় নাই? আপনার দেয়া টাকা কোথায় গেলো? উজবুকি কথাবার্তা বন্ধ করে ভাউচারের টাকা কোথায়; সেই খবর নেন।
খেলার আগে বনানীর খেলা দেখতে গিয়ে অস্ট্রেলিয়ার ক্রিকেটাররা মিরপুরে নিজেদের খেলায় তালগোল পাকিয়ে ফেলেছে। 😄😄😄😄😄😄
" মন্দিরমে ফুল চড়ানে গয়ে তো ইয়ে এহসাস হুয়া কে পাত্থর কো খুশ করনেকো লিয়ে ফুলকো কতল কর আয়ে হাম মিটানে গয়ে থে পাপ আপনে উঁহা অউর এক পাপ কর আয়ে হাম।" সুপ্রভাত।
