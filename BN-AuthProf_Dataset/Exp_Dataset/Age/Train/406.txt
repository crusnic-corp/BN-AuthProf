তরুণরাই পরিবর্তন আনবে। তরুণরা ভাবছে রাষ্ট্র নিয়ে এটা সুখবর। শাহেদরা জন্মাবে, আলোচনা হবে। আমরা আরেকটা শাহেদ তৈরিতে ব্যস্ত হবো। কেননা সিস্টেমকে এমনভাবে তৈরি করেছি- ধরা না পড়া পর্যন্ত সবাই সাধু। তবে এটা ঠিক এ খারাপ অবস্থায়ও আমরা অনেক সৎ রাজনীতিবিদ, শিল্পপতি, সচিব, সরকারি কর্মকর্তা পেয়েছি। তাই লড়াইটা ব্যক্তির নয়, সিস্টেমের। কিছু সম্পূরক তথ্য দেবো: ১. ৯০ দশকে সকল দল ক্ষমতায় গেলে তাদের মহাসচিবকে স্থানীয় ও পল্লী উন্নয়ন সরকারের দায়িত্ব দিতো। দাতারা সেনিটেশন, আর্সেনিকমুক্ত পানি নানা বিষয়ে বড় অংকের টাকা দিতো। অলিখিত নিয়ম ছিলো মহাসচিব/ সাধারণ সম্পাদক দলীয় নেতাদের সমন্বয় করে এ কাজ করবেন। এ প্রথা ভেঙ্গে গেছে এখন। দল সরকারে ভূমিকা নিবে। অবশ্য নেতিবাচক মন্তব্য ছিলো, অর্থ বন্টনের বিষয়টি। কিন্তু এখন দল সরকারকে মোটেও নিয়ন্ত্রণ করতে পারে না। বরং আরও বড় বড় দুর্নীতিতে জড়াচ্ছে। ২. আগে পাওয়ার গ্রুপ নানা উপঢৌকন দিয়ে নেতাদের হাত করতেন। ফলে নেতার সিদ্ধান্তের জায়গাটা ছিলো। কিন্তু নেতারা খোদ নিজেই নিজ দলের পাওয়ার গ্রুপ হচ্ছে। তারাই ব্যবসা বাণিজ্যে জড়াচ্ছে। ফলে নেতাদের সিদ্ধান্তের পক্ষপাতিত্ব প্রকাশ পাচ্ছে। মন্ত্রী নিজেই ঠিকাদারীতে জড়াচ্ছে। সচিব নিজেই জড়াচ্ছে। ৩. মন্ত্রী হওয়ার পর তাকে সরকারি অর্থ লগ্নীকারী প্রতিষ্ঠান কিংবা লাভজনক কোন প্রতিষ্ঠানের সাথে যুক্ত না থাকার নিয়ম চালু ছিল। এখন বরং মন্ত্রণালয় কখনো মন্ত্রী নিজে চালান না। তার ছেলে-স্ত্রী পরিবারও চালাচ্ছে। ৪. অনলাইন আরেক লাভজনক ব্যবসা। সত্যিকারে অনলাইনে দলীয় মুখপত্রের মত খবর প্রচার-এটাতে ক্ষতি রাজনৈতিক দলেরই। তবুও তারা নিজ নিজ অনলাইন খবর রাখছে। টাকার বিনিময়ে খবর হচ্ছে। এতে মিডিয়ার জন্যও কঠিন হয়, সত্যটা গ্রহণ করাতে। মূলধারার সংবাদকেও অনেক সময় নিচে নামতে হয়। ৫.রাষ্ট্র কাঠামো নিয়ে ভাবতে হবে। দুর্নীতি দমন কমিশন, বিচার বিভাগকে জনগণের আস্থায় আসতে হবে। অবশ্যই এদের সহযোগিতা বাড়াতে হবে। সে দায়িত্ব সরকারের। সব বিষয়ে সরকারের অনুমোদন অনুচিত। ৬. চাকরি ক্ষেত্র, ব্যবসাক্ষেত্র সবকিছুতে সুপারিশ লাগে। দক্ষতা বিবেচনায় আনতে হবে। জনগণকেও ভাবতে হবে আমার যোগ্যতাই আমি করবো। সেটাই আমার পরিচয়। ৭. আরেকটা নতুন বিষয় সচিব,মেজিস্ট্রেট, সরকারি কর্মকর্তা, শিক্ষক, পুলিশের বড় কর্মকর্তা, কর বিভাগের কর্মকর্তা, জেলা প্রশাসনের কর্মকর্তারা যেকোন অনুষ্ঠানে যায়। যাওয়া খারাপ নয়। কিন্তু এদের নিরপেক্ষ থাকতে হবে।একসময় ওসিকে আমরা চিনতাম না। এখন ওসি দরজা পরিস্কার থেকে ঔষুধ বিক্রি সব করে। কিন্তু আইন শৃঙ্খলার কাজ করে না। ৮. তরুণ রাজনীতিবিদরা কোন ভূমিকা নেন না। বরং পূর্বসূরিদের মতই আচরণ করেন। আমি তরুণ কোন নেতাকে ভূমিকা নিতে দেখি না। তারা নতুন। কিন্তু নতুন চিন্তার নয়।পরিবর্তনে তাদের ভূমিকা নেই। আমি তাদের ওয়েডিং ভিডিও দেখে সন্তুষ্ট থাকতে পারি না।
'করোনা' মানেই 'মৃত্যু' নয় বাঁচতে হলে জানতে হয়। দেশি-বিদেশি মিডিয়া হাউজগুলোকে গত মাস দেড়েক ধরে খুব সুক্ষ্মভাবে পর্যবেক্ষণ করে যাচ্ছি। দেশীয় মিডিয়া হাউজের কথা অবশ্য ধর্তব্যের বাইরে, কারণ এদের নিউজগুলোর মাঝে কোন সৃজনশীলতা নেই। নেই নিজস্ব রিসার্চ, ডাটা। এরা যেখানে যা পায় তা-ই অনুবাদ করে ছেড়ে দেয়। তাই, গ্লোবাল সিরিয়াস ইস্যুতে সচেতন ব্যক্তিমাত্রই বিদেশি মিডিয়া হাউজগুলোর ওপর সতর্ক দৃষ্টি রাখবেন, এটাই স্বাভাবিক। কিন্তু, 'করোনা' ইস্যুতে এই বিদেশি মিডিয়া, বিশেষ করে আমেরিকান মিডিয়াগুলোকে বেশ ইন্টারেস্টিং লাগছে আমার কাছে। তারা সারাদিন 'করোনা' কে তাদের লিড নিউজ হিশেবে দেখাচ্ছে, খবরের পাতা থেকে জিনিসটা সরাচ্ছেই না একদম। বিশ্বের কোন প্রান্ত থেকে যদি করোনাতে কোন একটা মৃত্যুর সংবাদ পাওয়া যায়, সাথে সাথে সেটা তুলে দিচ্ছে লিড নিউজে৷ মিডিয়াগুলো করোনায় মৃতের সংখ্যা হাইলাইট করছে বলে আমি বিরোধিতা করছিনা। কিন্তু আশ্চর্যের ব্যাপার হলো, করোনায় আক্রান্ত হাজার হাজার লোক প্রতিদিন সুস্থ হয়ে ঘরে ফিরছে, এই নিউজটা লিড নিউজ হিশেবে দেখাচ্ছেনা আমেরিকান মিডিয়াগুলো, বিশেষ করে সি এন এন, ওয়াশিংটন পোস্ট, নিউইয়র্ক টাইমস। এখন পর্যন্ত করোনায় আক্রান্ত হয়ে মৃত্যুহার ২% এর কাছাকাছি। এই ২% এর পাশে আমি ইচ্ছে করলে 'মাত্র' শব্দ যোগ করতে পারতাম, কিন্তু করিনি। আমার কাছে একটা প্রাণের মূল্যও অনেক। কিন্তু ব্যাপার হলো, এই যে হাজার হাজার মানুষ করোনা থেকে সুস্থ হয়ে ঘরে ফিরছে, এটা কেনো মানুষকে জানানো হচ্ছেনা? আরেকটা ইন্টারেস্টিং ডাটা শেয়ার করি। করোনা নিয়ে বিশ্বে সবচেয়ে বেশি হইচই করছে আমেরিকান মিডিয়া হাউজগুলোই। মুহুর্তে মুহুর্মুহু সংবাদ ছাপাচ্ছে তারা করোনা নিয়ে৷ এতে করে সারা পৃথিবীতে একটা প্যানিক ছড়িয়ে পড়েছে ভালোভাবে যে, করোনা ধরলে আর বুঝি রক্ষে নেই৷ অথচ, করোনায় মৃতের সংখ্যার পাশাপাশি আমাদের যদি সুস্থ হয়ে উঠার ডাটাও মিডিয়া জানাতো, তাহলে বোধকরি মানুষ এভাবে প্যানিকড হয়ে পড়তো না। মানুষ এখন ভাবছে, করোনা মানেই মৃত্যু। কিন্তু, এই ফি বছর, খোদ আমেরিকাতেই নর্মাল ফ্লু'তে মারা গেছে বিশ হাজারের মতো মানুষ৷ একেবারে টাটকা খবর কিন্তু। নর্মাল ফ্লু মানে বুঝেছেন তো? এই যে জ্বর, সর্দি-কাশি ইত্যাদিতে। দেখুন, এই নর্মাল ফ্লুয়ের জন্য দুনিয়ায় হাজার রকমের প্রতিষেধক মজুদ আছে। আছে বাহারি রকমের চিকিৎসা৷ এতোকিছু থাকা সত্ত্বেও, আমেরিকার মতোন দেশে এই ফ্লুতেই মারা গেছে বিশ হাজারেরও অধিক মানুষ। পুরো বিশ্বের হিশেব যে কি, তা তো বলার বাইরে। অথচ, যে করোনাকে নিয়ে এতো হইচই মিডিয়া করছে, সেই করোনায় এখন পর্যন্ত মারা গেছে তিন হাজারের কিছু বেশি মানুষ। এই করোনার কিন্তু কোন প্রতিষেধক আবিষ্কার হয়নি। কোন প্রতিষেধক না থেকেও এতে মারা গেছে তিন হাজার, আর হাজার রকমের প্রতিষেধক মজুদ থাকার পরেও নর্মাল ফ্লুতে আমেরিকায় নাই হয়ে গেছে বিশ হাজার। তাহলে, কোনটাকে বেশি ডেঞ্জারাস মনে হচ্ছে ডাটানুসারে? কিন্তু দেখুন, আমেরিকার মিডিয়া এটা নিয়ে কোন বাতচিত করছেনা। তারা সারাদিন ওই এক করোনা নিয়েই আছে। এখানে কি তাহলে কোন 'গেম' চলছে? আমি জানিনা। 'করোনা আর মৃত্যু' শব্দ দুটো শুনতে শুনতে আপনি নিশ্চয় ভয়ে কুঁকড়ে আছেন, না? তাহলে আপনাকে কয়েকটা আশার কথা শুনাই৷ হয়তো আপনার ভয়টা চলে যাবে। স্বাভাবিক জীবনযাপন করতে পারবেন। (১) এখন পর্যন্ত করোনাতে কোন শিশুর মৃত্যু সংবাদ পাওয়া যায়নি। শিশু মানে, করোনায় আক্রান্ত হয়ে ০-৯ বছরের কোন শিশুর মৃত্যুর ঘটনা দুনিয়ার কোথাও ঘটেনি। তাই, আপনার বাচ্চার ব্যাপারে বেশি ভয় পাওয়ার দরকার নেই। তবে, সতর্ক থাকতে হবে অবশ্যই। (২) ১০-১৯ বছরের একজনের মৃত্যু সংবাদ পাওয়া গেছে এখন পর্যন্ত, তবে অনেকের মতে, সেটাও রহস্যজনক। আদৌ করোনায় কিনা, তা পুরোপুরিভাবে নিশ্চিত না। (৩) করোনা আক্রান্ত ৭০,০০০ মানুষের ওপরে একটা স্ট্যাডি হয়েছে, যেখানে দেখা গেছে ৮১% মানুষের সর্দি-কাশি হচ্ছে করোনার ফলে, আবার সেরেও যাচ্ছে। সুতরাং, বিশ্বাস রাখুন, আপনার-আমার যদি করোনা হয়েও থাকে, সাধারণ জ্বর-সর্দির মতো তা আবার সেরেও যাবে, ইন শা আল্লাহ৷ আশা নিয়ে বাঁচুন, ভালো থাকবেন। (৪) ডাটা অনুসারে, করোনায় যারা মারা গিয়েছে, তাদের ৫০ ভাগের বয়স ৭০ বছরের উর্ধ্বে। আর ৩০% এর বয়স ৬০-৬৯ এর মধ্যে। মানে, ৮০% লোক যারা মারা গেলো বা যাচ্ছে, তাদের গড় বয়স ৬০-৭০ এর উর্ধ্বে। আরো স্পষ্টভাবে, এই করোনায় বুড়োরাই মারা যাচ্ছে সবচেয়ে বেশি। না, ভয় পাওয়ার কারণ নেই। বুড়ো হলেই যে করোনায় ধপাস করে মারা পড়ছে, তা কিন্তু নয়। রিসার্চে দেখা গেছে, বুড়োদের মধ্যে করোনায় যারা মারা যাচ্ছে, তারা প্রায় সবাই আগে থেকেই কোন না কোন রোগে আক্রান্ত, যেমন- ডায়াবেটিস, হার্টের রোগ, অ্যাজমা, লিভার ইত্যাদি। সব ডাটাকে একত্র করলে যা সারমর্ম দাঁড়ায় তা হলো, সুস্থ এবং রোগ প্রতিরোধ ক্ষমতা যাদের বেশি, তাদের ক্ষেত্রে করোনায় মারা যাওয়ার সম্ভাবনা খুবই ক্ষীণ। তাই, আশাহত হবেন না। মনে জোর রাখুন। গত দু'দিন ধরে আমার নিজেরও হালকা হালকা গা গরম। মাঝে মাঝে মনে হলো, আমাকে বুঝি করোনাই পেয়ে গেলো। তো, আমি যদি এই ফ্যাক্টরগুলো সম্পর্কে না জানতাম, আমি কি ভাবতাম জানেন? আমি ভাবতাম, আমার যদি সত্যিই সত্যিই করোনা ধরা পড়ে, তাহলে সেদিন আমি আর বাসায় ফিরবো না। আমার মাধ্যমে আমার মা, স্ত্রী, সন্তান আক্রান্ত হবে, আমি এটা ভাবতেই পারিনা। তো, কি করবো তাহলে? কক্সবাজারের দিকে চলে যাবো, কিংবা কোন নির্জন পাহাড়ি অঞ্চলে। বাসায় কোনোভাবে ব্যাংকের কার্ডটা পাঠিয়ে বলবো, 'বেঁচে থাকলে দেখা হবে'। তো, বাঁচলে তো ফিরবো। যদি না বাঁচি? সম্ভবত আমার লাশটাও খুঁজে পাবেনা আমার পরিবার৷ এই ভাবনাগুলো কোত্থেকে আসতো জানেন? প্যানিক থেকে। প্যানিক এতো ভয়ানক জিনিস। তাই, ভাইয়েরা, প্যানিক হবেন না। স্বাভাবিক জীবনযাপন করুন, কিন্তু অতি অবশ্যই সতর্কতার সাথে৷ এই যে বিশাল একটা লেখা পড়লেন, এই লেখার সারমর্ম কি? আমি কি করোনা নিয়ে হাসি তামাশা করছি? পাত্তা না দিতে বলছি? না, মোটেও তা নয়। করোনাকে অবশ্যই পাত্তা দিতে হবে। সতর্ক হতে হবে৷ বাইরে বেরুলে মাস্ক পড়তে হবে, বারেবারে হাত ধুতে হবে, লোকারণ্য এলাকা এড়িয়ে চলতে হবে। সবই করতে হবে, কিন্তু প্যানিক হওয়া যাবেনা। প্যানিক হলে স্বাভাবিক জীবনযাপন বিপর্যস্ত হবে ভীষণভাবে। তখন করোনায় আপনার মৃত্যুর সম্ভাবনা না থাকলেও, প্যানিক থেকে তৈরি ডিপ্রেশানে আপনার মৃত্যুর সম্ভাবনা কিন্তু হুড়মুড় করে বেড়ে যাবে। চলুন, সকাল-সন্ধ্যার যিকিরগুলো নিয়মিত করি। বেশি বেশি ইস্তিগফার করি। ভয় না পেয়ে আল্লাহর ওপর তাওয়াক্কুল করি। 
 জাকাতের দিতে হয় নেসাব পরিমাণ সম্পদ হলে(৫২.৫ তোলা রৌপ্য(বাজার দর প্রায় ৪৯ হাজার টাকা) বা ৭.৫ ভরি স্বর্ন হলে(বাজার দর প্রায় সাড়ে ৫ লাখ টাকা), আর ফেতরা দিতে হয় মাথাপিছু সর্বনিম্ন ৭০ টাকায় সর্বোচ্চ ২৩১০ টাকা(ইসলামিক ফাউন্ডেশন এর হিসাবে)। জাকাতের বেলায় এদেশে মানুষ স্বর্নের হিসাবে (সর্ব্বোচ্চ)নেসাব ধরে,আর ফেতরার বেলায় সর্বনিম্ন স্থরে হিসাব করে!সুবিধাটা যেদিকে,কিন্তু আল্লাহ অন্তরের ও আপনার সম্পদের হিসাব রাখে,বাটপারিটা এখানে না করি! আর দু'টিই ফরজ কাজ হালকা ভাবার সুযোগই নাই।ব্যয়ের মানদন্ড বোঝার জন্য একটা আয়াত সূরা বাকারায় আছে। মহান আল্লাহ বলেন,"হে মুমিনগণ, তোমরা ব্যয় কর উত্তম বস্ত্ত, তোমরা যা অর্জন করেছ এবং আমি যমীন থেকে তোমাদের জন্য যা উৎপন্ন করেছি তা থেকে এবং নিকৃষ্ট বস্ত্তর ইচ্ছা করো না যে, তা থেকে তোমরা ব্যয় করবে"।( বাকারা ২/২৬৭)।
আপনি কী করেন? এ প্রশ্নটি যিনি করেন তার দিকে আমি অনেকক্ষণ তাকিয়ে থাকি। এটি মোটেও নিরীহ কোনো প্রশ্ন নয়। প্রশ্নকর্তা একটি বিশেষ উদ্দেশ্যে এ প্রশ্নটি করেন, এবং উদ্দেশ্যটি অত্যন্ত অসৎ। তিনি নিশ্চিত হতে চান যে, আমি তার চেয়ে ক্ষমতাধর কেউ কি না। এ প্রশ্নটির উত্তরই নির্ধারণ করে, তিনি আমার সাথে কেমন ব্যবহার করবেন। তিনি যদি বুঝতে পারেন আমি সাধারণ গফুর, আমার আয় সামান্য, আমি টেনেটুনে চলি, যাকে পাই তাকেই সালাম দিই, আমার পড়াশুনো কম, আমার কোট-টাই নেই, আমাকে কেউ স্যার ডাকে না, আমার আত্মীয়দের মধ্যে কেউ অস্ত্র বহন করে না, আমার ব্যাংক হিশাবে খরা লেগে আছে, আমাকে একটি চড় দিলে প্রতিবাদ করার কেউ থাকবে না— তাহলে তিনি খুব খুশি হন। তিনি নিরাপদ বোধ করেন, এবং নিজের কাজে মন দেন। আমার প্রতি তার আর কোনো কৌতুহল থাকে না। আমার ওজন তার কাছে এক লাফে শূন্যে গিয়ে ঠেকে। কিন্তু যদি টের পান আমি বড় শিল্পপতি, আমি একটি মন্ত্রণালয় চালাই, একটি জেলার মালিকানা আমার ঘাড়ে, আমি অনেকগুলো সমিতির সভাপতি, আমি মানিক মিয়া এভিন্যুতে বকাবকি করি, অস্ত্রের সাথে আমার আত্মীয়তা আছে, আমাকে টিভিতে দেখা যায়, লন্ডন আমেরিকা নিয়মিত দৌড়ঝাঁপ করি, লোকজন আমাকে স্যার ডাকে, আমার নামের আগে মাননীয় বসানো হয়, ব্যাংক হিশাব নয়, আমার নিজেরই একটি ব্যাংক আছে— তাহলে তিনি লাফ দিয়ে উঠেন। চেয়ার এগিয়ে দেন, হাত বাড়িয়ে দেন, তোলপাড় করে তুলেন চারপাশ, এবং মনে মনে অনিরাপদ ও বিপন্ন বোধ করেন। এর কারণ তিনি একটি সংকটে ভোগেন, এবং তার সংকটটি সরল নয়। তিনি একই সাথে ক্ষমতাকে পছন্দ ও ঘৃণা করেন। যদি তিনি ক্ষমতাকে শুধুই পছন্দ, কিংবা শুধুই ঘৃণা করতেন তাহলে তার এ সংকট হতো না। এমন কি ক্ষমতার প্রতি ভাবলেশহীন থাকলেও তার চলতো। তখন 'আমি কী করি', এ নিয়ে তাকে উদ্বেগে থাকতে হতো না। আমার ক্ষমতার অস্তিত্বও তাকে আলোড়িত করতো না। তিনি আমার সাথে করতে পারতেন সাধারণ ও স্বাভাবিক আচরণ। কিন্তু একই সাথে প্রীতি ও ভীতিতে আক্রান্ত হয়ে তিনি ক্ষমতাকে করে তোলেন গুরুত্বপূর্ণ। ফলে আগন্তুকের সাথে সাক্ষাতের শুরুতেই তিনি উদগ্রীব হয়ে উঠেন তার ক্ষমতা নিরূপণে। কেন একজন মানুষ একই সময়ে ক্ষমতাকে পছন্দ ও ঘৃণা করেন? অথবা গুরুত্বহীন ক্ষমতাকে করে তোলেন গুরুত্বপূর্ণ? এর প্রধান কারণ তিনি একটি রাষ্ট্রের বাসিন্দা। রাষ্ট্র তার উপর কিছু সংস্কৃতি আরোপ করে। একটি সংস্কৃতি হলো— রাষ্ট্র উৎপাদনকে উৎসাহিত করে। কিন্তু আপনি আপনার পরিবারের জন্য যতোটুকো প্রয়োজন ঠিক ততটুকো উৎপাদন করলে রাষ্ট্র খুশি হয় না। রাষ্ট্র খুশি হয় তখন, যখন আপনি আপনার প্রয়োজনের অতিরিক্ত উৎপাদন করেন। কারণ: কেবল প্রয়োজনের অতিরিক্ত উৎপাদন করলেই আপনি কিছু পণ্য ও সেবা বিক্রি করবেন, এবং লিপ্ত হবেন বেচাকেনায়। রাষ্ট্র তার পরিচালনা খরচ আহরণ করে নাগরিকদের বেচাকেনা থেকে। যে-রাষ্ট্রে বেচাকেনা শূন্য, সে-রাষ্ট্র মৃত রাষ্ট্র। এ জন্য রাষ্ট্র চায় যেকোনো মূল্যে বেচাকেনা চালু রাখতে। এর সাথে রাষ্ট্র যারা চালায় তাদের আরাম-আয়েশের সরাসরি সম্পর্ক রয়েছে।
সবার পায়ে জুতা, কারও মাথায় টুপি নাই, টাকনুর নিচে প্যান্ট। ইসলাম যে আপনি যেটা বুঝেছেন সেটাই না, পৃথিবিতে যে অনেক রকম ইসলাম আছে- এই বুঝটা জরুরি। প্যালেস্টাইনের দৃশ্য।
আজ বিকাল ৩টায় গণপ্রজাতন্ত্রী বাংলাদেশ সরকারের যুব উন্নয়ন অধিদপ্তরের চট্টগ্রাম জেলা কার্যালয় কতৃক আয়োজিত "ফ্যাশন ডিজাইন"প্রশিক্ষণ ক্লাসে। উপস্থিত ছিলেন চট্টগ্রাম জেলার মাননীয় উপ-পরিচালক জনাব প্রজেষ কুমার সাহা মহোদয় ও কোতয়ালী ইউনিটের যুব কর্মকর্তা জনাব জাহান উদ্দিন মহোদয়। 
এই সংখ্যাটির মধ্য দিয়ে 'মারমেইড' ছোটকাগজ হিসেবে যাত্রা শুরু করেছিলো। শিল্পী আইয়ুব আল আমিনকৃত চমৎকার নামলিপি আর শিল্পী চারু পিন্টুর অনন্যসাধারণ প্রচ্ছদশোভিত হয়ে 'মারমেইড' প্রথম পাঠকের হাতে আসে। সময়টা ২০১৪ সালের এপ্রিল, ১৪২১ বঙ্গাব্দের বৈশাখ মাস। পহেলা বৈশাখকে সামনে রেখে বের করেছিলাম সংখ্যাটি।
মাকে পাঠানো ছেলের চিঠি! চিঠিতে পাঠানো মেঘ! আজকে দুপুরে প্রচণ্ড গরমে আমার স্ত্রী যখন হাসফাস করছিল তখন আমাকে ছেলে ফোন দিয়ে জিজ্ঞেস করে, 'বাবা মেঘগুলা কই? এতক্ষণ তো ছিলো এখানেই।' আমি বললাম, 'মেঘগুলো তোমার দাদুবাড়িতে চলে আসছে।' কিছুক্ষণ ভেবে উত্তর দিলো, 'দাদুর কি অনেক গরম লাগতেছে?' বললাম, 'হ্যাঁ বাবা।' ও বলল, 'আচ্ছা দাদুর গরম কমে গেলে মেঘগুলো পাঠিয়ে দিও।' বললাম, 'আচ্ছা।' তারপর কিছুক্ষণ ভেবে একটা কাগজে সে মেঘ এঁকেছে। ওই যে গোলগোল বৃত্ত, ওগুলো মেঘ। আর বাকিগুলো বৃষ্টি। তারপর ও এটা ওর মায়ের বিছানায় রেখে গেছে। মা ঘুম থেকে ওঠার পর জিজ্ঞেস করে, 'আমি যে তোমাকে মেঘ-বিত্তি পাঠাইছি তুমি দেখছো? এজন্যেই তোমার আর গরম লাগেনি।' আল্লাহর কাছে শুক্রিয়া, ছেলে মায়ের যত্ন নিতে শিখে গেছে!
কে বলেছে বাংলাদেশের মানুষ প্রতিবাদ করতে জানে না? খুব জানে। এই যে রোজিনা নামের এক সাংবাদিককে স্বাস্থ্য মন্ত্রণালয়ের লোকেরা হেনস্থা করলো, এর প্রতিবাদ করতে তো ঝাঁপিয়ে পড়েছেন শিল্পী সাহিত্যিক, সাংবাদিক বুদ্ধিজীবী, যদু মধু রাম শ্যাম সকলে। লেখক আনিসুল হককে হাপুস নয়নে কাঁদতেও দেখা গেল। সহকর্মীর জন্য কেঁদেছেন। এক কাগজে রোজিনা ইসলাম আর আনিসুল হক --দু'জনই লেখেন কিনা। আনিসুল হক আর আমিও কিন্তু একসময় এক কাগজে লিখতাম। সাপ্তাহিক পূর্বাভাসে। পত্রিকা অফিসে আমাদের দেখাও হতো, আড্ডাও হতো। আমার ওপর যখন অন্যায়ভাবে অত্যাচার করলো সরকার, আমাকে দেশ থেকে তাড়ালো, ২৭ বছর আমাকে দেশে ফিরতে দিল না, --- তখন কী করেছিলেন তিনি? এমন অবিশ্বাস্য ভয়াবহ অত্যাচারের কথা জেনেও তিনি কিন্তু আমার জন্য চোখের জল ফেলেননি। হয়তো আমার সঙ্গে সেই হৃদ্যতা ছিল না, যে হৃদ্যতা রোজিনার সঙ্গে আছে। কিন্তু আমার নামটিও একবার কোথাও উচ্চারণ করেছেন বলে শুনিনি। শুষ্ক চোখেও তো কোনওদিন কোথাও দায়সারাভাবেও বলেননি যে একজন লেখকের ওপর সরকার অন্যায় করছে। তাহলে আনিসুল হকের চোখের জলের পেছনে ব্যক্তিগত হৃদ্যতা আছে, মানবতা নেই। মানবতা থাকলে সব অত্যাচারিতের জন্য কাঁদতেন, অথবা নিদেন পক্ষে অন্যায়ের প্রতিবাদ করতেন। শুধু আনিসুল হক কেন, বাংলাদেশের কোনও শিল্পী সাহিত্যিক সাংবাদিক বুদ্ধিজীবী তো প্রশ্ন করেন না, সরকার কেন আমাকে দেশে প্রবেশ করতে দেয় না। প্রতিবাদ যে তাঁরা করতে জানেন না, অথবা করতে ভয় পান, এমন তো নয়। আমাকে কেউ কেউ বলেছেন, 'দেশ নষ্ট হয়ে গেছে, ওই দেশে গেলে অত্যাচার করবে, না যাওয়াই ভালো'। ঠিক এভাবে রোজিনাকে কিন্তু কেউ বলেননি, 'স্বাস্থ্য মন্ত্রণালয় নষ্ট হয়ে গেছে, ওখানে গেলে অত্যাচার করবে, না যাওয়াই ভালো'। বরং তাঁরা মন্ত্রণালয়ে যাওয়ার, এবং অত্যাচারিত না হওয়ার অধিকার দাবি করছেন। প্রতিবাদে কাজও হয়েছে, অন্যায় যাঁরা করেছেন, তাঁদের বদলি করে দেওয়া হয়েছে। মাঝে মাঝে আমার নিজের কাছেই অবিশ্বাস্য লাগে দেশের একটি ভয়াবহ অন্যায় নিয়ে ২৭ বছর মানুষ কী করে চুপ করে আছে। অথচ ক্ষুদ্র কিছু অন্যায় নিয়ে চিৎকার করে বেশ গলা ফাটায়। আসলে সরকার আমাকে নির্ভাবনায় নির্যাতন করছে, কারণ জানে দেশের বুদ্ধিজীবীরা অন্য যে কোনও নির্যাতন নিয়ে মুখ খুললেও এই নির্যাতনটি নিয়ে মুখ খুলবেন না। বেছে বেছে প্রতিবাদ যারা করে, তাদের ধিক্কার জানাই।
'সতরঞ্জ কি খিলাড়ি' মাত্রই জানেন, দাবা খেলায় ঘোড়ার আড়াই চাল কতটা গুরুত্বপূর্ণ। বিপদের মুখে রাজা-মন্ত্রীকে টপকে ঘোড়াই বাজিমাত করে ফেলতে পারে। আর্মির উজ্জ্বল নক্ষত্র, ঈর্ষনীয় কম বয়সে পদোন্নতি পাওয়া মেজর ইফতেখার আহমেদ চাকরিতে ইস্তফা দিল। ইন্টেলিজেন্সের হয়ে কাজ করতো ইফতেখার। বাংলাদেশ সরকারের গুপ্তচর হয়ে ঘুরেছে বহুদেশ। ব্রিগেডিয়ার আকরাম খানের এতোটাই প্রিয়পাত্র ছিল যে, নিজের মেয়ের সাথে তার বিয়ে দিতে চেয়েছিলেন। সেই ইফতেখার আর্মি ছেড়ে যোগ দিলো 'দ্য সিক্রেটস' নামের প্রাইভেট ইনভেস্টিগেশন এজেন্সিতে। প্রথম কেস পেল হাতিরঝিলে এক দিনমজুরের মৃত্যুর। ছিঁচকে ড্রাগ সাপ্লাইয়ার ছিল লোকটা। দলীয় কোন্দলের কারণে মৃত্যু ভেবে পুলিশ মাথা ঘামায়নি। মারা গেলেন আর্মি ইন্টেলিজেন্সের প্রধান ব্রিগেডিয়ার আকরাম খানও। পুলিশের ময়নাতদন্তের রিপোর্ট জানালো, হার্টএটাকে মৃত্যু। ধানমন্ডি লেকের পাশে বস্তায় বাঁঁধা ছিল একটি মৃতদেহ। টুকরো করা হাত-পায়ের সাথে মাথাটা অবশ্য নেই। ঘটনাচক্রে ডিএনএ টেস্টে জানা গেল মৃত ব্যক্তির নাম ডা. জামান সারওয়ার। মৃত্যুটা নিয়ে কানাগলিতে আটকে রইলো পুলিশ বিভাগ। এ সবই কি দাবার এক একটা চাল? যে খেলার শুরু ৭০ খ্রিস্টাব্দের জেরুজালেমে, বা তারও আগে। দাবার ঘুঁটি হিসেবে খেলায় জড়িয়ে আছে প্রফেসর স্যামুয়েল জনসন, আন্ডারওয়ার্ল্ডের ডন পিটার বুন বা আফ্রিকার মুদির দোকানদার মাসাদিও হায়দারা। খেলা বাজিমাত হতে অনেক বাকি। ঘোড়ার চালটাই দেওয়া হয়নি এখনো। । 'এখনো ঘোড়ার চাল বাকি'তে পাশাপাশি চলেছে ইফতেখার আহমেদের জীবনের দুটি সময় আর দুটি গল্প। একটি মার্ডার মিস্ট্রি, অন্যটি একজন স্পাইয়ের জবানবন্দি। টাইমলাইনের বদলগুলো ধরতে একটু অসুবিধা হয় শুরুতে। প্রচুর ছাপার ভুল আর গল্পের বেশিরভাগটাই বর্ণনামূলক হলেও লেখক গল্প আর ভাষার জোরে পাঠককে ধরে রাখতে পেরেছেন। ইফতেখারের 'মানুষ' থেকে 'স্পাই' হয়ে ওঠার গল্প এটা। স্পাই থ্রিলার বলতেই যেমন টানটান একশন ভেবে নেওয়া হয় তেমন নয়, বরং একজন স্পাইয়ের বিচিত্র জীবন উঠে এসেছে উপন্যাসটিতে। ইফতেখারের জীবনের এক একটি পাতা পড়ে বিষন্নতায় ছেয়ে যায় মন। তাকে ভালোবাসবো না ঘৃণা করবো ভাবতে ভাবতেই একসময় আবিষ্কার করলাম, মন চাইছে সে তার কাঙ্ক্ষিত শান্তি খুঁজে পাক। শেষ অবধি যখন মনে হচ্ছিলো বিষন্নতাটা কাটিয়ে উঠবো এবার, অপ্রত্যাশিত ধাক্কার সাথে প্রথম খন্ডের সমাপ্তি ঘটলো। গল্পে সমানতালে চলা রহস্যের উত্তরগুলোর জন্য অপেক্ষা করতে হবে পরবর্তী খন্ডের জন্য। যেহেতু বেশিরভাগ প্রশ্নেরই মীমাংসা হলো না, তাই রহস্যের দিক থেকে কতটা ভালো লাগলো উপন্যাসটি তা বুঝতে পারছি না। তবে এটা সত্যি, অদ্ভুত এক ঘোর তৈরি করতে পেরেছেন লেখক। বাংলাদেশের সাহিত্যে এমন স্পাই থ্রিলার আর পড়িনি, অনেকটা কেজিবির স্পাই স্তানিস্লাভ লেভচেঙ্কোর কথা মনে পড়ছিলো পড়তে পড়তে। একজন স্পাই শুধুই যে জেমস বন্ডের মতো একশন হিরো নন, তার জীবনে আবেগ আছে, ভুল আছে, উত্থান-পতন আছে সেই অনুভূতিটা লেখক ফুটিয়ে তুলতে পেরেছেন। পাশাপাশি দেশরক্ষার কাজে সেনাদের আত্মত্যাগটাও অনুভব করা যায়। ঘোড়ার শেষ দানের অপেক্ষায় থাকলাম।
এত লোভনীয় আচার দেখে আমার জিহ্বায় পানি চলে আসছে। তাই শেয়ার না করে পারলাম না। খানেওয়ালা আমার খুব পরিচিত একজনের পেইজ। রান্নাবান্না করাটা তার শখ। পেশায় ইংলিশ মিডিয়াম স্কুলের টিচার। গত বছর লকডাউনে স্কুল-কলেজ সব বন্ধ হয়ে যাওয়ায় অবসর কাটাতে পেইজটা খুলেছিল সে। নেহাতই ঝোঁকের বশে। বাকিটা ইতিহাস হয়ে গেছে। আমরা জানতাম না, শিক্ষকতার আড়ালে আরও সব গুণ আছে তার। ও হ্যাঁ, আরেকটা কথা বলে রাখি। সে কিন্তু নিজ হাতে গয়নাও বানায়। বলা বাহুল্য, সেই গয়না হুড়হুড় করে বিক্রি হয়ে যায়। কে কেনে? তার পরিচিতজনরাই। স্কুলের অভিভাবক থেকে শুরু করে সহকর্মী শিক্ষকরা আর বন্ধুবান্ধব কেউ বাদ নেই। তো, গত বছর যখন সে তার হাতের রন্ধনশিল্প আমাদের সামনে উন্মোচন করল, সবার তখন ''ওরে কে আছিস? আমাকে ধর'' এমন অবস্থা। একটা বছরে সে এত এত অর্ডার পেয়েছে, নাভিশ্বাস উঠে যাবার মতো অবস্থা। এদিকে আমি, সাত সমুদ্র তের নদীর পাড়ে বসে তার পেইজের ছবিগুলো দেখি আর গালে হাত দিয়ে ভাবি, আদৌ কি কোনোদিন এই আচারের স্বাদ নেবার সৌভাগ্য হবে আমার? ও রুমি, তুমি আমাকে আলুবোখারার আচার পাঠাও প্লিজ। কেমনে পাঠাবা, জানি না। তোমার পেইজের এত এত ছবি দেখতে দেখতে আমি হতাশায় ডুবে যাচ্ছি। সাথে তোমার কাস্টমারদের রিভিউ শুনে অবস্থা কাহিল। 😢😢😢
কোর্ট খুলুক আর না খুলুক কাল থেকে নিয়মিত কোর্টে যাবো, চেম্বার করবো। দোকান খোলা থাকবে।
কলকাতা এখনো ধর্মগন্ধে মাতাল হয়নাই। এখনো উগ্র জাতীয়তাবাদ এসে অন্ধ করেনি সকল মস্তিষ্ক। প্রিয় কলকাতা, এই মুমূর্ষু সময়ে বেঁচে থাকার অভিনন্দন নাও। আমার বাংলাদেশ ভালো নেই।
নেটফ্লিক্সকে নিয়ে আমাদের মদ্যা কথা কিন্তু একটাই; “বিশ্বের সকল বাংলা ভাষা-ভাষিদের মধ্যে বাংলাদেশ নামের যে দেশ থেকে নেটফ্লিক্স সবচেয়ে বেশি মুনাফা করে, সেই দেশকে প্রথমবারের মতো কোন হলিউডের সিনেমায় প্রদর্শনের জন্য এরকম ভুলভাল তথ্যবহুল একটা স্ক্রিপ্ট দিয়ে শুরুটা না করলেও হয়ত পারতো” ওদিকে বেচারা নেটফ্লিক্স, এই ভুলটা ছাড়াও আরেকটা হিসাব মিলাতে পারছে না তা হলো; যে দেশে তাদের হাতেগোনা ৫ লাখ সাবস্ক্রাইবার আছে, সেই দেশ থেকে একটা মুভির নেগেটিভ রিভিউ কেমনে ৫৫ লাখের বেশী হয় এবার বুঝো বাংলাদেশ কি জিনিস অনেক স্টাডি প্রয়োজন... অনেকক আমরা নিজেরাও এখনও আমাদের জাতি নিয়ে স্টাডি করে যাচ্ছি... তোমরা আর কি ছাড়!
কোন এক সৎ ইমানদার বান্দা আমার একাউন্টটা হ্যাক করার চেষ্টা করিতেছেন।
মহান চিন্তাবিদ এবং রাষ্ট্রীয় স্বয়ংসেবক সংঘের দ্বিতীয় সরসঙ্ঘচালক, পরম পূজনীয় গুরু গোলওয়ালকরজির মৃত্যুবার্ষিকীতে জানাই তাঁর প্রতি কোটি কোটি প্রণাম।
 আমার শ্বশুর এ.কে.এম. শফিকুর রহমান আজ (০৫.০৩.২০২১)সকাল ৭ঃ০০ টায় ইন্তেকাল করেন। ইন্না-লিল্লাহি ওয়া ইন্না ইলাহি রাজিউন। বাদ জুমা সীতাকুন্ড ফকিরহাট ওনার জানাজা নামাজ অনুষ্ঠিত হবে। আল্লাহ ওনাকে বেহেশত নসীব করুন। আমীন। সকলের দোয়া কামনা করছি।। 
শেষ পর্যন্ত বাসায় বোধ হয় ডিশ লাগাতেই হবে। বাসা থেকে অফিসে আসার সময় মহাখালী কাঁচাবাজারে দেখলাম বিশাল জটলা। বাউল মান্নান শাহ সুরে সুরে বর্ণনা করতেছেন মেসি কীভাবে চিপ করে গোল দিলো। আর্জেন্টিনাও নাকি এক হালি গোল দিছে। ফকির-বাউল এরা ভাবের জগতের মানুষ। কী বলে টলে এসব ঠিক ঠিকানা নাই। আসলেই কি মেসি গোল দিছে? আর্জেন্টিনা এক হালি দিছে এটা কি আসলেই সত্যি? যতদূর জানি এটা নিয়মরক্ষার ম্যাচ ছিল।'
বাংলাদেশের সব থেকে বদরাগী ডাক্তার বনাম পুলিশের মধ্যে সুধারণা করতে বললে আমি ডাক্তারের প্রতি-ই সুধারণা পোষণ করবো। ডাক্তার ইন জেনারেল বেশিরভাগই ভাল কিন্তু বাংলাদেশের পুলিশ হচ্ছে পুরা পৃথিবীর মধ্যে জঘন্যতম লোকজনের মধ্যে অন্যতম, এক্সেপশনালি অবশ্যই কিছু ভাল লোক থেকে থাকতে পারে। 
কত কিছুই না মুখস্থ করেছি আমরা, এখনো করি। এই ছোট্ট দু’আটি মুখস্থ করতে খুব বেশী সময় বোধকরি লাগবে না আমাদের ইন-শা-আল্লাহ। ওয়ামা তাওফিক্বী ইল্লা বিল্লাহ। 
আজ ১৩ ই মার্চ শহীদ শরীফুজ্জামান নোমানী ভাইয়ের ১২তম শাহাদাত বার্ষিকী 😥 বাংলাদেশ ইসলামী ছাত্রশিবিরের রাজশাহী বিশ্ববিদ্যালয় শাখার সাবেক সেক্রেটারী, মেধাবী ও সম্ভাবনাময় নেতা শহীদ শরীফুজ্জামান নোমানী ভাই ২০০৯ সালের আজকের এই দিনে রাজশাহী বিশ্ববিদ্যালয়ে এক রক্তক্ষয়ী সংঘর্ষে তিনি শাহাদাত বরন করেন। অসম্ভব ভাল ব্যবহার ছিল ভাইয়ের। সুদর্শন এবং জনপ্রিয় এই ছাত্রনেতা আমল-আখলাকের দিক থেকেও ছিলেন অগ্রগামী। ইসলামী আন্দোলনকে তিনি সামনে থেকে নেতৃত্ব দিবেন এই প্রত্যাশা ছিল অনেকের। কিন্তু সম্ভাবনাময় এই তরুনটিকে শুধুমাত্র ইসলামী আন্দোলন করার অপরাধেই হত্যা করা হলো। দ্বীনি ভাইকে বাঁচাতে গিয়ে নোমানী ভাই নিজেই শাহাদাতের সৌভাগ্য লাভ করেন। আল্লাহ তায়ালা ভাইয়ের শাহাদাতকে কবুল করে নিন। উনাকে জান্নাতের সর্বোচ্চ স্থান দান করুন। আমিন ইয়া রাব্বাল আলামিন।
কি অবস্থা চলছে?!! প্রথমে গুম পরে ডিজিটাল নিরাপত্তা আইনে মামলা। দেশে যুদ্ধাবস্থা থাকলেও আন্তর্জাতিক আইনের কারণে কিছু নিয়ম নীতি মেনে চলতে হত। কিসের মধ্যে আছি আমরা?!
ভ্যারেণ্ডা ভাজা আজো শেষ হলো না ...কতদিন পর ঝলমলে শুভ সকাল .....
স্বাস্থ্যখাতে দুর্নীতি, নিয়োগের জন্য পরীক্ষার্থীদের কাছ থেকে দশ ১৫ লাখ থেকে শুরু করে ১ কোটি টাকার ঘুষ নেওয়া, ৩৫o কোটি টাকা নয়ছয় করে পণ্যমান না বিবেচনা করে কেন্দ্রীয় ঔষধ অধিদপ্তরের ওষুধ ক্রয়, হাজার কোটি টাকার প্রকল্প এর জীবন রক্ষাকারী কোভিড এর প্রয়োজনীয় যন্ত্রপাতি কয়েকমাস ধরে বিমানবন্দরে পড়ে আছে, স্বাস্থ্য মন্ত্রনালয়ের উদাসীনতা সেইসব সামগ্রী ফেলে রাখছে বিমানবন্দরে আর করোনার রোগীরা আইসিউ বেড, অক্সিজেনের জন্য ছটফট করছে। হ্যা! স্বাস্থ্য মন্ত্রনালয়ের এই দুর্নীতি, জনগণের টাকায় এই হারামীগিরির তথ্য প্রতিবেদন আকারে প্রকাশ করত রোজিনা ইসলাম। এই সময়ে দাঁড়িয়ে এই বলিষ্ঠ সাংবাদিক আইন মন্ত্রনালয়ের দুর্নীতি, কারাগার কর্মকর্তাদের অনিয়ম ইত্যাদি খবর পরিবেশন করতেন দ্বিধাহীন ভাবে। তাই এরকম সাহসী নির্ভীক বলিষ্ঠ সাংবাদিককে স্বাস্থ্য মন্ত্রনালয় পুলিশ দিয়ে পেটাবে না? হেনস্থা করবে না? তা কি করে হয়! এইটাই তো এই সরকার করবে! এই ডিজিটাল সিকিউরিটি আইনের মত নিবর্তনমুলক আইনের খড়গের সময়ে স্বাধীন গণমাধ্যমে যেখানে মৃতপ্রায়, সেখানে তবুও সৎ সাহসিকতায় একজন গণমাধ্যমকর্মী হিসেবে রোজিনা ইসলাম কাজ করছিলেন। তার কন্ঠরোধ করাটা তো দরকার! কফিনের শেষ পেরেকগুলো মারবে না এই স্বৈরশাসন? দেখেন, জনগণের ট্যাক্স ভ্যাটের টাকায় স্বাস্থ্যখাতে ন্যাক্কারজনক দুর্নীতি যারা করে তাগোর গায়ে কেউ টোকাও মারতে পারে না! সেই খবর যারা প্রকাশ করে সেই গণমাধ্যমকর্মীকে এরা মাইরধোর করে, পুলিশ দিয়ে পিটায়, আটকাইয়া রাখে, হেনস্থা করে এবং আইনী অভিযোগ করে! এইটাই বর্তমান বাংলাদেশ। এইটাই বর্তমানে একটা "স্বাধীন গণতান্ত্রিক" রাষ্ট্রের "স্বাধীন গণমাধ্যম" এবং "মানুষের বাকস্বাধীনতা"!
চতুর্থ অধ্যায়ে বাংলাদেশের বর্তমান অর্থনীতি যে, ২০১৩-১৪ সালের পূর্বের অর্থনীতির চেয়ে বৈশিষ্ট্যগতভাবে কিছুটা ভিন্ন, তা আলোচনা করা হয়েছে। এখানে রাজস্ব আয়, আমদানি-রপ্তানি, বিদ্যুৎ ও ভোক্তা বাজার, প্রবাসী আয়, খেলাপি ঋণ, সরকারের অভ্যন্তরীণ ও বৈদেশিক ঋণের ট্রেন্ডগুলো নিয়ে আলোচনা করা হয়েছে। মূলত বাংলাদেশ ব্যাংক, বাংলাদেশ পরিসংখ্যান ব্যুরো, বিশ্বব্যাংকের তথ্য ও উপাত্ত সহকারে পর্যবেক্ষণগুলো তুলে ধরা হয়েছে অধ্যায়ের শুরুর দিকে। পরের অংশে মূলত তিনটি মৌলিক প্রশ্ন এবং একটি সম্পূরক প্রশ্নের উত্তরকে সামনে রেখে আলোচনা এগিয়ে নেয়া হয়েছে। প্রতিটি প্রশ্নের উত্তরের ভিত্তি তৈরি করতে সীমিত পরসরে প্রাসঙ্গিক তাত্ত্বিক আলোচনাকে আনা হয়েছে। যেমন এক. সুবর্ণজয়ন্তীতে এসে অর্থনীতির সম্ভাব্য অবস্থান কোথায়? এই প্রশ্নের উত্তরের পরিপ্রেক্ষিত তৈরি করতে আধুনিকায়নের তত্ত্ব বা রস্ট থিউরি নিয়ে আলোচনা করে উত্তর খোঁজার চেষ্টা করা হয়েছে। আলোচনা যাতে একদিকদর্শী (বায়াসড) হয়ে না যায়, সেজন্য উন্নয়ন আধুনিকায়ন তত্ত্বের সমালোচনাগুলো সংক্ষেপে আলোচনা করা হয়েছে। প্রসঙ্গক্রমে ঠিক এখানেই স্বাধীনতা-উত্তর উন্নয়ন দর্শন, রাজনৈতিক অর্থনীতির দর্শনের ক্ষতগুলো নিয়ে বিস্তারিত আলোচনার প্রয়াস লক্ষণীয়। দুই. গণতান্ত্রিক প্রক্রিয়ার অবনমনকালে বাংলাদেশ রাষ্ট্রে ভঙ্গুরতার লক্ষণ আছে কি? এই প্রশ্নের উত্তরে অধ্যাপক ডগলাস নর্থের লিমিটেড এক্সেস থিওরির আলোচনা করতে হয়েছে। তিন. অর্থনীতিতে মন্দার কোনো আশঙ্কা আছে কি? প্রফেসর হাইম্যান মিনিস্কির মডেল আলোচনা করে এ প্রশ্নের উত্তর পাওয়ার চেষ্টা করা হয়েছে। চার. বাংলাদেশের অর্থনীতিকে ব্যাখ্যা করা কঠিন কেন? অর্থাৎ প্রগতিশীল উদারনীতিবাদ কিংবা নয়া উদারনীতিবাদÑকোনোটিরই ন্যূনতম তাত্ত্বিক ‘উপযোগ’ প্রাপ্তির দিক থেকে সহজে আমাদের অর্থনীতিকে ব্যাখ্যা করা কঠিন কেন? এ সম্পূরক বিষয়টিও আলোচনায় স্থান পেয়েছে। সমাজ, রাজনীতি ও অর্থনীতির অতীতের মূল্যায়ন ও পুনর্মূল্যায়নের মাধ্যমে মানুষের মাঝে রাষ্ট্র ভাবনার নতুন চিন্তার বিকাশ ও প্রকাশ ঘটে, মানুষের মধ্যে বৈষম্যবিরোধী সাম্যচিন্তা প্রবল হয়ে ওঠে। নতুন আশা ও স্বপ্ন নিয়েই উদযাপিত হয় জয়ন্তী উৎসব। ঠিক এমন একটি মহৎ উদ্দেশ্য সামনে রেখেই ‘বাংলাদেশ অর্থনীতির ৫০ বছর’ পুস্তক প্রকাশের আয়োজন। বইটি প্রকাশের জন্য এর সময় উত্তম সময় আর হয় না। তাই আশা করা বলা যায়, বইটি সুধী বিদগ্ধ পাঠকের আগ্রহের কেন্দ্রবিন্দুতে থাকবে।
জিজু, দোপাট্টা, সারী, সাহুর, মাজলিন, মেহেন্দী, হালদি বলা লোকজন জালেবী খাক । আমরা যারা দুলাভাই, ওড়না, শাড়ি, সেহেরী, মসলিন, মেহেদী, হলুদ বলা লোক আছি... আমরা জিলাপিই খাবো.......
বই দিবস: আজ ২৩ এপ্রিল ২০২১, না-কি বই দিবস। বই আসলে কী? এটা কি সামান্য কাগজে তৈরী চারকোনা বস্তুই নাকি অন্যকিছু? বই নিয়ে অনেক মনিষীর অনেক গুরুত্বপূর্ণ ও মনভুলানো কথা আছে। আমি সামান্য বইপ্রেমী মানুষ। আমার কাছে যা মনে হয় বই হলো চিন্তার ও কর্মের সংরক্ষণাগার। অর্থাৎ জ্ঞানী অজ্ঞানী ব্যক্তিদের চিন্তাভাবনা, কর্মপ্রক্রিয়ার লিখিত প্রমানের কাগজবন্দি চারকোনা বস্তুটিই হলো এই বই। বই পড়ে আমরা স্বল্প জীবনে হাজার বছরের অভিজ্ঞতা অর্জন করতে পারি তা ভালো কোন শিক্ষা হউক বা খারাপ কোন শিক্ষা। যার যার রুচি অনুযায়ী একেকজন একেক ধরনের বই পছন্দ করে। কেউ দর্শন পছন্দ করে তো কেউ প্রাপ্তবয়স্কদের জন্য লিখিত চটি বই পছন্দ করে, আবার কেউ ধর্মীয় বই পড়া পছন্দ করে। এমনও দেখা যায় একই ব্যক্তি সুযোগ পেলে সব ধরনেরই বই পড়ে থাকে যেমন আমি 😊 । আবার বই পড়ার রুচি সময়ের ধারাবাহিকতায় পরিবর্তনও হয় এবং এই পরিবর্তন কখনও কখনও ব্যক্তিজীবনে বিপ্লব এনে দেয় যার প্রভাব শুধু ঐ বই পড়া ব্যক্তির জীবনেই নয় সমাজ জীবনেও প্রভাব ফেলে। যদিও এমন হৃদয় ধারণক্ষমতা সম্পন্ন ব্যক্তি আমাদের দেশে এখনও তৈরী হয় নি সম্ভবত অথবা থাকলেও সুপ্ত অগ্নেয়গিরীর মতো ঘুমিয়ে আছে, হাজার বছর পর জাগলেও জাগতে পারে। কারণ আমাদের এ তল্লাটের লোকজন বই পড়াকে ব্যবসায়িক উপকরণ বানিয়ে ফেলেছি যার ফলে বিপ্লবী ভাবনা দূর কি বাত, একেকটা দাস পরিনত করছি যারা স্বৈরাচারীদের গোলামী করে যাবে। আজ বই দিবস উপলক্ষে নতুন কোন কথা নয়, পুরানো একটি আলোচনাই নতুন করে সকলের সাথে শেয়ার করবো। বুদ্ধির মুক্তি আন্দোলন এক‌টি চলমান প্রবাহ: ‘বুদ্ধির মুক্তি আন্দোলন’ সম্পর্কে আলোচনার পূর্বে আমি আপনাদের ১৯ শতকের তৎকালীন অবস্থারও কিছু জানান দিবো । ১৯ শতকের সময়টা বাঙালী মুসলমানদের জন্য ছিলো নিদারুণ নিগৃহীত জীবনের ইতিহাস । শিক্ষাহীন, চাকুরীহীন ব্যবসাহীন মুটে, মাঝি, মিস্তি, কৃষক, ক্ষেতমজুর মুসলমানদের তথাকথিত বাঙালী বাবুদের ক্রীতদাস হয়ে ধুঁকে ধুঁকে বেঁচে থাকার ইতিহাস । ঠিক এই সময়টাতে নজরুলের বাঙালী মুসলমানের জীবনের শুষ্ক, নীরস, দগ্ধীভূত জীবনে সরস বর্ষণ এনেছিলেন । তিনি বাঙালী মুসলমানের আত্মবিস্মৃতি, অসচেতনতা নিদ্রাচ্ছন্নতা কে চাবুক মেরে জাগিয়ে তুলে হাঁক দি‌য়ে‌ছি‌লেন- “ কোথা সে আজাদ কোথা সে পূর্ণ মুক্ত মুসলমান ? আল্লাহ ছাড়া করেনা কারেও ভয় কোথা সেই প্রাণ ? কোথা সে আরিফ, কোথায় সে ইমাম, কোথা সে শক্তিবীর মুক্ত যাহার বানী শুনি কাঁদে ত্রিভূবন থরথর” নজরুল শুনিয়েছিলেন তৎকালীন বাঙালীদের সেই জাগরণের গান- “বাজিছে দামামা বাঁধ ও ‘আমামা’ শির উঁচু করি মুসলমান। দাওয়াত এসেছে নয়া জমানার ভাঙা কেল্লায় ওড়ে নিশান ।” —- —— ————- ——– ———– কিছুদিন ধরে নতুন করে বাংলা সাহিত্য অধ্যায়ণ করা শুরু করেছি কিন্তু যাদের ত্যাগ-তিতিক্ষা, অবদানে আজ আমরা এখনও বুক ফুলিয়ে বাংলাতে কথা বলি, বাংলা সাহিত্য নিয়ে গর্ব করি, বাংলাতে ভাবি, ভালবাসি, তাদের সম্পর্কে কিছুই জানতাম না যে, ঐ সম্মানিত ত্যাগি ব্যাক্তিগন সেই ১৯২৬ সালে শুরু করে ‘বুদ্ধির মুক্তি আন্দোলন’ ‘শিখা’ প্রত্রিকার মাধ্যমে যার স্লোগান ছিলো ‘জ্ঞান যেখানে সীমাবদ্ধ, বুদ্ধি যেখানে আড়ষ্ট, মুক্তি সেখানে অসম্ভব’। সংগঠনটির নাম ছিলো ‘মুসলিম সাহিত্য-সমাজ’। তাঁরা তাঁদের জ্ঞানের দূরদৃষ্টি দিয়ে মুসলিম সমাজের ব্যাধি ধরতে পেরেছিলো এবং সেই ব্যাধি দূর করার জন্য যেকোনো পদক্ষেপ যেকোন ত্যাগ স্বীকার করে নেয়ার জন্য প্রস্তুতি নিয়েছিলো । এই কাজটি করতে যেয়ে তাদের অনেক ধকল সইতে হয়েছিলো, হতে হয়েছিলো অপমান-অপদস্ত, নির্যাতিত-নিগৃহীত । ক‌বি আল মুজা‌হি‌দ সম্প‌া‌দিত নতুন এক মাত্রা ম্যাগা‌জি‌নে প্রকা‌শিত ‘বু‌দ্ধি মু‌ক্তির আন্দোলন’ ক্রোড়পত্র সংখ্যা যখন পড়ছিলাম তখন মনের মাঝে তৈরী হচ্ছিলো একগাঁদা প্রশ্ন । বুদ্ধির মুক্তির আন্দোলনে যারা যুক্ত ছিলেন তাঁদের আমি এই ক্রোড়পত্রটি পড়ার পূর্ব পর্যন্ত সেরকম কোনো ধারণাই ছিলো না বলতে গেলে, স্কুল জীবনে তাঁদের কথা পড়ছিলাম মনে পরে এই পর্যন্তই। ঐ সংখ্যাটিতে পরিচয় করিয়ে দেয়া হয়েছে কাজী আনোয়ারুল কাদীরকে, যিনি যেখানেই কর্মরত ছিলেন, সর্বত্র সমান নিষ্ঠায় শিক্ষার্থী, সহকর্মী, ভক্তঅনুরাগীদের মধ্যে জ্ঞান ও মুক্তিচিন্তা চর্চাকে উৎসাহিত করেছেন। তিনি সকলকে বুঝানোর চেষ্টা করেছিলেন, “ যে জাতির ভাষা নেই তার ভাববার শক্তি নেই – আর ভাববার শক্তি না থাকলে একটি জাতি দরিদ্র তো হবেই ।” কাজী নজরুল ইসলাম, তিনি তার এক আলোচনায় বুদ্ধি মুক্তির আন্দোলন সম্পর্কে বলেছিলেন, ‘ বুদ্ধির মুক্তি না হলে ধর্ম-শিক্ষা হতে পারে না। ধর্মের আদেশ ও নিষেধ পালন করার জন্য বুদ্ধির দরকার। বুদ্ধির অভাবে আমাদের ভিতর প্রকৃত ধর্মভাব লোপ পেয়েছে। এখন গোঁড়ামিই আমাদের ধর্ম হয়ে দাঁড়িয়েছে। তবে শুধু ধর্ম পালনের ক্ষেত্রে নয় বুদ্ধির মুক্তির প্রয়োজন জীবনের সার্বিক অগ্রগতিতে। কেননা, বুদ্ধির মুক্তি হলো জ্ঞানের ক্ষেত্রে মানুষের মনেরই মুক্তি। তাই বুদ্ধির মুক্তি হচ্ছে বিবেগ-বুদ্ধি দিয়ে বিবেচনা করতে শেখা, কল্যাণ-কল্যাণের মধ্যে পার্থক্য নির্ণয় করতে পারা, মানষিক জরা ও আড়ষ্টতা কাটিয়ে উঠে সৃষ্টিশীল হওয়া। নব নির্মানের ক্ষেত্রে পদক্ষেপ নেয়া, প্রেম ও মানব-কল্যাণের দৃষ্টিতে জীবন ও জগতের দিকে তাকাতে শেখা। ’ এছাড়া আরো পরিচিত হয়েছি কাজী মোতাহের হোসেন, আবুল ফজল, আবুল হোসেন, কাজী আবদুল ওদুদ, আব্দুল কাদির এবং মোতাহের হোসেন চৌধুরী, যিনি সংস্কৃতির সংজ্ঞা দিতে গিয়ে বলেছিলেন, ‘ সংস্কৃতিবান মানুষরা সবকিছু করেন ভালবাসার তাগিদে। সত্যকে ভালবাসা ভালবাসাকে ভালবাসা, বিনা লাভের আশায় ভালবাসা, নিজের ক্ষতি স্বীকার করে ভালবাসা; এরই নাম সংস্কৃতি’ । তারা প্রায় প্রত্যকেই বিশ্বাস করতো যে, দুর্দমনীয় জ্ঞানস্পৃহা ও ব্যাকুল সত্যানুসন্ধান ইসলামে একটি বড় বৈশিষ্ট্য । কিন্তু তাদের দৃষ্টিভঙ্গি ছিলো তখনকার আলেম সমাজের ঠিক বিপরীত । তারা সমাজের মধ্যে তাদের নেতৃত্বের আসন ছাড়তে চাচ্ছিলো না আবার নেতৃত্ব পরিচালনা করার জন্য যে যোগ্যতা অর্জন করা দরকার ছিলো তার প্রতিও ছিলে প্রচন্ড অনিহা । তাঁদের মধ্যে কাজ করতো ইংরেজদের প্রতি একপ্রকার ঘৃণা-ভয় ও ধর্ম নষ্ট হয়ে যাওয়ার অজানা আতংক। যারা ফলে আলেম সমাজ বুদ্ধির মুক্তি আন্দোলনের সাথে যাঁরা জড়িত ছিলো তাদের কে কাফেঁর আখ্যা দিতেও পিছিয়ে ছিলো না । তারা এমন অনেক অপ্রয়োজনীয় বিষয়ে ধর্মের অন্তুর্ভূক্ত করেছিলো যে বাংলা ভাষাকে হিন্দুয়ানি আর উর্দূ-ফার্সিকে বেহেসতি ভাষা হিসেবে আখ্যায়িত করতে পিছপা হতো না । তাঁরা ছিলো তৎকালীন সময়য়ে বাস্তবতার থেকে অনেক দূড়ে । যার ফলস্বরুপ বর্তমানে আমাদের বাংলাদেশে ইসলামি বাংলা সাহিত্যের অবস্থা উন্নিতির পর্যায়ে আসতে পারেনি যদিও বর্তমানে কিছুটা কাটিয়ে উঠার চেষ্টা করছে । যদি তাঁরা সামান্য পরিমান হলেও বুদ্ধি আন্দোলনের সাথে সংযুক্ত থাকতে পারতো তাহলে আমরাও হয়তো মাও. ত্বকি উসমানি, সাইয়েদ আবুল আলা, আবুল হাসান আলী নদভী রহ. সাহেবদের মতো উচ্চমানের সাহিত্যিক পেতাম শুধু অনুবাদ নির্ভর হয়ে থাকতে হতো না । অবশ্য ঐসময়ে আলেম সমাজ প্রতিক্রিয়াশীল হয়ে উঠেছিলো ঠিক তেমনি বর্তমানে প্রগতিশীল দাবিদারেরাও প্রতিক্রিয়াশীল হয়ে উঠেছে যার ফলে আমরা বাংলা সাহিত্যের মিলনমেলা বই মেলাতে ইসলামি প্রকাশনাকে অনুমোদন পেতে দেখি না । পরিশেষে বলতে পারি যে, নতুন করে আমা‌দের ‘বুদ্ধির মুক্তি আন্দোলন’ শুরু করা দরকার, দরকার একদল উদ্দো‌মী প্রাণশ‌ক্তি। তথ্যসূত্র: ১) নতুন এক মাত্রা শীত সংখ্যা । ২) কান্ডা‌রি, নজরুল স্মারক গ্রন্থ । [নোট: সকলের সাথে জ্ঞান শেয়ার করার উদ্দেশ্যেই আমার বই রিভিউ পোষ্টটি শেয়ার করা। যদি কোনো ভুল-ভ্রান্তি থেকে থাকে দয়া করে ক্ষমাসুলভ দৃষ্টিতে দেখে ভুলগুলো সংশোধন করে দিবেন যাতে আমি এবং সকলে সঠিকটি জানতে পারি।] (২৭ জুন ২০১৯) নোট: ১ম মূদ্রণ: সাহিত্য সাময়িকী, সময়ের সুর, ৩য় বর্ষ-২ম সংখ্যা- অক্টোবর-২০১৯।
দি পেনিনসুলা চিটাগাং এ যুব উদ্যোক্তাদের ফেয়ারে আজ সকাল ১১টায়।
চারপাশে নানা সংকটের মধ্যেও বাংলাদেশ নিয়ে আমি ভীষণ আশাবাদী। এর কারণ তিন শ্রেনীর মানুষ সংক্ষেপে যাদেরকে আমি বলি-ই, এফ, জি। ই মানে এক্সপেট্রিয়েট ওয়ার্কার বা প্রবাসী শ্রমিক। এফ মানে ফার্মারস বা কৃষক। আর জি মানে গার্মেন্টস ওয়ার্কার বা পোশাকশ্রমিক। বাংলাদেশের ভিত আসলে এই তিন খাতের মানুষ। তাদের অবদানেই মাত্র পাঁচ দশকে বদলে গেছে বাংলাদেশ। পেছনে ফিরুন। নয় মাসের স্বাধীনতা সংগ্রামের মধ্যে দিয়ে ১৯৭১ সালের ১৬ ডিসেম্বর বাংলাদেশ যখন বিজয় লাভ করে তখন যুদ্ধবিধ্বস্ত এই দেশটি পৃথিবীর দ্বিতীয় দরিদ্রতম দেশ ছিল। একদিকে শূন্য রিজার্ভ আরেকদিকে ডলারের তীব্র সংকট। কিন্তু পাঁচ দশক পর আজ অন্য এক উচ্চতায় বাংলাদেশ। কী করে বদলে যাওয়া এই বাংলাদেশের? তাতে প্রবাসীদের অবদান কতোটা? এ নিয়ে আজকের পত্রিকার উদ্বোধনী সংখ্যায় আমার লেখা।
দেশে-বিদেশে নানাভাবে নানা অপপ্রচার চালানোর চেষ্টা চলছে। তবে যে যাই বলুক- শত্রুর মুখে ছাই দিয়েই বাংলাদেশ এগিয়ে যাবে। বাংলাদেশ এগিয়ে যাচ্ছে, এগিয়ে যাবেই।— মাননীয় প্রধানমন্ত্রী শেখ হাসিনা 
আহমদ ছফাকে নিয়ে কেন নাচি? বছরখানেক আগে এক ব্যক্তি আমাকে বেশ চেপে ধরলেন। বললেন, আহমদ ছফার অবদান আসলে কী? আপনারা তাকে নিয়ে এত নাচেন কেন? আমি বললাম, প্রথম কথা হলো বুদ্ধিজীবীতা একটা জীবন্ত প্রক্রিয়া। এর মূল কাজ হলো, যা ঘটছে তার ব্যাখ্যা করা এবং জনগণকে সম্ভব প্রতিটি বিষয়ে সিদ্ধান্ত নিতে সহায়তা করা। ফলে আহমদ ছফার সময়ে যদি আপনি বসবাস না করেন, তাকে যদি তার সময়ে অনুভব করতে না পারেন তাহলে তার বুদ্ধিবৃত্তিক অবদান আপনি অনুধাবন করতে পারবেন না। আপনি এখন 'বুদ্ধিবৃত্তির নতুন বিন্যাস' পড়েন। আপনি যদি ইতিহাসের ঘটনাবলী না জানেন তবে এটাকে আপনার মামুলী ও আবেগী একটা গদ্য মনে হবে। কিন্তু, বাংলাদেশের রাজনৈতিক ও চিন্তার ইতিহাসের সঙ্গে মিলিয়ে পড়লে এটা সবচেয়ে গুরুত্বপূর্ণ বই। এখানকার বুদ্ধিবৃত্তির অচলায়তনে বড় আঘাত এ বই। আপনি 'অলাতচক্র' উপন্যাস হিসেবে পড়েন। ভাল উপন্যাস। কিন্তু আহামরি কিছু মনে হবে না। কিন্তু ইতিহাসের পরিপ্রেক্ষিতে পড়েন। এমন উপন্যাস লেখার সাহস এখনও কোনো বাপের বেটার হয়নি। 'গাভী বিত্তান্ত' বেশ সমালোচিত। কিন্তু এদেশের বিশ্ববিদ্যালয়গুলোর নানা পরিস্থিতিতে এ উপন্যাস বহুকাল প্রাসঙ্গিক থাকবে। একবার এক বিদগ্ধ ব্যক্তি বলছিলেন, 'বাঙ্গালী মুসলমানের মন' ঠিক গবেষণাপ্রসূত রচনা নয়। আমি বললাম, অর্ডিনারি লোকেরা গবেষণা করে আর যারা দ্রষ্টা তারা তথ্য প্রমাণ ও রেফারেন্সের ধার ধারে না। কারণ তারাই রেফারেন্স। আহমদ ছফা দার্শনিক নন। তিনি গবেষক নন। অধ্যাপক নন। তিনি ঔপন্যাসিক, কবি, বুদ্ধিজীবী। তার প্রতিটি কাজ তার সময়ে এবং আমাদের সময়ে প্রাসঙ্গিক। প্রাসঙ্গিকতা ছাড়া কোনো উপন্যাস হোক আর কোনো বিরাট দর্শনের বই, সেটা দিয়ে আমাদের কাজ কী? আহমদ ছফার যে কোনো লেখা আলোড়িত করে। নতুন চিন্তার খোঁজ দেয়। কেন দেয়? কারণ, তিনি একটা বুদ্ধিবৃত্তিক লড়াইয়ের মধ্যে ছিলেন। তার প্রতিটি কাজ এনকাউন্টার। এখানকার প্রাতিষ্ঠানিক দাপ্তরিক বুদ্ধিজীবীতাকে তিনি সবসময় চ্যালেঞ্জ করেছেন। আর নিজের সময়কে প্রয়োজনীয় বিশ্লেষণ করে গেছেন। আমাদের দেশে হয়তো বড় কবি আছেন, বড় ঔপন্যাসিক আছেন, দার্শনিক আছেন, অধ্যাপক আছেন। কিন্তু আহমদ ছফার তুলনীয় কেউ নেই। তার মতো ভাইব্র্যান্ট, ফায়ারব্র্যান্ড বুদ্ধিজীবী নেই। তার সব কথার সঙ্গে আপনি একমত হতে পারবেন না। তার সীমাবদ্ধতাও ছিল। কিন্তু একটা সময়কে ধরতে সে সময়ের ভাষ্য রচনা করতে যে সাহস, শক্তি ও দক্ষতা লাগে সেটুকু তার পর্যাপ্ত ছিল। তিনি জমিয়ে রাখতেন, কথা বলতেন। সবচেয়ে বড় কথা, কাজের কথা বলতেন। সতর্ক ও সাবধানী বুদ্ধিজীবীতার সময়ে আহমদ ছফার প্রাসঙ্গিকতা সহজে ফুরাবার নয়।
শালার ২৮ বছরে মানুষ বিয়ে করে আর তোমরা একটা ট্রপি জিতে... ছিড়ে উলটাই ফেলছো🤣😂🤣
আসছে তিনটি গানের একটি মিশ্র অডিও এলবাম। মেঘ বলেছে - ফাহমিদা নবী, কোথাও ছিলেনা তুমি - লুতফর হাসান, বন্ধু যদি ভাবিস - শান সায়েক। কথা - রকিব হোসেন, তাহসিন রেজা ও লুতফর হাসান সুর সংগীত - শান সায়েক। থাকছে কিছু চমক।
এই অপার্থিব বৃষ্টির আওয়াজ শোনার জন্য এত রাত পর্যন্ত জেগে থাকাকে সার্থক মনে হয় 💓
আজ অনেকেই জার্মানির বিপক্ষ দলকে সাপোর্ট করবে, ইনিয়ে বিনিয়ে অন্য কারণ দেখালেও কারণ কিন্তু ঐ একটাই...😉
স্কুল কামাই দেয়ার একটা প্রায় অব্যর্থ এক্সকিউজ ছিল, "স্যার, বাসায় পারিবারিক সমস্যা ছিল।" এরপর বেশিরভাগ সময়ই কোন কথা থাকে না। ওয়ার্ক ফ্রম হোম করতে ডেডলাইন পার করে ফেললে বসকে বলা যায়, "ভচ, দাম্পত্য কলহের কারণে শেষ হয় নাই।" এটা শুনে ভচদের চেহারা হবে দেখার মত।
আর নেওয়া যাচ্ছে না। নাট্যকার, চলচ্চিত্র নির্মাতা এবং গবেষক সাজেদুল আওয়াল আজ সন্ধ্যায় চলে গেলেন। প্রায়ই তার সাথে ফোনে কথা হতো, এ মাসের ৬ তারিখ সর্বশেষ তিনি আমাকে ফোন দিয়েছিলেন চলচ্চিত্র বিষয়ক একটা গবেষনার জন্য। আমরা তাকে শামীম ভাই বলে ডাকতাম। ২০০৯ সালের কথা, আর-টিভি ‘গুড শর্ট’ নামে একটা প্রোগ্রাম করেছিল আমার একটা শর্ট ফিল্ম নিয়ে, শামীম ভাই সেখানে আমার ছবির ক্রিটিক হিসাবে কথা বলেছিলেন, তারপর বহুদিন যোগাযোগ ছিল না। এর প্রায় ৯ বছর পর ২০১৮ সালে সাজেদুল আওয়াল ভাইয়ে এর পূর্ণদৈর্ঘ্য চলচ্চিত্র ‘ছিটকিনি’ মুক্তি পেল। আমি নির্মোহ ভাবে সেই ছবিটার সমালোচনা লিখলাম আমার ফেসবুক ওয়ালে। ‘ছিটকিনি’র যথেষ্ট প্রশংসা আমি করতে পারিনি আমি শুধু আমার উপলব্ধিটুকু লিখেছিলাম। সাজেদ ভাইয়ের সাথে আমি ফেসবুকে যুক্ত ছিলাম না, ওনার হয়েতো ফেসবুক একাউন্ট নাইও, কেউ হয়তো ওনাকে জানিয়েছিল আমার লেখাটার ব্যপারে । কোন একটা কাজে আমি যশোর গেলাম, একদিন রাতের বেলা হঠাৎ একটা অপরিচিত নাম্বার থেকে ফোন। সন্দিপ বলছেন, হ্যাঁ, আমি সাজেদুল আওয়াল। আমি একটু ঘাবড়ে গেলাম, কারন সবে মুক্তি পাওয়া তার একটি চলচ্চিত্র নিয়ে আমি সমালোচনা করেছি, বিরাট বড় ভুল করে ফেললাম কিনা? কিন্তু সাজেদ ভাই যথেষ্ট বিনয় এবং আন্তরিকাতার সাথে আমার সমালোচনার প্রশংসা করলেন এবং তিনি আমাকে ধন্যবাদ দেওয়ার জন্যই ফোন কেরেছেন। তারপর ফোনে এবং সরাসরি বিভিন্ন বিষয় নিয়ে আমার আলোচনা করেছি আড্ডা দিয়েছি। এই ছবিটা মার্চ মাসের ২ তারিখের চলচ্চিত্র বিষয়ক একটা মিটিং এ তোলা । উনি সম্ভবত স্মৃতি বিভ্রমে ভুগছিলেন একদিন ফোন দিয়ে আমাদের ঐ মিটিং এর ডেট জানতে চাইলেন, আমি বললাম, আরও বললাম আমি আপনার একটা সাক্ষাৎকার নিতে চাই, উনি বললেন সে হবে... সরাসরি দেখা হোক। আর সরাসরি দেখা হলো না। এমন অপ্রত্যাশিত বিদায় জানাতে কষ্ট হচ্ছে সাজেদ ভাই, তবুও সশ্রদ্ধ বিদায় জানাতে হচ্ছে... 
সর্বাত্মক লকডাউন এর প্রথম দিন— আবারও বন্দী করে ফেললাম নিজেকে। করোনার সাথে যুদ্ধ কিংবা করোনাকে নিয়েই বেঁচে থাকা- এই তো! নিজে ভালো থাকতে চাইলে, প্রিয়জনকে ভালো রাখতে চাইলে এই মুহূর্তে গৃহবন্দী থাকা ছাড়া উপায় নেই। জরুরী প্রয়োজনে ঘরের বাইরে যেতে হলে দুই কানে আর থুতনিতে ঝুলিয়ে না রেখে সঠিকভাবে নাক মুখ ঢেকে মাস্ক পরুন। সাবান দিয়ে বার বার হাত ধোয়ার অভ্যাস এতোদিনেও যাদের হয়নি তাদের হয়তো জীবনেও হবে না। তারপরও তাদের বলছি নিজের প্রতি, পরিবারের প্রতি দয়া করুন। আপনি- আমি চাইলে যুদ্ধ চালিয়ে বেঁচে থাকা সম্ভব। #করোনাবন্দী_দিনগুলি
 আল্লাহ সুবহানাহু ওয়া তা'আলার বিচারের দুটো রূপ আছে - ন্যায় বিচার এবং দয়া। আল্লাহ আযযা ওয়া জাল্লা কুফফারদের ভালো কাজের প্রতিদান দেবেন এই দুনিয়াতেই। কারণ আল্লাহ আল-হাকিম; তিনি অসীম প্রজ্ঞাবান এবং আল-আদল; তিনি পূর্ণ ন্যায় বিচারক। কাফিরদের প্রতিদান দেওয়ার সময় আল্লাহ আযযা ওয়া জাল্লা ন্যায় বিচার করেন। তাদের ভালো কাজের প্রতিদান তারা এই দুনিয়াতেই পাবে। আখিরাতে সেই ভালো কাজের কোনো ভালো ফলাফল দেখা যাবে না। সবচেয়ে ভালো কাজ করা কাফিরও জাহান্নামে আগুনের শাস্তিই পাবে। ঈমানদারদের ক্ষেত্রে আল্লাহ আর রাহমানুর রাহীম দয়া করবেন। তাঁরা তাঁদের পাপের কিছু শাস্তি দুনিয়াতে পাবে, কিছু শাস্তি পাবে আখিরাতে। অনেক ক্ষেত্রেই আল্লাহ দয়া করে তাদের পাপগুলো ক্ষমা করে দেবেন। আর তাঁদের ঈমানের বদলে তাঁরা জান্নাত পাবে - যে জান্নাতের মর্যাদা আসলে এত বেশি যে পুরষ্কার হিসেবে তাকে ঈমানের বদলা বলা যায় না। জান্নাত নিতান্তই আল্লাহর দয়া। ঈমানদার এবং কাফিরদের মধ্যে পার্থক্য হচ্ছে ঈমানদাররা একমাত্র আল্লাহকে তাদের ইলাহ হিসেবে স্বীকার করে নিয়েছেন এবং তাঁর কাছে দয়া চেয়েছেন। কাফিররা যেহেতু আল্লাহকে একমাত্র ইলাহ হিসেবে মেনে নিয়ে তাঁর কাছে দয়া চায়নি তাই তাদের জন্য আল্লাহর বিচার ন্যায় বিচারের মূলনীতিতে ফিরে গেছে। যে পৃথিবীতে দয়া-ক্ষমা চায়নি সে আখিরাতে সেটা পাবেও না। রব্বিগফির ওয়ারহাম ওয়া 'আনতা খায়রুর রাহিমীন। হে আল্লাহ, আপনি আমাদের রব। আপনি আমাদের ক্ষমা করেন, দয়া করেন এবং আপনি সব দয়াকারীদের মধ্যে সবচেয়ে উত্তম। [শায়খ মুহাম্মাদ বিন সালিহ আল উসাইমিন এর তাফসিরে সূরা মুতাফফিফিন দিয়ে প্রভাবিত এবং অনুপ্রাণিত হয়ে]
করোনার মাঝে রাস্তায় কেন! কলিজায় এত জোর! এত সাহসের উৎস কোথায়! দেখি তো কলিজা তোর! ধরে দেখি তোর কিডনি-লিভার! আকার দেখি তো মেপে! না যদি থাকত করোনার ভয়, টুঁটি ধরিতাম চেপে। আমারে চিনিছো? চিনিছো আমারে? দেশের আসল রাজা; যখন-তখন দিতে পারি আমি যাহারে-তাহারে সাজা। দিতে পারি আমি খুলিটা উড়িয়ে, পাড়া দিতে পারি গলায়; তুলে নিতে পারি সোবহে সাদেকে, বাধা দিতে পারি চলায়। ধরে নিতে পারি আটাশ গোষ্ঠী, ভেঙে দিতে পারি হাড়; খুড়িয়ে চলবি যাবজ্জীবন, বেঁকিয়ে চলবি ঘাড়। ফাটাতে পারি কানেরও পর্দা, গুর্দা ধরাতে হাতে; ইয়ের ব্যথায় চিৎকার দিবি অমাবস্যার রাতে। সোয়া দুই হাত ডান্ডা দিয়ে নয়া ইতিহাস রচি; ইলিশ হলো মৎস্যের রাজা, জামাতার রাজা ওসি। এত-এত করে বলার পরও যায় না আমারে চেনা? আমার বাবা একাত্তরের যুদ্ধজয়ী সেনা।
আমাদের সুন্দরেরা কত দ্রুত যে অতীত হয়ে গেলো ! ক্লিপটি ১৯ বছরের পুরানা। তখন নতুন ভিডিও ক্যামেরা হয়েছে আমার। যা দেখি তার ছবি তুলে রাখি। ১৯ বছর পরে যে এটা পাবলিককে দেখানর জন্য তখন তুলেছিলাম, তা কিন্তু না। বিদ্যা 
💥 বঙ্গবন্ধুকে হত্যার পর এফ ডি সি’তে দাঁড়িয়ে প্রতিবাদ করেছিলেন বাংলা সিনেমার এক কমেডিয়ান। নাম তাঁর রবিউল। ফলে গাজী মাজহারুল আনোয়ার, খান আতা, আমজাদ হোসেনদের মত জিয়ার গুনগ্রাহী পরিবেষ্টিত এফ ডি সি তে কাজ বন্ধ হয়ে গেল তাঁর। 💥 কিন্তু না, রবিউল মাথা নোয়ালেন না। প্রায় কপর্দকহীন রবিউল এফ ডি সি'র সামনের গেটে বসে হকারি করতেন....বিচিত্রা, চিত্রালী ইত্যাদি বেঁচতেন। একসময় সবার অজ্ঞাতসারে তিনিও মারা গেলেন। খয়েরি-সাদা সিরাজুদ্দৌলার রিল ছাড়া তাঁর খবরও আমরা রাখি নাই। 💥 গাজী মাজহারুল সাহেব কিছুদিন আগে অনুদান পেলেন মাননীয় প্রধানমন্ত্রীর হাত থেকে। আমজাদ হোসেনের চিকিৎসায় দেয়া হলো বড় অনুদান। 😰 আর আমরা যেটা করলাম..তা হলো, রবিউলের কবরের ঠিকানাটা পর্যন্ত ভুলে গেলাম কালান্তরে।
মাথায় ঘিলুর পরিবর্তে গোবর থাকলে যা হয়। হরিলুটের খেলা চলছে। অতিমারীর দ্বিতীয় ধাক্কা যে বড় হয় সেটা বুঝার আগেই ২ টি হাসপাতাল খেয়ে ফেলেছে,  নতুন হাসপাতাল মানেই নতুন খাওয়ার রাস্তা। জনগণের বদদোয়াতে পরিণতি কারো ভালো হবে না।
যন্ত্রণাকে উড়িয়ে দিয়ে মৌনতাকে ধারন করেছি এই বুকে। দুর থেকে তুমি চেয়ে রও আর ভাবনায় ডুবে যাই আমি কেন তোমার ক্যানভাসের অপ্সরী হতে পারলাম না। তাইতো নিজের নিয়মেই থাকি এখন নিজে। ©️ইসরাত
তিনটি পরস্পরবিরোধী স্ট্যাটাসঃ -ক্রিকেটকে বলা হয় 'খেলার রাজা ক্রিকেট'! আসলে ক্রিকেট কোনো খেলা নয় (পরে লিখব) অথচ ইংল্যান্ডের মাটিতে কিউইরা টেস্ট সিরিজ জিতে নিল! - ইংল্যান্ড এর আগে কখনও ইউরোর প্রথম ম্যাচ জেতেনি। এবার জিতল, এবং ক্রোয়েশিয়া টানা ৫বার ইউরোর প্রথম ম্যাচ জিতে এবার হারল। ইউরো এবার চমক দেবে। - নিউজফিড দেখতে ইচ্ছে করছে না! এ্যাড আর বিজ্ঞাপনমূলক এ্যাড দেখতে দেখতে চ্রম বিরক্ত। 
২৪ ঘন্টায় রেকর্ড ১৬৪ জন মারা গেলেন। আগের দিন ১৫৩ জন। ভয়াবহতা উপলব্ধি করতে পারছে না বলেই লকডাউন ও স্বাস্থ্যবিধি মানায় অনেকের এত অনিহা!

ডিগ্রী দেয়ার ইনস্টিটিউট আছে ম্যালা । মানুষ বানানোর কোনো ইনস্টিটিউট তো নাই !
ভারতের বর্তমান করোনা নাজুক পরিস্থিতির জন্য মোদী সরকারের ব্যর্থতা কতখানি দায়ী বলে মনে করেন।
বড় হয়ে যাদের দেখাতে চাইবেন যে, বড় হয়েছেন, বড় হয়ে তাদের বেশিরভাগকেই আর জীবিত দেখতে পাবেন না।
ইহা একটি অত্যাধুনিক দোতলা এপার্টমেন্ট। তবে বাম দিকের সিড়ি ব্যবহার করে দোতলায় উঠতে হয় বলে এপার্টমেন্টে বসবাসকারীরা কিছুটা বিরক্ত। তাহারা প্রতিশ্রুতি দিয়েছেন, যদি সিড়ির বদলে একটি লিফট লাগিয়ে দেয়া হয়, তাহলে তাহারা ডাবল ডিম পারিবেন। আধুনিক মুরগী তো.....
হাসবো নাকি কাঁদবো, বুঝতে পারছি না! আমি রেজিস্ট্রেশন করেছি, ডাক পাই নি। কিন্তু ফরমে তো দেখলাম টিকার বর্ণনা আছে। ঐ অংশ পূরণ করলে তো দ্বিতীয় তৃতীয় টিকা একসাথে দেওয়ার মতো ভুল হতে পারে না! আর এই ভাইটাই বা কেমন! সে এটাও এতোদিনে শুনে নি একদিনে কয় ডোজ বা মোট কয় ডোজ! ফরমটা পড়লেও তো বোঝার কথা!
যাবার বেলায় আমাকে যদি কেউ জিজ্ঞেস করে কুড়িগ্রামের সবচেয়ে সুখস্মৃতি কি? আমি বলবো সুখাতি স্কুলের দেবশিশুদের সাথে কাটানো মুহুর্ত। তাই আজ শত না হাজার ব্যস্ততায় তাদের সাথে শেষ দেখার সূযোগটা মিস করতে চাইনি। ভালো থাকো প্রজাপতিরা।
"২০৩০ সাল নাগাদ দেশে চীনা উদ্যোগে নির্মিত বিদ্যুৎকেন্দ্রগুলোর উৎপাদন সক্ষমতা দাঁড়াবে সাড়ে ৭ হাজার মেগাওয়াটে। অর্থাৎ ওই সময়ে দেশের মোট বিদ্যুৎ উৎপাদন সক্ষমতায় চীনের অংশ বেড়ে দাঁড়াবে সাড়ে ১৭ শতাংশে।"
বাংলাদেশ ১৯৪ চেজ করে ফেলবে এই বাজি লাগলে কিউবা যাওয়ার প্লেন ভাড়া উঠে যাইতো 😐😐
শাড়ির দাম লইয়া লাগাইছে কাপঝাপ, তো বাধন কি  মৌচাক মোড়ের ৩০০ টাকার ম্যাক্সি পইরা কান চলচ্চিত্রে যাবে!!
দ্য মেইডেনস লেখকঃ অ্যালেক্স মাইকেলিডিসের অনুবাদ মো. ফুয়াদ আল ফিদাহ প্রকাশনীঃ ভূমি প্রকাশ প্রথম প্রকাশঃ জুন ২০২১ মূল্যঃ ৪৯০ টাকা আজ হাতে পেয়েছি দ্য মেইডেনস। বইটি ১৫ জুন বাংলাসহ সারা বিশ্বের বেশ কয়েকটি ভাষায় একযোগে প্রকাশিত হয়েছে। জীবনে দ্বিতীয়বারের মতো বই উপহার পেলাম। ধন্যবাদ হাসান আল বান্না ভাইকে। যারা থ্রিলার ধর্মী লেখা পছন্দ করেন তারা এ বইটি সংগ্রহ করতে পারেন। বইটির নিলে চাইলে ইনবক্স করতে পারেন। বিনিময় মূল্য কুরিয়ার চার্জসহ মাত্র ৩১০ টাকা।
‘মেলা’ শব্দটার একটা সম্মোহনী শক্তি আছে। মানুষ ছুটে যায় উৎসবের মোহে। আমাদের শহরে কয়েক বছর আগে বইমেলা হয়েছিল। ফুচকা চটপটির দোকান সরিয়ে তৈরি করা হয়েছিল কবুতরের খোপের মত সাড়ি সাড়ি বইয়ের দোকান। ফুচকা খেতে আসা মানুষ বইয়ের দোকান দেখে হতাশ হয়, তবুও ঘুরে ঘুরে দেখে, মেলা বলে কথা। মফস্বলের মেলায় বড় প্রকাশনী গুলোর সব বই থাকে না। বিক্রির তালিকায় হুমায়ূন আহমেদ এর পরেই থাকে, শিশুদের সুন্দর নাম, স্বামী স্ত্রীর মধুর মিলন, ১০১টি কৌতুক কিংবা কম্পিউটার শিক্ষা ধরনের বই। শিশুরা এসব মেলার প্রধান গ্রাহক, তাদের পছন্দের বই মোটু পাতলু আর ডোরেমন, খুবই নিম্নমানের বই এগুলো। মেলা শেষে অধিকাংশ প্রকাশনী মুখ কালো করে বই গুটিয়ে ঢাকায় চলে গেলো। কিন্তু আমি মনে করি দশ দিনে বিশটা নতুন পাঠক সৃষ্টি করতে পারলেও মেলা সফল। প্রতিবছর বইমেলা অনুষ্ঠিত হবে ঘোষণা দিলেন জেলা প্রশাসক সাহেব। তারপর প্রতিবছর কত ধরণের মেলা হয় কিন্তু বইমেলা আর হয় না। আমাদের শহরের মানুষ এখন আরাম করে ফুচকা চটপটি খায়। আমাদের শহরে বইমেলা না হলেও অন্যান্য শহরে হচ্ছে। চট্টগ্রামের বইমেলায় আমার বইগুলোও থাকবে, পাওয়া যাবে বিদ্যানন্দের স্টলে। রাজশাহী বইমেলাতেও থাকছে আমার বইগুলো, পাওয়া যাবে বিদ্যানন্দ এবং হৃদি প্রকাশের স্টলে। ঢাকা ছাড়াও বইমেলা ছড়িয়ে পড়ুক সংক্রামক জীবাণুর মত। সহজে পৌছে দিলে মানুষ হয়ত একদিন ফুচকা না খেয়ে কিনে ফেলবে একটা বই। শরীর সুস্থ থাকবে, মনও।
ডুব-কে ভালো বললে সচেতন জনসমাজে ডুবে যাবার সম্ভাবনা আছে কি? আমার না, ডুব ভালো লাগছে ভাই/বোন। অস্কার পাওয়ার মতো ভালো না। কিন্তু উড়ায়ে দেওয়ার মতোও না। সরোয়ার ভাইয়ের অন্য যেকোনো সিনামার চেয়ে অনেক অনেকগুন ভালো। লেখক “জাভেদ হাসান (ইরফান খান)” না, বরং ব্যক্তি জাভেদ হাসানের গল্প ডুব। তার জমজমাট/মারদাঙ্গা ফর্মুলা আপ অ্যান্ড ডাউন লাইফ না দেখায়ে, বরং ব্যক্তি জাভেদের টুকরো টুকরো ইমোশনের ডিটেইলিং করা হইছে ডুব-এ। নিরবতা, টানা আনকাট শট, লম্বা কথপোকথন –হয়তো অনেকের কাছেই বোরিং লাগতে পারে, আমার কাছে ভালো লাগছে। ডুব-এর ট্রেইলার দেখে কি এইটারে বাহুবলি মনে করে হলে গেছিলাম আমরা? গল্পটাও খুব প্রেডিক্টেবল। তো? প্রেডিক্টেবল গল্পের সুন্দর সিনামার অনেক অনেক উদাহরণ আছে। ডিটেইল বলে স্পয়লার দেওয়ার দরকার নাই। এটুকুই বলি, সিনামা মানেই যে, ঘটনার ঘনঘটা হতে হবে, টুকরো ইমোশনের ছোঁয়া দিয়ে যাওয়া যাবে না, এমনটা কোনো সিনামা-বাইবেলে লেখা নাই। হাইপটা ছাড়া গল্পে বা সিনামায় কোনো কমার্শিয়াল এলিমেন্ট নাই। তাই ডুব হয়তো সুপার হিট হবে না। বরং ফ্লপও হতে পারে। ভুল ত্রুটি খারাপ লাগা তো আছেই। কোন ফিল্মে নাই, বলেন? পৃথিবীর একটা পারফেক্ট ফিল্মের নাম বলেন। যাহোক, ডুব-এ আমি ব্যক্তি ইমোশনের ফিল পাইছি। জাভেদ হাসানকে পর বা দূরের মানুষ মনে হয় নাই। ডুব আমার ভালো লাগছে।
বড় বড় উৎসবের পর প্রোফাইল পিকচার পাল্টাতে হয়, পুরানো হলেও...
বাড়ি আসলে দোকানদারি করি। কাজী স্টোরে। আমার দুই ভাইয়ের পরিচালিত প্রতিষ্ঠান। ব্যবসা আর যোগাযোগ বিদ্যা কতটা অঙ্গাঙ্গীভাবে সম্পৃক্ত-তা দোকানে বসে পরখ করি, নিত্যদিন শিখি। যুদ্ধজয়ের চেয়েও কঠিন ক্রেতার মন জয় করা। সেই ভালো ব্যবসায়ী যে ক্রেতার মন বুঝে। আপনি ব্যবসায়ী হয়ে উঠবেন তখনই, যখন আপনি মনে করবেন দোকানে থাকা পণ্যগুলোর মালিক আপনি নন। এসবের মালিক ক্রেতা। সুতরাং, তারা যখন পণ্য কিনতে আসবে, ভাবতে হবে, তারা তাদের পণ্যই নিতে এসেছে। মালিকানা ভাব নয়, বরং ভাব নিন, ক্রেতার পণ্যের পাহারাদার হিসেবে। আপনি যদি পণ্যের মার্কেটিং করেন, তাহলে আপনি মাঝারি মানের ব্যবসায়ী। যদি পণ্য নয়, আপনার মার্কেটিংটা ইতিবাচকভাবে আগে করে ফেলতে পারেন, তাহলে আপনি সেরা ব্যবসায়ী। প্রেমিক বা প্রেমিকা মনে কষ্ট পেল কিনা তার চেয়ে বরং গুরুত্ব দিন কোনো ক্রেতা কষ্ট পেল কি না... মোটামুটি এগুলো রপ্ত করি, ভাবি... এবার এসে একটা নতুন ফিলিংস পেলাম, দোকান তালাবদ্ধ করার সময়। একটা দেশে একে অপরের প্রতি আস্থা কেমন, তা বোঝা যায় দোকানে তালার সংখ্যা দেখে৷ সামান্য কাজে বাইরে গেলেও দোকান তালাবদ্ধ করে দেয় দোকানদারেরা। ফিলিংস্টা হচ্ছে, দোকানদার যখন তালা মারে, তখন তার মনে সচেতনে অবচেতনে বাকি সবাই 'সম্ভাব্য চোর' হয়ে উঠে...
কিছু পরশ্রীকাতর, হিংসুক, অভদ্র, তোষামোদী, হিপোক্রেট মানুষ আমার ফ্রেন্ডলিস্টে আছে, সেগুলো আমি জানি। কেউ কেউ বিপদে পড়ে সাহায্য চেয়েছে বিভিন্নভাবে, এমনকি টাকা ধারসহ। কিছু মানুষকে তাদের বিপদে মানসিক সাপোর্ট দেয়ার আপ্রাণ চেষ্টাও করেছি। কারো জন্য আমি ফোন করে মাস্টার্স/পিএইচডি-র সুপারভাইজার পাওয়ার জন্য সাহায্য করেছি (যাদের গবেষণা আমার লাইনে)। ফান্ডিং এর ব্যবস্থাও করেছি রিকমেন্ডশন দিয়ে এবং সুপারভাইজার এর সাথে ফোনে কথা বলে। ভিন্ন লাইনে গবেষণা বা পড়াশোনা হলেও কিভাবে সংকট উত্তরণ করা যায়, তার জন্য পরামর্শও দিয়েছি। অনেক সময় আমি ফেসবুকে স্ক্রিণশটও দেই (নামে বা বেনামে)। আমি আমার সাধ্যমতো করেছি, বা করি। এটা পুরোটা আমার স্বভাবজাত বলে নয়, আমি জীবন থেকে শিখেছি যে, এই সমাজে শুধু ২/৪/৫ জনের ভালো হলে চলে না। সবাই ভালো থাকলেই নিজের ভালো। কাউকেই আমি ফিরিয়ে দেই নি যদি আমার সামর্থ্য থাকে। অকৃতজ্ঞ এই মানুষগুলোর বেশিরভাগকে তারপরও আমি না চাইলেও ফ্রেন্ড লিস্টে রেখেছি। আমার কাছে রিকোয়েস্ট ১০০০ ছুঁই ছুঁই আছে সেই গত ২/৩ বছর ধরে। নতুন কেউ আমাকে এড করলে ফলোয়ার হয়ে যায়। তারপরও আমি ওই অকৃতজ্ঞ মানুষগুলোর একটা অংশকে আউট করি না। বড় কারণটা কি? দুইটা কারণঃ ১) আমি যা যা কাজ করি, অর্জন করি সেগুলো তাদের দেখানো। কাটা গায়ে নুনের ছিটা দেয়ার মতো। আমার কাছে বেশ কয়েকজন বলেছে, আমার বিভিন্ন পোস্টে বা ফোনে গুণগান গাওয়া এই মানুষগুলো কি রকম ঘৃণা করে আমাকে, প্রতিহিংসায় জ্বলে। আমার নামও শুনতে পারে না তারা। ২) ওদেরকে 'মানুষ' করা, মানে লাইনে আনা। এদের অনেকেই উচ্চ শিক্ষিত, এমনকি আমেরিকাসহ দুনিয়ার বিভিন্ন নামকরা ইউনিভার্সিটিতে শিক্ষকতাও করেন। কিন্তু মানসিকভাবে এখনো নিচু রয়ে গেছেন। তাদের মাধ্যমে কোন সমাজ আশা করি, যেখানে আমাদের বাচ্চারাই বসবাস করবে অদূর ভবিষ্যতে। আশার খবর হলো যে, কেউ কেউ পরিবর্তন এর মধ্য দিয়ে গিয়েছে। আমারই পরিমণ্ডলে এরকম কেউ কেউ আছেন, যারা আমাকে ফোনে বা সামনাসামনি হাত ধরে দুঃখ প্রকাশ করেছেন 'না বুঝে অসৎ পাল্লায় পড়ে' আমার বিরুদ্ধে চুপিচুপি লেগে থাকতেন বলে স্বীকার করেছেন। আমি এই ব্যাপারটার আশায় মূলত এদেরকে লিস্টে রাখি। শেষ কথা হলো, প্রতিহিংসা, পরশ্রীকাতরতা চারিত্রিক বৈশিষ্ট্যগুলোর মধ্যে একেবারে নিম্নমানের। এগুলো যত তাড়াতাড়ি মন থেকে ফেলে দেয়া যায়, ততই ভালো। আমরা সবাই যেনো একটু ভালো 'মানুষ' হওয়ার চেষ্টা করি।
২ বছর আগে আজকের দিনে আমরা পুবাইলে একটা রিসোর্টে বেড়াতে গিয়েছিলাম। পৌঁছতেই ঝুম বৃষ্টি। লাগেজ গাড়িতে রেখে আগে ঘন্টাখানেক ভিজতে ভিজতে ঘুরে বেড়িয়েছি আশেপাশে। তারপর রুমে ফিরে এসে লিখেছিলাম এই কবিতাখানি 😃 ঝুম বৃষ্টিতে ভিজতে ভিজতে, কাদা জলে ছপ ছপ তাল তুলে যখন তোমার হাত ধরে হাঁটছিলাম,মনে হচ্ছিল বুঝি এটাই জীবনের প্রথম বৃষ্টিস্নান মনে হচ্ছিল,এত সুন্দর বৃষ্টি আর কখনো দেখিনি আগে পায়ে লেগে যাওয়া কাদামাটিও তখন খুব আকাঙ্ক্ষিত বস্তু মনে হচ্ছিল বড় গাছটার নিচ দিয়ে যাবার সময় পাতাদের কোলে জমে থাকা অনেকখানি জল এমনভাবে ঝরে পড়ল,যেন কেউ দুষ্টুমি করে এক ঘটি জল ঢেলে দিল আমার মাথায় ওমনি খিলখিল হেসে উঠি আমি ; বুঝতে পারি,তুমি পাশে থাকলে প্রকৃতিও স্বর্গের অনুভূতি দিয়ে যায়৷ জানো,আজ একবারও জ্বর হতে পারে ভেবে ভয় হয়নি ; বরং শরীরে লেপ্টে থাকা ভেজা কাপড়ের শীতল স্পর্শ শান্তি দিয়েছে মনে। সবুজ ঘাসের উপর খানিক শুয়ে থাকতে মন চাইছিল কিন্তু ব্যাঙ মামাদের লাফালাফি দেখে চুপসে গেছি। আর তুমি? খুব হেসেছো আজ। ভিজতে অনিচ্ছুক তুমি আজ খুব ভিজেছো আমায় নিয়ে,ভালোবাসার বৃষ্টিতে আর ভিজতে ভিজতে তোমার উত্তপ্ত মনের উশকানি গাছের ছায়ায় আচমকা সেই গভীর চুমু আমায় এক ঝটকায় নিয়ে গিয়েছিল বছর ৩ আগে, আমাদের আন অফিশিয়াল প্রেমের দিনগুলোতে । অনেকেই বলে,"প্রেমে কি হয়? প্রেম কি থাকতেই হয়?" আমি বলি,প্রেম তো থাকতেই হবে৷ ঝুম বৃষ্টিতে,প্রখর রোদে, জোছনা কিংবা অমাবস্যার রাতে, প্রেম তো থাকতেই হবে। ভীষণ খরতাপে পুড়ে কিংবা কনকনে শীতে কাবু, তবু প্রেম তো থাকতেই হবে৷ প্রেমহীন জীবন,সে যে রোবট হয়েও মানুষের অভিনয় বৈ কিছু নয়৷ রোবটেরা শুধু হিসেব কষে মরে, প্রেমিকেরা ভালোবেসে বাঁচে,বাঁচতে ভালোবাসে। "প্রেম তো থাকতেই হবে" লোপা হোসেইন কাব্যগ্রন্থ - আমার একটা তুমি চাই দেশ পাবলিকেশন্স প্রকাশ - অমর একুশে গ্রন্থমেলা ২০২০
কাজের টেবিলে বউ যখন দই মিশ্রিত তরমুজের বাটি রেখে যায়, তখন বউকে ভালো না বেসে কি কোন উপায় আছে?
হাসপাতালের চেয়ারে বসে আছি। রাত ১২টা। এই সময় রোগীর শুধু আপনজনরাই থাকে। রাত ১২ টার পর হাসপাতালের এই জায়গাটা খুব অদ্ভুত । মনে হয় বাইরের জগতের সাথে এখানে কোন সম্পর্ক নেই। আমি বসে আছি আমার খালামনির জন্যে। উনার বাচ্চা হয়েছে। বসে বসে ফেসবুকে একটা ভিডিও দেখছিলাম। চ্যাগায় ব্যাগায় কিছু পোলাপাইন টিকটক করতেছে সেইসবের ভিডিও। কানের সামনে একজন ফিসফিস করে বলল, "ভাই কিডনি লাগবে?'' আমি চমকে পেছনে ফিরে তাকালাম। আমার চেহারা ইদানিং খারাপ হয়ে যাচ্ছে শুনতেছি। কিন্তু দেখে কি এতই খারাপ লাগতেছে যে মানুষ কানের সামনে এসে জিজ্ঞাসা করবে কিডনি লাগবে কিনা। আমি লোকটার দিকে তাকালাম। খুবই সাদাসিধে চেহারা। "কার কিডনি?'' আমি জিজ্ঞাসা করলাম। "আমার ভাই। একটা কিডনি বিক্রি করা খুব দরকার।" "আমারে দেখে আপনার কেন মনে হইলো যে আমি কিডনি ক্রেতা?'' "না মানে ভাই। আপনি কোন ব্যবস্থা করতে পারবেন কিনা। আপনারে অনেকক্ষণ থেইকা দেখতেছি। কিছুক্ষন আগে এশারের নামাজও পড়তে গেছিলেন। আমিও ছিলাম । ভাবলাম আপনারে বিশ্বাস করা যায়।" "ও আচ্ছা। কিডনি কেন বিক্রি করবেন?" লোকটা মাটির দিকে তাকিয়ে বলল, "এই করোনার সময় চাকরি চলে গেছে। আমার বাচ্চার বয়স মাত্র চার মাস। খুব কষ্টে........." এই সময় নীলার কল এলো। নীলা আমার বন্ধুর চেয়ে একটু বেশি, আবার প্রেমিকার চেয়ে একটু কম। সম্পর্ক অদ্ভুত জায়গায় এসে দাঁড়িয়ে আছে। সবুজ বাতি জ্বললে আবার চলতে শুরু করবে। আমরা তুই তুই করে বলি। এতে একটা সুবিধা আছে। আশেপাশের কেউ বুঝে না কার সাথে কথা বলছি। "কোথায় তুই? Drishyam 2 এর লিংক কই?'' কল ধরতেই নীলা হড়বড় করে জিজ্ঞাসা করল। "লিংক খুইজা খুইজা তোদের অভ্যাস গেছে খারাপ হয়ে। আমাজনে সাবস্ক্রাইব কইরা তারপর দেখ।" "বেয়াদবি করিস না সায়েম। কোথায় তুই?'' "আমি হাসপাতালে।" "কি করিস?'' "কিডনি দামদর করতেছি।'' "কিডনি মানে? কিডনি বিনস?'' "আরে ধুর। মাইনষের কিডনি। লাগবে তোর?" খেয়াল করলাম পাশের লোকটা চোখ বড় বড় করে তাকিয়ে আছে আমার দিকে। (গল্পঃ ভালোবাসা তারপর বাকিটা পরে দিব। আলসেমি লাগতেছে।)
গত এক সপ্তাহের ফেইসবুক আলোচনা দেখে বুঝলাম ভিকারুন্নিসার প্রিন্সিপাল আপা এবং আমি ছাড়া কেউ বালিশের নিচে পিস্তল রেখে ঘুমায় না। কিন্তু কেন? তাহলে ঘুমান কীভাবে? ঘুম আসে কীভাবে? 🐧🐧🐧
জাস্ট বান্দরবানে কোনো বিশ্ববিদ্যালয় নাই বলে তাদেরকে বাংলাদেশের চলমান আইনে চূড়ান্ত শাস্তি দেওয়া গেলো না। #বান্দরবানেবিশ্ববিদ্যালয়চাই
তিনি মানেই মুখ ঝামটা মেরে এক গাদা বকা। কথায় খোঁচা মারা। স্লেজিং। কিন্তু এসবের ভেতরে আসলে যা থাকে সেটার নাম একটা নির্মল সম্পর্ক। যদিও সারাক্ষণ ভাব দেখায় বেড়ায়, কিন্তু ভেতরে ভেতরে মানুষটা কাঙাল, সরল আর সুন্দর সময়ের কাঙাল। সারাক্ষণ মুখে মুখে অনেক কিছু বললেও, কখনো কারও ক্ষতি চান না এটাই আমার চোখে তাঁর সবচেয়ে বড় গুন। আর আড্ডায় তিনি এক অসাধারণ প্রাণ! শুভ জন্মদিন প্রিয় আপা।
'খোলা আকাশ, একটি গাছ সবুজ পাতা, একটি গাছ স্মৃতির বৃক্ষ, পাতারা জানে মেঘের চাষবাস।’
শ্রমিকের ন্যায্য মজুরি তার ঘাম শুকোনোর অাগে পরিশোধ করুন। মহান 'মে' দিবস... ভালো থাকুক পৃথিবীর সব শ্রমিক দেখ ভালো জনে রইল ভাঙা ঘরে মন্দ যে সে সিংহাসনে চড়ে- সোনার ফসল ফলায় যে তার দুই বেলা জোটেনা আহার হীরার খনির মজুর হয়ে কানাকড়ি নাই- ওরে নাইরে, ভাইরে! আমি কতই রঙ্গ দেখি দুনিয়ায়।
## হে মহান সৃষ্টি কর্তা, এই জনমে তো হলো না, পর জনমে কি বোনের হাতে ভাই ফোটা নেওয়ার সৌভাগ্য আমার হবে......... ## এই জনমে তো স্বার্থ সিদ্ধীর জন্য অনেকেই ভাই বানালো, কিন্তু কোন বোনের হাত থেকে ভাই ফোটা নেওয়ার সৌভাগ্য আমার এই জনমে ন হলো.........
আমি আসছি বাংলাদেশ শিল্পকলা একাডেমি থেকে আজ রাত ৮টায়।  চোখ রাখুন বাংলাদেশ শিল্পকলা একাডেমি পেইজে।  লাইক দিন কমেন্ট করুন প্লিস।
তারুণ্যের স্বপ্নে সুন্দর বুনন' আবৃত্তি সংগঠন স্বপ্নযাত্রী পরিবার। বার্ষিক পিকনিক। ১৯/০৩/২০২১ ❝স্বপ্নের পথযাত্রী আমরা❞
অনেকক্ষণ ধরে গিন্নি ডাকছেন, মৃদুভাবে কানে আসছে, কিন্তু এতোটাই গভীর ভাবে এই বিষয়টা মাথার ভেতর চিন্তা করছিলাম, তাঁর ডাকের কথা মনেই আসছিলো না। কোনো একসময় হন্তদন্ত হয়ে ঝাঁকিয়ে উঠলেন তিনি, ‘এতক্ষণ ধরে ওই কাগজটিতে কী দেখছ তুমি?’ -‘কই, কিছুনাতো! সম্বিত ফিরে পেয়ে চমকে উঠে চেয়ে দেখলাম সামনে দাড়িয়ে চেঁচাচ্ছেন। -‘ আরে, এযে দেখি ডাহা মিথ্যে কথা বলছ। তুমি প্রায় চারঘণ্টা ধরে আমাদের কাবিননামায় এতো খুঁটিয়ে খুঁটিয়ে দেখছ, আর আমার নজরে আসেনি, না...!!!? - না, মানে তেমন কিছু নয়। অনেকক্ষণ ধরে খুঁজেও কেন জানি কাবিননামার মেয়াদ উত্তীর্ণের তারিখটা বের করতে ‘পারলামনা।’ তাঁর দিকে আর তাকিয়ে থাকতে পারছিলাম না , ওর চোখদুটো দিয়ে যেন আগুনের হল্কা বেরুচ্ছে।
সবার জীবনেই রূপকথারা কথা বলে আপন মনে পিয়ানোতে সুর তোলে তুমি কি শুনেছো আমার রূপকথাদের সুর? আমিও শুনিনি তোমার সুরগুলো কেউই বোধহয় শোনে না! ডালিম কুমার, কঙ্কাবতী, শুযোরাণীরা তাদের মতো তারাই থাকে একই ঠিকানায় মনের কোণে ঐ তো আমি দিব্যি দেখি কাজলরেখা, সুঁই খুলছে রাজপুত্রের তবুও সে কাঁকনদাসী! আমার রূপকথারা আমার কাছে আমার রূপকথারা আমার সাথে তুমি যখন গভীর জলে নীলকমলের খোঁজে তখন আমার, রাক্ষসদের গন্ধে কেবল ঘুম ভেঙে যায় একলা ঘরে।
আমিও আসছি আমিও আসছি মা। এ পৃথিবীতে আর কেউ ভালবাসেনি তোমার মতো। যারা এখনো বাসে ওরা অবোধ,অবুঝ। হয়তো চকোলেট,পুতুল কিংবা ঘুড়ি,সুতো আর নাটাই-এ মিশে আছে তা। এ উন্মুক্ত পৃথিবীর মালিকের হাতে রেখে তাদের চলে আসছি আমিও। অন্তিমের পথে রেখেছি পা অনন্তের আশায়। তুমি শুধু আল্লাহকে বলো,আবার যেন তোমার আঁচলের তলে ঠাঁই পাই। বিদ্বেষে ভরা যে দুনিয়া,কেন আর মিছে পড়ে থাকা,অসহায়? এখানে মানুষ দেখেছি শিশু ও বুড়ো দুটোই নিসঠুর।স্বার্থের ঘেরাটোপে গর্হিত জীবন। কেবল যৌবনেই কিছু মানুষ শুদ্ধ থাকে। থাকে,কেননা তার তেজদীপ্ত মন,বলবান শরীর তাকে পরোমুখাপেক্ষী হতে ঠেক দিয়ে রাখে।আমি তো এখন বুড়োদেরই দলে মা। পঁচে যাওয়ার আগে পৃথিবীর পাট তাই চুকোতে চাই। তুমি আঁচল ভিজিয়ে রেখো।শীতল ছোঁয়ায় কপালের ঘাম মুছে দিও। শখের জীবন দান করে দিয়ে যেতে কিছুতো কষ্ট হবে জানি। আমার অকাল প্রয়াণ মেনে নিও। #অরণ্যচারী
লালমনিরহাট! একটি ধর্ম নিরপেক্ষ রাষ্ট্র প্রতিষ্ঠার জন্যে এই জাতি একদিন অকাতরে প্রাণ দিয়েছিল। ত্রিশ লক্ষ প্রাণ। আর ধর্মের নামে এদেশের মানুষ মুহুর্তে পিটিয়ে মারছে মানুষ। আগুনে পুড়াচ্ছে মানুষ। হায়রে!দাউ দাউ করে পুড়ছে চর্বি মাংস রক্ত মজ্জা হাড় এবং মগজ। পুড়ছে সংবিধান, পুড়ছে স্বদেশ!
ঈদসংখ্যা কিশোর বাংলায় ছোটদের জন্য একটি ছড়া লিখেছি... হারমোনি-আম রোমেন রায়হান গাছের ডালে বসল সভা, টুনির চোখে পানি বলল প্যাঁচা, একী কথা! হাউ ফানি, হাউ ফানি! রাজশাহীতে আমের বাগান, ঢাকায় বসা যাঁরা তাঁদের জীবন কাটবে বুঝি রসালো আম ছাড়া? আম্রপালি, হাড়িভাঙা, ল্যাংড়া বা আশ্বিনা যে আমাদের দেয় না খেতে, তাদের প্রতি ঘৃণা। চিল বলল, দিচ্ছে না কে? বলিস না ক্যান খুলে! ঢাকায় তো আর আমগাছ নেই! থাকবে গাছে ঝুলে! বলল চড়াই, প্যাঁচা-চিলের কথা বলার ফাঁকে ঢাকায় আমের ব্যবসায়ীরা আমের খাঁচা ঢাকে! ঢাকার যারা অধিবাসী, আস্ত বদের লাঠি চেটেপুটে আম খেয়ে নেয়, চুষতে থাকে আঁটি। আমের কাঙাল এমন মানুষ চেয়েছিলাম নাকি? যে ভাবে না দুয়েকটা আম খাক না পশুপাখি। মেজাজ খারাপ শালিক পাখি হঠাৎ বলে ওঠে ধরল মাথা তোদের মিছে কান্নাকাটির চোটে। কাণ্ড দেখে রাগে আমার উঠছে মাথার রোঁয়া! কান্নাতে কি আম পাওয়া যায়? আম কি হাতের মোয়া! কে আপোসে কোন অধিকার দিয়েছিল কবে? আম চাইলে শক্তি দিয়ে দখল নিতে হবে। এক দাঁড়কাক উড়াল দিয়ে উচ্চ ডালে উঠে বলল, দাঁড়াও, খাওয়াচ্ছি আম, আনতে হবে লুটে। ভাঙল সভা উত্তেজনায়, সভা ভাঙার ফলে আম আনতে দাঁড়কাকেরা ছুটল সদলবলে। বাকি পাখি যে যার বাসায় প্লেট আনতে ছোটে আম আসছে, আম আসছে! মিষ্টি হাসি ঠোঁটে। আম আনলেই আমের উপর ঝাঁপ দেয়াটাই বাকি ঘন্টা দুয়েক অপেক্ষাতে থাকল সকল পাখি। এরপরে কী? চেঁচামেচি, বকের উঁচু গলা ভুল হয়েছে দাঁড়কাকদের আম আনতে বলা! দাঁড়কাকেরা গাধার গাধা সবাই সেটা জানে নইলে কি আর কুস্তি করে হারমোনি-আম আনে! হৈচৈ আর হুলুস্থুলে কিংবা আমের শোকে মূর্ছা গেল টুনি পাখি, দেখল গ্রামের লোকে। 
লেখক, প্রকাশক, সম্পাদক কারও সাথে মিলছে না। সবার সাথে সম্পর্ক খারাপ হয়ে যাচ্ছে। জঘন্য অবস্থা!!
বিজ্ঞানমনস্কতা মূলত একটি জীবনদর্শন, যেটি যৌক্তিক বিশ্লেষণীয় মানবিক দক্ষতার সঙ্গে সম্পর্কিত। যুক্তিবোধের চর্চা ও প্রয়োগের মাধ্যমে জাগতিক সকল ঘটনা ও সমস্যার বিচার-বিশ্লেষণ করতে পারা বিজ্ঞানমনস্কতার উদাহরণ। বিজ্ঞান বা বিজ্ঞান-সংশ্লিষ্ট জ্ঞানের শাখার শিক্ষার্থী হওয়ার পরেও যুক্তিহীন বোধচর্চার কারণে কেউ কেউ তাই বিজ্ঞানমনস্ক নন, বরং তীব্রভাবে কুসংস্কারাবিষ্ট। আবার স্বীকৃত শিক্ষার সংস্পর্শবিহীন ব্যক্তিও যুক্তিনির্ভর চিন্তাচেতনার সুবাদে দারুণভাবে বিজ্ঞানমনস্ক। 
চট্রগ্রামে মিতু হত্যায় তার স্বামী এসপি বাবুল আক্তারকে জিঞ্জাসাবাদ শেষে গ্রেপ্তার পিবিআাইর। ডালমে কুচ কালা হে..
বছরখানেক আগেও মনে হত, আমার বোধহয় কিছু সমস্যা আছে। আমার ট্রু ক্রাইম এত ভাল লাগে কেন? কেন ভাল থ্রিলার পেলে স্নান-খাওয়া ভুলে দেখতে বসি আর বাজে উপসংহার দেখলে বিরক্ত হই? কেন এমন সব ভয়াল ভয়ঙ্কর হরর ভাল লাগে যার সঙ্গে অপরাধ জড়িয়ে আছে? অনেক ভেবেচিন্তে মোটামুটি বুঝতে পেরেছি, কেন আমি এইরকম। আমার মতো ব্যক্তি... যারা ঠেকে শিখে আজকাল খুব কম অন্য লোকজনকে জীবনে ঢুকতে দেয়, ছোট্ট একটা জায়গায় দিনের পর দিন আটকে থাকে কাজ আর হতাশা নিয়ে, যাদের এমনকি ভার্চুয়াল বিশ্বেও আর কথা শুরু করার উৎসাহমাত্র নেই... তাদের কারও কারও একটা তীব্র খিদে থাকে মনস্তত্ত্ব বোঝার। পৃথিবীর জটিলতম মাথাগুলোকে হাতের তালুর মতো জেনে ফেলার। তাদের বিকার, তাদের অন্ধকার মুখস্থ করে ফেলার। যাতে আশেপাশের তুলনায় সোজাসাপ্টা মাথাগুলো বুঝতে অসুবিধা না হয়। যাতে সহজেই চিনে ফেলা যায় কার নকশা কীরকম আর খুব কম সময়ে ঝাড়াইবাছাই সেরে নেওয়া যায়। এত মুখোশ দেখেছি আমরা যে আর মুখোশ পোষায় না। যে মুখ দেখলে বীভৎসতম মুখোশ লজ্জা পায়, তার দিকে সটান তাকাতে ইচ্ছে করে। জানতে ইচ্ছে করে, কী এমন জট পাকিয়ে গেছে তাদের ভেতর। নাকি, এমনভাবেই তারা পৃথিবীতে এসেছে। আমি মুগ্ধ হয়ে যাই সিরিয়াল কিলারের ধরা না পড়ার কৌশল দেখে, আর ততোধিক উত্তেজিত হয়ে উঠি কেউ কোনও সূত্র খুঁজে পেলে। পৃথিবীতে যে চিরন্তন খেলা চলে শিকার আর শিকারীর, তাতে নিরন্তর জায়গা বদল হতে দেখা আমায় বেঁচে থাকার আসল সত্যিটা শিখিয়ে যায়। অনেক রক্ত আর বিকৃত শবদেহের মধ্যে কোথাও যখন ফরেনসিক সায়েন্টিস্ট মৃত্যুর কারণ খুঁজে পান, কিছুতেই কূলকিনারা করতে না পারা গোয়েন্দা দপ্তর যখন একশোবার পড়া ফাইলেই সমাধান খুঁজে পায়, ইন্টারোগেশন রুমে যখন কুৎসিত ঠান্ডা একজোড়া চোখের দিকে ঠায় তাকিয়ে থাকতে থাকতে 'ইয়েস আই ডিড ইট' বলিয়ে নেয় আর একজোড়া শীতলতর চোখ - মনে পড়ে যায় এই দেখনদারির পৃথিবীতে এখনও মাথাই সবচেয়ে গুরুত্বপূর্ণ অঙ্গ। কিলিং প্যাটার্ন খুঁজে পেলে অঙ্ক মিলে যাওয়ার মতো ভাল লাগে। হরর ফিল্মে অতীত খুঁড়তে খুঁড়তে যখন কেউ খুঁজে পায় কী হয়েছিল, সেও তো একরকম রহস্য উদঘাটন! এমনকি, কেউ যদি বুদ্ধির দৌড়ে জিতে যায় আর ফেলে রাখে 'আন্সল্ভড ক্রাইম', তাহলেও দূর থেকে টুপি নেড়ে তা নিয়ে ভাবতে ইচ্ছে করে। কোনও অদ্ভুত উপায়ে অপরাধের বীভৎস রস থেকে নিজেকে সম্পূর্ণ মুক্ত করে ফেলে মনস্তত্ত্বে জড়িয়ে ফেলেছি আষ্টেপৃষ্ঠে। এখন আর হালকা প্রেমের গল্প-টল্প দেখতেই ইচ্ছে করে না। পাশাপাশি টের পাই, যে মানুষগুলো অসহায়ভাবে মরে যায়... কাউকে বিদায় জানানোর সুযোগ পর্যন্ত পায় না... তাদের জন্য আশ্চর্য কষ্ট হয়। যে কষ্ট আমাকে আরও আরও তথ্যচিত্রের কাছে ফিরিয়ে নিয়ে যায়। মনে হয় আরও বেশি করে ভিকটিমদের নাম উচ্চারিত হোক। জানতে পারি কতরকম রাজনীতি চলে অপরাধ নিয়ে। কতরকম স্টিরিওটাইপ। আজ যেমন একটা পুরনো সিরিজ দেখে বুঝলাম, পুরুষতান্ত্রিক সমাজে অপরাধী আর পুলিশের ভাবনার তেমন ফারাক নেই। দু'পক্ষই চায় মেয়েরা রাত্রে বাড়ি থেকে একলা না বেরোক। আজ থেকে অন্তত পঞ্চাশ বছর আগে, পাঁচ বছর ধরে লাগাতার একলা মেয়েদের খুন করে চলা সিরিয়াল কিলারকে ধরতে না পেরে অপদার্থ ইয়র্কশায়ার পুলিশ যখন ফতোয়া দিচ্ছে 'মেয়েরা রাত্রে একলা বেরিও না'.... তখন রাস্তায় মেয়েরা মিছিল করছে। তাদের হাতে লেখা, 'রিক্লেইম দ্য নাইট'। তারা বলছে, পুরুষকে বলো রাস্তায় না বেরোতে। তারা বলছে, অন্ধকারের অধিকার আমাদেরও ততটাই, যতটা পুরুষের। তারা দেখাচ্ছে পুলিশ কত সহজে স্রেফ আন্দাজে কয়েকজন ভিকটিমকে দেহব্যবসায়ী বলে দিচ্ছে - অপমানজনক শব্দ ব্যবহার করছে রিপোর্টে - দেহব্যবসায়ী নয় এমন কেউ খুন হলে ব্যবহার করছে 'ইনোসেন্ট' শব্দবন্ধ...আর তার ফলে চুপচাপ নিয়ন্ত্রিত হয়ে যাচ্ছে মেয়েদের চলাফেরা। কেউ ফিসফিসিয়ে বলে যাচ্ছে, খুন না হতে চাইলে রাতে বেরবে না, পুরুষসঙ্গ করবে না, ছোট জামা পরবে না, পাব-এ যাবে না। মেয়েরা গর্জে উঠছে। সেই অত বছর আগে। আমরা আজও পারছি না পুরোপুরি, হয়তো একজন পিটার সাটক্লিফ জন্মাচ্ছে না বলে। নিজেদের অধিকার বুঝে নিতেও আমাদের একজন রিপার প্রয়োজন হয় - এমন হতভাগা পৃথিবীতে অপরাধমনস্তত্ত্ব বোঝার প্রয়োজন অসীম। বোঝা প্রয়োজন কেন যুগে যুগে শিশুরা, মেয়েরা, নারীমনস্ক পুরুষরা, সমপ্রেমীরা, মুক্ত যৌনতার মানুষরা বারবার আক্রান্ত হয়। কী প্রচণ্ড আত্মরতি এবং ঐশ্বরিক নিয়ন্তা হয়ে ওঠার তৃষ্ণা নিয়ে একটা জীবনকে মুছে ফেলে হত্যাকারী। যদি কেউ বুঝে যায়, মানুষের ইতিহাস আসলে শুধুই ভয়ের উৎস বুঝে তার চোখে চোখ রেখে দাঁড়ানোর যাত্রা - তাহলেই আর মৃত্যুর কোনও অন্যায় কৈফিয়ত সাজানোর প্রয়োজন হয় না। ঘরে ঘরে গার্হস্থ্য হিংসা শুরু হওয়ার আগেই 'রেড ফ্ল্যাগ' চেনা যায়। কিছুটা কথোপকথন হলেই আন্দাজ করা যায় উল্টোদিকের মানুষটা কৌশলী ম্যানিপুলেটর কিনা। পৃথিবীর সবচেয়ে বড় আবর্জনা যে, সে-ও শিখিয়ে যায়, একদিন আমরাই তাকে অকারণে গুরুত্বপূর্ণ করে তুলেছিলাম। তাই সে আস্তাকুঁড় ছেড়ে আমাদের বাড়িতে, টিভিতে, ফেসবুকে, মগজে ঢুকে পড়তে পেরেছে। নাঃ, আমার সম্ভবত কোনও সমস্যা নেই। আমি অন্ধকারের মানচিত্র দেখে বোঝার চেষ্টা করছি মাত্র, কোনদিকে আলো আছে। এই চেষ্টাটা হয়তো সবারই অল্পবিস্তর করা উচিত। ফেলুদা বা ব্যোমকেশের বাইরের জগৎটা আরও বেশি সত্যে ঠাসা। যে সত্য ইতিহাসের পাতা ছেড়ে ক্রমশ আমাদের পাড়ায় উঠে আসছে। যে সত্য একদিন ফের আমাদের সকলকে হুমকি দেবে, 'বাইরে বেরোলে খুন হয়ে যাবে'।
