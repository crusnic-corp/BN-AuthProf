মাত্রই "আমার নেত্রী আমার অহংকার" নামের একটি পেজ থেকে একটি স্পন্সরড বিজ্ঞাপন দেখলাম। সেখানে শেখ হাসিনা সরকারের সাফল্যের একটি লিস্ট প্রকাশ করে যেমন (১) পদ্মা সেতু (২) মেট্রো রেল (৩) রামপাল কয়লা বিদ্যুৎ প্রকল্প (৪) স্যাটেলাইট (৫) পোশাক শিল্প (৬) কৃষি উন্নয়ন এবং (৭) যুদ্ধাপরাধীদের বিচার। এত কিছুর মাঝে তাদের দেওয়া এই লিষ্টে শিক্ষা নাই। আমি অনেকদিন ধরেই বলে আসছি এই সরকারের প্রায়োরিটির মধ্যে শিক্ষা পরে না তাই শিক্ষায় তেমন বিনিয়োগ নাই। সহজে বাহবা নেওয়ার জন্য বাজেট বরাদ্দ জিডিপির ২% এর আশেপাশে রেখে কেবল সংখ্যা বাড়াচ্ছে। এতে মানের ঘাটতি হচ্ছে। শিক্ষার সত্যিকারের উন্নয়ন চাইলে বাজেটে জিডিপির ন্যূনতম ৫.৫% বরাদ্দ দিত। জিডিপির ন্যূনতম ৫.৫% বরাদ্দ দিলেও এর সুফল আসবে দীর্ঘ মেয়াদে ফলে কোন সরকারই শিক্ষায় উন্নতির চিন্তা করেনি। তবে আমি এই ক্ষেত্রে বিজ্ঞাপনদাতাদের ধন্যবাদ দেই যে তারা অন্তত এইটুকু সততা দেখিয়েছেন যে এই লিষ্টে শিক্ষাকে রাখেনি। অথচ একটি দেশের টেকসই উন্নয়নের প্রধানতম নিয়ামক হলো শিক্ষা। শিক্ষার উন্নয়ন ব্যতীত একটি দেশ কখনো সত্যিকারের উন্নয়ন সম্ভব না। শিক্ষায় উন্নতি ব্যতীত উন্নয়ন কেবলই বাকোয়াজ। শিক্ষায় উন্নয়ন ঘটিয়েই কেবল বৃহত্তর জনগুস্টির মননের উন্নয়ন সম্ভব। এই দেশে যেই হারে ধর্মান্ধতা বাড়ছে, যেই হরে নারী নির্যাতন, ধর্ষণ, মদকাসক্ততা, ক্রাইম ইত্যাদি বাড়ছে তাতে এইটা স্পষ্ট মানুষ সত্যিকারের শিক্ষায় শিক্ষিত হচ্ছে না। শিক্ষার সত্যিকার আলো ছড়ায় নাই বলেই গ্রামে গ্রামে দেশীয় অস্ত্র নিয়ে এখনো মানুষ ঝগড়া করে। দেশে সম্পত্তি নিয়ে হাজার হাজার মামলা। মানুষ শিক্ষিত হলে এইসব হতো না। উন্নয়নের এই লিস্টে ডিজিটাল বাংলাদেশও বলে নাই। বলবে কিভাবে? যেই দেশের ইন্টারনেট গতি আফ্রিকার দেশ এমন কি দক্ষিণ এশিয়ার দেশের মধ্যেও তলানিতে। আর ইন্টারনেট খরচ? তার অবস্থা আরো খারাপ। এইখানেও বিজ্ঞাপনদাতারা সততা দেখিয়েছে।
কাল দুপুরে এসেছি বাড়ী। আম্মার হাসি। উঠানের গাছ থেকে আম পড়ে টুপ। সন্ধ্যায় ঝুম বৃষ্টি। আব্বার সাথে নামাজে দাঁড়ানো। সুখ সুখ আনন্দ। রাতে পাঁচ জন বন্ধু হেঁটে চলা শহরে। রাত এগারোটায় বাড়ী ফেরা। সব সব ঠিক। একটু বেঠিক, অনেকটা অবাক। আজ সকালে... লাবলু (আমাদের বাড়ীতে থাকে) কে নিয়ে গেলাম বাজারে। এটা সেটা ওটা কেনা হলো খানিক। বাজারে শুরুতে ফলের দোকান। আড়ত বসিয়ে ফল করে বিক্রি। আম আর তরমুজ। তরমুজই বেশী। বাইরে সবুজ, ভিতরটা লাল এই তো তরমুজের বৈশিষ্ট্য। প্রথমে ভাবলাম কুমড়া নাকি! না, মিষ্টি কুমড়া, চাল কুমড়া কোনটাই না। তরমুজ। হলুদ তরমুজ। বাইরেটা সবুজ, ভিতরটা হলুদ। কুষ্টিয়াতেই চাষ হচ্ছে, দোকানী এটুকু তথ্যই দিলো।
একটি বিস্ময়কর ঘটনা ============ ১. খবরের কাগজ খুলে যখনই আমি তিতুমীর কলেজের ছাত্র সিদ্দিকুর রহমানের চোখ নষ্ট হয়ে যাওয়ার খবরটি পড়ি, তখনই এক ধরনের অপরাধবোধ অনুভব করি। অনেকেই একটু অবাক হয়ে ভাবতে পারেন এ ধরনের একটা ঘটনা ঘটতে দেখে আমি দুঃখ পেতে পারি, হতাশা কিংবা ক্ষোভ অনুভব করতে পারি, কিন্তু অপরাধবোধ অনুভব করার কারণ কী? আসলে তার একটি কারণ আছে। এই জুলাই মাসের ১২ তারিখ কবি নজরুল সরকারি কলেজের একজন ছাত্রীর কাছ থেকে আমি একটা ই-মেইল পেয়েছিলাম। ই-মেইলটির শুরুতেই সে লিখেছে: “গত ছয় মাস আগে ঢাকা বিভাগের সাতটি কলেজকে ঢাকা বিশ্ববিদ্যালয়ের আওতাধীন করা হয়। এরপর থেকে এই সাত কলেজের সব কার্যক্রম বন্ধ করে দেওয়া হয়। এখন পর্যন্ত কোনো পরীক্ষা ক্লাস তো দূরের কথা আমরা কোনো নোটিসও পাইনি। সাত কলেজের প্রায় দুই লাখ ছাত্রছাত্রী অনিশ্চিত ভবিষ্যতের ভেতরে আছি। “আমাদের পড়াশোনা, ক্যারিয়ার সবকিছু অচল হয়ে যাচ্ছে। পরিবার প্রশ্ন করছে, ক্লাস হচ্ছে না কেন? পরীক্ষা হচ্ছে না কেন? কিন্তু কোনো উত্তর কি আছে আমাদের কাছে? নেই স্যার, উত্তর নেই। প্লিজ স্যার, কোনো কিছু সাজেস্ট করুন। আমাদের এখন কী করা উচিত?” এই ছাত্রীটি আরও দুই লাখ ছাত্রছাত্রীর পক্ষ থেকে আমার কাছে জানতে চেয়েছে, তাদের এখন কী করা উচিত। আমি তাকে কিছু বলতে পারিনি। আমি জানতাম না ঢাকার সাতটি গুরুত্বপূর্ণ কলেজের লেখাপড়া সম্পূর্ণ বন্ধ হয়ে আছে। আমি আরও অনেক কিছু জানতাম না, ছাত্রীটির ইমেইল থেকে সেগুলো জানতে পেরেছি। যেমন অনেকেই হয়তো জানেন না, ঢাকার সাতটি বড় কলেজ ছিল জাতীয় বিশ্ববিদ্যালয়ের অধীনে। কলেজগুলোর শিক্ষার মান উন্নয়ন, সেশনজট নিরসন, পরীক্ষার ফলাফল তাড়াতাড়ি প্রকাশ করার জন্য মাস কয়েক আগে এই সাতটি কলেজকে ঢাকা বিশ্ববিদ্যালয়ের অধীনে আনা হয়েছে। এই সাত কলেজের প্রত্যেকটিতে স্নাতক এবং স্নাতকোত্তর পর্যায়ে ৩০টি বিষয়ে পড়ানো হয়। এ বছর ১৬ ফেব্রুয়ারির পর থেকে জাতীয় বিশ্ববিদ্যালয় এই সাত কলেজের কোনো কাজকর্ম দেখছে না। ফেব্রুয়ারি মাস থেকে জুলাই মাস– এই ছয় মাস ঢাকা বিশ্ববিদ্যালয়ের সাত কলেজের শিক্ষার্থীরা কোনোভাবেই উপকৃত হয়নি বরং তাদের শিক্ষার ভবিষ্যৎ অদ্ভুতভাবে ঝুলে রয়েছে। ছাত্রীটি আরও অনেক গুরুতর সমস্যার কথা বলেছে। যেমন: জাতীয় বিশ্ববিদ্যালয়ের ওয়েবসাইট থেকে সাত কলেজের নাম মুছে দেওয়া হয়েছে, তাদের কোনো সিলেবাস নেই, ঢাকা বিশ্ববিদ্যালয়ের সঙ্গে কোনো যোগসূত্র নেই, পরীক্ষার বা ফর্ম ফিলাপের কোনো নোটিস নেই ইত্যাদি ইত্যাদি। আমার কাছে সাহায্য চাওয়া এই লম্বা ইমেইলটি খুঁটিয়ে খুঁটিয়ে পড়েছি, কিন্তু আমি তাদের কীভাবে সাহায্য করতে পারব, কিছুতেই ভেবে বের করতে পারিনি। আমার নিজের বিশ্ববিদ্যালয় হলে খোঁজখবর নিতে পারতাম, কিন্তু ঢাকা বিশ্ববিদ্যালয়ের মতো প্রতাপশালী বিশ্ববিদ্যালয়ের নিজস্ব ব্যাপারে আমি কেমন করে আমার নাক গলাব? আমি তখন নিজেকে বোঝালাম যে, এই সাতটি কলেজের কোনোটিই ছোটখাটো কলেজ নয়, সবগুলোই অনেক বড় কলেজ। বিশেষ করে ইডেন কলেজ হচ্ছে সারা পৃথিবীর মাঝে সবচেয়ে বড় মহিলাদের কলেজ। তাদের প্রিন্সিপাল মহোদয়রা নিশ্চয়ই ব্যাপারগুলো জানেন এবং তারা নিশ্চয়ই একটা সমাধান বের করে আনবেন। এ ছাড়া চিঠিতে লেখা ছিল ছাত্রছাত্রীরা এর মাঝে ঢাকা বিশ্ববিদ্যালয় এবং জাতীয় বিশ্ববিদ্যালয়ের ভাইস চ্যান্সেলর এবং পরীক্ষা নিয়ন্ত্রকদের সঙ্গে যোগাযোগ করেছে। বিশ্ববিদ্যালয়ের একটি বিভাগের ছয় মাস কিংবা নয় মাসের সেশনজট একটি ব্যাপার, কিন্তু দুই লাখ ছাত্রছাত্রীর সেশন-জট রীতিমতো রাষ্ট্রীয় বিপর্যয়। এত বড় একটা বিষয় কারও নজরে পড়বে না– সেটা তো হতে পারে না। নিশ্চয়ই কিছু একটা করা হবে। শুরু করার আগেই যদি ছয় মাসের সেশন-জ্যাম থাকে তাহলে লেখাপড়া শেষ হতে হতে নিশ্চিতভাবেই সেটা কয়েক বছরের সেশন-জ্যামে রূপ নেবে। দুই লাখ ছেলেমেয়ের জীবন থেকে দুই বছর সময় কেড়ে নেওয়া যদি রাষ্ট্রীয় বিপর্যয় না হয়, তাহলে রাষ্ট্রীয় বিপর্যয় কী? ২. কাজেই ২০ জুলাই বৃহস্পতিবার সকালবেলায় যখন এই সাতটি কলেজের ছেলেমেয়েরা শাহবাগে তাদের দাবি নিয়ে উপস্থিত হল সেটি সঙ্গে সঙ্গে আমার নজরে এল। কিছুক্ষণের মাঝে পুলিশের অ্যাকশনের খবর পেলাম এবং দুপুরবেলার মাঝে খবরে দেখতে পেলাম ঢাকা বিশ্ববিদ্যালয় পরীক্ষার তারিখ ঘোষণা করেছে। যে ঘটনাটি গত ছয় মাসে হতে পারেনি ছাত্রছাত্রীরা পথে নামার সঙ্গে সঙ্গে সেটি ঘটে গেছে! (পরে আমি জানতে পেরেছি যে পরীক্ষার তারিখটি নাকি ঢাকা বিশ্ববিদ্যালয় এবং সাত কলেজের প্রিন্সিপালরা মিলে দুদিন আগে ঠিক করে রেখেছিলেন, কিন্তু তথ্যটি ক্ষুব্ধ ছাত্রছাত্রীদের কাছে পৌঁছানোর সৌজন্যতাটুকু দেখানোর কেউ প্রয়োজন মনে করেননি। ছাত্রছাত্রীরা যখন শাহবাগে জমা হয়েছিল তখন সেখানে সরাসরি সেই তথ্যটি পৌঁছে দিলে কী হত? ভাইস চ্যান্সেলরের বাসা থেকে শাহবাগে দশ মিনিটের মাঝে পায়ে হেঁটে চলে আসা যায়।) শাহবাগের এই ঘটনাটি দেশের জন্য একটা খুব খারাপ উদাহরণ হয়ে রইল। দেশের সব মানুষ জানতে পারল একটা খুবই ন্যায্য দাবিও সরাসরি আদায় করা যায় না। সে জন্যে পথে নামতে হয়, রাস্তাঘাট বন্ধ করতে হয়, যানবাহন থামিয়ে দিতে হয়। এবং সেটি করা হলে ম্যাজিকের মতো কাজ হয়। যে কাজটি ছয় মাসেও হয়নি সেটি কয়েক ঘণ্টার মাঝে হয়ে যায়। কাজেই আমি নিশ্চিতভাবে অনুমান করতে পারি এই ঘটনা ভবিষ্যতে আরও ঘটবে। শুধু শাহবাগে নয়, সারা দেশে। ৩. ঢাকা বিশ্ববিদ্যালয়ের একজন কর্মকর্তা পায়ে হেঁটে এসেও দশ মিনিটের মাঝে ছেলেমেয়েদের জানাতে পারত যে তাদের দাবি দুদিন আগে পূরণ করা হয়ে গেছে। ছেলেমেয়েরা প্রথম প্রথম একটু হম্বিতম্বি করত তারপর খুশি হয়ে বাড়ি ফিরে যেতে পারত। এতগুলো ক্ষুব্ধ ছেলেমেয়ের মুখোমুখি হতে যদি তাদের সাহস না থাকে তাহলে পুলিশদের দিয়েও সেই তথ্যটি বিশ্বাসযোগ্যভাবে তাদের কাছে পৌঁছানো যেত, কিন্তু সেটি করা হয়নি। যেটি করা হয়েছে, সেটি হচ্ছে পুলিশি অ্যাকশন। রাস্তাঘাট বন্ধ করে দেওয়া হলে মানুষজনের দুর্ভোগ কমানোর জন্য পুলিশ নিরুপায় হয়ে এই ধরনের অ্যাকশনে যেতেই পারে। তবে যখন রাজনৈতিক নেতারা বিদেশ থেকে দেশে আসবেন এবং তার দলের সমর্থকরা তাকে সংবর্ধনা জানানোর জন্য এয়ারপোর্ট রোডের যানবাহন বন্ধ করে দেবেন তখনও পুলিশের একই ধরনের তৎপরতা দেখলে তাদের সদিচ্ছার ওপর বিশ্বাস আমার আরও বেড়ে যাবে। যাইহোক, ক্ষুব্ধ ছেলেমেয়েদের ওপর লাঠিচার্জ করা হল, তাদের ওপর টিয়ার গ্যাস ছোড়া হল। সেই টিয়ার গ্যাসের শেলের আঘাতে তিতুমীর কলেজের ছাত্র সিদ্দিকুর রহমান পথে লুটিয়ে পড়ল। তাকে উদ্ধার করা দূরে থাকুক, সে বেঁচে আছে না মারা গেছে– সেটা দেখার জন্যেও কোনো পুলিশ তার কাছে এল না। শেষ পর্যন্ত একজন পথচারী তাকে টেনে সরিয়ে নিয়ে হাসপাতালে পাঠানোর ব্যবস্থা করল। পুলিশের আচরণ যে মানবিক আচরণ ছিল না– সেটা আমরা পরের কয়েকদিনের মাঝে টের পেলাম। একজন-দুজন নয়, বারোশ ছেলেমেয়ের বিরুদ্ধে মামলা করে দেওয়া হল। (এর আইনগত প্যাঁচটুকু কী আমি জানি না, এই মামলার আসামি দেখিয়ে তারা যে কোনো সময়ে এই সাত কলেজের ছাত্রছাত্রীদের গ্রেপ্তার করতে পারবে?) শুধু যে মামলা হয়েছে তা নয়, সংবাদমাধ্যমে দেখেছি এই মামলা হচ্ছে হত্যা মামলা! পরীক্ষার তারিখের দাবিতে একত্র হওয়া সাত কলেজের ছেলেমেয়েরা সেদিন শাহবাগে যে তাণ্ডবই করে থাকুক তারা যে কাউকে হত্যা করার জন্য একত্র হয়নি, সেটি বোঝার জন্য কি আইনস্টাইন হতে হয়? সংবাদমাধ্যমে দেখেছি পুলিশ ছেলেমেয়েদের হাত থেকে তাদের ব্যানারটি কেড়ে নেওয়ার চেষ্টা করেছে। পুলিশকে নিশ্চয়ই লাঠি দিয়ে পিটিয়ে একজন বিক্ষোভকারীকে ছাতু করে ফেলার অধিকার দেওয়া হয়েছে, কিন্তু আমি নিশ্চিতভাবে বলতে পারি কারও হাত থেকে তাদের ব্যানার কেড়ে নেওয়ার অধিকার দেওয়া হয়নি। কোনো ছাত্রছাত্রীকে যদি ছয় মাস সময়ের ভেতরেও পরীক্ষার তারিখ দেওয়া না হয় এবং সেই কথাটি যদি এক টুকরো কাপড়ে লিখে হাতে ধরে রাখে, সেটি কারও কেড়ে নেওয়ার অধিকার নেই। ব্যানার কেড়ে নেওয়ার ঘটনা আমি অবশ্য আগেও দেখেছি। আমাদের বিশ্ববিদ্যালয়ের শিক্ষকেরা ভাইস চ্যান্সেলরের বিরুদ্ধে আন্দোলন করার সময় একটা ব্যানার ধরে দাঁড়িয়েছিলেন। তখন ছাত্রলীগের ছেলেরা এসে শিক্ষকদের হাত থেকে সেই ব্যানার কেড়ে নিয়েছিল। কাউকে অসম্মান করতে হলে, তাচ্ছিল্য করতে হলে, অপমান করতে হলে তার হাত থেকে ব্যানার কেড়ে নিতে হয়। বলতে কোনও দ্বিধা নেই, আমি মনে মনে দুশ্চিন্তায় ছিলাম, সাত কলেজের ছেলেমেয়েদের ওপর ছাত্রলীগের কর্মীরা না আবার হামলা করে বসে। পুলিশ কিছু করলে অনেক সময়েই জবাবদিহি করতে হয়, ছাত্রলীগের সেই ঝামেলা নেই। এই দেশে এই মুহূর্তে তারা যা ইচ্ছা করতে পারে কেউ তাদের বিরুদ্ধে একটা কথা বলতে পারবে না। সিদ্দিকুর রহমান এখন হাসপাতালে, তার চোখের চিকিৎসার হচ্ছে। চোখের দৃষ্টি ফিরিয়ে আনা যায় কি না, তার চেষ্টা করা হচ্ছে। সংবাদমাধ্যমের খবরে দেখতে পেলাম ঠিক এই সময়ে পুলিশ নানাভাবে প্রমাণ করার চেষ্টা করছে পুরো ঘটনায় তাদের কোনো দোষ নেই। তদন্ত কমিটি হচ্ছে, তদন্ত হচ্ছে এবং আমি মোটামুটি নিশ্চিত কোনো না কোনোভাবে শেষ পর্যন্ত প্রমাণ করে ফেলা হবে পুরো ঘটনাটিতে পুলিশের কোনো দোষ নেই এবং ছাত্রছাত্রীরা নিজেরা নিজেদের ভেতর ঢিল ছোড়াছুড়ি করে এই ঘটনাটি ঘটিয়েছে। তবে আমি শিক্ষামন্ত্রীর প্রতি কৃতজ্ঞতা জানাই। তিনি হাসপাতালে গিয়ে সিদ্দিকুর রহমানকে দেখে এসে এই ছেলেটি এবং তার আরও দুই লক্ষ সহপাঠীর দাবির প্রতি এক ধরনের সম্মান জানিয়েছেন। সরকারের প্রতি কৃতজ্ঞতা, সিদ্দিকুর রহমানের চোখের চিকিৎসার যাবতীয় খরচের দায়িত্ব নিয়ে তাকে চেন্নাইয়ের চোখের হাসপাতালে পাঠানো হচ্ছে। ছেলেটির মা অসহায়ভাবে তার সন্তানের মাথায় হাত দিয়ে শূন্য দৃষ্টিতে তাকিয়ে আছেন– এই দৃশ্যটি আমি ভুলতে পারছি না। ৪. আমাদের দেশে অনেক নামিদামি বিশ্ববিদ্যালয় আছে এবং সেই বিশ্ববিদ্যালয়ে অনেক সৌভাগ্যবান ছেলেমেয়েরা লেখাপড়া করে। পাবলিক বিশ্ববিদ্যালয়গুলোতে শিক্ষকেরা খুব আন্তরিকভাবে ছেলেমেয়েদের লেখাপড়া করান– সেটি বলা যাবে না; ভালো ছেলেমেয়েরা নিজের আগ্রহে লেখাপড়া করে বিশ্ববিদ্যালয়ের নামটুকু ধরে রেখেছে। যে বিশ্ববিদ্যালয় যত ভালো সেই বিশ্ববিদ্যালয়ের ছেলেমেয়েরা তত দ্রুত ডোনাল্ড ট্রাম্পের সেবা করার জন্যে চলে যায়। কোনো জরিপ নেওয়া হয়েছে কি না জানি না, কিন্তু যদি নেওয়া হয় আমার ধারণা আমরা দেখব, এই দেশের মূল চালিকাশক্তি দেশের নামিদামি বিশ্ববিদ্যালয়ের নামিদামি ছাত্রছাত্রীরা নয়, দেশের মূল চালিকাশক্তি এই দেশের অসংখ্য কলেজের অসংখ্য ছেলেমেয়ে। ঢাকা শহরের সাতটি কলেজের যদি দুই লাখ ছেলেমেয়ে লেখাপড়া করে তাহলে সারা দেশের এই ডিগ্রি কলেজগুলোতে কত ছেলেমেয়ে লেখাপড়া করছে, সেটি অনুমান করা যায়। উচ্চশিক্ষার কথা বলা হলেই আমাদের চোখের সামনে দেশের বড় বড় বিশ্ববিদ্যালয়গুলোর ছবি ভেসে ওঠে। ডোনাল্ড ট্রাম্পের সেবা করার জন্যে হলেও এই বিশ্ববিদ্যালয়গুলোকে ঠিকভাবে গড়ে তোলার দায়িত্ব আছে। কিন্তু আমার ধারণা, তার থেকে অনেক বেশি গুরুত্বপূর্ণ হচ্ছে সারা দেশের অসংখ্য কলেজ। যদি সেগুলোর লেখাপড়ার মান বাড়ানো হয়, তাহলে শুধু বিশাল সংখ্যার কারণেই তার প্রভাব হবে অনেক বিশাল। ঢাকা বিশ্ববিদ্যালয়কে যে সাতটি কলেজের দায়িত্ব দেওয়া হয়েছে, বিশ্ববিদ্যালয় কর্তৃপক্ষ যদি সেই কলেজের ছেলেমেয়েদের নিজের মূল বিশ্ববিদ্যালয়ের ছেলেমেয়েদের মতো বিবেচনা করে লেখাপড়ার মান বাড়িয়ে তুলত, তাহলে কি একটা ম্যাজিক হয়ে যেত না? লেখাপড়া করার জন্য, পরীক্ষা দেওয়ার জন্য ছেলেমেয়েরা পথে নেমেছে, পুলিশের মার খাচ্ছে সারা পৃথিবীর আর কোথাও কি এ রকম ঘটনা ঘটেছে? এর চাইতে বিস্ময়কর ঘটনা আর কী হতে পারে?
থিওরির সঙ্গে বাস্তবের সম্পর্ক সবসময় মেলে না ঠিকই কিন্তু বাস্তবের অভিজ্ঞতা থেকে নতুন থিওরি জন্ম নেয়
কুমিল্লা হাইওয়ে এলাকায় নিরাপদ খাদ্য আইনে অভিযানের পর হোটেল রেস্তোরাঁ মালিক সমিতির পক্ষ থেকে মানব বন্ধন ও প্রতিবাদ সমাবেশ থেকে নিরাপদ খাদ্য আইন সংশোধনের উত্তাল দাবি জানানো হয়েছে। ধন্যবাদ তাঁদের। এটা সময়ের দাবি। আমরাও সে দাবির সাথে একমত। সব রেডি। অচিরেই নিরাপদ খাদ্য আইনকে আরও শক্তিশালী করে সংশোধীত বাংলাদেশ নিরাপদ খাদ্য আইন ২০২০ সরকারের নিকট পেশ করা হচ্ছে।
ভারতের আসাম থেকে প্রকাশ স্বনামধন্য সাহিত্য পত্রিকা 'মুকুতা'র চলতি সংখ্যায় প্রকাশ হয়েছে আমার কিশোর গল্প 'বন্ধুর ডাক' গল্পটি। গল্পটি অসমীয় ভাষায় অনুবাদ করেছে আসামের কবি ও অনুবাদক মিণ্টুল হাজরিকা। নিচে বাংলায় লেখা 'বন্ধুর ডাক' গল্পটি তুলে দিলাম। .......................................... বন্ধুর ডাক--- রাত গভীরে ঘুম থেকে কে যেন ডেকে তুলে মিতুলকে। ডাক শুনে ঘুম থেকে মিতুল জেগে ওঠে ঠিক, তবে ঘরের ভেতর কাউকে দেখতে পায় না। মিতুল ভাবে, হয়ত ডিমলাইট জ্বালানো আছে বলে কাউকে সে দেখতে পাচ্ছে না। খাটের দক্ষিণ কোণায় ঝুলে থাকা বেডসুইচ অন করে সে। আলোয় ভরে ওঠে পুরো ঘর। না, কেউ ঘরে নেই। আলো নিভিয়ে ফের শুয়ে পড়ে মিতুল। কিন্তু বিছানায় শোয়ার সাথে সাথে ফের পরিচিত কণ্ঠ তাকে বলে, ‘মিতুল শুয়ে পড়লি যে?’ হুড়মুড় করে ওঠে বসে মিতুল। বিছানা থেকে নেমে ঘরের মেঝে পা রাখে। ডান পাশের জানালার কাছে যায়। জানালা খোলা। তবে একটা বিড়ালও যাতে ঢুকতে না পারে, সে জন্যে চিকন লোহার জাল দেয়া আছে। জানালা দিয়ে বাইরের দিকে তাকায় মিতুল। বাইরে ঘুটঘুটে অন্ধকার। এমন অন্ধকারে কোনোকিছুই দেখার সুযোগ নেই। তবুও সামান্য দূরে কিছু দেখতে চেষ্টা করে। কাউকে দেখতে পায় না। দেখতে না পেয়ে জানালা বন্ধ করে দেয়। ঘুরে বিছানার দিকে মুখ ফেরাতেই আঁতকে ওঠে। বন্ধু সবুজ তার বিছানায় বসে আছে। ‘কিরে তুই?’ মিতুল অবাক হয়। ‘তুই কি ভেবেছিস এই রাত গভীরে জানালার বাইরে দাঁড়িয়ে তোকে ডাকব?’ সবুজ বিছানায় বসতে বসতে বলে। ‘না-আমি ভাবছিÑ’ ‘কি করে ঘরে ঢুকলাম, এইতো?’ মিতুলের কথা বন্ধ করে দিয়ে সবুজ বলে। মিতুল আমতা আমতা করে এগিয়ে এসে সবুজের সামনে চেয়ার টেনে বসে। বসে ঘরের মূল দরজায় চোখ রাখে। দরজা ভেতর থেকে বন্ধ। মিতুলের মনে প্রশ্ন জাগে, তাহলে সবুজ ঢুকল কী করে? ‘শোন, তোর এতকিছু ভাববার দরকার নেই। এছাড়া আমার সময়ও নেই তোকে সব খুলে বলার। ভীষণ তাড়া আছে। তোকে নিয়ে আমাকে এখনই বেরুতে হবে। সজল, রাব্বি আমাদের জন্য অপেক্ষা করছে। চটজলদি গায়ে শার্ট জড়িয়ে নে। বেরুতে হবে।’ একদমে কথাগুলো বলে সবুজ। এরপর উঠে দাঁড়ায়। আলনা থেকে একটা শার্ট নিয়ে মিতুলের হাতে তুলে দেয়। মিতুলের শার্ট নিয়ে গায়ে জড়ায়। এরপর সবুজের পেছনে পেছনে হাঁটতে থাকে মিতুল। সবুজ হাঁটতে হাঁটতে একসময় থামে। মিতুলও থামে। জায়গাটা একটা খোলা মাঠ। এই মাঠে গতকাল বিকেলে সজল, রাব্বি, সবুজের সঙ্গে বসে আড্ডা দিয়েছে। আড্ডা শেষে সবুজ হুট করেই ঘোষণা দিয়েছে, ‘দোস্ত, তোরা আমাকে ক্ষমা করে দিস। আজ রাতের ট্রেনেই আমাকে বাবা মা’র সাথে ঢাকায় চলে যেতে হচ্ছে।’ ‘কেন? হঠাৎ ঢাকা যাবি কেন?’ মিতুল জানতে চায়। ‘বাবার বদলি। সবকিছু আগেই ঠিকঠাক করা ছিল। তোরা দুঃখ পাবি বলে বলিনি। এছাড়া আমি ভেবেছিলাম বাবা মা’কে বলে বছরের বাকি ছয়মাস এখানেই থেকে যাবো। বার্ষিক পরীক্ষা দিয়ে তারপর যাবো। কিন্তু বাবা মা’কে রাজি করানো গেল না। ফলে তোদের সারপ্রাইজও দেওয়া হলো না। স্যরি ফ্রেন্ডস। তোদের ছেড়ে যেতে আমার ভীষণ কষ্ট হচ্ছে।’ সবুজের এ জাতীয় কথার জন্য প্রস্তুত ছিল না মিতুল, রাব্বি ও সজল। তাই সবুজের বিদায়বেলায় কী বলে সান্ত¡না দেবে কেউ তা খুঁজে পেল না। মিতুল তো একেবারেই মুষড়ে পড়েছে। কারণ, বন্ধুদের মধ্যে সবুজের সাথেই ওর সখ্যতা বেশি। যাহোক, বন্ধুদের সকলের মন খারাপ হয়ে গেল। এ অবস্থা থেকে উত্তরণের জন্য সজল মুখ খুলে। ‘যা-ই বলিস দোস্ত তুই কাজটা ভালো করিস নি। তবুও তোকে যখন চলেই যেতে হচ্ছে, আমি মনে মনে ঠিক করেছি তোকে তাৎক্ষণিক একটা ফেয়ারওয়েল দেব। কি বলিস মিতুল?’ ‘যা খুশি কর, কোনো কিছুই আমার মাথায় আসছে না।’ নরম গলায় মিতুল বলে। সবুজের চোখকে ফাঁকি দিতে পারে না মিতুলের ভেজাচোখ। সবুজ মিতুলকে বুজে টেনে নিয়ে বলে, ‘দোস্ত আমি জানি তোরা সবাই আমাকে খুব ভালোাবাসিস। আমারও কী কম খারাপ লাগছে? আমি গিয়েই তোদের চিঠি দেব। তোরাও চিঠি দিস।’ ভেজা চোখ মুছে সবুজ। এ অবস্থায় রাব্বি বলে, ‘সুবজ এক সাথে চলতে গিয়ে অনেক সময় কটু কথা বলেছি। দুষ্টুমি করেছি। এসব মনে রাখিস না। তুই যত দূরেই যাস, আমাদের মন থেকে তোকে মুছতে পারবো না।’ ‘হ্যাঁ, ঢাকা গিয়েই তোর ঠিকানা জানিয়ে চিঠি দিস।’ মিতুল বলে। ‘অবশ্যই। আজ রাতে আমার সাথে তোরা সবাই ডিনার করবি। আমারদের শেষ আড্ডাটা আনন্দঘন করে রাখতে চাই।’ ‘গুড এবং এটাই হবে তোকে দেওয়া আমাদের ফেয়ারওয়েল। কী বলিস মিতুল?’ সজল বলে। ‘হ্যাঁ, তাহলে চল বাড়ি ফেরা যাক। দেখি ফেয়ারওয়েলটা কীভাবে স্মরণীয় করে রাখা যায়।’ তারপর সবাই উঠে দাঁড়ায়। গতরাতে সবুজের বিদায়বেলায় ফেয়ারওয়েল যদ্দুর সম্ভব আনন্দঘন পরিবেশেই করা হয়েছে। সবুজকে সবাই বই উপহার দিয়েছে। সবুজও সবাইকে বই দিয়েছে। সেই বই বুজে নিয়ে ঘুমিয়ে পড়েছিল মিতুল। কিন্তু হুট করে সবুজের উপস্থিতি মিতুলকে অবাক করে দেয়। কেননা, সবুজ রাতের ট্রেনেই বাবা মা’র সাথে ঢাকা চলে গেছে। সজল, রাব্বিসহ সে সবুজকে বিদায় দিয়ে এসেছে। ট্রেন ছেরে দেবার পরও অনেকক্ষণ স্টেশনে দাঁড়িয়ে ছিল ওরা। তাহলে সবুজ কি ফিরতি ট্রেনে চলে এসেছে? মিতুল খোলা মাঠে দাঁড়িয়ে এসব ভাবতে থাকে। একসময় বলে, ‘কিরে সবুজ, সজল, রাব্বি কোথায়?’ এ কথায় সবুজ অস্বাভাবিক হাসিতে ভেঙে পড়ে। হাসতে হাসতে দূরের অন্ধকারে হারিয়ে যায়। মিতুল চিৎকার করে বলে ‘সবুজ, দোস্ত তুই যাসনে। তোকে আমি যেতে দেবনা।’ সবুজকে ধরতে অন্ধকারে ছুটে যায় সামনের দিকে। তখনি মায়ের ডাকে ঘুম ভাঙে মিতুলের। ‘মিতুল, বাপজান এভাবে চিৎকার করছিস কেন? কোনো স্বপ্ন দেখছিলি? মিতুল উঠে বসে। এদিক ওদিক কী যেন খুঁজে। খুঁজতে খুঁজতে বলে, ‘মা, সবুজ এসেছিল। ও চলে যাচ্ছে। তাড়াতাড়ি ওকে আটকাও মা।’ ‘বোকা ছেলে। সবুজ তো রাতের ট্রেনেই ঢাকা চলে গেছে। এখন সবুজকে পাবো কোথায়? বুঝতে পেরেছি তুই স্বপ্ন দেখছিলি। ওকে মন থেকে মুছতে পারছিস না। আল্লার নাম নিয়ে শুয়ে পর ল²ী ছেলে।’ মায়ের কথায় মিতুল বিছানায় শুয়ে পড়ে। সে এবার বুঝতে পারে এতক্ষণ সে স্বপ্ন দেখছিল। স্বপ্নের মাঝে সবুজ তাকে নিয়ে খোলা মাঠে দিয়েছিল। সবুজের জন্য মিতুলের মন খারাপ হয়ে যায়। শুয়ে শুয়ে এক এক করে উল্টাতে থাকে বন্ধুকে নিয়ে ঘটে যাওয়া স্মৃতির এ্যালবাম। ছেলে ঘুমিয়ে পড়েছে ভেবে মিতুলের মা ঘরের আলো নিভিয়ে অন্য ঘরে চলে যায়। 
ছাদ বাগানের কদবেল। প্রথম বছর হয়েছিল দুইটা।গত বছর হয়েছিল পাঁচটাএবার হয়েছে দশটা।আলহামদুলিল্লাহ
রুদ্রের গান-২৩ ভাঙাচোরা মন, বল এই জীবনটারে কোন জীবনে থুই? সার্টিফিকেট দিছে দেশের আইনে দেহের চাকরি শরীর কোরে শরীর দিছে মাইনে ভাঙাচোরা মন... ... ...। পড়শি জানে চাকরি করে ঢাকায়, ভাই বাজানের খােরাক চলে শরীর বেচা টাকায়। ভাঙাচোরা মন... ... ...। শরীর বেচি শােনাে ভদ্রলােক, রাতের নায়ক যারা-- তারা-ই দিনের বিচারক। ভাঙাচোরা মন... ... ...। সুর : ফকির আলমগী
২মে গুগল মিট এর মাধ্যমে ক্লাস শুরুর পর থেকে আমাদের স্কুলের শিক্ষার্থীদের আগ্রহের কারণে প্রায় প্রতিদিনই আমরা বিভিন্ন শ্রেণির শিক্ষার্থীদের সাথে ক্লাস করছি। আজকের ক্লাসে আমাদের সাথে যুক্ত থেকে আমাদের শিক্ষার্থীদের এবং আমাদের অনুপ্রেরণা দিয়েছেন আমাদের মৌলভীবাজার জেলার সুযোগ্য জেলা প্রাথমিক শিক্ষা কর্মকর্তা জনাব শামসুর রহমান, উপজেলা শিক্ষা কর্মকর্তা জনাব মোতাহার বিল্লাহ এবং সহকারী উপজেলা শিক্ষা কর্মকর্তা জনাব রাজীব মিয়া।স্যারদের প্রতি অশেষ কৃতজ্ঞতা প্রকাশ করছি। স্যাররা ক্লাসে যুক্ত থেকে আমাদের শিক্ষার্থীদের কার্যক্রম পর্যবেক্ষণ করেছেন, তাদের পরিবেশনা উপভোগ করেছেন এবং আমাদেরকে প্রয়োজনীয় দিকনির্দেশনা দিয়েছেন। শিক্ষার্থীরা পাঠে অংশ নেয়ার পাশাপাশি রবীন্দ্রনাথ ঠাকুরের জন্মবার্ষিকী উপলক্ষে তাঁর কবিতা আবৃত্তি করেছে ও রবীন্দ্র সংগীত পরিবেশন করেছে। ক্লাসে যুক্ত সকল শিক্ষার্থী,  অভিভাবক ও শিক্ষকদের ধন্যবাদ জানাচ্ছি।
এক সালাফের ঘটনা.... এক রাত্রে আমি আমার পিতার সাথে তাহাজ্জুদ নামাজ পড়ছিলাম । আমাদের পাশে কিছু লোক ঘুমিয়েছিল। . আমি বললাম, "এরা এমনভাবে ঘুমিয়ে আছে, মনে হয় যেন মরেই গেছে। এরা যদি উঠে দুই রাকাত নামাজ পড়ে নিতো, তবে কত ভাল হতো।" . আমার পিতা বললেন, "কিন্তু তুমি যদি নামাজ না পড়ে ওদের মত ঘুমিয়ে থাকতে, তবে কত ভাল হতো! গীবত ও দোষ চর্চার পাপ থেকে অন্তত বেঁচে যেতে।" . ঘটনাটি শেখ সাদী (রাহ.)-এর দিকে নিসবত (সম্বোধন) করা হয়ে থাকে। যাহোক, এই ঘটনা থেকে আমাদের অনেক কিছু শেখার আছে। . নফল আমলের চেয়ে জরুরি হলো পাপ কাজ বর্জন করা। কারণ পাপ বর্জন করাও এক ধরনের নেক কাজ। বিশেষত, বান্দার হকের ব্যাপারে আমাদের আরো বেশি সচেতন হওয়া উচিত। আমরা ঠাট্টাচ্ছলে কত কত গুনাহ যে কামাই করি, তার কোন হিসাব নাই। . বিশেষ করে গিবতের গোনাহ্। এর মাধ্যমে বান্দার ইজ্জত-সম্মান বিনষ্ট করা হয়। ব্যক্তি নিজে যদি এই অপরাধ ক্ষমা না করে, তবে আল্লাহও ক্ষমা করবেন না। . জগদ্বিখ্যাত হাদিসবিশারদ ইমাম সুফইয়ান ইবনু উয়াইনাহ (রাহ্.) বলেন, "গিবত করা ঋণের চেয়েও মারাত্মক। কারণ ঋণ পরিশোধ করা যায়, কিন্তু গিবতের গুনাহর ঋণ পরিশোধ করা যায় না।" . গিবত করলে ব্যক্তির কাছ থেকে ক্ষমা চেয়ে নিতে হবে। এক্ষেত্রে লজ্জা-শরমের জালে আটকে থাকলে শুধু নিজেরই লস। তবে, যদি এমন হয় যে, ব্যক্তিকে জানালে নতুন করে আরো বড় ফিতনাহ্ হবে এবং উল্টো সম্পর্ক নষ্ট হবে, তবে এমতাবস্থায় ইমাম ইবনু তাইমিয়্যাহ্ (রাহ্.)-সহ একদল মুহাক্কিক আলিমের মতে, ব্যক্তিকে জানানোর প্রয়োজন নেই, বরং তার জন্য আল্লাহর নিকট দু'আ করবে, গোনাহের জন্য আল্লাহর কাছে ক্ষমা চাবে। (এই মতটির পক্ষে অল্প সংখ্যক আলিম মত দিয়েছেন।) . গিবত থেকে বাঁচার তিনটি প্রধান উপায়: . এক. কথা কম বলা; দুই. প্রয়োজন ব্যতীত কথা না বলা; তিন. অনুপস্থিত ব্যক্তির আলোচনা না করা।
ছবিতে বাম দিক থেকে সলিমুল্লাহ খান, ইউল্যাব বিশ্ববিদ্যালয়ের উপাচার্য ড. এইচ এম জহিরুল হক এবং মধুপোক প্রকাশনীর সম্পাদক ও প্রকাশক আবুল খায়ের মোহাম্মদ আতিকুজ্জামান।
গত দুই মাস ধরে বাসায় একরকম আটকা পড়ে আছে বাচ্চা গুলো। কবিতা আর গান গেয়েই এতোদিন চলছিল। আজ একটা গান গেতে বললাম, তারপর সে এই গান শুরু করলো।
হিরো আলম, আমাদের সময়ের গুরুত্বপূর্ণ অ্যাকটিভিস্ট ও বুদ্ধিজীবী ~ হিরো আলম কেবল বুদ্ধিজীবীই নন, সমাজ সংস্কারকও। অ্যাকটিভিস্ট ও বুদ্ধিজীবী হিসাবে ভবিষ্যৎ সমাজের কাছে হিরো আলমের গুরুত্ব শহিদুল আলম, মুহম্মদ জাফর ইকবাল, সুলতানা কামাল, সারা হোসেন, জাফরুল্লাহ চৌধুরী, আবদুল্লাহ আবু সায়ীদ বা সিরাজুল ইসলাম চৌধুরীদের চাইতে বেশি হবে। আমাদের এখানে সম্মান হচ্ছে সবকিছু বিচারের প্রধান নিয়ামক। কারণ সম্মান ক্ষমতার প্রতিভূ। দেখবেন বুদ্ধিজীবীদের মত র‍্যাডিকেল লোকেরাও সম্মান বিষয়ে একদমই মিডল ক্লাস নিক্তি লইয়া বইসা আছেন। কোনো ছাড় নাই, সম্মান তাদের লাগবেই! আমি বুঝি না, একজন সত্যিকারের বুদ্ধিজীবীর চাহিদা কীভাবে হইতে পারে 'সম্মান'? ২. সে কারণেই, যাদের অর্থকড়ি হয় না তারাও সম্মান পাইলে সন্তুষ্ট থাকে। সব পাইছি'র অনুভূতি ব্যক্ত করেন তারা। আর যারা শুধু প্রতিভার জোরে সমাজ বদল শুরু করছিলেন তারাও প্রতিভার কারণে অর্থবিত্ত হওয়ায় সমাজে সম্মান চাইতে শুরু করেন। ঠিক এই কারণেই শুরুতে বিপ্লবী লেখক, শিল্পী ও ফিল্মমেকারগুলি পরবর্তীতে 'সম্মান'-এর রক্ষিতা হিসাবে মিডল ক্লাস মিঁউ মিঁউয়ে পরিণত হয়। এভাবে টাকা-পয়সা অলা সম্মানগোষ্ঠী আর টাকা-পয়সা নাই সম্মানগোষ্ঠি এই দুই রকম বুদ্ধিজীবীরা সমাজে স্থিতাবস্থা বহাল রাখেন। ৩. হিরো আলমরে মিডল ক্লাস মজার আইটেম হিসাবে নেয় ও দেখায়। কারণ "ক্ষমতা তার হাতে দেওয়া যাবে না!", "অনলি ফর বিনোদন সে ঠিক আছে!" বাস্তবতা হইল, হিরো আলম নিজেই সম্মান চান না। মিডল ক্লাসরে ‌ইন্টেলেকচুয়াল হিরো আলম ভাঁড়ামি ও বিনোদন দিবেন, কিন্তু তেল দিতে রাজি না! এইটা তার বিপ্লবী জায়গা। তার ভাঁড়ামি মিডল ক্লাসের মিররিং বা আয়নাবাজির দরবার। মিডল ক্লাস হিরো আলম নামক আয়নাটিতে নিজেরে দেখতে পায়। এবং আয়না বা হিরো আলমরে দোষ দিয়া নিজে ক্লিন থাকে। ৪. আপনারা জানেন, সম্মানহীন লোকের প্রতিভা মাত্রই ভাঁড়ামি হিসাবে সাব্যস্ত। হিরো আলমের বুদ্ধিবৃত্তির জায়গা হইল, এই ভাঁড়ামিরে তিনি অস্ত্র বানাইয়া নিছেন। কিন্তু যে সমাজে সম্মানই আসল সে সমাজে সম্মান না চাওয়া বা ভাঁড় হওয়া সহজ কাজ না। সবাই তা পারে না। সম্মান নিরপেক্ষ ভাবে কর্ম সম্পাদন করতে বিপুল আত্মশক্তির দরকার। সবার তা থাকে না। হিরো আলমের সম্মান, নর্মস বা ডেকোরাম ভাইঙ্গা দেওয়ার বুদ্ধিবৃত্তিক যে তেজ, তা আমাদের মিডল ক্লাস বুদ্ধিজীবীদের মধ্যে নাই। ধারেকাছেও নাই। বুদ্ধিজীবীদের করুণ উপলব্ধিগত দশাটি হইল এই যে, র‍্যাডিকেল বুদ্ধিজীবীরাও অনেকে ওনারে বুদ্ধিজীবী হিসাবে মাইনা নিবেন না। কিন্তু উনি বুদ্ধিজীবীই। সক্রিয় এবং আমাদের চাইতে বেটার #বুদ্ধিজীবী। তিনি রাজনীতি বা দেশ নিয়া চিন্তিত না, সমাজ তার বিষয়। তিনি জোরেশোরে সমাজ ভাঙতেছেন। আমাদের বুদ্ধিজীবী সমাজে বিপ্লবী হিরো আলমকে স্বাগতম।
এবার মনে হয় ক্ষান্ত দিতে হবে। সারাটা জীবন আনন্দ, দুষ্টুমিতে কাটিয়েছি। একটু বেশিই করেছি সবকিছু। আমার বয়সের সবাই অনেক আগেই ভাবে চলে গেছে। আমাকেও তাদের লাইনে হাঁটতে হবে। এটাই বোধহয় এখানকার নিয়ম।
(বি.দ্র. যথাস্থানে অবশ্যই যথাযথ দরূদ পড়ে নেবেন) গরমের সময়। তীব্র গরম পড়ার কথা। এ সময়ে গরমে মরুভূমির বালি তেতে ওঠে। অদ্ভুতভাবে আজ বাতাসে শীতল ভাব। আকাশে মেঘ আছে। তাতে মরুভূমির বালি দেখাচ্ছে বাদামী। আবু বকর এসেছেন মুহাম্মদের কাছে। বিশেষ কোনো দরকার নেই। আজ ঈদ। মদিনায় হিজরতের পর প্রথম ঈদ। সকালে দুজনে একসঙ্গে ঈদের নামাজ আদায় করেছেন। নামাজ শেষে মুহাম্মদ গিয়েছিলেন প্রতিবেশিদের সঙ্গে দেখা করতে। মুহাম্মদকে বাড়ির দরজায় পৌঁছে দিয়ে আবু বকর নিজ বাড়ির দিকে রওনা হয়েছিলেন। ফিরে এসে দেখেন মুহাম্মদ ঘরের বারান্দায় দড়ির তাকিয়াতে শুয়ে আছেন। হয়তো ঘুমিয়ে পড়েছেন। বেলা বেড়ে গেছে। মুহাম্মদ বিশ্রাম নিচ্ছেন ভেবে আবু বকর কোনো শব্দ করলেন না। চুপচাপ মুহাম্মদের পাশে বসে থাকলেন। ছোটো ছোটো ছেলেমেয়েরা দফ বাজাচ্ছে। ঈদের আনন্দ উথলে পড়েছে তাদের চোখমুখে। তারা দফ বাজিয়ে গান গাইছে। আনন্দ করছে। তাতে আওয়াজ হচ্ছে ভীষণ। আবু বকর ডানহাতের তর্জনি নিজ ঠোঁটে ছোঁয়ালেন। ছেলেমেয়েদের দিকে তাকিয়ে ইশারায় তাদের থামতে বললেন। তারা ইশারার অর্থ বুঝতে পেরেছে। তখুনি দফ বাজানো বন্ধ করে শান্ত হয়ে গেল। দফ বাজানোর আওয়াজ নেই। ছোটো ছেলেমেয়ের আনন্দের হুল্লোড় নেই। মুহাম্মদ বিস্মিত হলেন। তিনি আলতোভাবে চোখ মেলে তাকালেন। দেখলেন পাশে আবু বকর বসে আছেন। ছেলেমেয়েরা দফ বাজানো বন্ধ করে ধীর পায়ে হেঁটে চলে যাচ্ছে। মুহাম্মদের নমনীয় ভরাট গলা। তিনি নরম গলায় বললেন, "আজ ঈদের দিন। ওরা আনন্দ করছে, করুক। ওদের মানা কোরো না।" আবু বকর উচ্ছ্বসিত গলায় ছেলেমেয়েদের ডাকলেন। দুহাত নাড়িয়ে বললেন, "বাজাও দফ, গান গাও।" ছোটো ছোটো ছেলেমেয়েরা দফ বাজিয়ে গান গেয়ে আবার ঈদের আনন্দ হুল্লোড়ে মেতে উঠল। মুহাম্মদ চোখ মেলে মুগ্ধ দৃষ্টিতে তাকিয়ে থাকলেন ছেলেমেয়েদের দিকে। তাঁর ভালো লাগছে। অতিরিক্ত ভালোলাগায় মন ভরে গেছে। এমন সুন্দর দৃশ্য তিনি বহুদিন দেখেননি। ঈদ মুবারক। আমরা সকলে ভালো থাকি, সুস্থ থাকি। আনন্দ হোক আমাদের সব সময়ের সঙ্গী।
শেয়ার করা পোস্টটিতে যা বলা হয়েছে, সেটা পড়ে উপলব্ধী তো করবেনই সাথে পড়ার পর আমার এই পয়েন্টগুলি ভাববেন: (১) ছেলেটি নিয়মিত প্রথম কাতারে দাঁড়াতো। (২) মাঝে মাঝে চিৎকার বা উচ্চ ভয়েসে কথা বলে ফেলতো। (৩) নিজের ইচ্ছায় রুকু সিজদা দিতো। (৪) ইমামের সাথে রুকু থেকে উঠে কেঁদে কেঁদে শব্দ করে বলতো ❝আল্লাহ্‌ তুমি কি আমাকে শুনতে পাও?❞ (৫) সিজদায় কেঁদে কেঁদে বলে ফেলতো ❝ও আল্লাহ্ আমি তোমাকে ভালোবাসি!❞ এবং এই সব কিছুই সে করতো প্রথম কাতারে থেকেই। অথচ আমাদের দেশে বা আমরা অধিকাংশরা যদি ঐ পরিস্থিতিতে থাকতাম, আমরা কি বিশেষ চাহিদা সম্পন্ন কোনো ছেলের/লোকের এমন আচরণ প্রতিদিন তারাবিতে সহ্য করতাম? নাকি তাকে একদম পেছনের কাতারে পাঠিয়ে দিতাম? নাকি তাকে ধমক দিয়ে বের করে দিতাম? নাকি তার অভিভাবকের সাথে ঝগড়া করতাম এমন সন্তানকে মাসজিদে আনার জন্য? হয়তো সবগুলিই করতাম, তাই না? অথচ একবার ভেবে দেখেন যে, বিশেষ চাহিদা সম্পন্ন ছেলেটাকে আমরা পাচ্ছি শুধু সলাতের সময়গুলিতে, এই সামান্য সময় টুকুর আচরণেই বিরক্ত হয়ে যাচ্ছি। অথচ চিন্তা করুন ঐ মা-বাবার ও পরিবারের কথা, যারা বিশেষ চাহিদ সম্পন্ন শিশুর জন্মের পর থেকে কতো শত কিছু সহ্য করে যাচ্ছে সারাটাক্ষণ।‌ আমরাও কি পারি না, সামান্য সময়টুকু এটকু সহ্য করতে? 
একটা গল্প বলি। বানানো গল্প নয়, সত্যি ঘটনা। জনাব মোহাম্মদআলী করিম ছাগলা কর্তৃক বর্ণীত। ঘটনার স্থান কলোণিয়াল ইন্ডিয়ার বম্বে শহর। একদিন সন্ধ্যায় মুহাম্মাদআলী করিম ছাগলা আর মুহাম্মদ আলী জিন্নাহ বসে বসে সসেজ আর কফি খাচ্ছিলেন। এমন সময় গুটি গুটি পায়ে সেখানে এসেছে এক সফেদ শ্মশ্রুমণ্ডিত মুসলিম বৃদ্ধ সাথে বছর দশেক বয়সের একটি শিশু, দৃশ্যত বৃদ্ধের নাতী। ওরা এসে জিন্নাহর পাশে বসেছে। শিশুটি ধীরে হাত বাড়িয়ে সামনের প্লেট থেকে শুকরের মাংসের একটি সসেজ তুলে নিয়ে মুখে পুরেছে- বেশ চিবিয়ে চিবিয়ে বাচ্চাটা সেই সসেজটা খেয়েছে, দেখেই মনে হচ্ছিল যে বাচ্চাটা শুকরের মাংসের সসেজটা খেয়ে বেশ মজা পেয়েছে। বৃদ্ধ তার নাতীকে নিয়ে চিলে যাওয়ার পর মুহাম্মদ আলী জিন্নাহ বললেন, "ছাগলা তোমার লজ্জিত হওয়া উচিৎ"। ছাগলা বললেন, "আমি কি করলাম?" জিন্নাহ বললেন, "কেন তুমি মুসলিম বাচ্চাটাকে শুয়োরের মাংস খেতে দিলে?" ছাগলার উত্তর ছিঃ, "দেখ, ঐ কয়েক মুহূর্তে আমাকে দ্রুত সিদ্ধান্ত নিতে হয়েছে, আমি কি শিশুটিকে হারাম খাওয়া থেকে রক্ষা করবো? নাকি মোহাম্মদ আলী জিন্নাহর নির্বাচনে ভরাডুবি নিশ্চিত করব? আমি তো তোমার পক্ষেই সিদ্ধান্ত নিয়েছি।" এই ঘটনা স্ট্যানলি উলপার্টএর লেখা জিন্নাহর জীবনীতে বর্ণীত আছে ছাগলার জবানিতে। পাকিস্তানের লোকজন এই বর্ণনাটা ঠিক পছন্দ করে না। ওরা উলপার্টকে ধরেছিল, ভাই এই অংশটা কেটে দেন, আমরা আপনার বই আমাদের কলেজের ছাত্রদের জন্যে পাঠ্য করে দিই, কোটি খানেক কপি কিনে নিব ইত্যাদি। উলপার্ট অস্বীকার করার পর পাকিস্তানের প্রেসিডেন্ট জিয়াউল হকের লোকেরা জিন্নাহর মেয়ে দীনা ওয়াদিয়াকে গিয়ে ধরেছে- আপনি একটা ঘোষণা দেন যে আপনার পিতা মদ বা শুকরের মাংস এইসব কিছুই খেতেন না। দীনাকে ওরা হুমকিও দিয়েছিল, কথা না মানলে হেন করব তেন করব ইত্যাদি। দীনা ওদের কথা মানেননি। আর এই মোহাম্মদআলী করিম ছাগলা নামের এই ভদ্রলোক কে সেটা একটু বলে দিই। এই ভদ্রলোক পেশায় আইনজীবী, একসময় মুহাম্মাদ আলী জিন্নাহর সহকর্মী ছিলেন। পরবর্তী জীবনে তিনি ভারতের বম্বে হাই কোর্টের প্রধান বিচারপতি হয়েছিলেন, ভারত সরকারের মন্ত্রীও হয়েছিলেন। পাকিস্তানের ইতিহাসে আরেকজন ছাগলার উপস্থিতি পাবেন আপনি, ওর নাম আহমেদ গুলাম আলী ছাগলা। ইনি পাকিস্তানের জাতীয় সঙ্গীতের সুর ও সঙ্গীত আয়োজন করেছিলেন। বিশেষ কোন কারণে নয়, এমনিই মাঝে মাঝে গল্প করতে ইচ্ছা করে না? সেইরকম আরকি- এমনিই গল্প করা আরকি।
স্বাস্থ্যবিভাগের লুটপাট করে যখন দেখেছে চেয়ারটা এখনো নড়বড়ে হয়নি, তখন বীমা জালিয়াতি'তে নেমেছেন তিনি
সলিমুল্লাহ খানের সাথে আমার অনেক জায়গাতেই ঘোরতর দ্বিমত আছে। আর সেটা পলিটিক্যাল। যারা মনে করছেন আমি ঈর্ষা দিয়ে তাড়িত হইয়া উনারে দার্শনিক বলতে চাইনা এইটা ভুল। আমি ঈর্ষা দিয়া তাড়িত হইনা। সলিমুল্লাহ খানকে আমার ঈর্ষা করার কিছু নাই। তিনি একাডেমিয়ার লোক আর আমি এক্টিভিজমের লোক। আমি যদি একাডেমিয়ার হইতাম তাইলে ঈর্ষা বা কম্পিটিশনের বিষয় হয়তো থাকলেও থাকতে পারতো। সলিমুল্লাহ খান বরং আমারে ঈর্ষা করতে পারেন কারণ আমি উনার চাইতে বয়সে ছোট। আমি যেমন আমার চাইতে তরুণদের ঈর্ষা করি। মোটা দাগে আমি উনার এডম্যায়ারার; একজন হনেস্ট এডমায়ারার। আমি উনারে নিয়ে আমার এই মুগ্ধতার কথা আমার বইয়েও লিখেছি। সেটা আমি উনাকে দেখিয়েছি। আমার বইয়ে সমসাময়িক দুইজনের নাম আছে। একজন সলিমুল্লাহ খান আরেকজন কামরুজ্জামান কামু। আমি মেধাকে, প্রতিভাকে এপ্রিশিয়েট করতে দ্বিধা করিনা। তিনি মেধাবী ও প্রতিভাবান, আমি উনার সাথে শত ডিফারেন্স থাকলেও আমি তার মেধা ও প্রতিভার উজ্জ্বল্যকে কখনো খাটো করবো না। কিন্তু আমার ডিফারেন্সকে আমি শক্তভাবে তুলে ধরবো আমি যতই রেস্পেক্ট করিনা কেন। সলিমুল্লাহ খানের সাথে পয়েন্ট অব ডিফারেন্স আমি ভবিষ্যতেও তুলে ধরবো। উনাকে দার্শনিক বলা বা না বলা এটা কোন গুরুতর পলিটিক্যাল বিষয় না। আমার অভিযোগ এই বিষয়ে সলিমুল্লাহ খানের প্রতি না ডয়েচে ভেলের প্রতি। আমার মনে হয়েছে ডয়েচে ভেলে জিদ করছে এটা নিয়ে। আপনারা খেয়াল করেছেন নিশ্চয়ই সলিমুল্লাহ খান ওই টক শোতেই তাঁকে দার্শনিক বলায় আপত্তি জানিয়েছেন। অথচ ওই টক শো নিয়ে পরে করা সব রিপোর্টে ডয়েচে ভেলে সলিমুল্লাহ খানকে দার্শনিক বলে পরিচয় করিয়ে দিয়েছে। ডয়েচে ভেলে কী সলিমুল্লাহ খানের বিণীত অনুরোধ ও রাখবে না? একটা আন্তর্জাতিক সংবাদমাধ্যম কী এইরকম জিদ করতে পারে? এইটা কী প্রফেশন্যাল? যাই হোক এইবার সলিমুল্লাহ খানের সাথে একটা দ্বিমতের কথা জানাই। তিনি বৃটিশ আমলে কওমী ঐতিহ্য নিয়ে মাদ্রাসা শিক্ষকদের ছাত্রদের মেধা নিয়ে খুবই পজিটিভ কথা বলেন। কিন্তু তিনি যদি শিক্ষামন্ত্রী হন তাহলে তিনি মাদ্রাসা শিক্ষাকে নিয়ে কী করবেন? তিনি খুব স্পষ্টভাবেই একমুখি শিক্ষার পক্ষের লোক। তার মানে তিনি কিন্তু মাদ্রাসা শিক্ষা বন্ধ করে একমুখী শিক্ষা করবেন। যদিও তিনি মাদ্রাসা শিক্ষা বন্ধ করে দেবেন এই কথাটা সরাসরি বলেন না। তিনি ঘুরায়ে বলেন ইংরেজী শিক্ষা বন্ধ করে দেবেন এবং একমুখী শিক্ষা ব্যবস্থা চালু করবেন। উনাকে জিজ্ঞাসা কইরেন মাদ্রাসা শিক্ষা রাখবেন নাকি রাখবেন না সিরিয়াসলি বলেন। ইয়েস অর নৌ বলে। অনেকে বলার চেষ্টা করেন যে আমি বাংলাদেশের সংখ্যাগুরু মুসলমানদের ইগো মাসাজ করার জন্য মাদ্রাসা শিক্ষার পক্ষে বলি। এইটা ইন ফ্যাক্ট একটা বদমায়েসী বঙ্গ স্যেকুলার প্রচারণা। আমি মাদ্রাসা শিক্ষার পক্ষে বা বিপক্ষে বলি না। আমি মাদ্রাসা শিক্ষাকে গ্লোরিফাই ও করিনা বঙ্গ স্যেকুলারদের মতো ডেমোনাইজও করিনা। মাদ্রাসা প্রশ্নে আমি একটা লেফট পজিশন নেই। কী সেই পজিশন। রাষ্ট্রকে নাগরিকদের প্রাথমিক শিক্ষার দায়িত্ব নিতে বলেন বাংলাদেশের মুল ধারার বামপন্থীরা। বাম ছাত্র সংগঠন গুলোর প্রথম এবং প্রধাণ দাবী এটাই। তারা মনে করেন এইটা একটা প্রগতিশীল কর্তব্য। অথচ জেনে আশ্চর্য হবেন কার্ল মার্ক্স এর ঘোরতর বিরোধি ছিলেন। তিনি এই ব্যবস্থাকেই কৃটিক অব গোথা প্রোগ্রামে বলেছিলেন “অলটুগেদার অবজেকশনেবল”। কার্ল মার্ক্স এই কথাটা এমনি এমনি বলেন নাই। শিক্ষা মতাদর্শ শেখানোর জায়গা। এখানে শুধু স্কিল নয় ইডিওলজিও শেখানো হয়। রাষ্ট্র ক্ষমতায় যদি ফ্যাসিস্ট থাকে সে চাইবে এই শিশুদের ফ্যাসিস্ট মতাদর্শে শিক্ষিত করতে। তাই রাষ্ট্রের হাতে নয় সমাজ বা কওমের হাতে এই দায়িত্ব থাকুক এটাই চাইতেন মার্ক্স। আমিও চাই সমাজের হাতে শিশুদের শিক্ষার ব্যবস্থা থাকুক। আমি ইংরেজী স্কুলও তুলে দিতে চাইনা, মাদ্রাসাও তুলে দিতে চাইনা। আমি একমুখী শিক্ষার পক্ষের লোক নই। এইখানেই সলিমুল্লাহ খানের সাথে আমরা একটা ভিন্নমতের জায়গা। জানায়ে রাখলাম আরকি।
বাচ্চাটা যে কই গেলো? এতো ডাকলাম, এদিক ওদিক খুঁজলাম।। কোনো সাড়া নেই।। ছোট্ট মানুষ ভালো লাগছে না।।
মালিকপক্ষের লোকজন আর তাদের পেছনের মহাজনদের জ্যান্ত পুড়িয়ে মারবার সময় হয়েছে। এটা কোনো সাধারণ দুর্ঘটনা নয়, এটা স্রেফ একটা হত্যাকাণ্ড! বারবার-প্রতিবার কারখানার শ্রমিকদের শরীরেই শুধু আগুন লাগে, মালিক শুয়োরদের ঘরে আগুন লাগে না কেন? ------------------------------------- "নারায়ণগঞ্জের রূপগঞ্জে হাসেম ফুড কারখানায় আগুনে এখন পর্যন্ত ৪৯ জনের মরদেহ পাওয়া গেছে। এখনও উদ্ধার কাজ চলছে। শুক্রবার দেড়টার দিকে ফায়ার সার্ভিস কর্মীরা কারখানার ভেতর থেকে মরদেহগুলো একের পর এক বের করে আনেন। প্রাথমিকভাবে জানা গেছে, নিহতদের বেশিরভাগই শিশু।"
শূন্য নদী, শূন্য পথ, শূন্য পকেট, শূন্য শূণ্যে সাজান গল্পের খাতায় আমার মতো শত মানুষের পরিচয় অজান হোল্ডিং নম্বর নাই আমার, স্বজন (?!) কেবল ব্যাকরণ নদীর সাথে, গাছের সাথে কথা কইতে কইতে অজান চরে একলা একা শেষ হবে এ জীবন
বাটালী হিল۔ জিলাপির মতো প্যাঁচানো রাস্তা দিয়ে উঠতে হয় বলে আমরা সবাই একে জিলাপি পাহাড় বলে ডাকি ۔ কত কত স্মৃতি এখানে , কত দুপুর বিকেল সন্ধ্যা আমাদের কেটেছে এখানে ۔ আহা আমাদের দিনগুলো ! এই যে ছবিটা , মনে হয় একেবারে চূড়ার , কখনো কখনো গভীর রাতে আমরা কজন এখানে চলে যেতাম , গাড়িতে মৃদু গজল কি ইন্সট্রুমেন্টাল ছেড়ে দিয়ে রাতের চট্টগ্রাম আর আকাশ দেখতাম ۔ শুনেছি , চট্টগ্রামের মানুষজন ওখানে রেস্ট্রিক্টেড , প্রবেশাধিকার সীমিত ۔ ভদ্র ভাষায় জানতে চাই , ইবা হন *দানির ফুয়ার সিদ্ধান্ত ? চট্টগ্রামর মানুষ বুনোদোনোল্লাই যাইব হডে ?
কাশিমপুর কারাগার থেকে জামিনে মুক্তি পেয়ে ঢাকায় ফিরছেন রোজিনা ইসলাম। বের হয়ে বলেছেন, সাংবাদিকতা চালিয়ে যাবেন।
মুনিয়াকে নিয়ে লিখছি, ঘুম ভেঙ্গে গেছে বলে মনে হলো কিছু লিখি। সময় নস্ট, তারপরও সবাই লিখছে, আমি বাদ যাই কেনো? এয়ারপোর্ট এভিয়েশন সিকিউরিটি অথরিটির এবং পুলিশের বরাত দিয়ে টিবিএস বা দ্যা বিজনেস স্ট্যান্ডার্ড সারাদিন মানুষকে ব্যাস্ত রাখলো সায়েম সোবহান আনভীর গতকালই কার্গো ফ্লাইটে বিদেশ চলে গেছে। খবর পরে আবার এডিট করে জানালো স্পেশাল ব্রান্চ জানিয়েছে তাদের সফ্টওয়ারে দেখাচ্ছে না, অর্থাৎ তিনি দেশে আছেন। আর ডেইলিস্টার নিশ্চিত করেছে, তার স্ত্রী কার্গো ফ্লাইটে বিদেশ গেছে, কোথায়, সেটা বলতে পারেনাই। গতকাল থেকে কি দেখছেন বিভিন্ন মিডিয়ার কাজগুলো? কেউ ছবি দিয়েছে, কেউ ফেন রেকর্ড দিয়েছে, বেশিরভাগই আনভীরের নাম বলছে না- কিন্তু ভিক্টিমের চৌদ্দগুস্টির নাম বলছে। কেউ কেন নিউজই বলছে না, একজন আরেক কাঠি সরেস, ভিক্টিমের ছবি দিয়ে আনবীরের ছবি ঝাপসা করে দিয়েছে। আমি যা লিখি মূলত তথ্য যোগার করে, লজিক্যাল ডিডাকশনে গিয়ে নিজের লজিক খাটাই। সেই হিসাবেই বলবো। আনভীর আর মুনিয়া বনানীতে ছিলো, আনভীরের মা জানতে পেরে সম্পর্ক ছাড়তে বলে। মুনিয়া কুমিল্লা ফিরে যায়। মার্চ মাসে আবার যোগাযোগ করে তাকে ঢাকায় নিয়ে আসে, গুলশানে বাড়ী ভাড়া করে রাখে। ২১ বছরের তরুনী ইন্টামিডিয়েট সেকেন্ড ইয়ারের ছাত্রী, এতো বড় মাছ ধরায় অবশ্যই নিরাপত্তায় ছিলো। কিন্তু তার সামাজিক অবস্থান, রক্ষিতা। দ্বিতীয় স্ত্রীও না। এই কালচার আজকের না, বছরের পর বছর চলছে। রোমান সভ্যতায় শুধু এলিটদের জন্য আলাদা নিলাম হতো, তার আগেও হতো, পরেও হতো। নিলামে যে কিনবে তার সম্পত্তি। তাকে যেভাবে ব্যবহার করবে, সেভাবেই ব্যবহৃত হবে। একসময় পরে কিছু কম দামে আবার বিক্রিও করতো। সেই ধারা এখনো যায় নাই। মুনিয়ার ব্যাপারে যা বুঝলাম, এতো বড় মাছ ধরে ভালোই ছিলো, কিছু ভুল করে ফেলেছে। কোন ইফতারের ছবি সামাজিক মাধ্যমে দিয়ে ফেলা, টাকা চুরির কোন এক ব্যাপার, নিজে সম্ভবত ব্যাক্তিগত পার্টি করা এমন কিছু ছিলো। সে যখন একজনের সম্পত্তি, তার মালিকের নির্দেশ মানতে হবে, এটাই নিয়ম। না মানবার জন্য যদি মালিক তাকে না রাখে, এই ভয় কাজ করছিলো। যেদিন মারা যায় বোনকে জানায় সে সমস্যায় আছে। সমস্যা সেটাই, মালিক রাখবে কিনা। আপনাদের কাছে মালিক কথাটা আপত্তিকর মনে হলেও এর চেয়ে ভালো শব্দ নাই। এটা অর্থনীতির ব্যাপার, পন্য ক্রেতাকে মালিক বলবো। যেই পন্য বিক্রি হয়, তার কোন অস্তিত্ব চাওয়া পাওয়া বা ইমোশন আমি দেখি না। মুনিয়ার মতো অনেকেই এমন বিক্রি হতে চায়, কারো কপাল খোলে কারো খোলে না। এটা অর্থনীতির ব্যাপার ডিমান্ড আছে সাপ্লাই আছে। ডিমান্ড যাদের তারা যদি দেখে সাপ্লাই বেশি তাহলে দাম কমিয়ে কিনতে পারে। আর সাপ্লাই কম হলে তখন দাম বাড়বে। এখানে মুনিয়া স্রেফ একটা পন্য যে স্বইচ্ছায় শোবার চুক্তিতে নিজেকে বিক্রি করেছে। অতএব মালিকের ইচ্ছা মতো চলা ছাড়া কোন আব্দার থাকার কথা না। এখানে আমার কাছে সবচাইতে বড় জোকার, বঙ্গীয় নারীবাদীরা কি বলে, কিছু পড়ার দুর্ভাগ্য হয়েছে। অনেকেই রক্ষিতা শব্দে আপত্তি করেছে, তারা কি সমকামীদের সমপ্রেমী ধরনের কেন নাম দিতে চায়? না দিতে পারেনি, সেইজন্য পুরুষতন্ত্রের উপর দোষ চাপিয়েছে। কেউ আগেও বলেছিলো আমি বেশ্যা সো ফাকিং হোয়াট? কেউ এখনো সেই ব্যাখ্যা থেকেই বলছে মেয়েদের অফিস আদালতে মাথা বিক্রি হলে শরীর বিক্রির অধিকার অবশ্যই আছে। উনারা নিজেরাই একমত হতে পারছেন না। কেউ বেশ্যা হতে আপত্তি করেন না, কেউ করেন। তবে বেশ্যার তিনরকম ভাগ আছে। প্রথমত, যারা কোন পয়সা নেবে না, লিভটুগেদার করে। এরা নিজেদের স্বকীয়তা বজায় রাখে, কিন্তু একটা সময় পর বিয়ের প্রতিশ্রুতি দিয়ে ধর্ষনের মামলা করে বসে। মূল চুক্তি সেটা ছিলো না। দ্বিতীয়ত যারা মুনিয়ার মতো সুগারড্যাডি খোজে, তাদের উপর সম্পূর্ন নির্ভরশীল হয়ে নিজেদের অস্তিত্ব ছেড়ে দেয়। ক্রেতাকে মালিক মানে। রেকর্ড শুনলে একজনের আপনি আরেকজনের তুই শুনলেই বোঝা যায় এটা কোন ছেলেবন্ধু ও মেয়েবান্ধবী সম্পর্ক না। পুরোটাই মালিক এবং চাকর, চাহিবা মাত্র শুতে বাধ্য। এই মেয়েদের একটাই ভয়, যদি পছন্দ না করে বের করে দেয় কোথায় যাবে। রক্ষিতা কালচার যথেস্ট পুরানো, বনানী, গুলশান, বারিধারা বা মহাখালী ডিওএইচএস এসব এলাকায় ভরা। উত্তরা, ইস্কাটন, ওয়ারী, ধানমন্ডি, মোহাম্মদপুর, লালমাটিয়া সব জায়গায় আছে। তৃতীয় ধরনটা ফ্রিল্যান্স টাইপের, কোন বাধা কাস্টমার নাই, পয়সাওয়ালা একজনকে একরাতের জন্য ধরবে, ওয়েস্টিন বা এমন কোন হোটেলে থাকবে, খাবার খরচ, মদের খরচ, হোটেল খরচ এবং বেশ্যাবৃত্তির খরচ সেই ব্যাক্তির উপর। রাত শেষ, পরিচয় শেষ। এটাই এসকর্ট সার্ভিস। কতো হোটেল বাড়ীতে চলে তার কোন হিসাব নাই। তবে এখানে কিছু নিয়ম আছে সেটা মানতে হয়। বিভিন্ন অতিরিক্ত সার্ভিসের জন্য অতিরিক্ত ফী। এবার আসি শেষ টপিকে, মামলায়। মামলায় বলা হচ্ছে আত্মহত্যায় প্ররোচিত করা। এটা ভিক্টিমের বোন ৩০৬ ধারায় মেনে নিয়েই এফআইআর করা। অন্যদিকে ভিক্টিমের ভগ্নিপতি বলছে, বিছানায় টুল ছিলো তা সোজা ছিলো, এটা আত্মহত্যা না, খুন করে সাজানো। সে ক্ষেত্রে ৩০২ ধারা হবে। এই ধরনের মাফিয়া যারা, তারা অনেক কিছুই করতে সক্ষম, তাদের হাত এতো লম্বা, যে পর্যন্ত পৌছায় তাতে ৩০৬ ধারা থেকেও বের হওয়া ব্যাপার না। এই মামলার কোন শেষ নাই। আপনারা বলবেন “নো ওয়ান কিল্ড মুনিয়া।” আপাতত থামলাম, কারন আমার ধারনা এর কোন সমাধান নাই। আমি নিজে বিশ্বাস করি আনভীর নিজের হাতে কিছু করে নাই, তার যথেস্ট লোক আছে কাজ করে দেবার। পুলিশ ভিডিও ফুটেজ নিয়ে গেছে নস্ট না করলেই হয়। প্রমান নস্ট করতে ভিডিও, ফোন এবং ল্যাপটপ যথেস্ট। বাকী কোন সাক্ষী থাকলে তাদের চুপ কিভাবে করাতে হয় সব রাস্তাই তাদের জানা আছে। তবে প্ররোচিত কথাটা তেমন গ্রহনযোগ্য মনে হয়নাই, হয় এটা পরবর্তী জীবন নিয়ে অনিশ্চয়তা থেকে আত্মহত্যা, না হলে বিশ্বস্ত খুনীর কাজ। আমি আনভীরকে পরিকল্পনা বা আদেশকারী বলতে পারি, কিন্তু খুনী বলতে পারি না। শেষ কথার পরও শেষ কথা। দুইদিন নিউজ দেখে পড়ে বলতে পারি, রক্ষিতা শব্দটা এখন আর এই মেয়েগুলো যারা নিজেদের বিক্রি করে তাদের জন্য প্রযোজ্য না। বরং যৌনদাসী বলা যায়। রক্ষিতা যদি কাউকে বলতে হয়, সেটা সংবাদ কর্মী, সম্পাদক, সংবাদ মাধ্যম, চ্যানেল মালিক এদের জন্য প্রযোজ্য হওয়া উচিত। রক্ষিতা-মিডিয়া। তারা শুধু তাদের শরীর না, আত্মা, বিচারবোধ সব পন্যের মতো বিক্রী করেছে, এদের মালিকরা যখন চাইবে সেইভাবে ব্যবহার করবে।
এই শহর, শহরের রাস্তা-ঘাট, মানুষ, সারি সারি বৃক্ষ, গাছে বসে থাকা অলস কাক, কৃষ্ণচূড়া, অশ্বথ, কাঠ গোলাপ কিংবা এই শহরের এই টি এস এস সি থেকে সামনে নীলক্ষেতের দিকে এগোতেই মনে হোলো এই জীবন তো খুব একটা খারাপ ছিলোনা...এমন অপূর্ব শহর ছেড়ে আমার কি চলে যাবার কথা ছিলো?
ভাইলোগ, সাকিবকে ক্ষমা চাওয়ার কারনে দোষারোপ করার আগে আয়নায় নিজের খোমাটা দেখে নিয়েন। সাকিব পেশাদার খেলোয়াড়, বিপ্লবী না। মাথার উপর রামদা ঝুললে কত বিপ্লবীই চুপসে যান আর সাকিব তো খেলোয়াড় মাত্র। সাকিবের জায়গায় আপনি/তুমি/তুই থাকলে যে একই কাজ করতেন, সে বিষয়ে বিন্দুমাত্র সন্দেহ নাই। চেতনার সরকার, মুক্তিযুদ্ধের স্বপক্ষের সরকার ১২ বছর ধরে টানা ক্ষমতায় থাকা সত্ত্বেও নিয়মিত বিরতিতে কল্লা ফেলার হুমকি ও নিয়মিত বিরতিতে সেটার বাস্তবায়ন ! কেন হচ্ছে, কিভাবে হচ্ছে, সেটা নিয়ে বরং প্রশ্ন তোলেন।
মা দিবসের উপহার! আমাদের মায়েদের জীবন কেটে যায় রান্নাঘরে! কোন এক অদৃশ্য কারনে 'আমরা পুরুষরা' রান্নাঘরের উন্নয়নে বিনিয়োগ করিনা! ইচ্ছায় হোক অনিচ্ছায় হোক আমাদের গ্রামের বাড়ীর রান্নাঘর ও ছিলো অবহেলিত! সেই মনোযাতনা ঘোচাতে আমরা রান্নাঘরকে টাইলস করাই এবার মা দিবসের আগেই। এটাই মা দিবসে আমাদের মাকে দেয়া সেরা উপহার! জগতের সকল মাকে আমরা একটু ভালো কর্মপরিবেশ দেয়ার চেষ্টা করি!
ফার্মি গ্যাসের (উদাহরণঃ মোবাইল ইলেক্ট্রনস ইন এ মেটাল) প্যারাম্যাগনেটিক সাসেপ্টিবিলিটি নিয়ে ক্লাস। ভিডিও কোয়ালিটি ভালো না। এর পরের ক্লাসে ভিডিও কোয়ালিটি একটু বেটার হওয়ার ৫০% সম্ভাবনা আছে। দেখা যাক। মন্তব্য ও সমালোচনাকে স্বাগত জানাই। ইউটিউব লিঙ্ক
গত কয়েক দিনে ধর্ষনের অডিও-ভিডিও-খবর দেখে যদি মনে হয় দেশে এটাই একমাত্র মহামারী তা হলে বুঝতে হবে আমি/আপনি আছি মুর্খের স্বর্গে। মহামারী তো একটা হচ্ছেনা যে একটার বিরুদ্ধে কথা বলবো/ বলবেন। সবগুলো মহামারী যদি না বুঝতে পারেন তবে এই সব প্রতিবাদের ফল কি হবে সেটা আমরা জানি। গত কয়েক দিনে কয়েকটি ধর্ষনের ঘটনার পরে আবারও ধর্ষনের ঘটনার বিবিধ রকমের ব্যাখ্যা শোনা যাচ্ছে। কেউ কেউ বলছেন এর বিরুদ্ধে ‘সামাজিক আন্দোলন করতে হবে’। ‘সামাজিক আন্দোলনের’ এই সব বায়বীয় কথাবার্তার অর্থ একটাই আপনি এর দায়িত্ব যে ক্ষমতাসীনদের সেটা বলতে চাইছেন না। এটা যে ক্ষমতাসীন দলের কর্মীরাই করছে, আশ্রয়ে প্রশ্রয়েই ঘটছে তা বলতে চাইছেন না। এই নিয়ে প্রশ্ন করলে স্বরাষ্ট্রমন্ত্রী আসাদুজ্জামান খান কামাল সাংবাদিকদের পাল্টা প্রশ্ন করেছেন, “সারা বিশ্বের দিকে তাকিয়ে দেখেন? কোন জায়গায় ধর্ষণ নেই? এমন কোনও দেশ নেই ধর্ষণ হয় না!” (আমাদেরসময়ডটকম, ২৯ সেপ্টেম্বর ২০২০)। তা হলে বলুন ছাত্রলীগের ছেলেদের দোষ কোথায়? তাঁরা তো আর বিশ্বের বাইরে না। একেই বলে অপরাধের যৌক্তিকতা তৈরি করা; বৈধতা দেয়া কিনা সেটা আপনার বিবেচ্য। ‘ধর্ষন হচ্ছে পিতৃতন্ত্রের হাতিয়ার’ একথা ততক্ষন পর্যন্ত বহাল যতক্ষন আপনি একে কেবলমাত্র একমাত্রিকে বিবেচনা করবেন, কনটেক্সটকে বিবেচনায় নেবেন না। বাংলাদেশে এটা বোঝার জন্যে আপনার তত্ত্বগতভাবে বিবেচনা করতে হবে না, দেশের ‘নারী অধিকার’ বলে পরিচিত কর্মীদের এক বিরাট অংশের নিরবতা থেকেই বুঝবেন। তাঁরা পিতৃতন্ত্রের বিরুদ্ধে নয় এমন মনে করার কারণ নেই, কিন্ত ক্ষমতার সঙ্গে তাঁদের সম্পর্কের কারনেই এখন তাঁদের নিরবতা। আমি যদি আগ বাড়িয়ে বলি, নিরবতা নয়, এ হচ্ছে মৌনতা। ‘মৌনতা সম্মতির লক্ষণ? কিন্ত এই যে ধর্ষনের মহামারি সেটা চলছে আরো অনেক মহামারির মধ্যে, করোনভাইরাসের মহামারি তো সারা পৃথিবী জুড়ে, কিন্ত সম্ভবত বাংলাদেশ হচ্ছে একমাত্র দেশ যেখানে একটি প্রতিষ্ঠান আলাদা করে উপসর্গে মৃত্যুর হিসেব দিচ্ছে। সংবাদপত্রগুলো সেগুলো ছাপছে, কিন্ত এই নিয়ে বিকার নেই। নিপীড়নের যে মহামারি তার কী হবে? আইনের নামে যে মুখে তালা লেগেছে সেটা কি আজকের ঘটনা? মুখে তালা দেয়ার এটাই একমাত্র উপায় নয়। আদালত বলছে ফোনে বে-আইনি আড়িপাতা বন্ধ করুন; তার মানে এই অবস্থা চলছে, সরকার না চাইলেও চলছে এমন মনে করার কারণ নেই। একটা বিচার বহির্ভূত হত্যার ঘটনার পরে একটা জেলার সব পুলিশকে বদলি করে দেয়া হয়েছে, কিন্ত বাংলাদেশ তো ৬৪ জেলা তার কি হয়েছে সেই প্রশ্ন তুলতে চান কিনা সেটাই নিজেকেই প্রশ্ন করুন। ঐ ঘটনার পরে ‘ক্রসফায়ার বন্ধ হয়েছে’ এই নিয়ে যারা আনন্দিত তারাই আবার আরো অনেক ক্ষেত্রেই বিচারের আগে ‘ফাসী’ চান। আইনের শাসন চান না। চাইলেই বা কী হবে – বিচার বিভাগের অবস্থা তো আমরা জানি। কথা বললে আদালত অবমাননার ঝুঁকি যে কত তা কে না জানে, এমন কি একজন আইনজীবীর ফেসবুক একাউন্ট বন্ধ করে দিতে বলেছে আদালত। বিবিসির প্রতিবেদনে বলা হয়েছে, “বাংলাদেশে এরকম নির্দেশ অভূতপূর্ব বলে মনে করা হচ্ছে। বাংলাদেশে এখনো পর্যন্ত কারও ফেসবুক একাউন্ট আদালত ব্লক করে দিতে বলেছে, এমন নজির নেই” (বিবিসি বাংলা, ২৭ সেপ্টেম্বর ২০২০)। প্রযুক্তিগত বিবেচনায় বাংলাদেশের টেলিযোগাযোগ নিয়ন্ত্রণ কর্তৃপক্ষ সেটা পারবেন কিনা সেটা ভিন্ন প্রশ্ন। আদালতের রায় নিয়ে প্রশ্ন তোলা যায়? আদালতের রায়ে যখন আইন নয় নৈতিকতার প্রশ্ন বড় হয়ে ওঠে, তখন প্রশ্ন ওঠে আইনের কাজ কী? আদালত বলেছে, “দৃষ্টান্তমূলক শাস্তি না হলে, অন্য নারীরা বিপথগামী হবেন”। আদালতের আরেক রায়ের খবর পড়বার পরে কিছুই বলবার মতো ভাষা খুঁজতে হয়েছে। একটি রিট মামলার রায়ে বিচারপতি মো. আশরাফুল কামাল ও বিচারপতি রাজিক-আল-জলিলের হাই কোর্ট বেঞ্চ যে পর্যবেক্ষণ দিয়েছে তা এই রকম - “মানুষের আশা-আকাঙ্ক্ষার সর্বশেষ আশ্রয়স্থল হচ্ছে বিচার বিভাগ। যখন এই শেষ আশ্রয়স্থলের বিচারকরা দুর্নীতির মাধ্যমে রায় বিক্রি করেন, তখন সাধারণ মানুষের আর যাওয়ার জায়গা থাকে না। ... “তারা হতাশ হন, ক্ষুব্ধ হন, ক্রুদ্ধ হন, বিক্ষুব্ধ হন এবং বিকল্প খুঁজতে থাকেন। তখনি জনগণ মাস্তান, সন্ত্রাসী এবং বিভিন্ন মাফিয়া নেতাদের আশ্রয় গ্রহণ করেন এবং তাদের বিচার সেখানে চান” (বিডিনিউজ২৪, ৩ অক্টোবর ২০২০)। এখন বলতে পারেন ধর্ষনের সঙ্গে এইসবের সম্পর্ক কি, আমি কেন ধান ভানতে শীবের গীত গাইছি। কেননা এগুলো হচ্ছে দেশের আইনের শাসনের অবস্থা। এই অবস্থা আকাশ থেকে পড়েনি, এটা তৈরি করা হয়েছে। ক্ষমতাসীনরা তৈরি করেছে। প্রতিষ্ঠানগুলো চূর্ণ করে দেয়া হয়েছে, যার পরিণতি হচ্ছে দেশে ধর্ষনের হোতারা বুক চিতিয়ে চলতে পারেন, লুটেরার বুক চিতিয়ে চলতে পারেন, আপনার অধিকার যারা লুট করেছে তাঁরা ক্ষমতার দম্ভ দেখাতে পারেন। বাকি সব চলবে আর ‘সামজিক আন্দোলনের’ মাধ্যমে ধর্ষনের মোকাবেলা করবেন এটা বলতেই পারেন, কিন্ত আপনিও জানেন এগুলো কথার কথা। পরিবার নীতি-নৈতিকতা শিক্ষা দেয়া হয় না বলে পিতা-মাতাকে অভিযুক্ত করবেন, কিন্ত যাদের কারনে এই অবস্থার তৈরি তাঁদেরকে কিছুই বলবেন না, যে জবাবদিহির অভাবে এই অবস্থার তৈরি সেই বিষয়ে বলবেন না -- তাতে আত্মতৃপ্তি আছে কিন্ত দায়িত্ব পালনের কোনও ইঙ্গিত নেই।
কবি ও কবির স্ত্রী (পুরানো কথোপকথন) - আজ রিমার বিয়েতে যেতে হবে, মনে আছে? - না গেলে হয় না, আজ খুব ইচ্ছে করছে ঘরে বসে সারাদিন তোমাকে কবিতা শোনাতে! - তুমি আবার গাঁজা খেয়েছ?
জাতিসংঘের মহাসচিব ছিলেন বান কি মুন। আমার এক পরিচিত ঢাকাইয়া ভাই মহাসচিব সাহেবকে ‘বানকির পোলা’ ডাকতেন। হঠাৎ কেন জানি মনে পড়ল।
আজ করোনার উপসর্গ নিয়ে মারা গিয়েছে ২১২ জন! ২১২ জন শুনেই আঁতকে ওঠার কিছু নাই। আমাদের এলাকায় আশেপাশে পাশে যারা মারা যাচ্ছে কেউ এখন আর মুখ খুলছে না। টপাটপ মানুষ গুলো মরে যাচ্ছে। এদের নাম কেউ প্রকাশ করছেনা। তাই তারা হিসাবের বাহিরেই থাকছে। এভাবে দেশের আনাচে কানাচে যারা মারা যাচ্ছে তাদের সংখ্যা কম না। কি হবে নাম প্রকাশ করে। কি করবে সরকার? দু'বেলা দুমুঠো ভাতের জোগার কেউ করে দিবেন? চিকিৎসা অক্সিজেন নিয়ে যে কাড়াকাড়ি অবস্থা তাতো গরীবের ধরাছোঁয়ার বাইরে। ধনীরাও হিমসিম খাচ্ছে। করোনা পুরা পৃথিবী দাপিয়ে বেড়াচ্ছে এখনো। এর শেষ কবে কিভাবে হবে কেউ জানেনা। দেশে দুর্ভিক্ষ লাগলো বলে। দলে দলে ঢাকা ছাড়ছে মানুষ। নানান রুপে করোনা আঘাত হানছে কোন আবিষ্কার ই করোনাকে দাবিয়ে রাখতে পারছেনা। বেচে থাকার লড়াই টা ক্রমশ কঠিন হয়ে যাচ্ছে.......
অমিতাভ রায় চৌধুরী৷ তার সাথে ত্রিশ বছর আগে যখন আমার প্রথম পরিচয়,তখন তার বয়স বছর ছয়৷আমি সম্পর্কে তার কাকিমা ৷ ত্রিশ বছর আগে গ্রামগুলো প্রায় গ্রামই ছিল ৷ আজকের মতন শহরের ছাপ পড়েনি তখন৷ বর্ষায় কাদামাখা পথ জলে থই থই৷ গাছের ভেজা পাতায় আশেপাশে স্যাঁতসেঁতে আর পুরানো দালানের থমথমে আবহাওয়া৷ মাঝে মাঝে বিদ্যুৎ চলে যেতো,তবু তারই আলো -আঁধারের ফাঁকে ফর্সা উজ্জ্বল কিশোরের সাথে দেখতাম বিশ্বকাপ ফুটবল বা ক্রিকেট৷ কখনও ধাঁধার আসর বসাতাম হারিকেনের আলোয় "জ্বলে-চলে,কিন্তু পানি ছোঁয় না"বলতো কি? সে অবশ্য অল্প কয়েকটি বছরের কথা৷তারপর দূর্ণীবার স্রোতের ঘোলাজলের মতই নিরন্তর জীবনেরও ঘূর্ণিপাকে চলে গেছে অনেক বছর৷ মনে হয় সে ছিল পূর্ব জীবনের কথা...যা সত্য ছিল৷ আজ গল্পের মতই অবাস্তব৷ 'পূর্বাশ্রম' আর 'সন্ন্যাস' জীবনকে যদি প্রতীকি হিসাবে ধরি,মা-বাবাকে ছাড়া পূর্বাশ্রমের আর কারও কথা মনে রাখা অনুচিত৷অমিত সম্পর্কে তাদের মতই একজন৷যার জন্যে পূর্বাশ্রমকে ভুলে থাকা যায়না,যত দূরেই থাকি৷ অমিতের আজ জন্মদিন৷শুভ জন্মদিন অমিত৷ সংগৃহীত ছবিটার মতই তোমার জীবন অমন আলোকময় হয়ে থাকুক৷
অনেক পন্ডিত মানুষরা প্যান্ট খুইলা চেক করাকে মুসলমান পুরুষ চেনার একমাত্র উপায় মনে করেন।  ডিয়ার ভাই এবং বোনেরা, আগার চামড়া কাটা লিঙ্গতো ইহুদিদেরও থাকে! মুসলমান চিনতে হইলে ব্যক্তির আচরণ লক্ষ্য করতে হবে। শিশ্ম দিয়ে নয়, আচরণ দিয়ে মুসলমান চিনতে হবে। কেউ আগার চামড়া কাটা লিঙ্গ নিয়া আইসা নিজেরে মুসলমান দাবি করলেই সে মুসলমান হয়ে যায় না। কেউ দাড়ি,টুপি লাগালেই মুসলমান হয়ে যায় না, এমনকি মুসলমানের ঘরে জন্ম নিলেও সে মুসলমান হয় না। যতক্ষণ সে তার উদ্দেশ্য, গন্তব্য এবং মানসিকতা পরিবর্তন না করে ততক্ষণ কোনো কিছুই তারে মুসলমান বানাইতে পারে না। মনে রাইখেন, মুসলমান দাবী করা অধিকাংশই গুণগতভাবে মুসলমানের ধারে কাছেও আসে না।
পান্তা খেয়ে দিনের শুরু হয় কৃষকের। পান্তা ভাত, সাথে মরিচ পেঁয়াজ, মাছ কিংবা ঘন ডাল এই দিয়ে তৃপ্তি সহো খেয়ে কৃষক মাঠে যেতো। ঘরের অন্যরাও পান্তা খেতো। দুপুরে রান্না ভাতের সাথে শাক কিংবা আলুর ভর্তা নয়ত অন্য তরকারি দিয়ে কৃষকের মাঠে দিয়ে আসতো। কৃষক খেয়ে খানিক জিরিয়ে আবার কাজে লেগে যেত। সন্ধা নামছে এমন সময় কৃষক ঘরে ফিরতো। নাওয়া হলে পরে খেয়ে দেয়ে নিদ্রা নিতো। সেকালে পুকুর নালা খালে বিলে প্রচুর মাছ পাওয়া যেতো। আমিষের ঘাটতি পুরণ হয়ে যেত। সম্পন্ন গৃহস্তদের গাভী থাকতো। দুধ বিক্রি করে ঘরেও খেতে পারতো। বাড়ির আশপাশে তরি তরকারি ফলের গাছ থাকতো। কৃষকের ছেলে পড়াশোনাও করতো অনেকে। তারা গ্রামে মেট্রিক পাশ করে শহরে গিয়ে কলেজে ভর্তি হয়ে উচ্চ শিক্ষা নিতো। কৃষক বাবা মাসে মাসে টাকা পাঠাতেন। উচ্চ শিক্ষিত হয়ে চাকরি পেয়ে অনেকে জীবনে উন্নতি লাভ করতেন। অনেকে শিক্ষকতার পদে চাকুরী নিতেন। সরকারি চাকুরীদের বিশেষ কদর ছিল। এদের ক্রমে গ্রামের সঙ্গে সম্পর্ক ছিন্ন হয়ে পড়তো। যারা সম্পর্ক রাখতেন তারা গ্রামের উন্নয়নে ভুমিকা রাখতেন। স্কুল গড়া, মসজিদ তৈরি ইত্যাদি কাজে বিশেষ ভুমিকা রেখেছেন। মধ্য স্বত্তভোগী ফরিয়া দালাল যারা তারা ব্যবসার জন্য খাদ্য মজুদ করতো। এরাই এক সময় পয়সা ওয়ালা ধনি ব্যক্তি হয়ে উঠেন। গরীব কৃষকের জমি অল্প দামে কিনে নিতো। এরাই গ্রামে বেশিরভাগ চেয়ারম্যান মেম্বার হয়ে ক্ষমতাশালী হয়ে উঠতো। শহরে গিয়ে সরকারি সুযোগ সুবিধা আয়ত্ব করতো। সরকারি বিভিন্ন ভবন নির্মাণের কন্ট্রাক পেতো। জমিদারি প্রথা বিলুপ্ত হওয়ার পর জমিদারদের শোচনীয় অবস্থা হতে থাকে। তাদের মধ্যে যারা পড়াশোনা করতেন তাদের অবস্থা শোচনীয় না হলেও ঠাটবাট কমে যেতো। জমি বিক্রি করে করে অনেক জমিদার আবার নিঃস হয়ে যেতেন। আজকের মধ্যবিত্ত শিক্ষিত সমাজ বেশিরভাগ ই হলেন কৃষক শ্রেনীর উত্তরসূরী। এটি কেউ স্বীকার করুক বা না করুক, ইহাই সত্য। এই লেখাটি আমি খুব সহজ ভাষায় লিখেছি। একালের প্রজন্ম যারা তাদের পূর্ব ইতিহাস সম্পর্কে অবগত নন তারা অন্তত জানতে পারবে। তারা চিন্তা করুক আজকে যারা শহুরে জীবনে অভ্যস্ত এর পেছনে তাদের পূর্বসূরী যারা তারা কেমন জীবন কাটাতেন, কতখানি পরিশ্রম ও গায়ের ঘাম ঝড়িয়ে তাদের জীবনের ভিত্তি গড়ে দিয়ে গেছেন।
ক্লাস টু-তে পড়ি। থাকি সোনালী ব্যাংক কলোনীতে। স্কুলের নাম রামকৃষ্ণ মিশন। স্কুল এবং বাসার মাঝখানে একটি স্থাপনা আছে। তার নাম- মধুমিতা সিনেমা হল। বড়দের মুখে অনেক গল্প শুনেছি, কিন্তু সেই সিনেমা হলে কখনো যাওয়া হয়নি। অথচ গ্রাম থেকে অনেক আত্মীজস্বজন এসে আমাদের বাসায় উঠেন। তাদের ঢাকায় আগমনের উদ্দেশ্য : মধুমিতা সিনেমা হলে একটি সিনেমা দেখা। একদিন মানিকগঞ্জ থেকে এলেন মেজমামা। সারাদিন ঘুমিতে সন্ধ্যার সময় উনি সেজেগুজে সিনেমা হলের দিকে রওয়ানা দিলেন। হাঁটাপথে ৫ মিনিট গেলেই মধুমিতা। আমরা দুই ভাই কাঁদতে কাঁদতে গড়াগড়ি খেলাম, আমরাও মামার সাথে যাবো- সিনেমা দেখতে। বাধ্য হয়ে মামা আমাদের দুই ভাইকে নিয়ে রওয়ানা দিলেন। মধুমিতা সিনেমা হলে সেদিন গাদাগাদি ভীড়। হাউসফুল চলছে। মামা অনেক টাকা দিয়ে একটি টিকেট কিনলেন। একদম সামনের সিটে বসে সিনেমা দেখবেন। তার কোলে আমরা দুই ভাই। ততক্ষণে সিনেমা শুরু হয়ে গেছে। হলে ঢুকে আমার কিশোর মনে ভয়াবহ ধাক্কা লাগলো। এত বড় টেলিভিশন! এত বড়!!!!! এত বড়। এই আমার জীবনের প্রথম হলে বসে সিনেমা দর্শন। সিনেমার নাম : সকাল সন্ধ্যা। অভিনয়ে আলমগীর শাবানা। প্রথম দৃশ্য: আলমগীরের কোলে বসেছেন শাবানা- দর্শকদের তুমুল হৈ চৈ। জীবনের অনেক কিছু ভুলে গেছি। এমনকি গত সপ্তাহে ঘটা অনেক কিছুই মনে নেই। তবু এত বছর আগের সেই দৃশ্য, এখনও অবিকল, অটুট। কী আশ্চর্য! চেষ্টা করেন তো ... আপনাদের প্রথম হলে বসে দেখা সিনেমার নাম কি ছিলো? কোন দৃশ্য এখনো ভুলতে পারেন নি? কোন সে স্মৃতি আপনাকে ভুলতে দিচ্ছে না?
মনে আছে ছোট বেলায় পড়া নজরুলের এই কবিতার কথা? সাহেব কহেন, ”চমৎকার ! সে চমৎকার !” মোসাহেব বলে, ”চমৎকার ! সে হতেই হবে যে ! হুজুরের মতে অমত কার ?” সাহেব কহেন, ”কী চমৎকার, বলতেই দাও আহা হা।”’ মোসাহেব বলে, ”হুজুরের কথা শুনেই বুঝেছি বাহাহা বাহাহা বাহাহা ! ” সাহেব কহেন, ”কথাটা কি জান ? সেদিন—-” মোসাহেব বলে,”জানি নি আবার ? ঐ যে, কি বলে, যেদিন—-” সাহেব কহেন, ”সেদিন বিকেলে বৃষ্টিটা ছিল স্বল্প।” মোসাহেব বলে, ”আহাহা শুনেছ ? কি বা অপরূপ গল্প !” সাহেব কহেন, ”আরে মলো ! আগে বলতেই দাও গোড়াটা !” মোসাহেব বলে, ”আহা-হা গোড়াটা ! হুজুরের গোড়া ! এই, চুপ চুপ ছোঁড়াটা ! ” সাহেব কহেন, ” কি বলছিলাম, গোলমালে গেল গুলায়ে !” মোসাহেব বলে, হুজুরের মাথা ! গুলাতেই হবে ! দিব কি হস্ত বুলায়ে ?” সাহেব কহেন, ”শোনো না ! সেদিন সূর্য্য উঠেছে সকালে !” মোসাহেব বলে,”সকালে সূর্য্য ? আমরা কিন্তু দেখি না কাঁদিলে কোঁকালে !” সাহেব কহেন, ”ভাবিলাম যাই, আসি খাসিকটা বেড়ায়ে।” মোসাহেব বলে,”অমন সকাল ! যাবে কোথা বাবা, হুজুরের চোখ এড়ায়ে !” সাহেব কহেন, ”হলো না বেড়ানো, ঘরেই রহিনু বসিয়া !” মোসাহেব বলে, ”আগেই বলেছি ! হুজুর কি চাষা, বেড়াবেন হাল চষিয়া ?” সাহেব কহেন,”বসিয়া বসিয়া পড়েছি কখন ঝিমায়ে !” মোসাহেব বলে, ”এই চুপ সব ! হুজুর ঝিমান ! পাখা কর্ , ডাক নিমাই এ !” সাহেব কহেন, ”ঝিমাইনি, কই এই ত জেগেই রয়েছি !” মোসাহেব বলে, ” হুজুর জেগেই রয়েছেন, তা আগেই সবারে কয়েছি !” সাহেব কহেন, ”জাগিয়া দেখিনু, জুটিয়াছে যত হনুমান আর অপদেব !” 
উড়ালের ঋতু / আমিনুল ইসলাম রবীন্দ্রনাথের খোঁচা খেয়েও যা রয়ে গেছে ব্যাকরণে, যা কারকের একটি ভাগ-- বঙ্গীয় ও অদ্ভুত, সেই সূত্রেই পেয়েছো দুটি দূরগামী ডানা-- নমনীয় এবং মজবুত। সংজ্ঞা যা-ই বলুক, তুমিও জানো, সেটা কোনো অগৌরবের ধন নয়- না তোমার জন্য,-- না আমার জন্য; ঝড়-প্রুফ মজবুত ঘর তো আছেই পেয়েছো ঝড়হীন একখানা আকাশও নীড় ঠিক রেখেই আকাশে ওড়ে পাখি তাই অংকে আমি কাঁচা হলেও বুঝি-- এটি তোমার জন্য কোনো লোকসানী প্রকল্প নয়। এবং পাখি জানে, নীলিমার গায়ে জড়িয়ে নেই বিশ্বব্যাংকীয় শর্ত কিম্বা মহাজনী দাঁত আর জানে বলেই চোখ রাখে বাতাসের রঙে। ঝড়ীয় মহড়া শেষে ঘাম শুকোচ্ছে ডানা, অন্তরঙ্গ গ্যালারিতে দুলছে শিহরণ, একটু পরেই মূল উড্ডয়ন, গোঙায় ইঞ্জিন, প্রতীক্ষা কাঁপছে আবেগে--- উত্তেজনায়! হাতে হাততালি নিয়ে নিশপিশ করছে হাতও, মৃত্তিকার আশীর্বাদ ডানায়; উড়তে হবে যৌথতায়; হে বন্ধু, গুটিয়ো নাকো ডানা !
সরকারি চাকুরি থেকে অবসর গ্রহণের পর এখন অন্যান্য কাজের পাশাপাশি বিয়ে পড়ানো এবং বিবাহ অনুষ্ঠানে মুনাজাতও পরিচালনা করছি।
ফেসবুক লাইভ এ আগামীকাল ঠিক রাত ৯টা থেকে আমিও থাকবো, সকলকে সাথে থাকার  অামন্ত্রন জানাচ্ছি।
অক্সফোর্ড ভ্রমন গত বছর ২৪ মার্চ সন্ধ্যার পর বাসে করে লন্ডন থেকে অক্সফোর্ডের উদ্দেশ্যে যাত্রা করেছিলাম। উচ্চতর পড়াশুনা বা পিএইচডি অর্জনের উদ্দেশ্যে নয়; আমার প্রিয় বন্ধু মাসুম রেজার আবাসস্থলে যাওয়ার জন্যে। কিছুক্ষণ পরপরই মাসুম যাত্রাপথের খবর নিচ্ছিল আর আমাকে আশ্বস্ত করছিল যে সে সময়মত বাসষ্ট্যান্ডে এসে আমাকে রিসিভ করে নিয়ে যাবে। ………… অপেক্ষার পালা শেষ হলো, বাসষ্ট্যান্ড থেকে মাসুমের স্বচালিত গাড়িতে করে তার সুন্দর ডুপ্লেক্স বাড়ীতে পৌঁছালাম। কিছুক্ষণ আড্ডা দেয়ার পর খাবার পালা। ইরানী বিরিয়ানি এবং আরও অন্যান্য ডিশ দেখে ও খেয়ে আমি তৃপ্ত হোলাম; সবচেয়ে বেশী চমৎকৃত হোলাম যে, এই সবগুলি ডিশই ‘হাউজ হাজবেন্ড’ খ্যাত মাসুম রেজার রান্নার মান উপলব্ধি করতে পেরে! এরপর গভীর রাত অবধি আড্ডা, শেলী তখন ঢাকায় থাকাতে তাকে খুব মিস করেছি সেই আড্ডাতে! রূপ আর চুপের সাথেও বেশ খুনসুটি করা হলো। পরদিন অক্সফোর্ড বিশ্ববিদ্যালয়ের বিভিন্ন ফ্যাকাল্টিসহ শহরের বিভিন্ন জায়গায় ঘুরে বেড়ালাম, ছবি উঠালাম, শপিং করলাম। তবে শুধু অক্সফোর্ডের ডিগ্রী’টাই নেয়া হয়নি! সময়মত সকালের নাস্তা ও দুপুরের খাওয়ার কমতি ছিলনা। তবে রাতের খাওয়ার আয়োজন ছিল একেবারেই স্পেশাল!..... অনেক মুখোরোচক আইটেমের সাথে সবচেয়ে স্পেশাল ছিল হলদে রঙ এর দই বা দধি! প্রিয় বন্ধু মাসুম কৌশলে আমাকে রান্নাঘর থেকে বাইরে পাঠিয়ে তার গোপন রেসিপি দিয়ে হলুদিয়া দধি তৈরী করেছিল। আমি অত্যন্ত ভাগ্যবান তার তৈরী দধি খেতে পেরে; যাঁরা এখনো এই দধি খাওয়ার সুযোগ পান নাই তাঁরা নিতান্তই দুর্ভাগা!...... তবে এই সুযোগ এখনো আছে, অক্সফোর্ড বেড়াতে গেলেই পাবেন! আমার প্রতি বন্ধু মাসুম রেজা’র আতিথিয়তা বা আন্তরিকতার কথা নতুন করে বলার কিছুই নাই। মাসুম রেজা এই পৃথিবীতে একজনই আছে…… এর পর আর কোন মাসুম রেজার জন্ম হবে---- এটা ভাবাটাই অবান্তর!
বাংলাদেশের কিংবদন্তি রাজনৈতিক ব্যক্তিত্ব রাশেদ খান মেননের ৭৮ তম জন্মদিনে শুভেচ্ছা ও অভিনন্দন।
বিকাল মানেই মেঘ বাতাসে গল্প হলো লেখা বিকাল মানেই আয়নাজুড়ে সাজের মুখ দেখা
কন্ঠবীর ফকির আলমগীর-এর শেষ ইচ্ছে ও আপনার করণীয়। কথা ছিলো আমার সম্পাদনায় বেরুবে ওনার 'স্মারক সংকলন' ♦ সালেম সুলেরী মৃত্যুর সাড়ে তিন সপ্তাহ আগেও যোগাযোগ করেছিলেন। আমার একটি পোস্টে মন্তব্যও দিয়েছেন। ওনার একান্ত ইচ্ছে একটি স্মারকগ্রন্থ প্রকাশের। থাকবে ওনাকে নিয়ে লেখা প্রবন্ধ, নিবন্ধ, স্মৃতিচারণ। এবং সেই স্মারক সংকলনটি আমার সম্পাদনায় হতে হবে। জুন'২১-এর উপান্তে লিখলেন >> ♦ " সালেম সুলেরী তোমাকে অনেক ধন্যবাদ। তোমার কাছে আমার দাবি কিছু লেখা সংগ্রহ করে আমার একটি স্মারক গ্রন্থ বের করলে খুশি হব।" ফকির আলমগীরের ৫০তম জন্মদিন আমরা ঢাকায় পালন করেছি। ২০০২-এর ২০ ফেব্রুয়ারির স্মৃতিময় ঘটনা সেটি'। মেহেরবা প্লাজা'য় আমাদের নিউজব্যাংক, সাদাকালো হলে অনুষ্ঠিত। 'তিনবাংলা'র উৎসব' নামে স্মৃতিময় আয়োজন। নায়ক ইলিয়াস কান্চন, গায়ক সুবীর নন্দী, রবি চৌধুরী...। এলেন একুশে পদকপ্রাপ্ত গায়ক ইন্দ্রমোহন রাজবংশী। ভারতবাংলার যশস্বী কবি শ্যামলকান্তি দাশও যোগ দেন। আমার সভাপতিত্ব, সমন্বয়ে 'সোনারতরী'-প্রধান মামুন ইমতিয়াজ। এগুলোর প্রামাণ্য আলোকচিত্র ফকির ভাই সংরক্ষণ করেছিলেন। স্মৃতি-উসকানো দুর্লভ ছবিগুলো সম্প্রতি ইনবক্সে পাঠালেন। ২০০২-এর বাসী ছবিগুলোতে অবয়বে অবয়বে তারুণ্যের রোদ। তিনি লিখলেন >> " সুপ্রিয় সালেম সুলেরী কে 3 বাংলার কবিতা ও গান এবং আমার জন্মদিনের ছবিগুলো পাঠালাম। মেহেরবা প্লাজা তে অনুষ্ঠিত আমার জন্মদিনে ইলিয়াস কাঞ্চন সুবীর নন্দী ইন্দ্রমোহন রাজবংশী রবি চৌধুরী সহ অনেক শিল্পী বিশেষ করে ওপার বাংলার শ্যামলদা উপস্থিত ছিল। যাহোক আমার বন্ধু প্রিয়জন নার্গিসের সুস্থ হওয়ার খবর আমাদের পরিবারকে স্বস্তি দিয়েছে।" ( * নার্গিস আহমেদ 'তিনবাংলা, ইউএসএ সভাপতি। বাংলাদেশ সোসাইটির প্রথম নির্বাচিত নারী সভাপতি। সম্প্রতি করোনা'র করাল গ্রাস থেকে মুক্ত হয়েছেন)। উল্লেখ্য, ফকির ভাই আমাকে 'তুই-তুমি' উভয় সম্বোধনেই ডাকতেন। চলতি জুলাইয়েই ইনবক্সে ফকির ভাইকে আশ্বস্ত করেছিলাম। বলেছি -- করোনাটা কমুক, সংকলনটি করে দেবো। আসছে ২০২২-এর ২১ ফেব্রুয়ারি 'র জন্মতিথিতেই হবে আশাকরি। আমি সেই স্মারক সংকলনটির নীরব প্রস্তুতি নিচ্ছিলাম। কিন্তু আমাদের সবাইকে কাঁদিয়ে তিনি চলে গেলেন। যথারীতি স্মারকগ্রন্থটি বেরুবে, কিন্তু দেখে যেতে পারলেন না। করোনার অতিমারীকাল কেড়ে নিলো ২৩ জুলাই, ২০২১-এ। জনপ্রিয় গণসঙ্গীত শিল্পী, যুদ্ধবর্ষের কন্ঠযোদ্ধা গেলেন একটি স্মারকবর্ষে। বাংলাদেশের স্বাধীনতার অর্ধশতবর্ষ বা মহান রজত জয়ন্তীতে। কন্ঠবীর ফকির আলমগীরের শেষ নিউইয়র্ক সফর ২০১৭-১৮তে। সেবার জাপা নেতা মাহবুব আলী বুলু প্রয়াত হয়েছেন। আমি ঠিকানা'য় পাতাভরা স্মৃতিনিবন্ধ লিখেছিলাম। জ্যাকসন হাইটসে আমাকে পেয়ে ফকির আলমগীর জড়িয়ে ধরলেন। বললেন, আমার প্রিয়মুখ বুলুকে নিয়ে লিখেছিস। তোর লেখাটা এতো জীবন্ত হয়েছে যে পড়েছি, সংগ্রহেও রেখেছি। আমি তো সিনিয়র, তোর আগেই মারা যাবো। আমার কি সৌভাগ্য হবে সাসু'র এমন একটি স্মৃতিচারণ! ঠিকানা'র পাতায় যা ঝকঝকে টকটকে করে ছাপা হবে! ঠিকানা কর্ণধার সুহৃদ এম এম শাহীন লিখেছেন স্মৃতিগদ্য। ১৯৮৮ থেকে তারুণ্য তাড়ানো শেষজীবনের প্রতিচ্ছবি। টলমলে হৃদভেজা জল এনে দিলো চোখে। 'জীবন্ত কন্ঠবীরে'র বিদেহী আত্মাটি স্বর্গবাসী হোক। নিকটজনদের জন্যে শোক, সমবেদনা, শুভকামনা। ♠প্রয়াত ফকির আলমগীরের শেষ ইচ্ছে >> একটি স্মারক সংকলন। আমি প্রতিশ্রুত ছিলাম তা সম্পাদনা করে দেবো। এতে লেখক, নিকটজন, শুভান্যুধ্যায়ীদের অংশগ্রহণ চাই। সর্বোচ্চ ৫০০ শব্দের মধ্যে স্মৃতি, আবেগ, বা মন্তব্য। সংশ্লিষ্ট প্রবন্ধ-নিবন্ধ-মূল্যায়ন --- যা খুশি লিখুন। চলমান পোস্টে প্রদত্ত লেখনীও গ্রহণযোগ্য। ২০ আগস্ট'২১-এর মধ্যে লেখা পাঠান ♠ ফকির আলমগীরের গান-নায়িকা 'ও সখিনা' থাকেন নিউইয়র্কেই। তিনি শাহরিন লিটা, দিচ্ছেন মডেলিং ও অন্যান্য স্মৃতিতথ্য। আপনিও মনের আগল খুলে, ছোট-বড়ো আকারে লিখুন। ওনার বিদেহী আত্মা তাতে প্রশান্তি পাবে আশাকরি♠ ♦ নিউইয়র্ক, জুলাই ২০২১ ♦সাসু, নিউইয়র্ক, জুলাই ২০২১
উনি কি সত‍্যিই ভিকারুননিসা নূন স্কুলের প্রিন্সিপাল? নাকি বিকারগ্রস্ত হয়ে বিকারুননিসা হয়ে গেলেন? উনি ফেসবুকে গালিসাহিত‍্য পড়ালে পারেন। পিস্তল বালিশ গালি ক্ষমতা। উফফ হোয়াট আ লেডি মাস্তান!
সুখবর ৭–১৪ আগস্ট এক কোটি টিকা দেওয়া হবে: স্বাস্থ্যমন্ত্রী 
সময়ের কাহন -২০ ----------------------- রেডিওতে ইয়াহিয়া খানের এই ঘোষণা প্রচারের সাথে সাথে মূহুর্তের মধ্যে বিক্ষুব্ধ লোকজন উদ্ভ্রান্তের মতো রাস্তায় বেরিয়ে পড়লো। স্টেডিয়ামে তখন পাকিস্তানের সাথে এমসিসি (ইংল্যান্ড) দলের ক্রিকেট খেলা চলছিলো। দুপুর একটার ইংরেজি সংবাদে ঘোষণাটা শুনেই দর্শকরা খেলা ফেলে সাথে সাথে বেরিয়ে এলো রাস্তায়, অফিস আদালত,কলেজ, বিশ্ববিদ্যালয়ের শিক্ষার্থী, সাধারণ মানুষ,কারখানার শ্রমিক, দিনমজুর যে যেখানে আছে সবাই বেরিয়ে এলো। সবার হাতেই তখন লাঠি, বাঁশ, লোহার রড ,খেলার ব্যাট। হাতের কাছে সেই মূহুর্তে যে যা পেয়েছে তাই নিয়ে রাস্তায় বেরিয়ে এসেছে। ভয়ংকর আক্রোশে বিক্ষুব্ধ জনতা ঢাকা শহরের পথের ওপরেই পাকিস্তানের পতাকা আর কায়েদে আজমের ছবি দুটোই আগুনে পুড়িয়ে দিলো। বুকে কতখানি ক্ষোভ জমা ছিলো তাদের! পতাকা বা কায়েদে আজম কাউকেই যে বাংলার মানুষ অন্তর থেকে গ্রহণ করতে পারেনি এতে স্পষ্ট হয়ে গেলো। মহাসমুদ্রের বুক থেকে ফুঁসে ওঠা জলোচ্ছ্বাসের ক্রুদ্ধ গর্জনের মতো বাংলার আকাশ, বাতাস জুড়ে মুহুর্মুহু প্রতিধ্বনিত হতে লাগলো জ-য় বা-ং-লা। বোয়ালখালিতেও সেই উচ্ছ্বাসের ঢেউ এসে লাগলো। কানুনগোপাড়ার চারিদিক শ্লোগানে মুখরিত হয়ে উঠলো " সব কথার শেষ কথা বাংলার স্বাধীনতা।" চট্টগ্রাম শহরে বাঙালি আর অবাঙালিদের মধ্যে ছোটখাটো একটা সংঘর্ষও হয়ে গেলো। সেই সংঘর্ষে আহত বাঙালিদের রক্ত দিতে মেডিকেল কলেজে ছুটে গেলেন কলেজের অধ্যাপক দিলীপ চৌধুরী। অঙ্কশাস্ত্রের অত্যন্ত মেধাবী এই শিক্ষক দেশের এই ক্রান্তিলগ্নে বিদেশে যাওয়ার স্কলারশিপ পেয়েও যান নি। সম্পর্কে তিনি আমার ছোট মেসোমশাই অধ্যাপক ডঃতপন চৌধুরীর (পরে শিক্ষা বোর্ডের চেয়ারম্যান) কাকা। দিলীপ চৌধুরী বঙ্গবন্ধুর অত্যন্ত প্রিয়পাত্র ছিলেন। ১৯৭০ এর সাধারণ নির্বাচনের আগে ১২ নভেম্বর প্রচণ্ড ঘূর্নিঝড়ে দেশে অনেক মানুষ মারা যান।বঙ্গবন্ধু তখন জনগণকে দেখার জন্যে চট্টগ্রামে এসেছিলেন এসেছিলেন বোয়ালখালিতেও।দিলীপ চৌধুরী তখন তাঁকে আমাদের কলেজে নিয়েও এসেছিলেন। বঙ্গবন্ধু তাঁর হাত ধরে কিছুক্ষণ হাঁটলেও কলেজের ভেতরে ঢোকেন নি।কলেজের বাইরে শিরিষ গাছের নিচ থেকে ফিরে গিয়েছিলেন। ব্যস্ততার জন্যে বলেছিলেন কখনো ক্ষমতায় গেলে কলেজেটিকে তিনি ভালো করে দেখবেন। এদিকে দেশের এই জটিল পরিস্থিতিতে বঙ্গবন্ধু সাথে সাথে সাংবাদিকদের আহবান করে মার্চের দুই আর তিন পরপর দুদিন হরতালের ডাক দিলেন আর সেই সাথে রেসকোর্স ময়দানে এক গণসমাবেশের ঘোষণা দিয়ে জানালেন যে সেদিন তিনি সেখানে বক্তৃতা দেবেন। অবিস্মরণীয় সেই দিনটিই হল সাতই মার্চ। আমরা সাধারনত সকালে চায়ের আসরে বাবার মুখেই দেশ বিদেশের নানা খবর শুনে থাকি। বাবা সারাক্ষণই রেডিও শুনেন আবার আমাদের কাছে তা বলেনও।মা মাঝে মাঝে বাবাকে বলেন চলন্ত রেডিও। পত্রিকা পড়ার আগেই আমরা বাবার মুখে প্রধান খবরগুলি পেয়ে যাই। এই সময়ে রেডিওর খবর ছাড়াও মানুষের মধ্যে একটা ভয় কাজ করতে শুরু করেছিলো।সরকার হয়তো অবস্থা সামলে নিতে কারফিউ জারি করতে পারে। অজানা এক আশংকায় সবার খাবার দাবার কেনাকাটার একটা হিড়িক পড়ে গেলো।সবার ভয় এই গোলমাল যদি আরো বাড়ে? ঘরে ঘরে সবাই চাল, ডাল,আটা,মশলা,আলু,ডিম,পেঁয়াজ,নুন, তেল,কেরোসিন তেল কিনে রাখতে শুরু করলো। মানুষের এই আশংকা মিথ্যে ছিলো না।সত্যি সত্যিই মার্চের তিন তারিখে রাত আটটায় সামরিক সরকার কারফিউ জারি করে দিলো। কিন্তু মানুষের পিঠ যখন দেয়ালে ঠেকে তখন তার কাছে কোন বাধাই আর মানে না। মানুষ তখন এতটাই ক্ষেপেছে যে সরকারের জারি করা কারফিউকে অমান্য করেই সমানে তাদের মিছিল আর শ্লোগান চলতে লাগলো। নির্মম পাক সরকার ভাবলো এটা নিয়ে অহেতুক সময় নষ্ট করার আর অর্থ হয় না। ক্ষুব্ধ জনতাকে নিয়ন্ত্রণ করার জন্যে সরকারও নিষ্ঠুর হাতে এলোপাথাড়ি গুলি ছুঁড়তে শুরু করে দিলেন। কিন্তু বাঁধভাঙা জলস্রোতকে ঠেকিয়ে রাখা কি এতই সহজ ? তীব্র জলস্রোতের মতোই সেই জনস্রোত দূরন্ত গতিতে ছুটে চলেছে। অভূতপূর্ব সেই মহাদৃশ্য যাঁরা দেখেছেন তাঁরা যেমন সেই দৃশ্য কখনও ভুলতে পারবেন না তেমনি যাঁরা তা দেখেন নি তাঁদের কাছে তা বলেও বোঝাতে পারবেন না। প্রেসিডেন্ট ইয়াহিয়া খান এরপরে ৬ই মার্চ বেতারে আবার নতুন করে আরেকটা ভাষণ দিলেন। সে ভাষণে তিনি জানালেন জাতীয় পরিষদের অধিবেশন বসবে ২৫ মার্চ। সেই সাথে সামগ্রিক এই কর্মকান্ডের জন্যে তিনি নির্লজ্জ ভাবে বঙ্গবন্ধুকেই এ জন্যে একতরফাভাবে দায়ী করলেন। বাংলার প্রতিটি মানুষের সাথে সাথে আমাদের পরিবারে আমরাও বঙ্গবন্ধু সাতই মার্চের ভাষণে কী বলেন অধীর আগ্রহ আর উত্তেজনায় তখন উদগ্রীব । অপেক্ষার প্রহর আমাদের কারুরও বুঝি তখন কাটতে চাইছে না। দেশের সব শিক্ষা প্রতিষ্ঠান তখন অনির্দিস্ট কালের জন্যে বন্ধ।আমরা সাত ভাই বোন সবাই আবার বাবার বাড়িতে অবশেষে এলো সাতই মার্চ। সেদিন দুপুর বেলায় নির্দিষ্ট সময়ের আগেই সবার খাওয়া দাওয়া শেষ কারণ বঙ্গবন্ধু কী বলেন তা শোনার জন্যে সবাই উদগ্রীব। সবাই বাবার ঘরে রেডিওর সামনে অধীর আগ্রহ নিয়ে অপেক্ষা করছি । রেডিও খোলাই আছে। আমরা নিজেদের মধ্যেই গল্প করলেও কান রয়েছে রেডিওর দিকে। একটু পরে যেই শুরু হল ' আমার সোনার বাংলা আমি তোমায় ভালোবাসি। সাথে সাথে আমরা কথা বন্ধ করে প্রচণ্ড এক উৎসাহ নিয়ে অপেক্ষা করতে লাগলাম । কিন্তু ঠিক তখন রেডিওটা হঠাৎ দুম্ করে বন্ধ হয়ে বসলো। বাবা কিছুটা অবাক হয়ে বললেন সকালেই নূতন ব্যাটারি লাগিয়েছি। ব্যাটারি তো খারাপ হবার কথা না। এই বলে রেডিওর নব ঘুরিয়ে বললেন," অন্য সব স্টেশন তো ঠিকই ধরছে। রেডিও তো ঠিকই আছে দেখছি।" দুশ্চিন্তার ভাঁজ কপালে তুলে বাবা বললেন,' সকাল থেকে সারক্ষণ বঙ্গবন্ধুর বক্তৃতা সম্প্রচার করা হবে বলে শেষ মুহুর্তে তা প্রচার করা হচ্ছে না। এটা বিশ্বাস করা যায় না। তার মানে ঢাকায় হয়তো বড় ধরণের কোন গোলমাল বেঁধেছে।' সবার মন বিষণ্ণ হয়ে গেলো। ঢাকায় কি হচ্ছে তা সেই মুহুর্তে জানবার কোন উপায়ও নেই। সেই রেডিও পরদিন ঠিক আট মার্চের সকালে যখন খুললো তখন রেডিও থেকে ভেসে আসতে লাগলো বঙ্গবন্ধুর উদাত্ত কন্ঠের অপূর্ব এক তেজোদ্দীপ্ত ভাষণ। সে যেন এক অনন্য বলিষ্ঠ ভাষণ। যে ভাষণের প্রতিটি শব্দ উচ্চারণের সাথে সাথে বাংলার প্রতিটি মানুষকে তিনি আহবান করে চলেছেন,সকলের অন্তরকে দেশ প্রেমে উদ্বুদ্ধ করে চলেছেন। পূর্ব বাংলার শোষিত, বঞ্চিত, অবহেলিত মানুষদের মনের কথাগুলিকে এমন আবেগের সাথে 'এবারের সংগ্রাম মুক্তির সংগ্রাম, এবারের সংগ্রাম আমাদের স্বাধীনতার সংগ্রাম?' কে কবে এমন বাঙ্ময় করে প্রকাশ করতে পেরেছে? মন্ত্রমুগ্ধের মতো আমরা তাঁর ভাষণ শুনছি। ঘরে যেন পিন পতন নীরবতা।আবেগে চোখে জল এসে পড়ছিলো। পরে শুনেছি ৭ই মার্চ তাঁর সেই অমর বক্তৃতা মার্শাল কর্তৃপক্ষ তথ্য মন্ত্রণালয়কে সম্প্রচার করার অনুমতি দেয় নি বলে রেডিওর সকল বাঙ্গালী কর্মকর্তা ও কর্মীরা একজোট হয়ে সেদিন রেডিও স্টেশন ছেড়ে বাইরে বেরিয়ে এসেছিলেন। অবশেষে সরকার অনুমতি দিতে বাধ্য হলে তাঁরা আবার রেডিও স্টেশনে যোগ দেবার পরে ভাষণটি প্রচার করা সম্ভব হয়েছিলো। সারা বাংলার আনাচে কানাচে রেডিওতে শোনা ছাড়াও শুধু রেসকোর্সের ময়দানের জনসভাতেই সেদিন তাঁর এই ভাষণ চাক্ষুষ ভাবে শোনার জন্যে তিরিশ লক্ষেরও বেশি লোক উপস্থিত হয়েছিলো। সারা দেশের মতো কানুনগোপাড়াতেও গেরিলাযুদ্ধের প্রস্তুতি শুরু হয়ে গেলো।পাড়ায় পাড়ায় অধ্যাপকরা মিলে জনমত সৃষ্টি করতে লাগলেন। অবসরপ্রাপ্ত সেনা অফিসাররা তরুণদের ট্রেনিং দিতে শুরু করলেন।শহরে বন্দুকের দোকান লুট হতে শুরু করলো। মানুষের হাতেও কিছু অস্ত্র এসে পড়লো।ঢাকায় লাল সবুজের মাঝখানে দেশের মানচিত্র আঁকা বাংলাদেশের পতাকা উড়লো।দিলীপ চৌধুরী চট্টগ্রাম শহর থেকে নতুন পতাকা নিয়ে এলেন।কলেজের অধ্যক্ষ শান্তিময় খাস্তগীরকে নিয়ে অধ্যাপকরা সবাই মিলে সেই পতাকা কলেজের গেটে তুললেন। সেদিনই সন্ধ্যার সময়ে আমার কর্তা সিলেট থেকে চট্টগ্রাম এসে যখন বললো বঙ্গবন্ধু যখন রেসকোর্সের ময়দানে বক্তৃতা দিচ্ছিলেন তখন নাকি ঢাকার তেজগাঁ বিমানবন্দরে নেমেছেন ইয়াহিয়ার পাঠানো পূর্ব পাকিস্তানের নতুন জেনারেল যার নাম আমরা বেলুচিস্তানে শুনেছি সেই টিক্কা খান। আমি চমকে উঠে বললাম বেলুচিস্তানের সেই কসাই টিক্কা খান! এই নাম শুনলেই বেলুচবাসীর দৃষ্টিতে যে ঘৃণা আমি দেখেছি তা মনে করে শিউরে উঠলাম। ১৯৫০-৬০এ অবহেলিত জনপদ বেলুচিস্তানের স্বাধিকার স্বায়ত্তশাসন বুভুক্ষু অদম্য বেলুচবিপ্লবীদের যে টিক্কা খান হত্যা করেছে? বুকটা কি এক আশংকায় কেঁপে উঠলো। বাংলার সবুজ জমিকে কি সে এবারে রক্তাক্ত করে ছাড়বে? কর্তা আসার পরে সিলেট ফিরে যাবার জন্যে সবকিছু গুছিয়ে নিচ্ছিলাম। মাকে বললাম তোমরাও আমাদের সাথে চল। এই সময়টাতে কিছুদিন সিলেটে বেড়াতে গেলে তোমাদের ভালো লাগবে। অন্যরা যদিও সিলেট আগে বেড়িয়ে এসেছে যায়নি শুধু বড়দি আর কৃষ্ণা। মা তাই বললেন ওরা দুজনেই যাক। মা'র কথায় আমার কর্তা পরদিনই চট্টগ্রাম শহরে গিয়ে আমাদের টিকিটের সাথে বড়দি,কৃষ্ণা আর ছন্দার জন্যেও টিকিট কিনে নিয়ে এলো। সেই টিকিট ছিলো পঁচিশে মার্চের। পঁচিশে মার্চের তখনও দিন কয়েক বাকি। বাংলার স্বাধিকার প্রতিষ্ঠার সাথে একে একে সবাই তখন একাত্মতা ঘোষণা করতে শুরু করেছেন। আশি বছরের বর্ষীয়ান নেতা মৌলানা ভাসানি বঙ্গবন্ধুকে সমর্থন করে বলেছেন বর্তমান সরকার যদি আপোষে পূর্ব বাংলার স্বাধীনতা না দেয় তাহলে তিনি ৫২ সালের মতো বঙ্গবন্ধুর সাথে একযোগে বাংলার মুক্তি সংগ্রামে নামবেন। কবি,সাহিত্যিকরা গড়ে তুলেছেন লেখক সংগ্রাম শিবির। তৈরি হল বিক্ষুব্ধ শিল্পী সংগ্রাম পরিষদ। বিশিষ্ট ব্যক্তিরা একে একে বর্জন করতে শুরু করলেন পাক সরকারের দেয়া খেতাব বর্জন। পাক সরকারের আর বুঝতে বাকি রইলো না পরিস্থিতি তাদের নিয়ন্ত্রণে আর নেই।পুরোপুরি বাইরে চলে গেছে। ১৫ মার্চ সমঝোতার শেষ চেষ্টা হিসেবে কঠোর নিরাপত্তায় প্লেনে করে ইয়াহিয়া এলেন বঙ্গবন্ধুর সাথে আলাপ করতে কিছুদিন পরে ভুট্টোও এসে যোগ দিলেন সেই মিটিংয়ে। দুজনের গাড়ির সামনে পিছনে থাকে মেশিনবাহী ট্রাকের প্রহরা। বঙ্গবন্ধু সেই আলোচনায় যান প্রতিবাদের পতাকা উড়িয়ে। পঁচিশে মার্চে আমরা সিলেট যাবো বলে আগের দিন সব কিছুই গুছিয়ে নিয়েছি।মা সাথে দিয়েছেন ডালের বড়ি,আচার, নারকেলের সন্দেশ আর সেই সাথে চট্টগ্রামের শুঁটকিও।রাত দশটায় মেল ট্রেন।বাবার বাড়ি থেকে বেরোতে হবে দুপুরেই। বেলা তখন এগারোটা। বাবা প্রফেসর হোস্টেল থেকে ঘুরে এসে বললেন," তোরা তো মনে হয় যেতে পারবি না।২৩ মার্চ প্রতিরোধ দিবসের দিনে সিলেট আর চট্টগ্রাম রেললাইন থেকে নাকি রেললাইনের বেশ কিছু ফিশ প্লেট উপড়ে ফেলা হয়েছে। ট্রেন তাই চলছে না। এটা শুনে আমার কর্তা ভীষণ চিন্তায় পড়ে গেলো। আরও শুনি জাতিসংঘ প্রধান উথান্ট নাকি জাতিসংঘের অফিসের কর্মকর্তা আর কর্মচারীদের ঢাকা ছেড়ে যেতে বলেছেন। পি আই এর ফ্লাইটে শত শত অবাঙালী তখন পূর্ব পাকিস্তান ছাড়ছে অথচ বাঙালীরা শত চেষ্টা করেও কোন টিকিট পাচ্ছে না। শোনা যাচ্ছে প্লেনে করে সাদা পোষাকে তেজগাঁ বিমানবন্দরে নাকি রোজ সৈন্য নামছে। শুধু তাই নয় করাচি থেকে গোলাবারুদ আর অস্ত্রশস্ত্র নিয়ে এম ভি সোয়াত নামে একটা জাহাজ চট্টগ্রাম বন্দরে এসে ভিড়েছে। সেই অস্ত্র খালাস করতে দেবে না বলে চট্টগ্রামের বীর তরুণরা রাস্তায় ব্যারিকেড দিয়ে দাঁড়াতেই তাদের ওপরে আর্মি ঝাঁপিয়ে পড়েছে। একটা ঝড়ের আভাস যেন ক্রমশ স্পষ্ট হয়ে উঠছে। কসাই টিক্কা খান নাকি পূর্ব বাংলায় পা দিয়েই বলেছে এই পরিস্থিতি নিয়ন্ত্রণে আনতে তার জন্যে বাহাত্তর ঘন্টাই যথেষ্ট। ২৫ মার্চের রাতে আমাদের সিলেট যাওয়া বাতিল হয়ে গেলো। আর ঠিক সেই রাতেই খুব সাধারণ একটা গাড়ি তেজগাঁ বিমানবন্দরে এসে থামলো।গাড়ি থেকে অত্যন্ত সন্তর্পণে নামলেন প্রেসিডেন্ট ইয়াহিয়া খান।অদূরে অন্ধকার রানওয়েতে তাঁর জন্যে দাঁড়িয়ে আছে একটি প্লেন।গাড়ি থেকে নেমে গুটিকয় সঙ্গী নিয়ে নিঃশব্দে সেই অন্ধকার রানওয়ে পেরিয়ে তিনি প্লেনটিতে উঠে পড়লেন। যাওয়ার আগে অপারেশন সার্চলাইটকে সবুজ সংকেত দিয়ে গেলেন,ঠিক বারোটার সময়ে যেন একশান শুরু হয় ততক্ষনে তিনি ভারতের আকাশ সীমানা পার হয়ে করাচি পৌঁছে যাবেন। এই সেই অপারেশন সার্চ লাইট টিক্কা খান যা বাঘা বাঘা জেনারেলদের নিয়ে শুধু পরিকল্পনা নয় বেলুচিস্তানের বিদ্রোহী দলের ওপরে সার্থকভাবে তা প্রয়োগ করে তাদের শায়েস্তাও করেছেন। এই অপারেশন সার্চ লাইট প্রয়োগ করে এবারে তিনি বাঙ্গালীদের দমন করবেন। মনে তাঁর অকুণ্ঠ সাহস। পূর্ব পাকিস্তানের কোন বিচারপতিই তাঁকে শপথ গ্রহণ করাতে রাজি না হলেও তিনি মার্শাল ল এডমিনিস্ট্রেটর হয়েই কাজ চালাচ্ছেন। অন্যান্য সব দিনের মতোই পঁচিশে মার্চের রাত তার নিয়মেই গড়াচ্ছিলো।কর্মব্যস্ত মানুষ সারাদিনের কাজের পরে নিজের ঘরে ফিরে এসেছে। কিন্তু কে জানতো এই রাত প্রতিদিনের রাতের মতো হবে না ? কে জানতো এই রাতের ভয়াল থাবা সারা জীবন বাঙালীদের মনে গভীর ক্ষতের দাগ রেখে যাবে? এই রাত যে টিক্কা খানের পরিকল্পনা বাস্তবায়নের রাত। আর সেই পরিকল্পনা বাস্তবায়নের জন্যেই ইয়াহিয়ার দেয়া নির্দেশিত সময়ে ঠিক বারোটা বাজতেই বিকট গর্জনে থরথর করে কেঁপে উঠলো পুরো ঢাকা শহর। ট্যাংক, মর্টার, শেল,মেশিনগান,কামান নিয়ে ঢাকার রাজপথগুলিতে বিভিন্ন দলে ভাগ হয়ে টিক্কা খানের সৈন্যরা তখন হত্যানিধন যজ্ঞে মেতে উঠেছে। একদল রাজারবাগের পুলিশ হেড কোয়ার্টারে ঢুকে ঘুমন্ত বাঙালী পুলিশ সৈন্যদের হত্যা করতে শুরু করলো অন্যদল ঢাকা বিশ্ববিদ্যালয়ের আবাসিক হলে ঢুকে ছাত্রদের হত্যা করতে শুরু করলো। একমাত্র হিন্দু আবাসিক হল জগন্নাথ হলেই তারা সাতশ ছাত্রকে শুধু হত্যা নয় হলটাও ধ্বংস করে দেয়। হত্যা করলো দেশের অত্যন্ত সম্মানিত অধ্যাপকদের। হত্যা করলো ছাত্রদের প্রিয় মধুদাকে। তাঁর ক্যান্টিনটাও পুড়িয়ে ছাই করে দিলো। শহীদ মিনারের স্তম্ভগুলি ততক্ষণে গোলার আঘাতে ভেঙে চুরমার। ভাবতে অবাক লাগে যুদ্ধ পরবর্তী সময়ে পাকিস্তান নির্লজ্জের মতো অস্বীকার করেছে তারা নাকি ঢাকা বিশ্ববিদ্যালয়ে কোনোরকম হত্যাযজ্ঞই চালায় নি। ঐতিহ্যবাহী ঢাকেশ্বরী মন্দিরের পুরোহিতকে হত্যা করে মন্দিরের সোনার প্রতিমা লুট,রমনা কালিবাড়ি সহ পুরনো ঢাকার শাঁখারি পট্টির হিন্দু এলাকা,ঢাকার আশেপাশের বস্তি,পেপার অফিস সব কিছু তখন আগুনের লেলিহান শিখায়,মানুষের করুন আর্তনাদে, কুকুরের কান্নায় ভয়ংকর ভাবে কেঁপে উঠেছে। দিশেহারা মানুষ উপায় না দেখে পালাতে শুরু করলো বুড়িগঙ্গার অপর পাড়ে জিঞ্জিরার দিকে।সাথে সাথে পাকবাহিনীর অস্ত্রগুলি প্রাণের তাগিদে ছুটে যাওয়া মানুষগুলির দিকে ঘুরে গেলো। শুধু জিঞ্জিরাতেই সেই রাতে তাদের অস্ত্রে কয়েকশ মানুষ মারা গেলো। পূর্ব, পশ্চিম, উত্তর, দক্ষিণ সব দিক থেকেই তখন আগুনের স্তম্ভ আকাশ সমান উচ্চতায় উঠতে লাগলো। গুলির শব্দে,মানুষের গগন বিদারি আর্তনাদে,কুকুরের মড়াকান্নায় সে এক নারকীয় দৃশ্য। জেনারেল টিক্কার অপারেশন সার্চ লাইটের অংশ হিসেবে বাহাত্তর ঘন্টার প্রথম ধাপ শুরু হল এভাবেই। সেই রাতেই পাকবাহিনী বঙ্গবন্ধুকে বন্দী করে কোথায় যে নিয়ে গেলো তার সঠিক কোন উত্তর তখন কেউই জানতো না। পাক সরকারের এই নিষ্ঠুর হত্যাযজ্ঞের খবর দেশের বাইরে কোনভাবেই যেন প্রচার না পায় সে জন্যে পূর্ব পাকিস্তানে একে একে সমস্ত বিদেশি সাংবাদিকদের ২৫ মার্চেই হোটেল ইন্টারকন্টিনেন্টালে এনে আটকে রাখা হল। এরপরে তাদের সবাইকে সৈনিক প্রহরায় বিমানে উঠিয়ে জোরপূর্বক দেশ থেকে বের করে দেয়া হল। এই সব সাংবাদিকদের মধ্যে ব্রিটিশ পত্রিকা ডেইলি টেলিগ্রাফের সাইমন ড্রিং নামে একজন সাংবাদিক ছিলেন যিনি তাদের চোখ এড়িয়ে হোটেলের রান্নাঘরে বাবুর্চিদের সহায়তায় নিজেকে দুই দিন লুকিয়ে রাখতে সমর্থ হন। চুপিচুপি তিনিঢাকার বিভিন্ন বিধ্বস্ত জায়গায় ঘুরে ঘুরে খবর সংগ্রহ করে সেসব খবর দেশের বাইরে বিভিন্ন কৌশলে টেলিগ্রাফে পাঠিয়ে দিতে থাকেন। রেডিওতে বিবিসি মারফত তাঁর পাঠানো এসব সংবাদ শুনে তো সমগ্র বিশ্ববাসী বিষ্ময়ে হতভম্ব। বি বি সি ছাড়া খবর পাবার আরেকটা মাধ্যম ছিলো আকাশবানী। পাক সরকারের এই নিষ্ঠুর ও ধ্বংসাত্মক কার্যকলাপে মানুষ অনিশ্চিত ও ভয়সংকুল এক জীবন পার করছে তখন । কারো মনেই শান্তি বা স্বস্তি নেই। চরম এক দুঃসময় বিরাজ করছে সারা দেশ জুড়ে। এই সময়ে কিছুদিনের জন্যে চট্টগ্রাম বেতার কেন্দ্র মুক্তি সংগ্রামীরা নিজেদের দখলে নিয়ে আসলে তখন সেই কেন্দ্র থেকে ২৬শে মার্চ প্রথমে স্থানীয় আওয়ামী লীগের নেতা জনাব হান্নান এবং এর পরে মেজর জিয়াউর রহমান বাংলাদেশকে স্বাধীন দেশ বলে ঘোষণা দেন। ২৬ মার্চের দুপুরে ইপিআরের ওয়্যারলেসে জনাব হান্নানের কাছে এই বার্তা বঙ্গবন্ধুর কাছ থেকে এসেছিলো যা তিনি বন্দী হবার আগের মুহুর্তে পাঠিয়ে ছিলেন। ২৭ মার্চ। সন্ধ্যা পেরিয়েছে তখন। আমি আমার ছেলেকে ঘুম পাড়াচ্ছিলাম। এমন সময় মা আমাকে খেতে ডাকলেন। ছেলেকে ঘুম পাড়িয়ে খাবার ঘরে ঢুকেই শুনি রেডিও থেকে ভেসে আসছে "আই মেজর জিয়া, প্রভিন্সিয়াল কমানডার ইন চিফ, দি বাংলাদেশ লিবারেশন আর্মি, হেয়ারবাই প্রক্লেইম, অন বিহাফ অফ শেখ মুজিবুর রহমান, দি ইন্ডিপেন্ডেন্ট অফ বাংলাদেশ।" আমি সবে ভাত নিয়েছি আমার প্লেটে। সেই কন্ঠস্বর শুনে আমার হাত থেকে ভাতের থালাটা দুম করে মাটিতে পড়ে গেলো। মা বললেন কি হল তোর? আমি উত্তেজিত স্বরে বললাম মা শুনছো বঙ্গবন্ধু বেঁচে আছেন। মা বললেন তুই মাথা ঠাণ্ডা করে খা দেখি? একটু পরেই আবার আমার নাতি উঠে যাবে। পাক বাহিনীর এই নির্বিচার হত্যাকাণ্ড, বেপরোয়া গুলিবর্ষণ আর ব্যাপক অগ্নিসংযোগে ভীত সন্ত্রস্ত মানুষ তখন উদ্ভ্রান্তের মতো দিশেহারা হয়ে ছুটছে। রাজনৈতিক নেতা , কর্মী, সশস্ত্রবাহিনীর বিদ্রোহী বাঙালী থেকে সাধারণ মানুষ সবাই তখন শহর থেকে গ্রামের দিকে ছুটছে। প্রথম দিকে গ্রাম নিরাপদ থাকলেও পরে গ্রামেও একই অবস্থা। উপায় না দেখে অবশেষে শেষ আশ্রয় হিসাবে মানুষ সীমান্ত পেরিয়ে পার্শবর্তী দেশ ভারতে ছুটছে। হাজার থেকে লক্ষ, লক্ষ থেকে কোটির দিকে এগিয়ে চলেছে সে সংখ্যা। তবে জেনারেল টিক্কা খান তাঁর অপারেশন সার্চলাইট অবহেলিত বেলুচিস্তানের বিপ্লবীদের ওপরে সার্থক ভাবে প্রয়োগ করতে পারলেও তা কিন্তু মর্মান্তিকভাবে ব্যাহত হয়ে গেলো পূর্ব পাকিস্তানের মাটিতে। তিনি ভাবতেই পারেন নি যে এটা বেলুচিস্তান নয়। এর চারিদিকে চৌদ্দশ মাইল জুড়ে রয়েছে বিশাল এক স্থল সীমান্ত। দেশের সীমান্ত পেরিয়ে মানুষ তখন ছুটছে প্রাণের তাগিদে। এই প্রথম আমার মনে হল র‍্যাডক্লিফের বিভাজন এতদিনে বুঝি সত্যিই আমাদের জন্যে শাপে বর হয়ে দেখা দিয়েছে। চট্টগ্রামে স্বাধীনতা ঘোষণা যখন করা হল তখন দেশের অন্যান্য অঞ্চলও বসে নেই।বাঙালি আর্মি অফিসাররা তখন নিজেদের সাধ্যমতো বিচ্ছিন্নভাবে লড়াই চালিয়ে যাচ্ছিলেন। এপ্রিলের প্রথম সপ্তাহে সিলেটের তেলিয়াপাড়ার চা বাগানের এক নির্জন বাংলোতে বসেছে আর্মি অফিসারদের এক ঐতিহাসিক সভা। অভিজ্ঞ এই আর্মি অফিসারদের বুঝতে বাকি থাকেনা যে বাঙালি সেনাদের কাছে যে অস্ত্র আছে তা দিয়ে শক্তিশালী পাকবাহিনীর সাথে টিকে থাকা অসম্ভব। তাদেরও অস্ত্র চাই কিন্তু কে দেবে সেই অস্ত্র? আসবেই বা কোথা থেকে? স্বভাবতই তখন প্রথমেই মনে আসে প্রতিবেশী ভারতের কথা। কিন্তু ভারত তাদের তা দেবে কিনা সেটাও এক রাষ্ট্রীয় সিদ্ধান্তের ব্যাপার। আওয়ামী লীগের হতবিহ্বল নেতাকর্মীরা সীমান্ত পেরিয়ে আশ্রয় নিয়েছেন সেখানেই। রাজনীতিবিদদের সাথে যোগাযোগের চেষ্টা অব্যাহত রেখে তাঁরা সম্মিলিত একটি মুক্তিবাহিনী সংগঠনের সিদ্ধান্ত নিলেন। সর্বসম্মতিক্রমে এই নেতৃত্বের দায়িত্ব দেয়া হল ব্রিটিশ আর্মির অবসরপ্রাপ্ত প্রবীণ বাঙ্গালী অফিসার কর্ণেল ওসমানীকে। এর কিছুদিন পরেই আক্রান্ত পূর্ব বাংলার স্বতস্ফুর্ত সংগ্রাম এক সফল মুক্তি যুদ্ধের রুপ নিতে শুরু করলো। দলে দলে তরুণ ছেলেরাও মুক্তিযুদ্ধের ট্রেনিং নিতে সীমান্ত পেরিয়ে ভারতে ছুটছে। আমাদের কলেজের বিশাল লম্বা বারান্দায় গভীর রাতে ক্ষুধার্ত মুক্তিযোদ্ধারা যখন আসতো তখন গ্রামবাসিরা তাদের জন্যে খিচুড়ি রান্না করে আনলে তারা বলতো সময় নষ্ট করে থালায় পরিবেশনের দরকার নেই। বারান্দাতেই খিচুড়ি ঢেলে দিন। সেই বারান্দা ধুয়ে তখন গরম খিচুড়ি ঢেলে দেয়া হত, এর কারণ ঘরের শত্রু বিভীষণের মতো এক বিশেষ শ্রেণীর কাজ ছিলো পাকবাহিনীকে সব ব্যাপারে সাহায্যের জন্যে নিজেদের হাত দুটিকে বাড়িয়ে রাখা।যাদের নাম রাজাকার। মুক্তিযোদ্ধাদের দেখলেই এরা সাথে সাথে পাকবাহিনীর কাছে সেই খবর বিদ্যুৎ বেগে পোঁছে দেয়া ছাড়াও বিশিষ্ট বুদ্ধিজীবিদের অবস্থান, আওয়ামীলীগ আর হিন্দু সম্প্রদায়ের বাড়িঘর লুট করে আগুন জ্বেলে দেয়া, কোন কোন বাড়িতে তরুণ তরুণী আছে তাদের নির্যাতন করার জন্যে পাকবাহিনীর ক্যাম্পে নিয়ে যাওয়া প্রধানত এসবই ছিলো এদের কাজ। পাক বাহিনীর মতোই অনেক সময় তাদের চেয়েও ভয়ংকর রকমেরবিপজ্জনক ছিলো এরাই। বি বি সি আর আকাশবাণী মারফত যখন পৃথিবীর মানুষের কাছে পূর্ব বাংলার এই গণহত্যার খবর পৌঁছে যেতে লাগলো তখন তা শোনার ওপরেও নিষেধাজ্ঞা জারি করা হল। কিন্তু মানুষকে দাবিয়ে রাখা কি এতই সোজা? বঙ্গবন্ধু কি আর শুধু শুধু এই কথা বলেছিলেন? লোকজন রেডিওর ভলিউম খুব ছোট করে রেডিওকে কাপড় দিয়ে মুড়ে বিবি সি আর আকাশবাণী শুনতে লাগলো। আমার মা এই সময়ে খুব ভয় পেয়ে গেলেন তাঁর ছেলেমেয়েদের জন্যে আর বাবার জন্যে। কারণ আমার বাবার নাম তখন স্থানীয় রাজাকারদের খাতায় প্রথম সারিতে। ছোট বোন রীনার কোলে তখন ছোট ছোট দুটি বাচ্চা।প্রথমে তার ডাক্তার স্বামী সহ একরকম জোর করে তাকে পাঠিয়ে দেয়া হল প্রত্যন্ত গ্রামে তার শ্বশুরবাড়িতে। চলবে।
