আমি ১৫ বছর ধরে শুনছি আওয়ামী লীগ নেতারা বলছে যে জঞ্জাল অন্য আওয়ামী লীগ নেতা রেখে গেছে তা তারা পরিস্কার করছে। তাহলে আওয়ামী লীগ কী কিছু করেনি? শুধু জঞ্জাল করেছে? আওয়ামী লীগকে ডুবানোর জন্য আওয়ামী লীগ যথেষ্ট। নিজেদের দিকে নজর দেয়া উচিত। প্রতিটা মন্তব্য অপরিণত ও অপরিপক্ক। পরস্পরকে দোষারোপ করতে গিয়ে শেষ পর্যন্ত একটা লাইন টিকে আছে সবাই ভুল করলেও হাসিনা ভুল করেন না। হাসিনার প্রধানমন্ত্রিত্ব সফল, অথচ সব নেতাই ব্যর্থ। তাহলে আমলারা সফল? বিরাজনীতিকরণের শুরুটা রাজনীতিবিদরাই করেন। পরে দোষ দেন অন্যদের। প্রকৃত পরিবর্তন চাইলে, সত্যিকারে ভুল অনুধাবন করলে সত্যি কথা বলার অনেক জায়গা আছে। বিগত ১০ বছরে কেউ বিষয়গুলো আমল করেননি। করবেও না।
১. ভাস্কর্য বলি আর মূর্তি— দুটোর শেকড় কিন্তু দিনশেষে একই উৎস থেকে উৎসারিত, এবং তা হলো— ব্যক্তির সম্মানকে যুগের পর যুগ টিকিয়ে রাখতে, তা থেকে উৎসাহিত হতে, অনুপ্রেরণা পেতে তার একটা প্রতিমূর্তি গড়ে নিয়ে নিজেদের সামনে রেখে দেওয়া। মূর্তিপূজার গোঁড়া কোথায় প্রোথিত তা কুরআন বেশ সুস্পষ্টভাবে বিধৃত করেছে, এবং সেই সূত্রের শুরুর ঘটনায় কোনোভাবেই পূজোর মূর্তির দেখা মিলে না, সেখানে বরং দেখা মিলে ব্যক্তি সম্মান তুলে ধরবার সম্মানার্থে গড়ে তোলা ভাস্কর্যের। নূহ আলাইহিস সালামের কওমেরা তাদের সময়কার মহাত্মা মনীষীদের মৃত্যুর পরে, তাদের মহাজীবনকে স্মরণীয় করে রাখতে তাদের প্রতিমূর্তি গড়ে তুলে যা কালক্রমে একসময় পূজোর বস্তুতে পরিণত হয়। এভাবেই একসময়কার ভাস্কর্য পরিণত হয়েছে মূর্তিতে। আর, ভাস্কর্য নির্মাণ করে ব্যক্তি-জীবনকে স্মরণীয় করে রাখবার এই পরামর্শ তারা লাভ করেছিলো ইবলিশ শয়তানের কাছ থেকে। সুতরাং, যারা খুবই পেরেশানিতে আছেন যে— মুসলমানরা কেনো ভাস্কর্য আর মূর্তি নিয়ে এতোখানি উত্তেজিত, কিংবা যারা ধরেই নিয়েছেন যে— মূর্খ মুসলমানরা মূর্তি আর ভাস্কর্যের প্রভেদ বুঝতে পারে না, তাদের উদ্দেশ্য করে বলতে চাই— ব্যক্তি সম্মানের নিমিত্তে নির্মিত ভাস্কর্য কালের পরিক্রমায় কীভাবে পূজোর বস্তুতে পরিণত হয় তা নিজেদের অতীত ইতিহাস থেকে খুব ভালোভাবেই মুসলমানরা বুঝতে শিখেছে। ফলে কোন নতুন যুগে, নতুন সভ্যতায়, নতুন সময়ে সেই একই জিনিস যতো-ই শিল্প, কলা, আর সৃজনশীলতার পোশাক পরে সামনে এসে দাঁড়াক না কেনো, তার আড়ালে লুপ্ত থাকা মূর্তিপূজোর ভাবি গন্ধটা মুসলমানদের নাকে ঠিকই ধরা পড়ে। অন্যেরা যখন একটা ভাস্কর্যের দিকে তাকালে কেবল শিল্পের কলা-কৌশল দেখতে পায়, মুসলমানরা সেখানে দেখতে পায় ভবিষ্যতের কোন এক উত্তরপ্রজন্মের সেই ভাস্কর্যের পায়ে মাথা ঠুঁকে রাখবার দৃশ্য। তাই মুসলমানরা তাদের ভাবি-প্রজন্মের ঈমান রক্ষার্থে চিন্তিত হয়। ন্যাড়া কিন্তু বেলতলাতেই একবার-ই যায়, অথবা— ঘরপোঁড়া গরু সিঁদুরে মেঘ দেখলেও ভয় পায়। ২. নিরীশ্বরবাদীরা একটা জায়গায় এসে চরমভাবে পর্যদুস্ত আর তা হলো— মৃত্যু। জীবনের সব অনিবার্য সত্যকে তারা অস্বীকার করলেও, অমোঘ মৃত্যুকে তারা অস্বীকার করতে পারে না কোনোভাবে। কিন্তু মৃত্যুকে আটকে দেওয়ার সাধ যে তাদের ছিলো না তা কিন্তু নয়। অমরত্ব লাভের চেষ্টায় যুগে যুগে তারা তাদের বহু শ্রম, বহু ধন এবং বহু সময় ব্যয় করেছে। তা সত্ত্বেও— মৃত্যুর হাত থেকে তাদের রেহাই না আগে কখনো মিলেছে, না পরে কখনো মিলবে। অমরত্ব লাভের বৃথা চেষ্টার পরে, তাদের মনে হলো— যদি কোনোভাবে মানুষের চোখের সামনে দৃশ্যমান থাকা যায়, যদি কোনোভাবে নিজেদের অস্তিত্বের কথা মানুষকে জানান দেওয়া যায়, তাহলে হয়তো-বা, অমরত্ব না পেলেও কোনোভাবে টিকে যাওয়া যাবে মহাকালের সময়-স্রোতে। অমরত্বের এক ক্ষুদ্র ভগ্নাংশ হিশেবে তাই তারা মানুষের সামনে নিজেদের দৃশ্যমান করে রাখতে চাইলো নানানভাবে। মিশরীয় সভ্যতা হতে লব্ধ মৃত মানুষের মমি এবং আজকের সময়ের পাথরে নির্মিত ভাস্কর্য— এসবই ওই একই চিন্তা থেকে উদ্ভুত। যারা ওই সভ্যতায় মমি হয়ে থাকার মাঝে অমরত্ব খুঁজেছে, আজকের দিনে তাদের-ই উত্তরপুরুষেরা ভাস্কর্যের মাঝে অমরত্ব খুঁজে বেড়ায়। ৩. মানুষকে বড় করে রাখে তার কাজ। কাজ মানুষের দেহকে অমরত্ব দেয় না ঠিক, কিন্তু তার প্রচেষ্টাকে অমরত্ব দেয়। জীবনবিধান হিশেবে ইসলাম খুবই বাস্তবমুখী। পাথরে নির্মিত ভাস্কর্যের আড়ালে ইসলাম কাউকে বাঁচিয়ে রাখতে চায় না, ইসলাম কাজের দ্বারা সভ্যতার সমীকরণে টিকে যাওয়ার দীক্ষা দেয়। বহু সভ্যতা আগের অনেক উদ্ধত, অহংকারী, নিপীড়নকারী মোড়লেরা কালের ধুলোয় মিশে গেছে। নিশ্চিহ্ন হয়ে গেছে তাদের অস্তিত্বের সবটুকু সংবাদ। তাদের পরবর্তী কোন প্রজন্ম, কোন সভ্যতা তাদের চিনতে পারেনি। কিন্তু অসংখ্য নবি-রাসুল তাদের কাজ, কর্ম, প্রচেষ্টার কারণে বহু সভ্যতা, বহু শতাব্দী পরও আমাদের সামনে চির ভাস্বর হয়ে আছেন। তাদের কোন মূর্তি নেই, ভাস্কর্য নেই। কিন্তু তাদের জীবনের অনেক খুঁটিনাটি সহ তারা আমাদের দৈনন্দিন জীবনকে প্রভাবিত করে চলেছেন। ভাস্কর্য, মূর্তি কিংবা মমিতে নয়, মহাকালের স্রোতে টিকতে হয় এভাবেই। মানুষের হৃদয়ে নিজেকে এমনভাবে ধারণ করতে হয় যাতে করে মানুষ সভ্যতা থেকে সভ্যতায় আপনাকে, আপনার স্মৃতিকে বহন করে বেড়ায়। 
 এই দেশের মানুষ কি নিয়ে কখন সরব হওয়া উচিৎ,তা বুঝে না অথবা না বুঝার ভান ধরে থাকে! নাসিরের বিয়ে,বিলগেটসের বিচ্ছেদ,হিরো আলমের গান নিয়ে ঘুম নেই অথচ বাঁশখালির শ্রমিক হত্যা,গতকাল স্পিডবোটে ২৬ জনের প্রানহানী নিয়ে শীতনিদ্রায়! ব্যাপারটি এমন নাসিরের বিয়ে আর বিলগেটস এর বিচ্ছেদ জাতীয় অর্থনীতি ও নিরাপত্তার প্রশ্নে বড় একটা ইস্যু! বাঙ্গি জনতা! এদের দৌড় ওই ভাঙ্গী পর্যন্তই!
ফেসবুক মুসলিমদের চিন্তার পরিধিটা দেখেন! ফিলিস্তিন নিয়ে দুই লাইন কপি-পেস্ট করে, ওখানে হ্যাশট্যাগ দিলে না কি কেয়ামতের দিন আল্লাহর প্রশ্নের উত্তর দেয়া যাবে! তাদের দাবি— আল্লাহ যখন বলবেন, তুই কী করছিলি, তখন না কি তারা অন্তত বলতে পারবে, হে আল্লাহ, আমি হ্যাশট্যাগ দিয়েছিলাম! তারা ভাবে, আল্লাহর বুদ্ধি, তাদের বুদ্ধির সমান। থিওলোজিক্যাল ফিলোসোফিতে একটি প্রোপোজিশন আছে এরকম— গাধাকে যদি তার ঈশ্বর সম্পর্কে বলতে বলা হয়, তাহলে সে একটি গাধার বর্ণনাই করবে। কারণ গাধার ধারণা, তার ঈশ্বরও নিশ্চয়ই গাধা। ঢাকাস্থ ফিলিস্তিন দূতাবাস, যুদ্ধপীড়িত মানুষদের জন্য সাহায্য চেয়ে একটি বিকাশ ও ব্যাংক একাউন্ট নাম্বার ফেসবুকে শেয়ার করেছে (একটি ভেরিফায়েড ফেসবুক একাউন্টে এরকম দেখলাম)। আমার বুঝে আসে না, ওই বিকাশ একাউন্টে যিনি ১০ টাকা দেন নি, তিনি কীভাবে 'আমি হ্যাশট্যাগ দিয়েছি' বলে আল্লাহর দরবারে পার পাবেন! আল্লাহকে কি আপনারা আপনাদের মতো মনে করেন? —মহিউদ্দিন মোহাম্মদ
আবু ত্বহাকে সরকার গ্রেফতার দেখানোর হলে এতদিনে দেখিয়ে দিতো। মনে হচ্ছে না আর গ্রেফতার দেখাবে। বড়জোর চোখ বেঁধে রাস্তার পাশে ফেলে যাবে। জাফর স্যারের স্বপ্নের দেশ। যুদ্ধাপরাধের "বিচার" এর পর স্যার আমাদের জানিয়েছিলেন, এই দেশে মুক্তিযুদ্ধের চেতনা প্রতিষ্ঠিত হয়ে গেছে ও এই দেশটির কাছে স্যারের আর কিছুই চাওয়ার নেই।
আসসালামু আলাইকুম।কেমন আছেন আমার প্রিয় বন্ধু ও শুভানুধ্যায়ীরা?বেশ কয়েকদিন ফেসবুকে কোন সময় দিতে পারিনাই আমার অসুস্থতার কারণে।আজ আল্লাহর রহমতে ভাল আছি আমি।তবে কতদিন কতক্ষন ভাল থাকবো সেটা বলা মুশকিল।সবাই আমার জন্য দোয়া করেছেন আমাকে ভালবেসেছেসেন,আমি আমার রব ও আপনাদের সবার প্রতি কৃতজ্ঞ।আমার জন্য সব সময় দোয়া করবেন সবাই।
বলা হয়ে থাকে নাকি পরিকল্পনা করে ঘুরতে বের হওয়া যায়না।তাই হুট করেই সহকর্মী মাসুদ রানা ও খায়রুল কে সাথে নিয়ে দুপুরের দিকে রওয়ানা হলাম প্রাচীন শহর, রেলওয়ে কারখানার ও বানিজ্য এর শহর সৈয়দপুর ঘুরবো বলে। অটোতে করে জলঢাকা থেকে প্রায় ১-৩০ ঘন্টা যাত্রা শেষে রেলের শহর এ আসলাম।প্রথমেই গিয়েছিলাম প্রাচীন বিখ্যাত ১৮৬৩ সালে নির্মিত চিনি মসজিদ দেখতে।এককথায় স্থাপত্যশৈলী অসাধারণ। দেশবিদেশ থেকে যারাই এ শহরে আসেন তারা এ নান্দনিক মসজিদ টি একবার ঘুরে ভুলেন না। এরপর আমরা গিয়েছিলাম রেলস্টেশন এলাকায়। পাশেই ব্রিটিশ শাসন আমলে নির্মিত রেলওয়ে কারখানা, প্রাচীন ২টি গির্জা দেখলাম। এছাড়া ও ১৮৮২ সালে নির্মিত ইউরোপিয়ান ক্লাব যা বর্তমানে মোর্তজা ইন্সটিটিউট নামে পরিচিত তা দেখতেও ভুললামনা।বলা হয়ে থাকে ব্রিটিশ রা সারাদিন কাজ শেষে সন্ধ্যায় অবসাদজনিত ক্লান্তি দূর করতে এ ক্লাবে এসে আড্ডা দিতো। এরপরে পেটপুজো সারতে নাশতা করতে গিয়েছিলাম বিহারি ক্যাম্পের পাশে বিখ্যাত ও জনপ্রিয় নুরল হুদা হোটেল এ।খেলা ম পুরি বার্গার, সরমালাই ও গরুর দুধের চা।স্বাদে অসাধারণ। খাওয়া দাওয়া সাংগ করে শহরের কাপড় পল্লী ঘুরে আজকের জন্য যাত্রা সাংগ করলাম।
ছেলেটা বার বার মায়ের দরজায় নক করে। জিজ্ঞেস করে, 'মা তুমি কবে সুস্থ হবা? ডাক্তারকে একটু ফোন দিয়ে জিজ্ঞেস করো না। ডাক্তার না বলছিল তিন দিন পরে আমি তোমাকে ধরতে পারব, আদর করতে পারব?' ছেলের প্রশ্নের জবাব নেই আমাদের কাছে। আমাকে প্রতিদিন জিজ্ঞেস করে, 'বাবা আমি কবে মার সাথে ঘুমাতে পারব? মাকে কত দিন আদর করি না। কতদিন মাকে ধরি না।' আজ ২০ দিন হলো ছেলেটা মায়ের থেকে দূরে আছে। আমাদের জন্য সবথেকে বেদনাদায়ক দৃশ্য হলো রান্নাঘরের পাশে মোড়া নিয়ে ছেলের বসে থাকা। মা দরজা খুললে একটু দেখতে পাবে, এই আশায় বসে থাকে। মাকে একটু ছুঁয়ে দেখার কী যে আকুতি, সেটা ছেলেটার চোখ দেখলেই বোঝা যায়। তাই আজকে এই ব্যবস্থা।
পশ্চিমবঙ্গে অনেক মুসলমানই নিজের বড় বোনকে দিদি বলে ডাকে, অথবা না ডাকলেও দিদি মানে কী, তারা জানে। মুসলমানদের মধ্যে দিদিকে বুবু ডাকার চল বেশ। আমার কিছু উপন্যাসে ছোটবোন বড়বোনকে বুবু বলে ডাকে। 'অপরপক্ষ' এবং 'ব্রহ্মপুত্রের পাড়ে' -- এই দুটো উপন্যাসিকায় দু'বোনের কাহিনী বর্ণনা করেছি। ছোটবোন নূপুর বড়বোন যমুনাকে বুবু বলে। পশ্চিমবঙ্গে আমার ওই দুটো উপন্যাসিকা যারা পড়েছে, তারা অনেকেই আমার সঙ্গে কাহিনী নিয়ে আলোচনা করেছে। আমাকে কিন্তু বারবারই তখন মাথায় হাত দিয়ে বসে থাকতে হয়েছে। তারা ভেবেছে, আমার কাহিনীর চরিত্র তিনজন -- নূপুর, যমুনা আর বুবু। তারা বুবু যে দিদি জানে না, তারা মনে করে বুবু কারও নাম, কারণ তাদের অনেকের ডাক নাম বুবু। দুটো চরিত্রের মধ্যে কথোপকথন চলতে থাকলে তারা কিভাবে তিনটে চরিত্রের মধ্যে কথোপকথন চলছে ভেবে নেয়, আমার মাথায় ঢোকে না। একজন বললো, তোমার বইয়ে নূপুর একটু ভীরু, যমুনা ততটা ভীরু নয়, তবে বুবু বেশ সাহসী চরিত্র। আমি বললাম, বুবু আবার আলাদা চরিত্র কী করে হলো, যমুনাই তো নূপুরের বুবু, মানে দিদি! কী বলছো? পাঠিকা অবিশ্বাস- চোখে আমার দিকে তাকায়, যেন আমি মিথ্যে বলছি। দিদিকে যে বাঙালি- মুসলমানদের অনেকে বুবু ডাকে, এ তোমার জানা নেই? আকাশ থেকে পড়লো পাঠিকা, একেবারেই জানা নেই। তোমার রাজ্যের শতকরা তিরিশ ভাগ তো মুসলমান, তাই না? হ্যাঁ। ওদের দাদা দাদি নানা নানি চাচা ফুপা ডাক জানো না, কিন্তু হিন্দি ছবি দেখে তো জানো ডাকগুলো। তাছাড়া আমার বই যখন পড়ছো, তখন তো বোঝার কথা যে, বড়বোনকে বুবু বলে ডাকা হচ্ছে। অন্য কোনও কালচারের বা ভাষার বই যদি পড়ো তাহলে কি ওদের অনেক কিছুই জানা হয়ে যায় না? কোনও বইয়ে যদি পিটার নাম দেখ, তাহলে কি ভাবতেই হবে, এ তোমাদের কুকুরকে নিয়ে গল্প, যেহেতু তোমাদের কুকুরের নাম পিটার? নিজের ছোট্ট গন্ডি থেকে বেরোতে হয় দুনিয়াকে জানতে হলে! অবশ্য প্রতিবেশিকে যে না জানে, দুনিয়াকে কী করে জানবে! আমি কী বললাম পাঠিকা হয়তো বুঝতেই পারেনি। নূপুর আর যমুনার মতো নয়, বুবুর মতো চরিত্র যেন আরও নির্মাণ করি, সেই আশা ব্যক্ত করে বিদেয় নিয়েছে।
#রকমারি_রিভিউ_প্রতিযোগ_মার্চ ছোটবেলা থেকেই তমালের মনে হতো, তার আশেপাশের সব মেধাবীদের জীবন এক-একটা ফেয়ার খাতা। কোনো বাড়তি ভুল দাগ নেই, কাটাকুটি নেই। তার নিজের জীবনটা রাফখাতার মতই। ভুলেভালে ভর্তি, যা যা ভেবেছিল জীবনে তেমনটা যেন কখনোই হলো না। স্কুল-কলেজ থেকেই তার তুলনা হয় বড় ভাই পিয়াল আর প্রিয় বন্ধু রাফির সাথে, যারা কি না বাবা-মার আদর্শ সন্তান, কখনো দ্বিতীয় হতেই জানে না। তমালকে তার স্কুলের শিক্ষক অংক তোলার জন্য একটা রাফখাতা বানাতে বলেছিলেন। সেই খাতার পরের দিকের পাতায় তমাল তার জীবনের গল্পগুলো লিখে রাখতো। সেই জীবনে প্রেম এলো, এলোমেলো হলো বন্ধুত্ব, কত পরিবর্তন! তমালের সাধারণ জীবনে এমন এক সময় এলো যখন সবাই বিশ্বাস হারালো তার উপর থেকে। কিন্তু সবাই তো জীবনের সব পরীক্ষায় প্রথম হয় না, যারা দ্বিতীয় হয় তাদের কি হবে? তবে কি ব্যর্থতার গ্লানি নিয়ে তমাল হারিয়ে যাবে? না কি পূর্ন করবে তার জীবনের রাফখাতা? পাঠপ্রতিক্রিয়া: তমালের চরিত্রটার মধ্যে পাঠক নিজের জীবনের প্রতিচ্ছবি খুঁজে পাবেন। কিছু না কিছু ব্যর্থতা আমাদের সবার জীবনেই থাকে, আমরা সবাই-ই কোনো না কোনোভাবে এক একজন তমাল। গল্পটা যেহেতু তমালের ডায়েরি, তাই লেখক গল্পটা বলেছেনও অনেকটা ব্যক্তিগত ডায়েরি লিখে যাওয়ার ঢঙে। হেরে যাওয়ার বোঝা সইতে না পেরে আত্মহত্যা করতে চাওয়া তরুণদের কিছু বার্তা দিতে চেয়েছেন। বাবা-ভাই-বন্ধুর সাথে সম্পর্ক আর তাদের অব্যক্ত অভিমানগুলো খুব সুন্দর করে দেখিয়েছেন। রাফখাতার মত লেখার কারনেই হয়তো কিছু কিছু কথা বারবার বলা হচ্ছিলো যেটা ভালো লাগে নি। রাসয়াত রহমান জিকোর লেখনী আর সুক্ষ্ম রসবোধের সঙ্গে যতটা পরিচিত তার ফেসবুকের লেখা থেকে, তাতে আমার প্রত্যাশা আরো বেশি ছিল। গল্পে ব্যবহৃত হাস্যরসগুলো সেভাবে ভালো লাগে নি। নাটকীয়তাও বেশি ছিল। মধুরেণসমাপয়েৎ চমৎকার, তবে পৃথিবীটা আসলে এতোটা গোল-ও না, সবার সাথে সবার শেষমেশ দেখা করিয়ে দেওয়াটা দরকার ছিল না। বইয়ের নাম কেন ইংরেজিতে ভুল বানানে Raafkhata দেওয়া হলো সেটার উত্তর বই পড়লেই পাঠক পেয়ে যাবেন। লেখক নিজে একজন ক্রীড়াপ্রেমী, তার প্রতিফলন গল্পেও কিছুটা ছিল। কিশোর বয়সের প্রেমের জন্য তমালের পাগলামি, ক্লাস পালানো, গোল চক্করে নামাজের পর আড্ডা যেকোনো ছেলেকে নস্টালজিক করবে। নিজের কৈশোর থেকে তারুণ্যের বিভিন্ন মোড়ে ঘুরে আসতে চাইলে পড়ে নিতে পারেন উপন্যাসটি। লেখকের কাছে প্রশ্ন: আফজাল হোসেনের 'বহুব্রীহি' নাটক দেখে যার নাম রাখা হলো, সেই তমাল কলেজে থাকতে 'আমার বন্ধু রাশেদ' সিনেমাটা (২০১১ তে মুক্তি পায়) দেখলে আর রাফখাতা লেখা ৩০ বছরে শেষ হলে গল্পের সময়কালটা ঠিক কি দাঁড়ালো?
মে মাসের আর অল্প কদিন বাকি। এরপরই শেষ হয়ে যাবে রকমারির ধামাকা অফার। আমার তিনটা বই প্রতিশোধ, হৃদমোহিনী আর মেঘপিওন পাওয়া যাচ্ছে ২৫% ছাড়ে। এছাড়াও পেন্সিল পাবলিকেশন্স থেকে প্রকাশিত অন্য সবগুলো বই পাবেন এই ছাড়ে। 
লক ডাউন এবং উচ্চ আদালত বন্ধ ভেবে যেই সমস্ত আইনজীবী বন্ধুরা বাসায় বসে আছেন, তাদের জন্য আজকের সুপ্রীম কোর্ট বারের দক্ষিনের পার্কিং এর গাড়ীর ছবি দিলাম।
ফেইসবুকে কারো শপিং করার ছবি আপনি দিতে পারেন না। মানুষ এই করোনা কালিন সময়ে শপিং এ যাচ্ছে, সামাজিক দুরত্ব মানছেনা, মাস্ক পড়ছেনা, অন্যায় করছে, তবু তাদের ছবি আপনি আপনার ফেইসবুকে আপলোড করতে পারেননা। জিনিসটা বে আইনি এবং একটা খুব বাজে ধরনের অসভ্যতা। ( সরকার মনে করলে লকডাউন করবে। দোকান পাট বন্ধ রাখবে। আইন প্রয়োগ করবে। শক্ত প্রচার প্রচারণা চালাবে। মানু্ষের ছবি অনলাইনে ছেড়ে দিয়ে হেনস্থা করার কোন অধিকার আপনার নাই । আপনি নিজে সাবধান থাকেন। সোশাল ডিস্টেন্স মেইন্টেইন করেন। মাস্ক পরেন।)
কিছুক্ষন আগে ধানমন্ডির এক নামীদামী হাস্পাতাল থেকে করোনা মৃত ব্যাক্তিকে দাফনের জন্য আমাদের এক স্বেচ্ছাসেবী সংগঠন লাশ রিসিভ করেছে তাঁরা বিল করেছে ৭ লক্ষ টাকা, কিন্তু মৃত ব্যাক্তিতে পুরো উলঙ্গ করে তাদের হাতে বুঝিয়ে দিয়েছে যখন জিজ্ঞেস করা হলো, ‘এত টাকা নিলেন, একটা ১০০ টাকার কাপড়ও কি দিতে পারলেন না, শরীর ঢাকার জন্য?’ তাঁরা জবাব দিলো, “আমাদের সিস্টেমে নেই” - - - - পছন্দ হয়েছে তাদের স্ট্রেইট ফরোয়ার্ড উত্তরটা দোয়া করি, তোদের মৃত্যু যেন এমন কোথাও না হয় যেখানে মানবিকতার ছিটেফোঁটা না থেকে সিস্টেমের দোহাইটাই বেশী থাকে
কোরনা ভাইরাস খালি চোখে দেখা গেলে, বাঙ্গালী সম্ভবত উহা দেখিবার জন্যেও ভিড় করিতো
আজ থেকে রাজ্য সরকারের উদ্যোগে শুরু হল রাজ্যের কৃষকদের থেকে সরাসরি ধান কেনার কর্মসূচী। এই রবি মরশুমে রাজ্য সরকারের লক্ষ্য ২০ হাজার মেট্রিকটন ধান সংগ্রহ করা। এর জন্য মোট ২৯টি কেন্দ্র খোলা হয়েছে। আগে ত্রিপুরা রাজ্যে এমএসপি-র মাধ্যমে ধান কেনার কোনও বন্দোবস্তই ছিল না। ফলে কৃষকরা বঞ্চিত হতেন। নতুন সরকার তা শুরু করে। রাজ্য সরকার কৃষকদের থেকে কুইন্টাল প্রতি ১৮৬৮ টাকা দরে ধান ক্রয় করছে। এর জন্য রাজ্য সরকার খরচ করবে ৩৭.৩৬ কোটি টাকা। এছাড়াও আনুষাঙ্গিক খরচ আরও ৬.৮৭ কোটি টাকা। রাজ্যের কৃষকবন্ধুদের কাছে অনুরোধ, আপনারা আপনাদের নিকটবর্তী কৃষি বিভাগ বা মহকুমা শাসকের দপ্তরে ধান বিক্রয় করুন এবং ন্যূনতম সহায়ক মূল্যের সুবিধা গ্রহণ করুন।
শুভ জন্মদিন শ্রদ্ধেয় কাকা। বিশেষ আবেদন: এখানে কেউ খেজুর চাহিয়া লজ্জা দিবেন না। এটা ৪ বছর আগের ছবি আর এখানে যা ছিল সব মামা ভাগ্নের পেটে গেছিল। আর নাই বাউ।
"আমার ঘরের পাশে ফেটেছে কি কার্পাশের ফল? গলায় গুঞ্জার মালা পরো বালা, প্রাণের শবরী, কোথায় রেখেছো বলো মহুয়ার মাটির বোতল নিয়ে এসো চন্দ্রালোকে তৃপ্ত হয়ে আচমন করি।" -সোনালী কাবিন (আল মাহমুদ) এই ছবিতে প্যারিস-পাই নেই। আমরা তখন খুব ছোট। কক্সবাজার (২০১৩)
ইসলামে আমলের আজর বা প্রতিদানগুলোর মধ্যে একটা কমন প্যাটার্ন হচ্ছে আল্লাহ সাধারণ লেভেল থেকে স্পেশাল লেভেলে যেতে উৎসাহিত করেন। যেমনঃ যদি নবীজীর সীরাতে তাকাই, যখন মক্কা বিজয় হলো, আরো কিছু ভুমি জয় হলো, লোকজন দলে দলে ইসলামের ছায়াতলে আসতে শুরু করলো, মদিনায় ফসল তোলার সময় হলো; তখন আল্লাহ আদেশ দিলেন তাবুকের যুদ্ধের জন্য প্রস্তুত হতে। এমন এক যুদ্ধের জন্য প্রস্তুত হতে, যার কোন প্রত্যক্ষ থ্রেট তখন ছিল না, না জানা ছিল এক্সাক্ট শত্রু কারা, তাও মদীনা থেকে প্রেয় ৬৫০ কিলোমিটার উত্তরে রওনা দিতে হবে। এটা ছিল বিশাল পরীক্ষা, একজন সাহাবী ছাড়া সবাই পাশ। এই যুদ্ধের অভিযানের মাধ্যমে আল্লাহ তা'আলা সাহাবীদের মর্যাদা এক ভিন্ন লেভেলে নিয়ে গেছেন। এটাই হচ্ছে "এক্সট্রা মাইল" যাওয়া। রোজার মাসের কথাই ধরুণ, এখন অনেক মসজিদেই ফুল ফ্লোর পূরণ হচ্ছে না তারাবীর জন্য, অথচ প্রথম দিকে জায়গা পাওয়া বেশ কঠিন ছিল। রমাদানের সবচেয়ে আকর্ষণীয় পুরষ্কার রাখা হয়েছে শেষ দশ রজনীতে - যখন অনেকেই কিছুটা রিল্যাক্স হবার চেষ্টা করছে, বা আলসেমি ধরে গিয়েছে। অথবা ক্বিয়াম আল লাইলের কথা উল্লেখযোগ্য। যখন সব সাধারণ বান্দা ঘুমে বিভোর, তখন আল্লাহ চান ঘুম থেকে জেগে বান্দা কিছুক্ষণ ইবাদাত করুক। এটা সবার পক্ষে সম্ভব না, কিন্তু এই এক্সট্রা মাইলের জন্য আল্লাহ রেখেছেন বিশাল আজর। ফরয নামাজের পর সবচেয়ে ফজিলতপূর্ণ হচ্ছে ক্বিয়াম আল লাইল বা তাহাজ্জুদের নামাজ। এর পরেই আছে সালাতুত দুহার নামাজ বা চাশতের নামাজ। এই সময়টাতেও সবাই ব্যস্ত থাকে কাজে যাবার জন্য, বা অনেকে ঘুমিয়েই থাকে। এর মধ্যে কিছুক্ষণ ইবাদাত এনে দেবে আল্লাহর আরো নিকটে। আল্লাহ চান আপনি স্পেশাল হন, এজন্য এসব ব্যবস্থা রেখেছেন। স্পেশাল বান্দা হতে গেলে আপনাকে সবসময় এই "এক্সট্রা মাইল" পাড়ি দিতে হবে। 
হাম্মাদ ইবনু যাইদ রাহিমাহুল্লাহ (জন্ম-৯৮ হিজরী) তাঁর উস্তায আইয়্যুব আস-সাখতিয়ানী রাহিমাহুল্লাহ (জন্ম-৬৬ হিজরী) এঁর সম্পর্কে বলেন – . আইয়্যুব আশ-সাখতিয়ানী রাহিমাহুল্লাহ এর সামনে হাদীস পাঠ করা হলে তিনি কাঁদতেন। সেই কান্নার ফোঁটা সবার সামনে দৃশ্যমান হওয়ার আগেই আইয়্যুব তাঁর নাক মুছতেন এবং বলতেন – “কী বাজেভাবে ঠান্ডা লেগে গেল!” . আশেপাশের লোকজন যেন তাঁর কান্না বুঝতে না পারে, সে কারণে তিনি ঠান্ডা-সর্দির ভান করতেন। মানুষজন তাঁর দিকে তাকালে তিনি বলতেন – “প্রায়ই এই বাজে ঠান্ডা লেগেই থাকে আমার।” . একবার সাথের লোকজন কান্নার বিষয়টি বুঝে ফেললে তিনি বলেন – “মানুষ বৃদ্ধ হয়ে গেলে প্রায়ই অসুস্থ হয়ে পড়ে; আমার মতো।” . *সূত্রঃ সিয়ারু আলামিন নুবালা (আয-যাহাবী), ৬/২০। 
#মুহতারাম_মাও_মামুনুল_হক #ভাইকে_বলছি- মাও, জুনাইদ বাবুনগরী ও মুফতি ফয়জুল হক সাহেবের এর বিরুদ্ধে যে কারণে রাষ্ট্রদ্রোহ মামলার আবেদন করা হয়েছে, আপনার বিরুদ্ধেও একই কারণে একই অভিযোগ আনা হয়েছে। কারণ সুস্পষ্ট। জামায়াত নেতা কর্তৃক আল্লামা আহমদ শফী র, লাশের খাটিয়া ধরার জন্য নয়। - মাও, বাবুনগরী ও মুফতি ফয়জুল করীম সাহেবেরা এ অভিযোগ থেকে যে পন্থায় নির্দোষ প্রমাণিত হবেন, আপনিও একই পন্থায় এ মিথ্যা অভিযোগ থেকে নিজেকে নির্দোষ প্রমাণ করতে হবে। - জামায়াতের আক্বীদার দোষ (!) প্রচার করলে বা জামায়াত নেতারা ফটোশেসনের জন্য আল্লামা আহমদ শফী র, এর খাটিয়া ধরেছেন মর্মে বক্তব্য দিয়ে তাদের নিয়্যাতের উপর হামলা করলে আপনি রাষ্ট্রদ্রোহ মামলা থেকে রেহাই পেয়ে যাবেন। ব্যাপারটি মোটেও তা নয়। - আপনার সাথে জামায়াতে ইসলামীর রাজনৈতিক কোন সম্পর্ক যে নেই, গোয়েন্দা বিভাগ তা ভালো করেই জানে। তারপরও আপনার বিরুদ্ধে মিছিল করা, আপনার কুশপুত্তলিকা দাহ করা, আপনার মরহুম পিতাকে রাজাকার বলা সবগুলোর কারণ একটাই। আপনি সিংহের মত হুংকার দিয়ে সত্য কথা বলে থাকেন। - আর এটাই চিরাচরিত নিয়ম। হকের পক্ষে থাকলে এমনই হয়। হকের পক্ষে থেকে আপনার শায়খুল হাদীস পিতাও জেল খেটেছেন। ভয় পেলে চুপ হয়ে যান। দেখবেন আর কোন বিপদ নেই। - জাতির এ ক্রান্তিকালে আপনার কথায় যদি ইসলামী দলগুলোর মাঝে আরও বিভক্ত তৈরি হয়, সেটা হবে খুবই দূর্ভাগ্যজনক। - আপনি জামায়াতের বিরুদ্ধে কথা বললেই সরকার আপনার উপর খুশি হয়ে যাবে-এটা ভাবলে আপনি চরম ভুল করবেন। - ওরা আপনার উপর ততক্ষণ খুশি থাকবে, যতক্ষন আপনি তাদের অনুগত থেকে হুংকার (!) দেবেন। যখন তাদের আনুগত্যে বাহিরে গিয়ে হুংকার দেবেন, তখনি তাদের খড়গ উঁচু হবে। - এবার ভেবে- চিন্তে সিদ্ধান্ত নিন, ভবিষ্যতে কোনটা করবেন। - বিনয়ের সাথে আরেকটি পরামর্শ রাখতে চাই, ওদের সাথে লড়তে হলে, লড়ার পূর্ব প্রস্তুতি আবশ্যক। হার- জিততো আরো পরের কথা। কিন্তু আপনাদের প্রস্তুতি কোথায়? - মামলা খেলে আদালতে লড়ার মত আপনার পক্ষের উকিল ব্যরিষ্টার কয়জন তৈরি করেছেন? মিছিল- মিটিং এ হামলা হলে হাসপাতাল, ডাক্তার কয়জন আছে? শত শত কর্মীর জেল- জরিমানা হলে সেটা সামাল দেয়ার মত অর্থনৈতিক কী প্রস্তুতি আছে? আদৌ আছে কোন প্রস্তুতি?? - তাই বলছি মুহতারাম, সামর্থ্য অর্জন করে হুংকার দিন। নচেৎ লজ্জিত হওয়া লাগবে।
বার্মার সুপ্রিম কোর্ট বছরে বন্ধ থাকে মাত্র ১৪ দিন। বছরে মামলা ফাইল হয় ১৫-২০টা। সেনা পরামর্শকের জন্য আদালতে একখান সিট আছে, ফলে কেউ যান না।😜😁😂🤪 সেদেশে সব ক্ষেত্রে এরকম ঘনতন্ত্র চলে আসছিল সুচি মেনে।😜🙏
বিশ্ব জুড়ে মরছে মানুষ করোনা ভাইরাসে ছোটলোকের বাচ্চা তাতে তোদের কি যায় আসে... 
তিন জন ছিলাম 😋 এক পাল ছাত্রলীগ রাজুতে গান বাজাইয়া কর্মসুচি শুরু করছে। আমরা ওখানে গিয়া দাঁড়াইলাম। প্ল্যাকার্ড নিয়ে। ছিড়ে দিছে। লাল গেঞ্জি পরা একটা ছ্যাচড়ার সাথে কিছুক্ষণ ধস্তাধস্তি করলাম। পরে ছোট ভাই একজন নিরস্ত করল। 😆 মানুষ মোটে তিনজন। দাঁড়াইছিলাম হুদাই প্ল্যাকার্ড নিয়ে। কোন বড় কিছুই না। তাও ছ্যাচড়ামিটা করল। এরা সীমাহীন ছ্যাচড়া। কাল থাকব মশাল মিছিলে। সবাই আসেন। যোগ দেন কাল মোদির আগমনের বিরুদ্ধে বাম ছাত্র সংগঠনের মশাল মিছিলে। সন্ধ্যা ৬ টায়।
ডানের বামে, বামের ডানে! ১। জান ও জবানের স্বাধীনতার আন্দোলন ফ্যাসিবাদের বিরুদ্ধে শক্তি অর্জনের যাত্রা শুরুর আন্দোলন। এই আন্দোলনে কুচক্রীদের ঠাই নাই। যারা মান সম্মান বাঁচাতে বাকস্বাধীনতার মিনমিনে একটা আওয়াজ করতে শুরু করেছে কিন্তু ভিতরে এমন আকাঙ্ক্ষা পোষণ করে যে বাকশালীরাই ক্ষমতায় থাকুক কিন্তু তারা মুক্তমনাদের নির্যাতন না করুক! করলে বিম্পি-জামাতকে করুক। ফ্যাসিবাদের এনাবলারদের ব্যাপারে আমাদের সজাগ থাকতে হবে। এরা চাইবে কুসুম কুসুম আন্দোলন করতে যা পাতানো খেলা। এর পর দেখা যাবে কয়েক মাস পরেই আবারো মুশতাক ও কিশোরের পরিণতি কাউকে না কাউকে বরণ করতে হবে। ২। কেউ কেউ একটা গুরুত্বপূর্ণ প্রশ্ন তুলেছেন। ডিজিটাল কালো আইন বাদ দিলেই কি রাষ্ট্রের গুম খুন নিপীড়ন থেমে যাবে? এই প্রশ্নের উত্তর, থামবে না। ১৯৯৬-২০০১ সময়ে আওয়ামীলীগ জন নিরাপত্তা নামক কালো আইন করেছিল। ডিজিটাল আইনের আগে কুখ্যাত ৫৭ ধারা ছিল। বিরোধী দমনে, গুম খুনে, রিমান্ড নির্যাতনে কখনই আইন লাগেনি, শাসকের ইচ্ছাই আইন ছিল। তবে হ্যাঁ, আইন গুলো শাসক ও নির্যাতকদের দায়মুক্তি দিয়েছে। তথাপি, কালো আইন বাতিলের লড়াই চালাতে হবে। ফ্যাসিবাদ হটানোর আন্দোলনের শক্তি এমনি এমনি চলে আসবে না। এই আন্দোলন গুলোর মাধ্যমে সমাজ নাগরিক ও রাষ্ট্রের মাঝে নতুন বুঝাপড়া তৈরি করবে। তাই ডিজিটাল কালো আইন বাতিলের এবং রাজপথে শক্তি সঞ্চয়ের আন্দোলনকে প্রশ্ন করার সুযোগ নেই। ৩। ডিজিটাল মামলায় গ্রেফতার অধিকাংশই সুশীল ও মুক্তমনা নয়। বরং সাধারণ নাগরিক, বিরোধী কর্মী। উল্লেখযোগ্য অংশ আবার সাংবাদিক। বাংলাদেশের সুশীল ও বাম বুদ্ধিজীবিদের উল্লেখযোগ্য অংশ বিএনপি ইসলামিস্ট জামায়াতিদের গুম খুন হত্যা নির্যাতনে নিরব ছিল, কেউ কেউ মনে প্রাণে এটা চেয়েছেও। আওয়ামীলীগের বিএনপি নিধন যজ্ঞে, উল্লেখযোগ্য বাম নিরব ছিল। যতক্ষণ না দানবের কোপানল নিজেদের গায়ে পড়েছে, ততক্ষণ অনেকেই চুপ ছিলেন এটা প্রমাণিত সত্য। গুম খুন হওয়া পরিবার গুলোর প্রতিবাদ ও আর্জি সভা গুলোকে কভারেজ করতে বড় বড় পত্রিকা সাংবাদিক পর্যন্ত পাঠায়নি। অথচ আজকে প্রায় ৩৬ জন সাংবাদিক ডিজিটাল আইনে আটক। তবে সত্য এর বিপরীত টিও, সাদা-কালো আইডেন্টিটি পলিটিক্সে সমাজকে ভাগ করে পরে ফ্যাসিবাদ নিজের উত্থানকে সহজ করেছে। তাই আন্দোলন বেছে বেছে মুক্তমনাদের নামে না হয়ে বরং ভূক্তভোগী সবার নামে হওয়া দরকার। ফেস্টুনে ব্যানারে সবার নাম থাকা চাই। বিএনপিকে বামের জন্য, বামকে বিএনপির জন্য কথা বলার সংস্কৃতি তৈরি করা না গেলে, ফ্যাসিবাদের লড়াই অতি দীর্ঘ হতে বাধ্য। **** সেটার ফর গভর্নেন্স স্টাডিজ (সিজিএস) সূত্রমতে গত চৌদ্দ মাসে ডিজিটাল নিরাপত্তার কালো আইনে ৭৮৩টি মামলা হয়েছে। গড়ে প্রতিদিন তিন মামলা। ২০২০ সালে ৭৩২টি মামলায় ১ হাজার ১৩৫ জনকে গ্রেপ্তার করা হয়। চলতি বছরের প্রথম দুই মাসে ১৬৫ মামলায় ৩৩৯ জনকে গ্রেপ্তার করা হয়েছে। পুলিশ সদর দপ্তরের দায়িত্বশীল একজন কর্মকর্তা প্রথম আলোকে বলেন, এখনো পরিস্থিতি একই রকম। এই হারে মামলা হলে বছর শেষে মামলার হার গত বছরের তুলনায় ৬০ শতাংশ পর্যন্ত বাড়বে। **** ৪। সামাজিক যোগাযোগমাধ্যমে ‘কটূক্তিমূলক’ পোস্ট দেওয়া, জাতির পিতা ও তাঁর পরিবারের সমালোচনা, পোস্ট শেয়ার করা, কার্টুন বা ব্যঙ্গাত্মক চিত্র আঁকা, ই-মেইলে যোগাযোগ করা এবং নিজেদের মধ্যে চ্যাট করার দায়ে শিশুসহ বিভিন্ন শ্রেণি, পেশা ও বয়সের মানুষ এ বছর গ্রেপ্তার হয়েছেন। গ্রেপ্তারকৃতদের মধ্যে কমপক্ষে ৩৮ জন সাংবাদিক। ৮০% এর বেশি মামলা করেছে পুলিশ আর সরকারি দলের নেতা কর্মীরা। বিষয় গুলোর কোনটাই আন্তর্জাতিক আইনে অপরাধ নয়, বরং এগুলা বাক স্বাধীনতার প্রাথমিক স্তরের বিষয়। সরকারের সমালোচনা করা নাগরিক অধিকার। ৫। ফ্যাসিবাদের বিরুদ্ধে কথা ও কলম চালাতে হবে, রাজপথে থাকতে হবে, ডান-বাম নির্বিশেষে। ডানকে কিছুটা বামে আসতে হবে, বামকে ডানের দিকে যেতে হবে। অর্থাৎ সাম্য, মর্যাদা, মানবাধিকার ও সামাজিক সুবিচার প্রাপ্তির জন্য একটা মধ্যপন্থী অবস্থানে আসতে হবে সবাইকে। আজকে লেখক মুশতাকে ও কার্টুনিস্ট কিশোরের উপর যে নির্যাতন করা হয়েছে, তা আরো অনেকের উপরই করা হয়েছে, তাঁরা বাংলাদেশ রাষ্ট্রের কি ক্ষতি করেছেন, জানা যায়নি। ক। গ্রহণযোগ্য বাম বিকল্প গড়ে না উঠা পর্যন্ত বিএনপি ও ডানপন্থী নিধনের কৌশল বিগত এক যুগে যেহেতু কাজ করেনি। অর্থাৎ পর্যাপ্ত পলিটিক্যাল, সোশ্যাল ও মিডিয়া স্পেইস পেয়েও বাম বিকল্প শক্তি হয়ে উঠাতে পারেনি। ডানকে ঘৃণার মানুসিকতা ও শক্তি চর্চা বাংলার জমিনে বামের শক্তি বৃদ্ধি করেনি বরং তাকেই সমাজ বিচ্ছিন্ন করে দিয়েছে। বামের তৈরি পলিটিক্যাল ন্যারেটিভের উপর দাঁড়িয়ে ফ্যাসিবাদের দানব ফ্রাঙ্কেন্সটাইন হয়ে উঠেছে। একটা উল্লেখযোগ্য বাম সরকারের উচ্ছিষ্ট ভোগে লিপ্ত থেকেছে ক্রমাগত। সমাজের নলেজ হাউজ খ্যাত আজকের বাম নতুন চিন্তা ও নতুন জ্ঞান উৎপাদনেও নিদারুণ ব্যর্থ। খ। বাংলাদেশে ডান সংখ্যাগরিষ্ঠ কিন্তু বরাবরই প্রতিক্রিয়াশীল থেকে গেছে। রাষ্ট্রের সাড়ে পাঁচ লক্ষ কোটি টাকার বাজেটে ডানের হিস্যা ও প্রাপ্তি একেবারেই কম। ১৪ লক্ষ কওমি শিক্ষার্থীর পেছনে রাষ্ট্রের মোট ব্যয় শূণ্য। রাষ্ট্রের সাথে ধর্মীয় ইস্যুতে ফয়সালায় না গিয়ে বরং নাগরিক অধিকারের চাওয়া পাওয়ার হিসেবে নেগোসিয়েশান করার ব্যাপারে ডান চরম বেখবর। গণতন্ত্রে সংখ্যাগরিষ্ঠ নির্বাচনী ব্যবস্থায় ভালো করে সত্য, তবে ফ্যাসিবাদ যে নির্বাচনী ব্যবস্থাকেই হটিয়ে দিয়েছে। ফলে আজকে ডানকে শুধু ইসলামপন্থী ইস্যুতে নয় বরং সামগ্রিকভাবে গণতান্ত্রিক প্রক্রিয়ায় হেঁটেই নাগরিক অধিকার আদায়ের পথে নামতে হবে। অন্যথায় রাষ্ট্রের সাথে ব্যক্তি ও গোষ্ঠী স্বার্থ্য কেন্দ্রিক আন্ডার টেবিল আঁততে একদিকে ফ্যাসিবাদের বিকাশ ত্বরান্বিত হবে, অন্যদিকে জঙ্গীবাদের জুজুতে ফেলে এরাই আবার ডানকে ঠেঙ্গানি দিবে। এটাই হয়ে এসেছে গত এক যুুগে। গ। অন্যদিকে মধ্যপন্থী দাবিদার বিএনপি সাংবিধানিক সংস্কার, ক্ষমতা বিকেন্দ্রীকরণ, ক্ষমতার ভারসাম্য অর্থাৎ রাষ্ট্র সংস্কারের আলাপ না উঠিয়ে, অপরাজনীতি হটিয়ে নিয়ম তান্ত্রিক রাজনীতি চালুর দীর্ঘমেয়াদী চিন্তায় না গিয়ে, নতুন নাগরিক সনদ তৈরির চেষ্টায় না গিয়ে, কল্যাণ রাষ্ট্রের মেনিফেস্টো না দিয়ে শুধু ভোটাধিকার আদায়ের লড়াই করেছে। এটাও এক যুগে ব্যর্থ হয়েছে। বিএনপি ক্ষমতায় এসে কি করবে, তা নিয়ে সংশয় কাটেনি, কারণ বিএনপির অতীত শাসন সুশাসন ছিল না। বিএনপিকে রাজনীতি নয়, বরং জিয়াউর রহমানের অর্থনৈতিক উতপাদন ও কর্মসংস্থান কৌশলে গিয়ে রাজনীতি করার পরামর্শ দেই। অন্যদিকে তারুণ্য যে দীর্ঘ্য বিরাজনীতিতে পড়েছে, বিরোধীদের যে ভিলেন বানানোর এজেন্ডা বাস্তবায়ন করা হয়েছে, তা কাটিয়ে উঠতে বিএনপি'কে নতুন করে প্রো-পিপল, প্রো-ইনভায়রন্মেন্ট, প্রো-সোসাইটি মেনিফেস্টো দিয়ে এগিয়ে আসতে হবে, ট্রাষ্ট বিল্ড করতে হবে। পেমেন্ট ও ব্যাংকিং নজরদারি, মোবাইল নজরদারি, ডিজিটাল সার্ভেলেন্স, বায়োমেট্রিক প্রযুক্তির ব্যবহারে ফ্যাসিবাদ রাষ্ট্রীয় নিয়ন্ত্রণকে যে লেভেলে নিয়ে গেছে ক্ষমতাসীনরা তাতে ডান, বিএনপি বা বাম কেউই একা সরকার বিরোধী রাজনীতিতে সফল হবে না। ফ্যাসিবাদকে দলীয় শক্তিতে মোকাবেলা করা যায় না। এখানে ব্যাপকভাবে শহুরে মধ্যবিত্ত, ছাত্র ও শ্রমিকের অংশগ্রহণ লাগবে। ফলে বিরোধীরা বয়স ও পেশাভিত্তিক নাগরিক গ্রুপের জন্য কি কি করবে, কিভাবে করবে- এমন দেয়া-নেয়ার লম্বা হিসাবনামা তৈরি করতে হবে। ট্রাষ্ট তৈরি হলেই বিরোধীরা নতুন ও পালটা ন্যারেটিভ তৈরির শক্তি অর্জন করবে। অর্থাৎ মধ্যপন্থী দাবী করা যে কোন দলকে আগের রাজনীতি ফেলে নতুন রাজনীতি করতে হবে। যা তরুণদের, শ্রমিকদের, কৃষকের, ছাত্র-শিক্ষক অভিভাবক ও ভোটারদের ব্যাপকভাবে আকৃষ্ট করবে। ডানকে ডানের বামে আসতে হবে। বামকে বামের ডানে যেতে হবে। মধ্যপন্থীকে 'হুজুগে' রাজনীতি বাদ দিয়ে কল্যাণ রাষ্ট্র গড়ার রাজনীতিতে আসতে হবে। চাওয়া-পাওয়ার বুঝাপড়া না করে 'ভোটাধিকার' প্রতিষ্ঠার লড়াই করা অর্থহীন। আজকের তরুণের কাছে ভোট গুরুত্বপুর্ণ, তবে তার চেয়েও স্মার্ট ডিভাইস, বান্ধবীর সাথে আড্ডাদেয়ার পরিবেশ, ইন্টারনেটের স্পীড, পাওয়ার বাইক এসবের কম দাম, এভেঞ্জার মুভি বেশি গুরুত্বপূর্ণ! সরকারি ও সুশীল এজেন্ডায় মোটিভেশনাল স্পিকাররা তরুণদের বুঝাইসে, চাকরি করবি নারে পাগল, চাকরি দিবি। কিন্তু বলেনি যে, ডুইং বিজনেস ইন্ডেক্সে ৯৯ থেকে নামতে নামতে ১৬৮ তে এসেছে। তাই সে ধরে নিয়েছে বাপের হোটেলে খেয়ে বেকার ঘুরাই তার নিয়তি, তারে দিয়ে কিছু হবে না। বিরাজনীতির এই অচলায়তন থামাতে তাই নতুন কিছু করতে হবে বিরোধীদের। পরিবর্তিত সমাজ ও ফ্যাসিবাদী ক্ষমতার রাজনীতি উভয় মিলেই এই লড়াইটা দীর্ঘ্য, তাই এর প্রস্তুতিও হতে হবে ব্যাপক। কেউ যাতে মনে না করে, একটা গেঞ্জাম এমনি এমনি লেগে গিয়ে, বাই ডিফল্ট সব ঠিক ঠাক হয়ে অটোমেটিক দায়িত্ব হাতে চলে আসবে, আর তখন সবাই দেশ উদ্ধারে নেমে পড়বে। মনে রাখতে হবে, রাজণিতি-সমাজ-সার্ভেইলেন্স সব চেঞ্জ হয়ে গেছে, তাই ডান-বাম-মধ্যের রাজনীতিও চেঞ্জ করে ফেলতে হবে। সবাইকে নূন্যতম নাগরিক স্বার্থের ভিত্তিকে কাছাকাছি অবস্থানে এসে ঐক্যবদ্ধ হতে হবে।
আমার দেখা বাংলাদেশের কয়েকজন সুদর্শন পুরুষ (অল টাইম) অনেক চেষ্টা করেও তালিকা লম্বা করতে পারলাম না। ১। চিত্রনায়ক জাফর ইকবাল (আমার জীবনের প্রথম ক্রাশ) ২। হুমায়ূন ফরিদি ( কিলিং ব্যক্তিত্ব) ৩। আসাদুজ্জামান নুর (উনার মত ভালো প্রেমিকের অভিনয় আজ পর্যন্ত কোন অভিনেতার দেখি নাই) ৪। মাশ্রাফি বিন মরতুজা (হৃদয় এর আলট্রাসনোগ্রাম করলে উনার চেহারা দেখা যাবে, ক্যাপ্টেন এর জন্য অন্য লেভেল এর ভালোবাসা) ৫। আরেফিন শুভ ( জাস্ট হ্যান্ডসাম লাগে কিন্তু কোন বিশেষ অনুভুতি নাই) ৬। শেখ সারহান নাসের তন্ময় ( ছেলেটা গরম মানে হট আছে 😉) ৭। কামরুল হাসান খান ( আমার প্রাক্তন প্রেমিক, বর্তমান স্বামী এবং আপাতত আমার জাস্ট ফ্রেন্ড😂) আঠারো কোটি মানুষের মধ্যে সুদর্শন পুরুষ পাইসি সাতজন। আপনাদের মতে তালিকায় যোগ হবার মত আর কেউ আছে......? যাকে দেখলে নিয়ত খারাপ হয়ে যায় ? 🙊
মাওলানা মহাম্মাদ ইসমাইল রায়হান এর গ্রন্থিত, মাকতাবাতুল আযহার থেকে অনূদিত মুসলিম উম্মাহর ইতিহাস বিশ্বকোষ ১ খন্ড শেষ করার ধারাবাহিকতায় ২য় খন্ড পড়া মাত্র শেষ হলো। একটা সময় যা পড়তাম, যা শুনতাম তাই বিশ্বাস করতাম এবং তা নিয়ে তর্কে জড়িয়ে পড়তাম বোকাদের মতো। আল্লাহর রহমতে এখন আর আগের মতো সবকিছুতেই বিশ্বাস করি না আগেই। কেন বিশ্বাস করা দরকার তা খুঁজে বের করার চেষ্টা করি কুরআন সুন্নাহর নির্দিস্ট মানদন্ডে নিজের সামন্য জ্ঞান অনুযায়ী । মুসলিম উম্মাহর ইতিহাস বিশ্বকোষ ২য় খন্ড পড়া শেষে কোন পাঠ প্রতিক্রয়া প্রকাশ করবো না যেমন ১ম খন্ড পড়া শেষে করেছিলাম। এই বিশ্বকোষটি যারা পড়া শুরু করেছেন বা শেষ করেছেন তাদের পাঠ অভিজ্ঞতা জানতে আগ্রহ প্রকাশ করে পোস্ট টি করলাম। তারিখঃ ১০ মে ২০২১।
সময় চলে যাচ্ছে সময়ের মত,কবে যে স্বস্থির নিঃশ্বাস নিব বুঝতে পারছিনা।
ঢাকা বিশ্ববিদ্যালয় ক্যাম্পাসটা এই শহরের সবচেয়ে প্রিয় জায়গা আমার এবং আমাদের। শাহবাগ, নীলক্ষেত, পলাশী, হাইকোর্ট যে প্রান্ত দিয়েই প্রবেশ করি না কেন মনে হয় নিজ নিড়ে ফিরলাম। এই শহরে আমাদের আর কোথাও যে যাওয়ার জায়গা নেই। মনে আছে, বিশ্ববিদ্যালয়ে যখন পড়তাম, তখন ছুটি শেষে ক্যাম্পাসে পা রাখলেই মনে হতো আমার আশ্রয়। আজো ঘুরে-ফিরে যখন আমি আমার প্রিয় ঢাকা বিশ্ববিদ্যালয়ে যাই মনে হয়, আমার ঠিকানায় এসেছি। আমি নিশ্চিত এই বিশ্ববিদ্যালয়ের সাবেক বর্তমান সবারই হয়। এ যেন এক অনুভূতি, এ যেন এক আবেগ। আজ ১ জুলাই আমাদের প্রিয় ঢাকা বিশ্ববিদালয়ের জন্মদিন। শতবর্ষে পড়লো এই বিশ্ববিদ্যালয়। কোভিড আর লকডাউনের কারণে বিশ্ববিদ্যালয় ক্যাম্পাসে হয়তো উৎসব আয়োজ নেই। তবে আমার কাছে মনে হয় ঢাকা বিশ্ববিদ্যালয়ের শত বছর, বাংলাদেশের ৫০ বছর সবই যেন একসুতোয় গাঁথা এই ২০২১ সালে। শতবছরের মূল্যায়ন ক‌রতে হয় তবে বলতে দ্বিধা নেই, আমার চোখে ঢাকা বিশ্ববিদ্যালয় পুরোপুরি একটি রাজনৈতিক বিশ্ববিদ্যালয়। ভেবে দেখেন, ঢাকা বিশ্ববিদ্যালয় প্রতিষ্ঠাটাই রাজনৈতিক। ফলে এই দেশের ইতিহাস আর ঢাকা বিশ্ববিদ্যালয়ের ইতিহাস একসাথে গাঁথা। সেই জন্ম থেকে শুরু করে ভাষা আন্দোলন, ছয় দফা আজ অবিধ স্বাধীনতা, স্বাধিকার আর গণতন্ত্রের যতো আন্দোলন সবই হয়েছে এই বিশ্ববিদ্যালয়ের নেতৃত্বে। অথচ সেই তুলনায় শিক্ষা আর গবেষণায় এই বিশ্ববিদ্যালয়ের অবদান অনেক কম। বিশেষ করে স্বাধীনতার পর। আমি বলবো, যে রাজনীতি ঢাকা বিশ্ব‌বিদ্যালয়কে জাতির দিশারিতে পরিনত করেছিল, আজকে সেই রাজনীতিই বোধহয় এই বিশ্ববিদ্যালয়কে ধ্বংস করছে। উপাচার্য থেকে শুরু করে শিক্ষক-কর্মকর্তা একজন কর্মচারী নিয়োগেও রাজনী‌তি। ফলে বিশ্ববিদ্যালয়টা ক্রমেই ধ্বংস হচ্ছে। অন্যদিকে ছেলেমেয়েদেরও বিশ্ববিদ্যালয় নিয়ে ওতো ভাবনা নেই। বিশ্ববিদ্যালয়ের পড়ালেখার চেয়ে প্রথম বর্ষ থেকেই তারা চাকুরির পড়া মুখস্থ করছে। ফলাফল হয়তো এই যে সরকারি বেসরকারি সব দপ্তরের প্রধান থেকে শুরু করে এখনো এখানকার শিক্ষার্থীদের প্রাধান্য। আবার দেখবেন দুর্নীতিবাজ আর লুটেরাদের মধ্যেও আছে তারা। অবশ্য ভালো মানুষও নিশ্চয়ই আছে কিছু। আর এই ভালো মানুষ তৈরিটাই যে শিক্ষার আসল উদ্দেশ্য। জানি না ঢাকা বিশ্ববিদ্যালয়ের ভবিষ্যত কী? তবে প্রায়ই মনে হয় লাখ লাখ ছেলেমেয়েক সনদ দেয়া আর প্রচুর সরকারি বেসরকারি কেরানি তৈরির পাশাপাশি ঢাকা বিশ্ববিদ্যালয় যদি সত্যিকারের একদল মানুষ তৈরি করতে পারতো যারা এই দেশ এবং পৃথিবীর নেতৃত্ব দেবে! অহঙ্কারী নয় বিনয়ী সত্যিকারের একদল মানুষ যারা এই দেশ আর পৃথিবীর কথা ভাববে। সত্যি বলতে কী বর্তমান অবস্থা দেখে ঢাকা বিশ্ব‌বিদ্যালয় ও বাংলাদেশ নিয়ে যেমন হতাশ হই, তেমনি এখনো যে আশা নিয়ে বাঁচি তাও এই বিশ্ববিদ্যালয়ের কারণেই। কাজেই শতবর্ষে মরে যেও না। বরং নতুন প্রাণে বাঁচো। ঠিকানা হয়ে থাকো এই রাষ্ট্রের। শুভ জন্মদিন ঢাকা বিশ্ববিদ্যালয়। আমাদের প্রিয় ঠিকানা।
শোক বার্তা প্রেস উইং, প্রধানমন্ত্রীর কার্যালয়। বাংলা চলচ্চিত্রের বিখ্যাত অভিনেত্রী, নির্মাতা ও সাবেক এমপি সারাহ বেগম কবরী এর মৃত্যুতে গভীর শোক ও দুঃখ প্রকাশ করেছেন মাননীয় প্রধানমন্ত্রী শেখ হাসিনা। এক শোকবার্তায় প্রধানমন্ত্রী শেখ হাসিনা বলেন, এদেশের চলচ্চিত্রে কবরী এক উজ্জ্বল নক্ষত্র। অভিনয়ের পাশাপাশি রাজনীতি ও সংস্কৃতি অঙ্গনে তার অবদান স্মরণীয় হয়ে থাকবে। প্রধানমন্ত্রী মরহুমার আত্মার মাগফিরাত কামনা করেন এবং তাঁর শোকসন্তপ্ত পরিবারের সদস্যদের প্রতি গভীর সমবেদনা জানান।
ভাগ্য মানুষকে সেখানেই হাসিমুখে দৌড় করিয়ে নিয়ে যেতে পারে যেখানে তার জন্য অপেক্ষা করছে একটা থাপ্পড়। - সানি দেওল 
ঢাকা হযরত শাহা জালাল (রহঃ) আন্তর্জাতিক বিমানবন্দরে একটি অত্যাধুনিক রাডার মেশিন স্হাপন করা হবে। রাডার মেশিনটির কোম্পানী মূল্য ৬৩০ কোটি টাকা। কিন্তু সিন্ডিকেট গ্রুপ বিভিন্ন দেনদরবার ও ভাগবাটোয়ারার হিসাবে করে দাম নির্ধারন করলেন ১৭৫৫ কোটি টাকা। ২০১৭ সালের ১লা মার্চ অর্থনৈতিক বিষয় সংক্রান্ত কমিটি তাহা অনুমোদনও দেয়। কমিটি অনুমোদন দেওয়ার পর,চুড়ান্ত অনুমোদনের জন্য ফাইল আসলো মাননীয় প্রধানমন্ত্রীর দফতরে। মাননীয় প্রধানমন্ত্রী দেখলেন- যে রাডার টি ক্রয় করবে এর দাম ধরা হয়েছে ১৭৫৫ কোটি টাকা। উনার সন্দেহ হলো! একটি রাডার মেশিন এত দাম হবে কেন? নিজস্ব সোর্স মারফত ফ্রান্সের যে কোম্পানী থেকে রাডার মেশিনটি ক্রয় করবে। সেই থ্যালাস কোম্পানীর সাথে যোগাযোগ করে দেখা গেল এই রাডার মেশিনটির প্রকৃত দাম মাত্র ৬৩০ কোটি টাকা। মাননীয় প্রধানমন্ত্রী হতবাক- একটি রাডার মেশিনের দাম ৬৩০ কোটি টাকা অথচ এটির দাম ধরা হয়েছে ১৭৫৫ কোটি টাকা। বিষয়টি যদি প্রধানমন্ত্রীর নজরে না আসতো তাহলে লুটপাট হয়ে যেতো দেশের ১১২৫ কোটি টাকা যাহা দিয়ে দেশের গ্রামাঞ্চলের প্রায় ১০০০টি রাস্তা পাকা করা যেতো। শেখের বেটি বলে কথা, সিদ্ধান্ত নিলেন জিটুজি পদ্ধতিতে সরাসরি ফ্রান্সের সেই বিখ্যাত থ্যালাস কোম্পানী থেকে রাডার মেশিনটি ক্রয় করে ঢাকা হযরত শাহা জালাল (রহঃ) আন্তর্জাতিক বিমানবন্দরে স্হাপন করা হবে। মাননীয় প্রধানমন্ত্রীর দূরদর্শিতার কারণে বেছে গেল দেশের ১১২৫ কোটি টাকা। জয়তু শেখ হাসিনা। "যতদিন শেখ হাসিনার হাতে থাকবে দেশ, পথ হারাবেনা বাংলাদেশ।" 
আল্লাহপাক রহম করুন আমাদের উপর, আমরা আপনার পাপী বান্দা ।আমাদের মাফ করুন, আমাদের প্রতি দয়া করুন। তওবা করে আমাদের ভুলগুলো শুধরে নেই।
ইন্ডিয়ান ক্রিটিক অনুপমা চোপড়ার ফিল্ম কোম্প্যানিয়ন পোর্টালে মহানগরের রিভিউ প্রকাশিত হয়েছে।
মামাতো ভাই রুবেলের বিয়ে। কয়েকটা দিন অনেক উচ্ছলতায় কাটলো। ছবিগুলো স্মৃতিস্বরূপ টাইমলাইনে রাখলাম। 💞
ঈদে ঘরে ফেরা মানুষদের নিয়ে বাড়াবাড়ি করা পাবলিক গুলা কই? আর কয় চৌদ্দদিন পরে করোনায় রাস্তায় রাস্তায় মানুষ মরে পরে থাকবে? আপনার টাকা আছে ঘরে লেপ্টা দিয়ে বসে থাকেন। মানুষদের জীবিকার তাগিদে বের হতে মানা করবেন না। যেমনে লাশের নগরী হয়ে যাবে যাবে বলছিল, আলহামদুলিল্লাহ তেমন কিছুই হয় নাই। খেটে খাওয়া মানুষগুলোর প্রতিরোধ ক্ষমতা সিস্টেম আমাদের মত ভেটকাইন্নাদের মত না। ডঃ আব্দুন নূর তুষার সাহেব কয়জন মরতে পারে সেটার প্রেডিকশন দেয়া ছেড়ে দিসে? . মাস্ক পরে, হাত ধুয়ে সবই করা যায় নীতির মানুষ আমি। এই দুইটা কাজ ইনসিউর করলে দুনিয়া থামিয়ে দেয়া লাগে না।
'একদিন প্রতিদিন', 'আকালের সন্ধানে', 'খন্ডহার', 'ভূবন সোম' এই চলচ্চিত্রগুলো এখনো আমাকে প্রতিনিয়ত ভাবায়। এখনো বাংলাদেশে কোন স্বপ্নবাজ তরুণ চলচ্চিত্র নির্মাণের পথে পা বাড়ালে যে তিনজন চলচ্চিত্র নির্মাতার নাম স্মরণ করে তারা হলেন সত্যজিৎ রায়, ঋত্ত্বিক ঘটক এবং মৃণাল সেন। আজ বিশ্ববরেণ্য চলচ্চিত্র মির্মাতা মৃণাল সেনের ৯৮তম জন্মদিন। গুণী এই নির্মাতার প্রতি রইল আমার শ্রদ্ধাঞ্জলি। ( ২০১৮ সালে জীবিতাবস্থায় মৃণাল সেনের শেষ জন্মদিনে শ্রদ্ধা জানাতে যেয়ে ছবিটা তুলে দিয়েছিলেন ওনার পুত্র কুনাল সেন।)
১৩ তম জন্মদিনে উপহার হিসেবে নিজের একখানা ইন্সটাগ্রাম একাউন্ট খোলার অনুমতি পেয়েছিলেন বড়পুত্র নিষাদ হুমায়ূন। অনুমতি সাপেক্ষে একাউন্ট অবশ্য খোলা হয়েছিল জন্মদিবসের ১২ দিন আগেই! তিনি তার শখের বিষয়গুলো থেকে বেছে বেশ কতগুলো পাতা অনুসরণ (ঐ follow আর কি!) করবেন, স্কুল আর পারিবারিক বন্ধুদের সাথে মাঝে মাঝে মেসেজে কথা বলবেন, আর সুযোগমতো নিজের শখের বিষয়ের ছবি আপলোড (বাংলাটা পেলামই না 🙄) দিবেন- আমার সাথে আলোচনার পর এমন সিদ্ধান্ত নিলেন। দিনে ১ ঘন্টা নিষাদ বাবাজির ‘গ্যাজেট’ টাইম! এর মধ্যেই গেমস, ইউটিউব, ইন্সটাগ্রাম সব করা যাবে। যদিও করোনা কালে গৃহবন্দী থাকায় সময়সীমাটা বেড়ে গেছে! তার উপর অনলাইন স্কুল আর পরীক্ষার জন্যও তো এখন এসব ডিভাইস-ই ভরসা!! তাই মাঝে মধ্যেই উনার হাতে আইপ্যাডের উপস্থিতি লক্ষ্য করা যায়। হাতে ঐ বদ জিনিসটা (আইপ্যাড আমার শত্রুপক্ষ 😑) আর কানে হেডফোন দেখলেই আমি নিষাদ সাহেবের আশেপাশে ঘুরঘুর করা শুরু করি! উনার মুখভঙ্গি বিরক্ত না খুশি সেদিকে লক্ষ্য রাখি!! আর বাবাজির ঠোঁটে যদি মুচকি হাসির রেখা দেখা যায় তাহলে তো আমার হৃদস্পন্দন তিনগুন হয়ে যায়!!! সুযোগ মতো খাতিরের আলাপ জুড়ে দেই। “কি দেখছিলে বাবা? ওমা কি মজার জোকস!! ওয়াও কি সুন্দর রান্না!!!” এসব বলার ফাঁকে ছোট্ট একটা তদন্ত রিপোর্টও তৈরী করে ফেলি। ১৫/২০ দিন আগে বাবাজিকে বড়-ই বিরক্ত মনে হলো। আমাকে মিনমিন করে জিজ্ঞেস করলেন ‘ইন্সটাগ্রামে কাউকে ব্লক করার উপায় কি?’ আমার মাথায় ঠাস করিয়া বিশাল আকারের এক বাজ পতিত হইলো! আমি জিজ্ঞাসিলাম “কেন বাবা? কাউকে ব্লক করতে চাও?” “হ্যাঁ মা। একটা ‘girl’ খুব ‘বিরাক্ত’ করছে!” “(ঢোক গিলে) গার্ল! বিরক্ত করছে!! তোমাকে!!!” বাবাজি পুরো বিষয়খান আমার সামনে খোলাসা করলেন... আর আমি নতুন করিয়া চিন্তিত হয়ে পড়িলাম! হে সামাজিক মাধ্যমের দেবতা আমার নিষ্পাপ হাসির কিশোর পুত্রকে এসব ভক্তদের উৎপাতে অভ্যস্ত হতে সাহায্য করো... পরিশিষ্ট: ব্লক করার উপায় শিখবার পর নিষাদ বাবাজিকে আবার হাসিমুখে দেখা যাচ্ছে। তিনি মনের আনন্দে ইন্সটাগ্রামে রান্না বিষয়ক পেজ চষে বেড়াচ্ছেন। সংযোজন: নিষাদ বাবাজির অনুমতি সাপেক্ষে, উনার সরবরাহকৃত ছবি দিয়েই এই পোস্ট করেছি। পোস্টে কোনো প্রকার ‘privacy violation’ করা হয় নাই। 😊
আমরা এখন যে বাসাটাতে এসেছি এখানে আযান শোনা যায় না। ফলে ওয়াক্তিয়া সলাতগুলোর জন্য অ্যাপে খেয়াল রাখি মাঝে মাঝে। ইফতার এবং সেহেরির সময় নিয়ে জানার তো আছেই। গুগল অ্যাড ব্যবহার করে না এমন একটা ফাটাফাটি অ্যাপ আছে সলাত, ইফতার এবং সেহেরির সময় দেখার জন্য, মুসলিমস ডে। মুসলিম প্রো কিংবা আযান অ্যাপের চেয়ে এটা আমার কাছে হালকা, ইউসার ফ্রেনডলি লাগে। আর মুসলিম প্রোর নামে ডেটা বিক্রির অভিযোগ এসেছিল। প্রায় সবাই অ্যাড দেখায়। সে হিসেবে মুসলিমস ডে অনেক ভালো। বাংলা দেখার চোখের আরামটা যাদের দরকার তাদের জন্যও রেকমেন্ডেড।
তোমার-আমার জামার রঙে কত্ত-কত মিল ছিল; ভুলেই গেছি তোমার, পরী, কয়টা কোথায় তিল ছিল।
২০০১ সালের আগস্ট সেপ্টেম্বর মাস। আমি একুশে টিভিতে মিটিং করি সায়মন ড্রিং এর সাথে। আমেরিকায় অভিবাসন করা জীবিত সবচেয়ে পুরানো একজনের জীবনকাহিনী শুট করে এনেছি। এটা নিয়ে কী করা যায়, এমন। দ্বিতীয় দিন আমার সাথে দেখা হলো একুশে টেলিভিশনের চেয়ারম্যান এ এস মাহমুদ । তিনি আমার কাহিনী শুনেছেন। আমাকে একটা বই দিলেন- ইংরেজিতে লেখা। লেখকের নাম - ক্যারোলিন এডামস। বই এর নাম - এক্রস দ্যা সেভেন সীস এন্ড থার্টিন রিভার্স। আমাকে বলেন, এই বইটা আপনি নিয়ে যান। দেখেন, এটা নিয়ে কিছু করতে পারেন কী না। আমি বাড়ি এসে গো গ্রাসে বইটা পড়তে থাকি। সিলেটিদের লন্ডনে অভিবাসিত হবার দালিলিক ইতিহাস। ৭ জন পাইওনিয়ার সিলেটি অভিবাসির মহাসংগ্রামি জীবনকাহিনী। কিন্তু এঁদের আমি আমার ক্যামেরার সামনে পাই কী করে ! এর কয়েকমাস পরে (জুলাই ২০০২) আমি লন্ডন যাবার সুযোগ পাই । রেইন বো ফিল্ম সোসাইটি বাংলাদেশী চলচ্চিত্র উতসব করবে লন্ডনে, আমার লেখা ও প্রযোজনা করা টেলিফিল্ম 'নাইওরী' সেখানে প্রদর্শিত হবে। আমি আমন্ত্রিত। আমি যাবো, সাথে যাবে আমার নতুন কেনা মিনি ডিভি ক্যাম। আমি ঠিক করলাম, যাবোই যখন, (গঞ্জে যখন এসেই গেলাম, চাচার নামে মামলাটা করেই যাই), নবাব আলীকে খুঁজে বের করে ফেলি। এর আগে আমি নবাব আলীর গ্রামের বাড়ি শেরপুরে যাই । শুধু তাই না, কোলকাতা চলে যাই। খিদিরপুর ডক ইয়ার্ডের যে গল্প আছে সেটার কিছু রাশ নিয়ে নেই। লন্ডন গিয়ে জানতে পারি যে , যে ৭জন পাইওনিয়ার সিলেটির গল্প লেখা আছে তার মধ্যে একজন মাত্র জীবিত। তাঁর নাম নবাব আলী। আর কেউ বেঁচে নেই। নবাব আলী থাকেন আমার খালু শাহব উদ্দিন বেলালের কাছাকাছি এলাকায়। তিনি তাঁর নিকট পরিচিত। আমি একবেলা তাঁকে নিয়ে কাটালাম। তাঁর বড় ছেলে হাসান সাহেবের সাথে গেলাম তাঁর পরিবারে। আমি বেশ বিষ্মিত হয়ে দেখলাম এবং ধারন করলাম সিলেটি, ইংরেজম বেলজিয়ান মিশ্রিত ৪ পুরুষের কিছু ফুটেজ। তারপর কথা ছিলো, বইয়ের বর্ণনা অনুযায়ী যে বন্দরে তিনি এসে উঠেছিলেন, প্রথম যে বিল্ডিং এ চাকরি নিয়েছিলেন, ভারতীয় ভাতের দোকান দিয়েছিলেন, জুয়া খেলার ঘর বানিয়েছিলেন, সেসব জায়গায় যাব। তিনি রাজীও হয়েছিলেন। কিন্তু পরে আর যাওয়া হয় নাই। শুনি তিনি অসুস্থ। বিছানা থেকে নামছেন না। আমি সেবার চলে আসি। এর কয়েকমাস পরে আমি আবার লন্ডন যাই। তখন অন্য একটা পারিবারিক বিয়ের আয়োজনে ব্যস্ত ছিলাম। ফুরসত নিয়ে যখন আমার ঠিক করলাম দু-এক দিনের মধ্যে তাঁর কাছে আবার যাব, এ সময় হঠাত দেখি স্থানীয় টেলিভিশনে স্ক্রল হচ্ছে- (অনেক বিশেষন দিয়ে তাঁর নাম লেখার পর ) রয়েল লন্ডন হাসপাতালে মারা গেছেন...। নবাব আলীকে নিয়ে যে কাজটি শুরু করেছিলাম ২০০২ সালে, তা শেষ হলো না। আজ কিছু ফুটেজ দেখলাম। বেশ তাজাই ফুটেজগুলো। ডিভি ক্যামে নেয়া। আমারও বয়স হয়ে গেছে। ৭ কেজির ক্যামেরা ট্রাইপড একা একা বয়ে বয়ে দেশ বিদেশে শ্যুট করার আর তাকত নাই। তবুও, ভাবছি......
💥 মুক্তিযুদ্ধের লক্ষ্য হলো : কৃষক, শ্রমিক, মেহনতি জনতার অধিকার প্রতিষ্ঠা। যতবার এ লক্ষ্যের বিচ্যুতি ঘটবে, ততবার স্মরণ করিয়ে দেবো - এটা মুক্তিযুদ্ধের লক্ষ্যের সাথে বিশ্বাস-ঘাতকতা।
সবকিছু অটো হয়ে যাচ্ছে, করোনাটাও যদি অটো চলে যেতো 🏥🏥🇧🇩🇧🇩 
অনুকাব্য প্রেম মানে কি জানো? লেপ্টে যাওয়া চোখের কাজল, আলতো ছোঁয়ায় মোছা। সুযোগ পেলে ঠোঁটর রং একটু ফিকে করা। তোমার সব অশুদ্ধকে, শুদ্ধ বলে মানা। কি পেলাম, কি হারালাম, সব হিসেব ভুলে, শর্তহীন ভালোবাসা। অতঃপর আঙুলে আঙুলে সন্ধি করে, ধীর পায়ে হেঁটে চলা। ইসরাত
ঢাকা শহরে ১৩/১৪ বছর আগে যখন বড় বড় নালা-খালগুলোকে বক্স কার্লভাট করা হলো তখন মানুষ ভাবল-নতুন সড়ক পাওয়া গেল। বছর খানেক বাদেই যখন সেই বক্স কার্লভাট ময়লা জমে স্টাক হয়ে গেল, তখন সেই বক্স ভেঙে পরিষ্কার করা গেল না, ঠিক কোথায় স্টাক হয়েছে কেউ জানতে পারছে না। এর পর মেয়র সাঈদ খোকন স্বীকার করলেন- আমাদের বিরাট ভুল হয়েছিল এই বক্স কার্লভাট করা। অপেক্ষা করুন। এই সরকারের কেউ কিছুদিন পরই বলবে- আমাদের বড্ড ভুল হয়েছিল ব্যাটারিচালিত রিকশা ধ্বংস করা! কিন্তু ট্রাজিডি হলো এই 'করা' আর 'ভুল' এর মধ্য দিয়ে কোটি কোটি টাকা হাতিয়ে নেয়া হচ্ছে সেই জনগণের ঘাড় মটকেই। এই ঘাড় মটকানোর অপরাধ বা পাপ কেউ স্বীকার করেনা। করবে না। 
 আঞ্জুমান ঈদগাহ মসজিদ ও মাঠ। মসজিদটি যেমন শান্ত-স্নিগ্ধ-সৌম্য দর্শন তেমনি এর বিশাল ঈদগাহ মাঠটিও। প্রতিষ্ঠার বয়স শত বছরের কম হবে না। চারিদিকে গাছ আর পূর্বপ্রান্তে বড় পুকুর। এই মাঠে ঈদের নামাজ পড়ার তৃপ্তিটা অন্য জায়গা থেকে আলাদা। প্রতি বারের মত এবারও এখানে ঈদ-উল-ফিতরের নামাজ পড়লাম।
সবাইকে বই দিবসের শুভেচ্ছা 📚📚 বিশ্ব বই ও কপিরাইট দিবস আজঃ আজ ২৩ এপ্রিল বিশ্ব বই দিবস। ইউনেস্কোর উদ্যোগে ১৯৯৫ সাল থেকে প্রতিবছর এই দিবসটি পালন করা হয়ে থাকে। বই দিবসের মূল উদ্দেশ্য হলো- বই পড়া, বই ছাপা, বইয়ের কপিরাইট সংরক্ষণ করা ইত্যাদি বিষয়ে জনসচেতনতা বাড়ানো। সর্বোপরি লেখক, পাঠক, প্রকাশকদের সম্পর্ক ঘনিষ্ঠ করা। বিশ্ব বই দিবসের মূল ধারণাটি আসে স্পেনের লেখক ভিসেন্ত ক্লাভেল আন্দ্রেসের কাছ থেকে। ১৬১৬ সালের ২৩ এপ্রিল স্পেনের আরেক বিখ্যাত লেখক মিগেল দে থের্ভান্তেস মারা যান। আন্দ্রেস ছিলেন থের্ভান্তেস-এর ভাবশিষ্য। নিজের প্রিয় লেখককে স্মরণীয় করে রাখতেই ১৯২৩ সালের ২৩ এপ্রিল থেকে আন্দ্রেস স্পেনে পালন করা শুরু করেন বিশ্ব বই দিবস। এরপর দাবি ওঠে প্রতিবছরই দিবসটি পালন করার। অবশ্য সে দাবি তখন সেভাবে কারোই নজরে আসেনি। বহুদিন অপেক্ষা করতে হয় দিনটি বাস্তবে স্বীকৃতি পাওয়ার জন্য। অবশেষে ১৯৯৫ সালে ইউনেস্কো দিনটিকে বিশ্ব বই দিবস হিসেবে স্বীকৃতি দেয় এবং পালন করতে শুরু করে। এরপর থেকে বিশ্বের বিভিন্ন দেশে প্রতিবছর ২৩ এপ্রিল বিশ্ব বই দিবস হিসেবে পালিত হয়ে আসছে। উল্লেখ্য, ২৩ এপ্রিল শুধুমাত্র বিশ্ব বই দিবসই নয়, শেক্সপিয়র, সত্যজিৎ রায়, ইনকা গার্সিলাসো ডে লা ভেগাসহ প্রমুখ খ্যাতিমান সাহিত্যিকদের জন্ম ও প্রয়াণ দিবসও। আর এ কারণেও ২৩ এপ্রিলকে বিশ্ব বই দিবস হিসেবে বেছে নেওয়া হয়েছে বলে মনে করেন অনেকেই। বিশ্ব বই দিবসে সর্বস্তরের লেখক, পাঠক, মুদ্রাকর, ছাপাকর্মী, বইয়ের বিপণনকারী তথা বইয়ের সাথে সম্পৃক্ত সবার জন্য গুরুত্বপূর্ণ একটি দিন। এই দিনে সাধারণত বইয়ের প্রতি ভালোবাসা থেকে প্রিয়জনকে বই উপহারের প্রবণতা বিশেষভাবে দেখা মিলে। আজ বিশ্ব কপিরাইট দিবসও। কপিরাইট হল কোনো লেখকের যা কিছু সৃষ্টি, হতে পারে সেটি কোনো গল্প, কবিতা, সুর, গান, ভাস্কর্য, আঁকা বা তোলা ছবি, ভিডিও এবং স্থাপত্যসহ এমন কিছু –যার সৃষ্টির পেছনে লেখকের মেধা রয়েছে। সেই সৃষ্টিকে আইনি সুরক্ষা দেয়া, যাতে অন্য কেউ সেই সৃষ্টি থেকে এর রূপকারের অনুমতি ছাড়া আর্থিকভাবে লাভবান বা নিজের সৃষ্টি বলে চালিয়ে দিতে না পারে।
বিশ্বের সর্বশ্রেষ্ঠ মহামানব হযরত মুহাম্মদ (সা:) এর বায়োগ্রাফি নিয়ে যতগুলো বই পড়েছি তার মাঝে আমার কাছে সবচেয়ে অসাধারণ লেগেছে ইহুদী লেখিকা লেজলি হেইজেলটন এর “দ্য ফাস্ট মুসলিম” বইটি । ভালো লাগার পেছনে মূল কারণ হলো এই বইটিতে সমস্ত রাগ, বিরাগ, অনুরাগের উর্ধে উঠে একজন লেখিকা ইতিহাস, ধর্ম এবং রাজনীতি যতটা খুঁজেছেন তারচেয়ে বেশি খুঁজেছেন মানুষ মুহাম্মদ (সা:) কে । ভালো লাগার পেছনে আরো একটি কারণ ছিল লেখিকার বর্ণনা ভঙ্গি । আপনি যখন পড়বেন মনেই হবেনা কোনো ইতিহাস পড়ছেন, মনে হবে টান টান উত্তেজনা ভরপুর কোনো ফিকশন পড়ছেন আপনি । একটার পর একটা চ্যাপ্টার আপনাকে গ্লোর মতো আটকে রাখবে পাতায় পাতায় । তবে বলে নিই, বহু আগে ইংরেজীতে “দ্য সিল্ড নেকটার” যখন পড়ি তখনই আরব রাজনীতি, মধ্যপ্রাচ্যের সিমেটিক ধর্মের ইতিহাস এবং প্রফেট মুহাম্মদ (সা:) এর আদি অন্ত জানার সুযোগ হয় । কিন্তু বর্ণনা ভঙ্গির জন্য দ্য ফাস্ট মুসলিমকে সবসময় আমি পছন্দের শীর্ষে রেখেছি । সম্প্রতি দ্য ফাস্ট মুসলিম এর অফিসিয়াল বাংলা অনুবাদ-দ্য প্রফেট বের হয়, আব্দুল্লাহ ইবনে মাহমুদ এর লেখনিতে । অনুবাদ বই গুলো আমি সাধারণত পড়তে চাইনা, অনুবাদকদের গুগল প্রিতীর কারণে । কিন্তু ফেসবুকে সুপার কপ মাশরুফ হোসাইন এবং ডা: আব্দুন নূর তুষার ভাইয়ের রিকমেন্ডেশন পড়ে তখনই বইটি অর্ডার করি । গতকাল পড়া শেষ করলাম । উফ ! অসাধারণ ভাষান্তর । আমি ১৪০০ বছর আগে ফিরে যাচ্ছিলাম । মনে হচ্ছিল প্রতিটি ঘটনা আমি চর্মচোখে দেখছি । বই পড়ার আমার নিজস্ব একটা স্টাইল আছে । সেই স্টাইলের কারণে আমি লিখার গভীরে ঢুকে যেতে পারি, এবং একসময় ঘটনা গুলো দেখতে শুরু করি । এবারো তাই হয়েছে । আমি তাঁর দুধমাতা বেদুইন হালিমার ঘরে বালক মুহাম্মদ কে যেমন দেখতে পেয়েছি তেমনি দেখেছি ২৫ বছরের যুবক বনিক মুহাম্মদকে । হেরা গুহার ভেতর প্রথম ওহি নাযিলের পর ভয়ে কম্পমান মুহাম্মদকে যেমন, তেমনি, অন্ধকার রাতে আবুবকর (রা:) কে সাথে করে নিজের প্রিয় মাতৃভূমি, বাস্তু-ভিটে ফেলে ধুধু মরুভূমির বুক চিরে হিযরত করা প্রফেটকে ! তারপর মাত্র দশবছরে পৃথিবীর মানচিত্র বদলে দেয়া সেই অসীম ক্ষমতাবান আবার নিদারুণ ক্ষমাশীল এক শাসককে । কী অবিশ্বাস্য, তাইনা ? জন্মের আগে বাবা হারানো, মাত্র ৬ বছর বয়সে মাকে হারানো,তারপর ৮ বছর বয়সে দাদাকে হারানো অনাথ এক বালক মনোথিইজমকে ধারণ করে একদিন পৃথিবীর সবচেয়ে ইনফ্লুয়েন্সিয়াল নেতায় পরিণত হলেন ! বন্ধ করে দিলেন সব ধর্ম ব্যবসা, হয়ে উঠলেন ন্যায়ের দিকপাল । অথচ মক্কা বিজয়ী সেই নায়ক, যার কিনা রাত কাটে খেজুর গাছের পাতার ছাউনি দেয়া ঘরে, ভাবা যায় ? মক্কা বিজয়ের পর সব সম্পদ, সব ক্ষমতা ছেড়ে ফিরে আসেন তার বিপদের দিনের পরম বন্ধু মদিনাবাসীদের কাছে । যখন তার দায়িত্ব শেষ হয় তখন শুরু হয় তার প্রস্থানের প্রস্তুতি । এ যেন মিশন একমপ্লিসড-এবার আমায় দাও বিদায় ! যদিও মুহাম্মদ (সা:) বারবার বলেছেন, আমি তোমাদের মতই একজন মানুষ, তারপরও তার বিদায় বেলায় কেউই মেনে নিতে পারছিলেননা তার অগস্থ্য যাত্রা । তবু তিনি চলে গেলেন । বিশ্বের সর্বশ্রেষ্ঠ মহামানব সমাহিত হলেন একদম নীরবে । দ্রুত মাটি দিয়ে ঢেকে ফেলা হলো কবর, আর তার ওপর একখন্ড পাথর ! কোনো বিশাল মিছিল না, কান্নার শোরগোল না, ভোরের আলো ফোটার আগেই সমাহিত হলেন পৃথিবীর অন্ধকারে আলোফোটানো মহামানব ! প্রফেট পড়া শেষে কাল রাতে আমি যখন অশ্রুসিক্ত চোখে আমার স্ত্রীকে বইটির রিভিউ শুনাচ্ছিলাম, সে মন্ত্র মুগ্ধের মতো শুনছিল । যখন রাসুলের সংসার জীবন নিয়ে আলোচনা করছিলাম তখন সে আমাকে বলল, তুমি রাসুল (সা:) এর বহু বিবাহের পেছনের আসল বিষয় গুলো তুলে ধরে লিখো । অনেকেই সমালোচনার খাতিরে বলে থাকেন প্রফেট তার জীবদ্দশায় এতগুলো বিয়ে কেন করেছেন ? একটা দুটা হলে কথা-তাই বলে ১৩ টি ? এবার আসুন, একটু গভীরে যাই । মুহাম্মদ (সা:) এর প্রথম বিয়েটা ছিল তখনকার সমাজের চোখে বড় অদ্ভুত । অদ্ভুত এই কারনে যে তার চেয়ে তার স্ত্রীর বয়স ছিল ১৫ বছর বেশি । মুহাম্মদের (সা:) বয়স ২৫ আর তার স্ত্রী খাদিজার( রা:) বয়স ৪০ ! তখন মুহাম্মদ (সা:) নবী ছিলেন না, ছিলেন না কোনো ধনবান বনিক । কিন্তু ছিল তার অসাধারণ ব্যক্তিত্ব। মানুষ বিশ্বস্ততার জন্য তাকে আলামিন বলে ডাকত । তার এই গুণে মুগ্ধ হয়ে খাদিজা (রা:) তাকে বিয়ের প্রস্তাব করেন, এবং তাদের বিয়ে হয় । একটু ভেবে দেখুন, মুহাম্মদ (সা:) এর সাথে খাদিজা (রা:) এর ছিল ২৫ বছরের সংসার । রাসুল এর নবুয়ত লাভের দশবছর পর খাদিজার (রা:) যখন প্রয়াণ হয় তখন তার বয়স ৬৫ বছর আর রাসুলের ৫০ ! তার জীবদ্দশায় মুহাম্মদ (সা:) কখনোই বিয়ে করেননি । একটা মানুষের যৌবনের শ্রেষ্ঠ সময়গুলো তিনি কেবল মাত্র একজন স্ত্রীর সাথেই কাটিয়েছেন । খাদিজার (রা:)মৃত্যুর পর রাসুল (সা:) যতগুলো বিয়ে করেন তার প্রতিটি বিয়ের পেছনে রয়েছে গ্রেটার পারপাস এবং বৃহত্তর লক্ষ্য । তার জীবনের শেষভাগের যে কটি বিয়ে তিনি করেছিলেন, দ্যাট ওয়াজ ইন নো ওয়ে এন ওভারহোয়েলমিং লাস্টফুল ডিজায়ার ! তার জীবনে একমাত্র কুমারী হযরত আয়েশা (রা:), যাকে বিয়ে করার পেছনেও ছিল মহান আল্লাহর ইচ্ছা । পরবর্তীতে তাঁর মাধ্যমে অসংখ্য হাদিস বর্ণিত হয়েছে । এছাড়া হযরত সাওদা (রা:),(খাদিজা রা: এর প্রয়াণের পর প্রথম স্ত্রী), হাফসা (রা:) (হযরত ওমর রা: এর কন্যা) (যার স্বামী বদর যুদ্ধে শহীদ হয়েছিলেন), জয়নাব বিনতে খুজাইমা রা: (তার স্বামী ছিলেন ওহুদ যুদ্ধে শহীদ), উম্মে সালামাহ (বিধবা), জয়নাব বিনতে জাহস ( যাকে বিয়ের জন্য ওহী নাযিল হয়, সুরা ৩৩, আয়াত ৩৭), জুয়াইরা রা: (কৌশল এর অংশ ছিল এই বিয়ে, তার বাবা ছিলেন একটি বড় গোত্রের নেতা ), উম্মে হাবিবা (তৎকালিন কুরাইশ প্রধান আবু সুফিয়ানের কন্যা) , সাফিয়াত (রা:), মায়মুনা (রা:) সহ তাঁর প্রত্যেকটি বিয়ের পেছনে ছিল ইসলাম প্রতিষ্ঠার বিশেষ কৌশল । এত কিছুর পরও মুহাম্মদ (সা:) সবসময় খাদিজা (রা:) প্রতি ছিলেন কৃতজ্ঞ এবং তার প্রতি রাসুলের ভালোবাসা ছিল অবিশ্বাস্য ! হযরত আয়েশা (রা:) একবার বলেন, যে আমি রাসুল এর আর কোনো স্ত্রীকে নিয়ে হিংসা অনুভব করিনি একমাত্র খাদিজা (রা:) ছাড়া । অথচ আমি রাসুলের স্ত্রী হবার আগেই তিনি মারা গিয়েছিলেন । রাসুল সা: এর স্পষ্ট নির্দেশ ছিল খাদিজা (রা:)কে নিয়ে কখনো খারাপ কিছু বলা যাবেনা । একবার আয়েশা (রা:) রাসুলকে ক্ষ্যাপানোর জন্য মজা করে বলে বসেন, “এত খাদিজা খাদিজা কেন করেন ? ওই দাঁতহীন বুড়ি মহিলা দুনিয়া থেকে বিলীন হয়ে গেছে ! আর এরপর আল্লাহ আপনাকে তার চেয়ে উত্তম স্ত্রী ( আয়েশা) দিয়েছেন !” রাসুল (সা:) স্পষ্ট স্বরে বলেন, মোটেই না । আল্লাহর কসম, তার থেকে উত্তম স্ত্রী তিনি আমাকে দেননি আর কেউ হবেওনা । যখন আমাকে সবাই অস্বীকার করেছে তখন সে আমার উপর আস্থা রেখেছে, যখন সবাই আমাকে মিথ্যুক ডেকেছে ,তখন সে আমাকে বিশ্বাস করেছে । যখন সবাই আমাকে প্রত্যাখ্যান করেছে, তখন সে, তার সবকিছু দিয়ে আমাকে স্বস্তি দিয়েছে । আল্লাহ তার মাধ্যমে আমাকে রহমত দিয়েছেন, আমাকে সন্তান দিয়েছেন । আহা ! কী কৃতজ্ঞতাবোধ ! পড়তে গিয়ে আমার গুসবাম্পস হয়, চোখ ভিজে উঠে ! যেনবা দৃশ্য গুলো আমি দেখতে পাচ্ছি । কথা গুলো যেনবা কানে বাজছে আমার ! বিশ্বাস করুন, জীবনে কামের আনন্দই সব নয় । জীবনে ভালোবাসার গৌরবও আছে । আহা ! হযরত খাদিজা (রা:) কে যেভাবে প্রিয় রাসুল ভালোবাসতেন, শ্রদ্ধা করতেন, আমরা কী আমাদের স্ত্রীদের এরকম করে শ্রদ্ধা আর ভালোবাসা দিতে পারছি ?
"বাইবেলের বানী" বলে একটি পেইজ আছে। এই পেইজে কারা ইন্টারএক্ট করে দেখুন। কিভাবে ইন্টারএক্ট করে দেখুন। এই পেইজটার এমন কোন পোস্ট পাওয়া যাবেনা যেখানে এরকম মন্তব্য পাবেননা। এটাকে কি আমরা 'খ্রিস্টান ফোবিয়া' বলতে পারি? এই যে এদের এত হীনমন্যতা এর পেছনের কারণটা কি? এই শিক্ষা এরা কোথায় পায়?

রাষ্ট্রের সাথে নাগরিকের সম্পর্কটা আসলে কেমন হওয়া উচিত ? এটা কি 'প্রেমের সম্পর্ক' হবে নাকি 'দেনা পাওনার' সম্পর্ক হবে ? ( প্রথমেই পরিষ্কার করে নেই, এখানে রাষ্ট্র বলতে সরকার বোঝানো হচ্ছে না। রাষ্ট্র এবং সরকার - গুলিয়ে ফেলবেন না। ) হ্যা, নিজ নিজ রাষ্ট্রকে আমরা ভালোবাসি - সত্য। কিন্তু রাষ্ট্র কি আমাকে 'ভালোবাসা'র লোক হিসেবে ট্রিট করে ? একদমই না। দেনা-পাওনার ব্যাপারে রাষ্ট্র কিন্তু মারাত্মক টনটনে। আমি যদি কোন হোটেলে দুপুরবেলায় নলা কিংবা মলা মাছ দিয়ে এক প্লেট ভাত খেয়েও লাঞ্চ সারি, রাষ্ট্র কিন্তু সেখান থেকেও ট্যাক্স আদায় করে। তাহলে আমরা কেন 'দেশপ্রেম-দেশপ্রেম' বলে গলা ফাটাবো ? আমাদেরও তো রাষ্ট্রের সাথে প্রফেশনাল সম্পর্কই বজায় রাখা উচিত। এবং রাষ্ট্রের সাথে নাগরিকের সম্পর্ক যত বেশি প্রফেশনাল হয় ততই তো ভালো। নাগরিকেরা রাষ্ট্রকে ট্যাক্স দিবে । রাষ্ট্র নাগরিককে সার্ভিস দিবে। পুরোই কর্পোরেট রিলেশন। রাষ্ট্র নাগরিকের জন্য রাস্তাঘাট, স্কুল কলেজ, হাসপাতাল, ইনফ্রাস্ট্রাকচার বানাবে। উন্নত আইন দিবে, আইনের প্রয়োগ দিবে, নিরাপত্তা দিবে। আর একটা বাজার দিবে। নাগরিকেরা সেই বাজার ব্যবহার করে ব্যবসা বাণিজ্য করবে - কর্ম সংস্থান হবে, ফলে নিজেদের আরো উন্নতি করবে। উন্নতি করে আরো বেশি বেশি ট্যাক্স দিবে , রাষ্ট্র আরো বেশি বেশি সার্ভিস দিবে। এটাই প্রফেশনাল রিলেশন। হ্যা, বলতে পারেন ট্যাক্স তো সবাই দিতে পারে না, তাহলে আমার ট্যাক্সের টাকা দিয়ে তারা কেন সার্ভিস পাবে? পাবে। কারণ ট্যাক্সের টাকা তাদের পিছনে খরচ করে, রাষ্ট্র আসলে ট্যাক্সদাতার জন্যও একটি নিরাপদ ও উন্নত পরিবেশ নিশ্চিত করছে। এই উন্নত পরিবেশের কারণে রাষ্ট্রের আরো বেশি উন্নতি হবে। ইউরোপ আমেরিকার দেশগুলো তো এমন প্রফেশনাল রিলেশনের উপরেই টিকে আছে। তাদের নাগরিকদের কি খুব বেশি দেশপ্রেম ? তাহলে আবারো সেই প্রশ্ন - আমাদের কেন এতো 'দেশপ্রেম- দেশপ্রেম' বলে গলা ফাটানো ? আসলে দেশপ্রেম হলো একটা আফিম। আবহমানকাল থেকে রাষ্ট্রের শাসকশ্রেণী নাগরিকদের এই নেশায় আসক্ত করে নির্বিঘ্নে দেশ পরিচালনার নামে জনগণকে শোষণ করে গেছে। প্রেমের সম্পর্কের কথা বলে নাগরিকদের অনেক কিছু স্যাক্রিফাইস করানো যায়, অনেক অধিকার থেকে বঞ্চিত করা যায়। সম্পর্কটা 'দেনাপাওনা'র হলে কেউ অধিকার ছাড়ে না। শোষন করা যায় না। (ইনফ্যাক্ট দেনা পাওনার ব্যাপারে নিজের আপন ভাইও ছাড় দেয় না।) মনে হয়, 'দেশপ্রেম' ব্যাপারটা আসলে শোষকের হাতিয়ার ছাড়া আর কিছু নয়।
আহা! 'রবি'র কী সমন্বয় চেষ্টা!  অন্তরে তাদের নজরুল, বাহিরে রবীন্দ্রনাথ!
তোমারেই করিয়াছি জীবনের ধ্রুবতারা, এ সমুদ্রে আর কভু হব নাকো পথহারা। যেথা আমি যাই নাকো তুমি প্রকাশিত থাকো, আকুল নয়নজলে ঢালো গো কিরণধারা ॥ তব মুখ সদা মনে জাগিতেছে সংগোপনে, তিলেক অন্তর হলে না হেরি কূল-কিনারা। কখনো বিপথে যদি ভ্রমিতে চাহে এ হৃদি অমনি ও মুখ হেরি শরমে সে হয় সারা।
কারো কম্পিউটারে কোন কিছু পাওয়া গেলেই নিশ্চিত হওয়া যাবে না যে এগুলো তিনি নিজেই রেখেছেন, হ্যাক করে ম্যালওয়্যার ব্যবহার করেও এগুলো কারো কম্পিউটারে তার অজান্তে ঢুকিয়ে মামলায় ফাঁসানো হতে পারে যা ভারতে স্ট্যান স্বামীর ঘটনা থেকে দেখা যাচ্ছে।
জীবনে ইভ্যালির সংগে কোন লেনদেন করিনাই এই অর্জনে আগামীকাল নিজেরেই নিজে এক প্যাকেট বিরানী ট্রিট দিবো। কালকে মানে কালকেই, পরশু, তরশু না
টাইব্রেকারে একটাও গোল করতে পারে নাই দুইবার দেখছিলাম, একটা সুইজারল্যান্ড, আরেকটা আইজ যারা কোপা ফাইনাল হারছে।
সমরেশ মজুমদারের নিচের  বিখ্যাত ৪টি নতুন বই একত্রে মাত্র ৪৫০ টাকা।ঢাকার মধ্যে হোম ডেলিভারি চার্জ মাত্র ৬০ টাকা। ঢাকার বাইরে কুরিয়ার চার্জ ৫০ টাকা।
পৃথিবীর অধিকাংশ কাঙাল বড় বড় অট্টালিকায় থাকে। তাদের অভাব অন্তহীন, পুরো পৃথিবী গিলে ফেললেও তাদের পেট ভরবে না। আর কিছু কাঙাল থাকে রাস্তায়, তাদের পেট ছোটো, পাঁচ টাকার একটা রুটিতেই তাদের পেট ভরে যায়। পেটে ভাত তারা জুটিয়ে নেয় কিন্তু মাথায় হাত তারা পায় না। 
Repost: একটি রবিবারের ভোর মনের ঘরে দিলাম দোর পাঁচটি দিনের বদলে দুই দিন যে হবে শুধুই তোর। রইলো জ্বেলে ইচ্ছেগুলো মনভুলানো কিচ্ছা শুনে আসছে বৃহস্পতিবারে খুলবে তালা মনের চোর। অন্ধকার এই পাঁচটি দিনে রিমান্ড নেবে তোর সতীনে যৌতুকে সে দুদিন দিয়ে কিনেছে যে হপ্তা মোর। শ্বশুরবাড়ি যাওয়ার পথে ভাবি রোজই, তাহার সাথে করবো না ঘর - নোটিশ দিবো শুনবো না কোন ওজর। কিন্তু মহারাজের আদেশ টানতে ঘানি, খুড়তে গোর। বিহঙ্গ পরিবহন সকাল ১০ টা জুন ২৮, ২০১৫।
শয়তান লক ডাউনে একমাসের জন্য আর আমরা ৭দিন। আমরা শয়তানের চেয়ে কিছুটা হইলেও ভালো আছি।
বিনোদন সংবাদ বা রিপোর্টিং সম্পর্কে দেশে কখনো কোনো প্রশিক্ষণ হয়েছে কিনা আমার জানা নেই৷ গণমাধ্যম বা বিভিন্ন সংস্থা নির্বাচন, অনুসন্ধানী বা হরেক রকম বিষয়ে সাংবাদিকদের প্রশিক্ষণ, সেমিনার প্রভৃতির আয়োজন করলেও, বিনোদন সাংবাদিকদের নিয়ে তেমন কোনো আয়োজন চোখে পড়েনি কখনো। বিশ্ববিদ্যালয় অঙ্গনেও এ বিটটি উপেক্ষিত। এ নিয়ে স্বতন্ত্র কোনো কোর্স নেই। ক্লাসে আলোচনা হয় না বললেই চলে। অথচ পাঠক বা দর্শকদের আগ্রহের শীর্ষ তালিকায় বিনোদন সংবাদ অন্যতম। একটি গণমাধ্যমকে জনপ্রিয় করে তুলতে ও পত্রিকার সার্কুলেশন বাড়ানোতে বিনোদন সংবাদ শক্তিশালী পন্থা। এই যে আমরা হাল আমলের বেশকিছু বিনোদন সংবাদ নিয়ে হাসাহাসি করি, তার দায় গণমাধ্যম পরিচালনাকারী ব্যক্তিবর্গ এবং শিক্ষালয়কে নিতে হবে। বিনোদন জগতের সব কিছুই সংবাদ নয়। বিনোদন সংবাদের নামে এমন কোনো তথ্য নয়, যেন তা পুরো সংবাদটিকেই 'বিনোদন' বানিয়ে না দেয়। তবে, বিনোদন সাংবাদিকতায় সবচেয়ে বেশি দরকার কমনসেন্স। নিউজ লিখে বা শিরোনাম লিখে কয়েকবার পড়ে দেখা উচিত 'কমনসেন্স'-তা নেয় কি না। একশটা ফুচকা খেতে পারেন সাকিব... আটটা আম খেয়েছেন ফারিয়া... এক্স হাজব্যান্ডের কারেন্ট গার্লফ্রেন্ডের জন্মদিন... কয়েকবার পড়ুন। কমনসেন্স কী বলে? সুতরাং, মনে রাখতে হবে প্রধান দুটি সূত্র। এক. বিনোদন জগতের সবকিছুই সংবাদ নয়। দুই. কমনসেন্সের ব্যবহার... আলোচনা চলতে থাকুক৷ বিনোদন সাংবাদিকতাকে 'সিরিয়াস সাংবাদিকতা' হিসেবে আমলে নিয়ে এ নিয়ে ভাবনা-চিন্তা ও কাজ করা দরকার... অতীব জরুরি...
আজ কেমোর প্রথম ডোজ এর সাইকেল শেষ হলো। আমরা ৬৫,০০০ টাকা দিয়েছিলাম আগের কোর ফান্ড থেকে। কিন্তু সামনে আরো অন্তত ৫ টা কেমো লাগবে। এই মানুষটা আমাদের ঢাবি-র আইন বিভাগের ছাত্রের বাবা। পরিবারে আয় বলতে শুধু ছেলেটার টিউশনি। আগে বৃত্তি পেত, নিজেই না করে দিয়েছিল স্বনির্ভর হয়ে যাওয়ায়। বাবার চিকিৎসা খরচ যোগানোর কোনো সামর্থ্য নাই। আসুন, একটু পাশে দাঁড়াই। ছেলেটা যখন বড় হয়ে প্রফেশনে ঢুকবে, তখন আপনাদের কথা মনে রেখেই সমাজ পরিবর্তনে এগিয়ে আসবে। মানুষের পাশে, জীবনের তরে মানুষ মানুষের জন্য ফাউন্ডেশন
হঠাৎ জ্বর এলো। তাপমাত্রা ১০০, সারা গায়ে ব্যথা৷ সবাই দোয়া করবেন।
বাঙালি আবার প্রমাণ করলো যে মোল্লা-পুরোহিতদের যতই আদর-সম্মান করুক, বাঙালি জানে মেয়ের বিয়ে দেয়ার বেলায় এবং রাষ্ট্র ক্ষমতার বেলায় মোল্লা-পুরোহিতকে বিশ্বাস করা মহা ভুল। মোদী-অমিত বুঝে গেছে বাঙালি জাতে মাতাল কিন্তু তালে ঠিক। জয় হোক, বাঙালির জয় হোক।
করোনার জন্যে সেইফটি ইস্যুতে কাজের খালাকে ছুটি দেওয়া হয়েছে। প্রথম প্রথম শিমের বিচি ছিলে দেওয়া, সালাদ কেটে দেওয়া এই সকল কাজ করতেছিলাম। সাথে নিজের কাপড় ধোয়া এইসব তো আছেই। আজকে আবার লাঠি দিয়ে ঘর মুছতে দিসে। পানির মধ্যে দুই ফোটা স্যাভলন দিই না কেন সেটার জন্যে গালমন্দ শুনছি। এইভাবে আর কিছুদিন চললে ছুটা বুয়ার অফার আসতে শুরু করবে। যাই সিদ্ধ ডিমগুলি ছিলে দিয়ে আসি নইলে আবার রাতে জি বাংলা দেখতে দিবে না। 🙄
এ-বেলা সবজি দিয়ে খা, ও-বেলা গোশত রাঁধবঃ লক-ডাউন, শাট-ডাউন দিয়ে বাংলাদেশের করোনা প্রতিরোধের বর্তমান অবস্থা শামীম আহমেদ করোনা নিয়ে দুটো কথা বলি। নীতি-নির্ধারণী ব্যক্তিগন নাখোশ হবেন, কিন্তু যেহেতু আমি লিখি সাধারণ মানুষের জন্য, এবং জনস্বাস্থ্য কর্মী হিসেবে আমাদের দেশের মানুষের কাছে আমার একটা দায়বদ্ধতা আছে, তাই নীতিনির্ধারকগণ কিছুটা অসন্তুষ্ট হলেও, সাধারণ মানুষের জন্য আমাকে লিখতেই হচ্ছে। ১) গরীব ঘরের বাবা মার অনেক কষ্ট। বাচ্চা মাছ মাংস খেতে চায়, তারা সব সময় দিতে পারেন না। বাচ্চাকে কোন মতে শাক, লতা-পাতা দিয়ে ভাত খাওয়ান, আর প্রতিবেলা আশ্বাস দেন পরের বেলায় গোশত রাঁধবেন। ইদ-চান্দ ছাড়া সেই গোশত আর আসে না। ২) করোনা ভাইরাসের যখন সংক্রমণ হলো, সারা বিশ্ব বিপর্যস্ত, ওষুধ নাই, ভ্যাক্সিন নাই, আই সি ইউ নাই, পিপিই নাই, ভ্যান্টিলেশনের ব্যবস্থা নাই – তখন আমার মতো সামাজিক ও আচরণগত বিজ্ঞান নিয়ে কাজ করা জনস্বাস্থ্যের মানুষরা আপদকালীন ব্যবস্থা হিসেবে মানুষকে বার বার হাত ধুতে বললাম, দূরত্ব বজায় রাখতে বললাম, মাস্ক পরতে বললাম। এটা কিন্তু আপদকালীন ব্যবস্থা, মনে রাখতে হবে। লক্ষ লক্ষ মানুষ এগুলো অনুসরণ করে উপকৃত হয়েছে, আবার কোটি কোটি মানুষ হয় নাই। অনেকে অপেক্ষা করছিলেন হয় হার্ড ইমিউনিটি হয়ে যাবে অথবা ভ্যাক্সিন আবিষ্কার হবে – এই আশায়। ৩) যারা প্রকৃত অর্থেই জনস্বাস্থ্য বোঝেন, মাঠ পর্যায়ে চর্চা করেন, পাঠ্যপুস্তকের বাইরে লব্ধ জ্ঞান বাস্তবে প্রয়োগ করতে পারেন, তারা কিছুদিন পরেই বুঝে গেলেন বৈশ্বিক মহামারী, বিশেষত ২০২১ সালের পৃথিবী, যেখানে ‘বৈশ্বিক আইসোলেসন’ একটি অবাস্তব ধারণা, সেখানে হার্ড ইমিউনিটি হবে না। সুতরাং আশার মধ্যে বাকি থাকল ভ্যাক্সিন। ৪) আশার কথা ফাইজার, মডার্নার মতো অসাধারণ দুটি ভ্যাক্সিন এবং এস্ট্রাজেনেকা, সিনোফার্মা, স্পুটনিকের মতো বেশ কার্যকর কিছু ভ্যাক্সিন প্রত্যাশার চাইতেও দ্রুত আবিষ্কার হয়ে গেল। ৫) প্রধানমন্ত্রী শেখ হাসিনার নেতৃত্ব ও বুদ্ধিমত্তায় বাংলাদেশ অক্সফোর্ডের সাথে চুক্তি করে এস্ট্রাজেনেকা পাবার ব্যবস্থা করল অনেক দেশের আগেই। আমাদের শুরুর দিকের ভ্যাক্সিন সাফল্য ঈর্শনীয়। ৬) এদিকে হঠাৎ করে ভারত সরকারের ব্যর্থতায় ভারতে করোনার পরিস্থিতি খারাপ হলো এবং ভারতের সরকার তাদের ব্যর্থতা ঠেকাতে সমস্ত আন্তর্জাতিক ভব্যতা, শিষ্ঠতা লঙ্ঘন করে যুক্তরাজ্যের এস্ট্রাজেনেকা তাদের দেশের বাইরে রপ্তানী নিষিদ্ধ করল। এখানে বুঝতে হবে, ভারতের প্রতিটি মানুষের জীবনের মূল্য পৃথিবীর অন্য যেকোন দেশের মানুষের জীবনের মতোই সমান মূল্যবান, বেশী নয়। কোনভাবেই ভারত চুক্তি ভঙ্গ করে ভ্যাক্সিন তাদের দেশের রাখবার যৌক্তিকতা প্রমাণ করতে পারে না। ৭) ভারত এস্ট্রাজেনেকার ভ্যাক্সিন রপ্তানী বন্ধের পর বাংলাদেশে করোনা ভাইরাসে আক্রান্ত হয়ে যত মানুষ মারা গেছে, তার সিংহভাগ দায়ভার তাদের। এজন্য তাদেরকে আন্তর্জাতিক আদালতে বিচারের সম্মুখীন করা উচিৎ। ৮) ভারতের স্বৈরাচারী আচরণে দিশেহারা বাংলাদেশ অন্য সোর্স থেকে ভ্যাক্সিন আনার চেষ্টা করে খুব ভালো সাফল্য পেয়েছে বলা যাচ্ছে না। একটি কারণ, বেসরকারি একটি ওষুধ কোম্পানীকে অধিক লাভ পাইয়ে দেয়ার জন্য এবং সরকারী প্রতিষ্ঠানের দায় নেয়ার অনিচ্ছার কারণে চায়না ও রাশার সাথে সরাসরি সরকারি পর্যায়ে চুক্তি করতে না চাওয়ায় দেশ দুটি প্রথমে পিছিয়ে যায়, যেটি থেকে তাদের সরিয়ে আবার চুক্তির আওতায় আনার প্রক্রিয়া দীর্ঘায়িত হয়েছে। দ্বিতীয়ত, গত দুই যুগ নানা ক্ষেত্রে ভারতের বিশ্বাসঘাতকতা ভুলে গিয়ে শুধু তাদের উপর বিশ্বাস রেখে অন্যদের সাথে শুরুর থেকেই চুক্তি না করা। করোনাভাইরাস থেকে মুক্তির একমাত্র উপায় ভ্যাক্সিন। লক-ডাউন, শাট-ডাউন হচ্ছে গোশত দিতে না পেরে ছোট বাচ্চাদের শাক ভাত খাইয়ে বুঝ দেবার মতো অসহায় একটা চেষ্টা। সরকারের হাতে কোন উপায় নেই, তাই তাদের এখন আপদকালীন সময়ে লক-ডাউন, শাট-ডাউন দিতে হবে, তাতে দৈনন্দিন মৃত্যু কিছু কমে আসবে আশা করা যায়, কিন্ত দীর্ঘমেয়াদে দেশের অর্থনীতি পঙ্গুত্বের দিকে যাবে। এর আগেও লক ডাউন কাজ হয়নি, হলুদ-সবুজ-লাল নানা অথর্ব তাত্বিক জ্ঞানের নিষেধাজ্ঞাও ভয়াবহভাবে ব্যর্থ হয়েছে। সারা বিশ্ব যখন ভ্যাক্সিনেশনের মাধ্যমে করোনামুক্তির দিকে দ্রুত এগুচ্ছে, তখন বাংলাদেশ সরকার দ্রুতই ভ্যাক্সিন আনার ক্ষেত্রে কার্যকরী কূটনৈতিক পদক্ষেপ নিয়ে দেশকে এইসব আপদকালীন লক-ডাউন, শাট-ডাউন ও করোনাভাইরাসের সংক্রমণ থেকে বাঁচাবে, এই কামনা করি। #শামীমআহমেদ #করোনা ২৭ জুন ২০২১
কবি নির্মলেন্দু গুণের স্ট্যাটাস পড়ে জানতে পারলাম তিনি আজ দ্বিতীয় ডোজ ভ্যাকসিন নিতে একটি হাসপাতালে গিয়েছিলেন। যাওয়ার সময় আরজিনা নামে তাকে টিকা দিয়েছেন যে নার্স ও হাসপাতালটির পরিচালক ডা. কিবরিয়ার জন্য ধন্যবাদ উপহার হিসেবে দুটো কবিতার বই নিয়ে গেছেন। ব্যাপারটা এতো ভালো লাগলো! এই ছোট ছোট কিন্তু গুরুত্বপূর্ণ বিষয়গুলোই সম্ভবত আমরা শিখতে পারি বড়দের কাছ থেকে। 
একজন ব্যবসায়ী! আরেক রাজনীতিবিদ পুত্র, সেও ব্যবসায়ী। দুইজনের বিরোধ! ইগোর খেলা! একজন পরিকল্পনা করে আরেকজনের অবৈধ গার্লফ্রেন্ডকে মেরে ফেলে আত্মহত্যার ঘটনা সাজাবে! একজন আরেকজনের গার্লফ্রেন্ডকে রেইপ করে অভ্যেস, ইগো আর রাগ সামলাতে না পেরে। বাসায় বউ, অন্যদিকে অবৈধ গার্লফ্রেন্ড এর ছড়াছড়ি। এক সাধারণ মেয়ে, যার বাসা কুমিল্লায়, সে এক ব্যবসায়ীর রক্ষিতা। সেই হয় ভিক্টিম! মূল খেলাটা জমে ওঠে এক লোভী পুলিশ কর্মকর্তার কারণে! এই চতুর পুলিস কর্মকর্তার নাম হারুন। সাবাশ আশফাক নিপুন .. দুর্দান্ত এক গল্প আর মেকিং মহানগর! নোটঃ বাস্তব চরিত্র বা কোনো ঘটনার সাথে মিল খুঁজবেন না। তাহলে মজা নষ্ট! 😉
এই বইয়ের প্রচ্ছদ জোসেফ মীর ভাইয়ের করা। কী দারুণ মুহূর্ত
তুই পৃথিবীতে অাসার পর, অামার বেঁচে থাকার অাকাঙ্খা বেড়ে গেছে। মনে হচ্ছে খুব লোভী হয়ে গেছি... তোকে নিয়ে সহস্র শতাব্দী গোধূলির আলো দেখতে চাই...
## হে মহান সৃষ্টি কর্তা, এই জনমে তো হলো না, পর জনমে কি বোনের হাতে ভাই ফোটা নেওয়ার সৌভাগ্য আমার হবে......... ## এই জনমে তো স্বার্থ সিদ্ধীর জন্য অনেকেই ভাই বানালো, কিন্তু কোন বোনের হাত থেকে ভাই ফোটা নেওয়ার সৌভাগ্য আমার এই জনমে ন হলো.........
আগামীকাল ৭ আগষ্ট সন্ধ্যা ৭ টায় হাসন রাজার গান নিয়ে থাকছি বিবিপি টিভিতে লাইভ এ। আরো থাকছে আবৃত্তি, নৃত্য। সঞ্চালনায় জনপ্রিয় আবৃত্তিকার, শিল্পী জাহান বশীর স্যার সভাপতি বিশ্বভরা প্রাণ। 
আমরা নিশ্বাস নিতে পারছি না বিশ্বজিৎ চৌধুরী আধা কিলোমিটারের কম এলাকার মধ্যে তিনটি কমিউনিটি সেন্টার, দুটি সিনেমা হল, দুটি শপিং মল, একটি শিশুপার্ক, সার্কিট হাউস, একটি জাদুঘর, একটি পাঁচ তারকা হোটেল, বিত্তবানদের একটি ক্লাব, একটি জিমনেসিয়াম, একটি স্টেডিয়াম ও সেই স্টেডিয়ামকে ঘিরে অর্ধশতাধিক রেস্তোরাঁ! ভেবে দেখুন, মাত্র তো এই আধা কিলোমিটার এলাকা কী রকম শ্বাসরুদ্ধকর ও জনাকীর্ণ! কিন্তু জনবহুল দেশে জন্মগ্রহণের এই এক সুবিধা, আমরা কী উপায়ে যেন শ্বাস নিতে শিখে গেছি! তবে চট্টগ্রামের কাজীর দেউড়ি থেকে এম এ আজিজ স্টেডিয়াম এলাকার এই প্রচণ্ড ভিড়-ব্যস্ততা পেরিয়ে দুপা হেঁটে সিআরবির শিরীষতলা পর্যন্ত পৌঁছাতে পারলেই অনেকটা মরুভূমিতে মরূদ্যানের মতো। ব্রিটিশ আমলের বহু স্মৃতিবিজড়িত রেলওয়ে ভবনের সামনেই সবুজ পাহাড় ও তার বৃক্ষশোভিত ঢালে মনোরম প্রকৃতি। শতবর্ষী গর্জন ও রেইনট্রি যেমন ছায়ায়–মায়ায় ঘিরে রেখেছে এই স্থানটিকে, তেমনি নানা দিক থেকে সাতটি রাস্তা এসে এক মোহনায় মিলে তৈরি করেছে এক অপূর্ব রহস্যময়তা। প্রতিদিন তাই শত শত প্রাতঃ ও সান্ধ্যভ্রমণকারী এখানে আসেন সতেজ নিশ্বাস নিতে। মোটামুটি সাজানো-গোছানো একটা পরিবেশ। পাহাড়ের ঢালে বসার জন্য বেঞ্চি, ফুটপাতের পাশের রেলিংঘেরা ওয়াকওয়ে, আর আছে একটি মুক্তমঞ্চ। পয়লা বৈশাখ, পয়লা ফাল্গুন বা রবীন্দ্র-নজরুলজয়ন্তীর মতো অনুষ্ঠানের আয়োজন করে এই মঞ্চ সরব ও প্রাণবন্ত করে তোলেন সংস্কৃতিকর্মীরা। ২০১২ সালে ১০ কোটি টাকা ব্যয়ে সিআরবি এলাকাকে আরও সুন্দর ও আকর্ষণীয় করে তোলার একটি প্রকল্প হাতে নিয়েছিল চট্টগ্রাম উন্নয়ন কর্তৃপক্ষ (চউক)। সেই পরিকল্পনা আলোর মুখ দেখেনি। না দেখুক, তাতে আমাদের কোনো ক্ষোভ-দুঃখ নেই। বরং আমাদের অবস্থা এখন ‘ভিক্ষা চাই না কুত্তা সামলা’র মতো। পাহাড় কাটার জন্য পরিবেশ অধিদপ্তরের জরিমানা পরিশোধ করে এই শহরে কী পরিমাণ বহুতল ভবন গড়ে উঠেছে, তা আমরা অসহায়ের মতো প্রত্যক্ষ করেছি। সিআরবি এলাকাতেও যেকোনো অবকাঠামো গড়ে তুলতে হলে কয়েক শ প্রাচীন বৃক্ষ যে ধুলায় লুটাবে, এটা বুঝতে বিশেষজ্ঞ হতে হয় না। সম্প্রতি এই সিআরবি এলাকায় হাসপাতাল গড়ে তোলার জন্য একটি বেসরকারি প্রতিষ্ঠানের সঙ্গে চুক্তি করেছে রেলওয়ে কর্তৃপক্ষ। পাবলিক-প্রাইভেট পার্টনারশিপের (পিপিপি) ভিত্তিতে এখানে পাঁচ শ শয্যার হাসপাতাল ও এক শ আসনের মেডিকেল কলেজ নির্মাণের সব আয়োজন ইতিমধ্যে চূড়ান্ত করা হয়েছে। ২০২০ সালের ১৮ মার্চ ইউনাইটেড হাসপাতালের সঙ্গে রেলওয়ের সম্পাদিত চুক্তি অনুযায়ী এখন চলছে নির্মাণযজ্ঞের প্রস্তুতি। চট্টগ্রামের সচেতন নাগরিক, পরিবেশবিদ ও সংস্কৃতিকর্মীরা এ উদ্যোগের বিরোধিতা করে নানা প্রতিক্রিয়া জানিয়েছেন। এমনকি রেলওয়ের সাধারণ কর্মকর্তা-কর্মচারীরাও চান না এখানে হাসপাতালটি হোক। প্রধানমন্ত্রী, সংশ্লিষ্ট মন্ত্রণালয় ও রেলওয়ে পূর্বাঞ্চলের ব্যবস্থাপক বরাবর স্মারকলিপি দিয়েছে শ্রমিক লীগসহ রেলসংশ্লিষ্ট অন্য সংগঠনগুলো। কিন্তু রেলওয়ে কর্তৃপক্ষ গোঁ ধরেই আছে। এই হাসপাতাল প্রকল্পের পরিচালক ও রেলওয়ে পূর্বাঞ্চলের প্রধান প্রকৌশলী পত্রিকান্তরে জানিয়েছেন, ‘হাসপাতাল নির্মাণ হলে পরিবেশের কী ক্ষতি হতে পারে এই বিষয়টি যাচাই করার জন্য পরামর্শক নিয়োগ করেছে ইউনাইটেড কর্তৃপক্ষ।’ অর্থাৎ যে প্রতিষ্ঠানকে জমি লিজ দেওয়া হচ্ছে, সেই প্রতিষ্ঠানই দায়িত্ব পেয়েছে পরামর্শক নিয়োগের। ‘পরামর্শ’ কতটা নিরপেক্ষ হবে, তা তো সহজেই অনুমেয়। পরিবেশের ক্ষতি নিয়ে নতুন করে কিছু বলার নেই। পাহাড় কাটার জন্য পরিবেশ অধিদপ্তরের জরিমানা পরিশোধ করে এই শহরে কী পরিমাণ বহুতল ভবন গড়ে উঠেছে, তা আমরা অসহায়ের মতো প্রত্যক্ষ করেছি। সিআরবি এলাকাতেও যেকোনো অবকাঠামো গড়ে তুলতে হলে কয়েক শ প্রাচীন বৃক্ষ যে ধুলায় লুটাবে, এটা বুঝতে বিশেষজ্ঞ হতে হয় না। বেশ কিছুকাল ধরেই দেখছি, চট্টগ্রাম শহরের কোথাও কোনো ফাঁকা জায়গা দেখলেই কোনো না কোনো কর্তৃপক্ষের (সিটি করপোরেশন, সিডিএ, জেলা প্রশাসন, রেলওয়ে, সেনাবাহিনী) তৎপরতা শুরু হয়ে যায় সেটিকে বাণিজ্যিকভাবে ব্যবহার করার উপায় সন্ধানে। অর্থনৈতিক কর্মতৎপরতা নিঃসন্দেহে উৎসাহব্যঞ্জক, কিন্তু সেটা কি মানুষের নিশ্বাসের চেয়েও মূল্যবান? নগরবাসীর সুখ ও স্বস্তি কীভাবে হরণ করেছে আমাদের বিভিন্ন সেবা সংস্থা, তার একটি সংক্ষিপ্ত তালিকা এখানে উল্লেখ অপ্রাসঙ্গিক হবে না। সার্কিট হাউসের পাশে খোলা উদ্যানটিতে আগে ছড়িয়ে–ছিটিয়ে বসে অবকাশ যাপন করত সাধারণ মানুষ, সেখানে অত্যন্ত নিম্নমানের একটি শিশুপার্ক তৈরি করে বন্ধ করা হয়েছে মানুষের যাতায়াত। ষোলশহর বিপ্লব উদ্যানে সৌন্দর্যবর্ধনের নামে তৈরি করা হয়েছে দোকানপাটের জঞ্জাল, আউটার স্টেডিয়ামের প্রায় অর্ধেক অংশজুড়ে সুইমিংপুল তৈরি করে সংকুচিত করা হয়েছে নান্নু-আকরাম-তামিম ইকবালের মতো খেলোয়াড়দের শৈশবের খেলার মাঠটি, সিটি করপোরেশন ও গণপূর্ত বিভাগের টানাপোড়েনে পরিত্যক্ত অবস্থায় পড়ে আছে জাতিসংঘ পার্ক, ডিসি হিল পার্কে এখনো লোকজন প্রবেশ করতে পারেন বটে, কিন্তু সেখানেও ডিসি সাহেবের ‘নিরাপত্তা’র স্বার্থে পদে পদে বাধা। চট্টগ্রাম শহরের অদূরে কুমিরায় রেলওয়ের একটি বক্ষব্যাধি হাসপাতাল পরিত্যক্ত অবস্থায় পড়ে আছে। হাসপাতাল ও এর আশপাশে আছে প্রায় ১০ একর জমি। ইউনাইটেড হাসপাতালের প্রকল্পটি সেখানে বাস্তবায়ন করা যেতে পারে। এই শহরের মানুষ একটু নিশ্বাস নিতে কোথায় যেতে পারেন, তার উত্তর দেবে কোন কর্তৃপক্ষ? এই হাহাকারের মধ্যেই যখন নতুন করে প্রকৃতি নিধন আর ইট-কাঠ-পাথরের স্থাপনা নির্মাণের উদ্যোগ-আয়োজন শুরু হয়, তখন মানুষ তো উদ্বিগ্ন হবেই। হাসপাতালের প্রয়োজন অস্বীকার করি না। বেসরকারি হাসপাতালের চিকিত্সা ব্যয় সাধারণ মানুষের পক্ষে বহন করা সম্ভব কি না, এই প্রশ্নের সরাসরি উত্তর না খুঁজে যদি ধরে নিই, এতে অন্তত সরকারি হাসপাতালের ওপর চাপ কমবে, তাহলেও ইউনাইটেড হাসপাতাল ও মেডিকেল কলেজ প্রতিষ্ঠার উদ্যোগকে স্বাগত জানাই। কিন্তু স্থান নির্ধারণ নিয়ে আমাদের আপত্তি। কারণ, তথাকথিত ব্যবসাবান্ধব ও উন্নয়নকবলিত এই শহরে আমরা নিশ্বাস নিতে পারছি না। সিআরবিতে হাসপাতাল প্রতিষ্ঠার ব্যাপারে আপত্তি শুধু নয়, এর বিকল্পের সন্ধানও দিয়েছেন রেলওয়ে শ্রমিক লীগসহ স্মারকলিপি প্রদানকারী সংগঠনের নেতারা। তাঁরা বলেছেন, চট্টগ্রাম শহরের অদূরে কুমিরায় রেলওয়ের একটি বক্ষব্যাধি হাসপাতাল পরিত্যক্ত অবস্থায় পড়ে আছে। হাসপাতাল ও এর আশপাশে আছে প্রায় ১০ একর জমি। ইউনাইটেড হাসপাতালের প্রকল্পটি সেখানে বাস্তবায়ন করা যেতে পারে। চট্টগ্রামের সর্বস্তরের নাগরিকের আপত্তি উপেক্ষা করে সিআরবিতেই হাসপাতাল প্রতিষ্ঠার ব্যাপারে রেলওয়ে কর্তৃপক্ষ অনড় থাকলে খুব স্বাভাবিকভাবে এ সংশয় জাগবে যে শহরের কেন্দ্রস্থলে নামমাত্র মূল্যে ছয় একর জমি ৫০ বছরের জন্য ইজারা দেওয়ার সঙ্গে কোনো ব্যক্তি বা মহলের আর্থিক লাভালাভের বিষয়টি সম্পর্কিত কি না। বিশ্বজিৎ চৌধুরী প্রথম আলোর যুগ্ম সম্পাদক, কবি ও সাহিত্যিক
ফাঁস না হওয়া তিন প্রধানের মধ্যে কথোপকথন ----------------------------------------------------------------- -১ আমার দেশের সরকারী কর্মকর্তার গড় বেতন ৬০০০ ডলার। বাড়ী ভাড়াঃ ১০০০ ডলার, খাওয়া খরচঃ ১০০০ ডলার, ভ্রমন খরচঃ ১০০০ ডলার, বাকি ৩০০০ ডলার কি করে আমি জানি না, তাদের ব্যাক্তিগত ব্যাপার। -২ আমার দেশের সরকারী কর্মকর্তার গড় বেতন ৫০০০ পাউন্ড। বাড়ী ভাড়াঃ ১০০০ পাউন্ড, খাওয়া খরচঃ ১০০০ পাউন্ড, চিকিৎসা খরচঃ ৫০০ পাউন্ড, বাকি ২৫০০ পাউন্ড কি করে আমি জানি না, তাদের ব্যাক্তিগত ব্যাপার। -৩ আমার দেশের সরকারী কর্মকর্তার গড় বেতন ২০,০০০ টাকা। বাড়ী ভাড়াঃ ২৫,০০০ টাকা, খাওয়া খরচঃ ৩০,০০০ টাকা, চিকিৎসা খরচঃ ১০,০০০ টাকা, ভ্রমন খরচঃ ১৫,০০০ টাকা, বাকি ৬০,০০০ টাকা কৈ থেইক্কা জোগাড় করে আমি জানি না। তাদের ব্যাক্তিগত....!!!
নতুন প্রজন্মের অনেকেরই পরিবার এবং তাদের কাছের গুরুজনেরা ফেসবুক বন্ধু বলয়ে থাকে। তারা নিজস্ব এবং বন্ধুদের পোস্টে নোংরা শব্দ প্রয়োগ করে নিজেকে যথেষ্ট স্মার্ট মনে করে। যদিও তাদের সবারই ইনবক্স ব্যক্তিগত গ্রুপ আছে। তারা জানে পরিবার এবং গুরুজনেরা সেই মন্তব্য দেখছে। প্রকৃতপক্ষে এই প্রজন্মের জন্য মায়া হয়। যে নোংরামি তারা অন্তরে ধারণ করছে তাতে লেখাপড়ার উঁচু অবস্থানে গেলেও করুণা করবো তোমাদের জন্য। সৃষ্টিকর্তা তোমাদের মঙ্গল করুন।
এবার ব্যাটারি রিক্সা আর ভ্যান বন্ধের সিদ্ধান্ত নিয়েছে সরকার।আমি নিজেও ব্যাটারি রিক্সার পরে নাখোশ।আততায়ীর মতো লাগে হুঁশহাঁশ করে গায়ের পাশ দিয়ে চলে যায়,সামনে পড়লেও গতিরোধ করেনা।কিলবিল করে চারপাশে।অসহ্য আতংক তথা পাব্লিক নুইসেন্স ঘটায়। আমারই বেশি খুশি হওয়ার কথা ছিল এমন সংবাদে। ভ্যান আর পিক আপ এক জাতীয় বাহন নয় যে ভ্যানের মালামাল পিকাপ ভ্যানে বেশি মূল্যে ভাড়া করেও সংকীর্ণ গলিতে প্রবেশ করতে পারে।এই শহরে ভ্যানের শ্রমিক মন্ত্রী পাড়া কিংবা সংসদের সদস্য সংখ্যা থেকেও কয়েশ গুন বেশি তাও জরিপ না চালিয়ে নিশ্চিত বলা যেতে পারে। রাস্তা জ্যামের জন্যে হেরিয়ার আর বি এম ডব্লিউ কম দায়ী নয়,রাজপথ কাঁপিয়ে দাঁপিয়ে সাঁই সাঁই করে কেটে ছুটে যায় তারাও ব্যাটারিআলাদের মতই পথিক বা অপেক্ষাকৃত কম মূল্যের ব্রান্ডকে সাইড দিতে চায় না। যদি সকলের সরকার হয়েই থাকেন তো সমানুপাতিক হারে তাদেরকেও রুদ্ধ করুন। এই আমিও চাইছি না তাদের পুনর্বাসন করলেও দেশের এই আপদকালীন সময়ে তাদের সংকটের মুখে ঠেলে দেয়া হোক। হে মহান সরকার,উন্নয়নের পাশাপাশি আপনাকে মানবিক হওয়াও দরকার।
হারিয়ে গেল আরেকটি অমায়িক মানুষ। অত্যন্ত সজ্জন ব্যক্তি লাবু ভাই সবসময় খোঁজখবর নিতেন, পাশে থাকতেন। সবাই এমন করে হারিয়ে গেলে কাদের নিয়ে থাকবো?
রোবট নাকি মানুষ আমি? রোমেন রায়হান রোবট নাকি মানুষ আমি? বুঝতেছি না ঠিক মাউস হাতে একের পর এক যাচ্ছি করে ক্লিক। ক্লিক করছি ক্লিক করছি বাড়ছে মাথায় চাপ নয়খানা বক্স, তার ভেতরে কয়টা চায়ের কাপ! কাপ খোঁজা শেষ, যায়নি বোঝা খুঁজতেছি বাস, ট্রেন ব্রিজ, সাইকেল খুঁজতে গিয়ে আউলাচ্ছে ব্রেন! লড়ি, গাড়ি, নৌকা খুঁজে খুঁজছি ট্রাফিক লাইট কোনোমতেই খুলতেছে না শখের ওয়েবসাইট! মানুষ নাকি রোবট আমি? বুঝছি না। অস্থির! এলোমেলো মাথায় আমার সব ছবি ঝিরঝির। রাগে, ক্রোধে, উত্তেজনায় মাথাটা দপদপ আছাড় মেরে এখন আমি ভাঙব রে ল্যাপটপ! ইন্টারনেট জুড়ে বসা অসভ্য, বর্বর! মানুষ নাকি রোবট আমি বুঝবি ভাঙার পর। ২৭/০৭/২০২১ 
শিক্ষা প্রতিষ্ঠান বন্ধ বলে কি শিক্ষক শিক্ষার্থীরা ঘরের মধ্যে কোয়ারেন্টাইনে আছে???
ফেসবুক নামক জিনিসটাও যখন এই জনপদে প্রথম আবির্ভূত হলো, আমি আসলে ভালো করে বুঝতে পারছিলাম না, এটা দিয়ে কী হয় আর কী কী করা যায়...
রাত জেগে ফুটবল খেলা দেখা কারো কারো কাছে পাগলামি.. এই পাগলামি করতে আমার খুব ভালো লাগে। বাসার সবাই ঘুম। আমি জেগে আছি ইতালি -স্পেনের খেলা দেখার জন্য। কে কে জেগে আছো বন্ধুরা? আছি ইতালির পাশে।
এবারের ভাষা দিবসের গুরুত্ব আমাদের কাছে অপরিসীম। এই প্রথম হয়তো সূক্ষ্মতা ছেড়ে সরাসরি আমরা বুঝতে পারছি ভাষা আগ্রাসন কাকে বলে। হয়তো আবারও দিন ঘনিয়ে আসছে ভাষার জন্য প্রাণ দেওয়ার। আজকের দিনে কয়েকটা সত্যি কথা ফের ঝালিয়ে নেওয়া যাক: ১. হিন্দি ভারতের রাষ্ট্রভাষা নয়। ভারতে প্রচলিত অনেকগুলি আঞ্চলিক ভাষা - যাদের সবক'টিই রাষ্ট্রভাষা, তাদের একজন। ২. বাংলা ভাষা মানে শুধু তৎসম শব্দ নয়। তদ্ভব, দেশি, বিদেশি বহু শব্দ এই ভাষার শরীর গঠন করেছে। তার বহু উপভাষা, টান, আঞ্চলিক প্রয়োগ আছে। এই সমস্ত উপাদানই ২০২১ সালে, বাংলা। ৩. যে সমস্ত শব্দ ভাষার সাবলীল নিয়মে আসেনি, অজ্ঞাতসারে বা জোর করে চাপানো অন্য ভাষার অনুবাদ, তারা বাংলা হরফে লেখা হলেও বাংলা নয়। বাংলায় যেসব শব্দ দিব্যি রোজের জীবনে ব্যবহার হয়, তাদের বাদ দিয়ে এইসব ব্যবসায়িক অনুবাদ আমরা বাংলা বলে মেনে নেব না। 'কেন কী' বা 'সাথ দেওয়া' যদি বাংলা হয়, 'ট্রিডিঙ্গিপিঙ্গি'-ও বাংলা। ৪. প্রয়োজন পড়ে যদি, তাহলে যে ভাষাই বলুন, নির্ভুলভাবে শিখে বলুন। পঞ্জাবি গান গাইতে গেলে আজেবাজে কথা গুঁজে দেবেন না। চ এবং ং প্রয়োগমাত্রেই চাইনিজ, 'বটে' জুড়ে দিলেই সাঁওতালি, ক্রিয়াপদের শেষে 'চি' জুড়ে দিলে ওড়িয়া আর 'ছ' জুড়ে দিলেই নেপালি - এসব অসভ্যতা বন্ধ করুন। নইলে পায়ের বেগে ওই কী যেন ফেটে গেলেও রা কাড়তে পারবেন না। ৫. আপনার ভুল বানান কেউ ঠিক করে দিলে সে 'স্পেলিং নাজি' নয়। সে নিজের মাতৃভাষাটা ভালভাবে জানে এবং আপনি জানেন না। না জানলে জানার সুযোগ থাকে। সেটা গ্রহণ করুন। দীঘি কবে দিঘি হল তা আপনি নাও জানতে পারেন। কিন্তু ফেসবুকে বাংলায় লিখছেন অথচ 'পড়া-পরা', 'যাই-যায়', 'আদৌ' বানান, চন্দ্রবিন্দু কোথায় বসে এবং কোথায় বসে না - এসব জানেন না... এমনটা ঘটে থাকলে, জানবেন। 'বেশ করব ভুল লিখব', এটা কোনও ধর্ম-বর্ণ-রাজনৈতিক মতামতের আওতাতেই 'যুক্তি' বলে মেনে নেওয়া যায় না। ৬. আপনি আপনার মাতৃভাষা জানবেন - এর বিপ্রতীপে আপনি কী পড়েন, কী করেন, কোথায় থাকেন, কাদের সঙ্গে মেশেন - এর কোনওটাই বাধা হয়ে দাঁড়াতে পারে না। শত ইউএস অ্যাকসেন্ট মারিয়েও যখন আপনি বাংলায় খিস্তি দেওয়াটা ঠিকই শিখে যান, একটু চেষ্টা করলে ণত্ব-ষত্ব বিধানটাও শিখেই যাবেন। নিজের শিকড় ধরে রাখতে পারাটা নয়, বরং ভুলে যাওয়াটাই লজ্জার - এ বোধটা নিজের ভেতরে তৈরি করুন। আজ যারা আপনাকে দিয়ে উবের-এ হিন্দি বলিয়ে নিচ্ছে বা ফুড কোর্টে ইংলিশ - তারা কিন্তু নিজেদের শিকড়টাই বিছিয়ে দিচ্ছে সকলের ঘরের নীচে। তারা পারলে আপনিও পারবেন। ৭. আপনার ইংলিশ মিডিয়াম সন্তান বাংলায় গোল্লা পেলে আপাতদৃষ্টিতে তার ইঞ্জিনিয়র হতে কোনও অসুবিধা হয়তো হবে না। কিন্তু একটা ভাষা শেখার পদ্ধতিতে তার যে অযোগ্যতা প্রকাশ পেল, সেটা ভবিষ্যতে ক্লাসের অন্য বিষয়েও প্রভাব ফেলতে পারে। কাজেই এটা খুব উপেক্ষা করার ব্যাপার নয়। হতে পারে আপনার সন্তান চমৎকার বাংলা লিখতে পারছে না। কিন্তু নির্ভুল পারছে কিনা, এটা নিশ্চিত করা সত্যিই প্রয়োজন। ৮. আমাদের দেশে অনেকগুলো ভাষা আছে। এত বছরের ইতিহাসে বহু রক্তক্ষয়ের পরেও তারা পরস্পরের প্রতিবেশী হয়েই রয়েছে। ক্ষমতার ভাষা এসেছে, বিলুপ্ত করে দিতে চেয়েছে টোটো-র মতো ভাষা। জনমনোরঞ্জনী সিরিয়াল উপভাষার সঙ্গে জল মেশাতে মেশাতে তাকে অসম্মানজনক এক কৃত্রিম রূপ দিয়েছে। তবুও তো আমরা আছি। মাদলের বোল উঠলে আজও তো পা ছটফটিয়ে ওঠে। অর্ধেক শব্দ না বুঝলেও গজল, শায়েরী মুগ্ধ করে। 'জিয়া জ্বলে'-র শুরুতে কোরাসে কী বলে জানতে গানের কথা গুগল করি তো আমরা। রাজস্থানে কেউ 'খম্মাঘনি' বললে পাল্টা নমস্কার করি। তাহলে আমাদের বাংলাই বা শুধু 'রসোগুল্লা', 'ভালুবাসে', 'পরমাণ দেও' আর লালপাড় সাদা জারদৌসির অক্ষম নকলে কেন সীমাবদ্ধ থাকবে? অহংকার করুন। আমাদের ভাষা এমন ভাষা, যার জন্য প্রাণ দেওয়া যায়। যার জন্য রক্ত ঝরিয়ে সকলের মাতৃভাষার অধিকার নিশ্চিত করে দিয়ে গিয়েছেন অমর একুশের শহীদরা। শিকড়কে উদযাপন করুন, যতটা গর্বে উদযাপন করা সম্ভব। না পারলে এমন দিন খুব দূরে নেই - যখন নিজের ভাষায় 'ভালবাসি' বলতে, 'কষ্ট হচ্ছে' বলতে, 'পাশে আছি' বলতে পারবেন না আর। একবার মন খুলে 'মানছি না মানব না' বলে দেখুন তো... এই রাগ, এই জেদ, এই স্পর্ধা আর কেউ আপনাকে দিতে পারে কিনা!
