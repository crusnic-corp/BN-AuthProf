 আজ শনিবার তাই সকালে একটু বেশিক্ষন হাঁটাহাঁটি করে বাসায় ফিরছিলাম। পথে রাস্তার ধারে আন্তনগর বাস স্ট্যান্ডের পাশে চায়ের একটি ষ্টল। ওখানে চা খাচ্ছে আর গল্প করছে। ওটা ঠিক চা স্টল না। ছোটখাটো একটি পান বিড়ির দোকান সাথে চা কলা নাস্তাও বিক্রি করে। তো ওরা বলছিল "গরিব মানুষ যারা পরিশ্রম করে রোজগার করে খায় তাগো করোনা নাই। শুনছেন কোন গরিব করোনায় মারা গেছে? করোনা, হার্ট এটাক, ডায়াবেটিস এইগুলা হলো বড়োলোকের অসুখ যারা পরিশ্রম করে টাকা কামায় না। তাহলে ওদের অসুখের জন্য আমগো কাম কাজ বন্ধ থাকবো কেন? আমগো কেন মাস্ক পরতে হইবে"। একটি দেশের জনসংখ্যার বড় একটি অংশের যদি এই অভিমত হয় তাহলে কি করবেন? আর তাদেরকেই বা দোষ দিবেন কিভাবে? সম্ভবত এটাই তাদের observation! তারা টিভি পত্রিকা এবং সামাজিক যোগাযোগ মাধ্যমে সর্বত্র শুধু বড়লোক যারা করোনা আক্রান্ত হচ্ছে বা মারা যাচ্ছে তাদের ছবিই দেখছে। তারা আরো দেখছে গরিব দেশের বড়লোকরা মারা যাচ্ছে। আর যেহেতু গরিব দেশে বড়লোক কম তাই আনুপাতিক হারে গরিব দেশে করোনায় মারাও যাচ্ছে কম। ধনী দেশে প্রায় সবাই আমাদের বড়লোকদের মত ধনী তাই ওখানে মারাও যাচ্ছে বেশি। এইরকম ভাবনার মানুষদেরকে আপনি স্বাস্থ্যবিধি মানাবেন কিভাবে? বিষয়টা তলিয়ে দেখে ভাবার দরকার আছে। প্রকট ধনী-গরিবের বৈষম্যের এক নিদারুন চিত্র এটি।
কোভিড-১৯ পরবর্তী.... এ এক আজব অসুখ। সুখ নেই তাই অসুখ। এই ভালো, এই কেমন যেনো। অস্থির আবার নির্জীব। বড় অদ্ভুত আচরণ এর। দাঁড়িয়ে থাকলে ক্লান্ত লাগে, বসে থাকলেও ক্লান্ত লাগে। শুয়ে থাকলে ঘুম আসে না। ঘুম হয় দিনে, রাতে নির্ঘুম। কোন কাজ করতে ইচ্ছে করে না। বুকে ব্যথা, কিছু পর হাতে ব্যথা। মাথায় যন্ত্রণা, আবার পায়ে বেদনা। কথা বলতে ইচ্ছে করে না, ইচ্ছে হলেও শব্দ খুঁজে পাইনা। আজ ইসিজি করিয়েছি। বন্ধু ডাক্তার জুবায়ের বলেছে ইকো এবং কোলেস্টরেল টেস্ট করাতে। ভাবছি যা আছে শরীরে সব টেস্ট করাবো। মেডিকেল সায়েন্স এখনো তো জানেনা এর চিকিৎসা কি! কয়েক মাস ধরে লেবুময় জীবন, এখন হতে চলেছে অষুধ ও টেস্টময় জীবন।
নাসিরনগর: দ্বিতীয় রামু? ============== বহুদিন থেকে আমি প্রতি দুই সপ্তাহ পরপর লিখে আসছি। এবারে কী লিখব আমি বেশ আগে থেকেই ঠিক করে রেখেছিলাম এবং সেটি নিয়ে আমার ভেতরে একধরনের আনন্দ ছিল। কীভাবে কীভাবে জানি আজকালকার প্রায় লেখাগুলোতেই একধরনের ক্ষোভ কিংবা সমস্যার কথা চলে এসেছে। এবারের লেখাটার মাঝে আমার আনন্দ এবং আশার কথা লেখার কথা ছিল, কিন্তু যখন লিখছি তখন মনটি ভারাক্রান্ত। কারণ, আমি বুঝতে পারছি আজকে আমি আমার আনন্দের কথা, আশার কথা লিখতে পারব না। আজকে আমার কষ্টের কথা ক্ষোভের কথা লিখতে হবে। হঠাৎ করে আমরা সবাই আবিষ্কার করেছি ৩০ অক্টোবর রবিবার ব্রাহ্মণবাড়িয়ার নাসিরনগরে একেবারে ঘোষণা দিয়ে এবং প্রস্তুতি নিয়ে অনেকগুলো মন্দির ভাঙচুর করা হয়েছে। শুধু তাই নয় হিন্দু ধর্মাবলম্বী শতাধিক পরিবারের ঘরবাড়িতে হামলা হয়েছে, সেগুলো তছনছ করা হয়েছে, লুট করা হয়েছে এবং সবচেয়ে কষ্টের ব্যাপার একেবারে সম্পূর্ণ নিরপরাধ শ খানেক মানুষের গায়ে হাত তোলা হয়েছে। বাংলাদেশের মাটিতে হিন্দু ধর্মাবলম্বী হয়ে বসবাস করা ছাড়া তাদের আর কোনো দোষ নেই। ব্রাহ্মণবাড়িয়ার নাসিরনগর এলাকার এই মানুষগুলোর কাছে ক্ষমা চাইবার ভাষা আমার জানা নেই। আমি আমার হিন্দু ধর্মাবলম্বী সহকর্মী কিংবা ছাত্র-ছাত্রীদের সামনেও অপরাধী হয়ে আছি। আমরা সবাই জানি, এই দেশে ধর্মান্ধ মানুষ আছে, কীভাবে কীভাবে জানি তাদের কাছে ধর্ম একটা বিচিত্র রূপ নিয়ে এসেছে। ধর্মের অবমাননা হয়েছে এই ধরনের একটা কথা ছড়িয়ে দিয়ে এই ধর্মান্ধ মানুষগুলো অবলীলায় অন্য ধর্মের মানুষের উপাসনালয় তছনছ করে ফেলতে পারে। শুধু তাই নয়, অন্য ধর্মের একেবারে নিরপরাধ মানুষটিকে নির্যাতন করতে পারে, অপমান করতে পারে। রামুতে যে ঘটনাটি ঘটেছিল আমরা কেউ সেটা ভুলিনি, এবং সেটা কীভাবে ঘটানো হয়েছিল সেই ইতিহাসটুকুও আমাদের সবার স্পষ্ট মনে আছে। ব্রাহ্মণবাড়িয়ার নাসিরনগর এলাকার ঘটনাটি হুবহু রামুর ঘটনার একটি পুরনাবৃত্তি ছাড়া কিছুই নয়। শুরু হয়েছে ফেসবুকে একটি আপত্তিকর পোস্ট দিয়ে, যার অ্যাকাউন্ট থেকে এটি এসেছে সে পরিস্কারভাবে জানিয়েছে, সে নিজে এটি করেনি, অন্য কেউ তার হয়ে করেছে। সে আপত্তিকর ছবিটি সরিয়ে দিয়েছে এবং সবার কাছে এ রকম একটি ঘটনার জন্যে ক্ষমা চেয়েছে। ব্যাপারটি এখানেই শেষ হওয়ার কথা ছিল, কিন্তু সেটি শেষ হয়নি। স্থানীয় মানুষজন তাকে ধরে পুলিশে দিয়েছে এবং তার বিরুদ্ধে একটা মামলাও হয়ে গেছে। এই পর্যায়ে অবশ্যই পুরো ব্যাপারটা পুরোপুরি নিষ্পত্তি হয়ে যাওয়ার কথা, যে অপরাধটি করেছে তাকে ধরে পুলিশে দিয়ে মামলা হয়ে গেছে, এরপরে আর কিছু কী করার আছে? অথচ আমরা দেখলাম মূল ঘটনাটি শুরু হল এর পর থেকে। মসজিদে মসজিদে মাইকে করে পরদিন একটা বিক্ষোভ মিছিলে সবাইকে যোগ দিতে বলা হল, এবং দুপুর বারোটার ভেতরে অনেক মানুষকে একত্র করে সবাই মিলে মন্দিরে মন্দিরে হামলা করতে শুরু করল, হিন্দু ধর্মাবলম্বীদের বাসা লুট করতে শুরু করা হল এবং একেবারে পুরোপুরি নিরাপরাধ মানুষকে শুধুমাত্র হিন্দু হওয়ার অপরাধে মারধর করা হতে লাগল। স্থানীয় হিন্দু ধর্মাবলম্বী মানুষদের ভেতরে পুরো ব্যাপারটি নিয়ে হতাশা এবং ক্ষোভ জন্ম নেওয়ার যথেষ্ট কারণ রয়েছে। এই দেশের সবাই রামুর ঘটনাটি জানে, কীভাবে এই ধরনের একটা ঘটনা তৈরি করে ভিন্ন ধর্মের মানুষের উপর অত্যাচার করা হয়, তাদের উপাসনালয় ধ্বংস করা হয় সেটিও সবাই জানে। সেই একই ব্যাপার ঘটতে শুরু করেছে দেখার পরও প্রশাসন কিংবা পুলিশ সেদিকে থামানোর চেষ্টা করল না– সেটি দেখে আমরা খুব অবাক হয়ে যাই। আমরা বুঝতে পারি না, মনে হয়, ধর্মান্ধ মানুষগুলোর দলবেঁধে অন্য ধর্মের মানুষের মন্দির ধ্বংস করার ব্যাপারটিতে এই পুলিশ কিংবা প্রশাসনের একধরনের প্রচ্ছন্ন সায় রয়েছে। আমরা যেটা অনেক জায়গাতে দেখতে শুরু করেছি আজকাল শুধুমাত্র নিজের ধর্মের জন্যে লোক দেখানো ভালোবাসা যথেষ্ট নয়, তার সাথে অন্য ধর্মের জন্যে এক ধরনের অবহেলা দেখানো মোটামুটি নিয়ম হয়ে দাঁড়িয়েছে। ২. আমাদের দেশে সামাজিক নেটওয়ার্ক কিংবা সোজা বাংলায় ‘ফেসবুক’ নামে একটি জগৎ আছে, যে জগৎটির সাথে আমার বিন্দুমাত্র যোগাযোগ নেই। শুনতে পেয়েছি এই জগতে যারা ব্রাহ্মণবাড়িয়ার এই ঘটনাটি দেখে মর্মাহত হয়ে এর বিরুদ্ধে প্রতিবাদ করে লেখালেখি করেছেন, তাদের বিরুদ্ধে কিন্তু মানুষ কথা বলতে শুরু করেছে। আমার যেহেতু এই জগৎটির সাথে যোগাযোগ নেই (এবং যোগাযোগের আগ্রহও নেই) তাই তারা ঠিক কোন যুক্তি দিয়ে একজন মানুষের ধর্মীয় অনুভূতির ‘আঘাত’ দেওয়ার অভিযোগে অন্য মানুষকে পীড়ন করতে পারে– সেটি কোনোদিন জানতে পারব না। কিন্তু যে বিষয়টি খুব দুর্ভাবনার সেটি হচ্ছে, এই দেশে এ রকম মানুষ আছে তারা প্রকাশ্যে সুযোগ পেলেই অন্য ধর্মের মানুষের মন্দির ভেঙে ফেলা সমর্থন করে। যার অর্থ এই দেশে যারা প্রকাশ্যে ফেসবুকে সেটি নিয়ে লেখালেখি করে না, কিন্তু মনে মনে এটি সমর্থন করে সে রকম মানুষের নিশ্চয়ই অভাব নেই। এরা যে খুব দূরের মানুষ তাও নয়– আমরা আমাদের খুব কাছাকাছি এদের খুঁজে পাই। নূতন পৃথিবীতে এদের কোনো স্থান নেই, হয়তো সে জন্যেই সারা পৃথিবীতেই এরা এত মরিয়া হয়ে উঠেছে। একজন মানুষকে ভালোবাসা কত সহজ কিন্তু সেই সহজ এবং সুন্দর কাজটি না করে ভালোবাসার বদলে তারা কত কষ্ট করে হিংসা কিংবা বিদ্বেষ ছড়ানোর চেষ্টা করছে, দেখে মাঝে মাঝে খুব অবাক হয়ে যাই। আমাদের দেশের এই মানুষগুলো দেশকে সামনে এগুতে দিতে চায় না, এরা দেশটাকে পেছনে টেনে রাখতে চায়। এই মানুষগুলো নিজে নিজে ভালো হয়ে যাবে কিংবা অসাম্প্রদায়িক হয়ে যাবে, হঠাৎ একদিন অন্য ধর্মের মানুষগুলোকে সম্মান করতে শুরু করবে এবং তাদের ভালোবাসতে শুরু করবে– সেটা ভাবার কোনো কারণ নেই। আমরা যদি একটা অসাম্প্রদায়িক বাংলাদেশ চাই তাহলে তার জন্যে আমাদের কাজ করতে হবে। সাম্প্রদায়িক মানুষের সারা পৃথিবীতেই কাজ করে যাচ্ছে, আমরা যদি তাদের দেখে শুধুমাত্র বড় বড় দীর্ঘশ্বাস ফেলি তাহলে হবে না। আমার মনে হয়, সবার আগে আক্রান্ত মানুষগুলোর পাশে দাঁড়াতে হবে। শুধু যে পার্থিবভাবে তা নয় মানসিকভাবে এবং আত্মিকভাবে। সারা দেশের সব মানুষের এটাকে নিন্দা করতে হবে, কলেজ-বিশ্ববিদ্যালয়ের ছেলেমেয়েদের নিজেদের ভাষায় প্রতিবাদ করতে হবে। আমাদের দেশে ‘সুশীল সম্প্রদায়’ কথাটি এখন ইতিবাচক কথা নয়, তারপরও যেটুকু আছে তাদেরও এই অন্যায়ের বিরুদ্ধে কথা বলতে হবে, লেখালেখি করতে হবে। সাংবাদিকদের পত্রপত্রিকা-রেডিও-টেলিভিশনে বিষয়টি তুলে ধরতে হবে। এবং অবশ্যই সবচেয়ে বড় দায়িত্ব সরকারের। যারা ক্ষতিগ্রস্ত তাদের সাহায্য করে যারা অপরাধী তাদের শাস্তি দিতে হবে যেন ভবিষ্যতে কারো মাথায় যদি এ রকম ঘটনার একটি অশুভ চিন্তা খেলা করে তারা যেন কাজটি করার আগে একশবার চিন্তার করে। আমি ব্যক্তিগতভাবে বিশ্বাস করি, আমাদের বাংলাদেশের সামনে সবচেয়ে বড় চ্যালেঞ্জটি এখন উন্নয়ন করে মাধ্যম আয়ের দেশ হওয়া নয়, সবচেয়ে বড় চ্যালেঞ্জ দেশটিকে একটি অসাম্প্রদায়িক দেশ হিসেবে গড়ে তোলা। এই দেশে একটা শিশু যখন বড় হয় তখন স্কুলে তাকে আমরা বিশ্লেষণ করতে শেখাই না, তাকে আমরা কোনো প্রশ্ন না করেই সব তথ্য মেনে নিতে শেখাই। যদি তাকে বিশ্লেষণ করতে শেখাতাম তাহলে তারা চারপাশের সাম্প্রদায়িক পরিবেশকে নিজেরাই প্রশ্ন করতে শিখত এবং সত্যি উত্তরটি নিজেরাই বের করে নিতে শিখত। একেবারে শিশুদের স্কুল থেকে তাদের শিখাতে হবে– ভিন্ন মানে খারাপ নয়, ভিন্ন মানে বৈচিত্র্য আর এই পৃথিবীর পুরো সৌন্দর্যটিই আসে বৈচিত্র্য থেকে। একটি মুসলমান শিশু যখন প্রথমবার একটা হিন্দু শিশুকে দেখবে কিংবা যখন একটা হিন্দু শিশু প্রথমবার একটা মুসলমান শিশুকে দেখবে তখন দুজন দুজনের ভেতর যে পার্থক্যটুকু খুঁজে পাবে সেটাই হচ্ছে বৈচিত্র্য! সেই বৈচিত্র্যটি দোষের নয়, সেই বৈচিত্র্যটিই হচ্ছে সৌন্দর্য। সেই সৌন্দর্যটি দূরে ঠেলে রাখতে হয় না, সেই সৌন্দর্যটুকু উপভোগ করতে হয়। দেশটিকে অসাম্প্রদায়িক আধুনিক একটা বাংলাদেশ হিসেবে গড়ে তুলতে হলে একেবারে শৈশবে তাদের এই দেশের ভিন্ন ভিন্ন ধর্মের সাথে, তাদের উৎসবের সাথে, রীতিনীতির সাথে সংস্কারের সাথে এমনভাবে পরিচয় করিয়ে দিতে হবে যেন তারা সকল ধর্মের জন্যে সমান শ্রদ্ধাবোধ নিয়ে বড় হতে শেখে। আমরা আমাদের দেশে রামুর ঘটনা কিংবা নাসির নগরের ঘটনার পুনরাবৃত্তি আর দেখতে চাই না। এই দেশে মুসলমান জনগোষ্ঠী তাদের দেশটিকে যুতটুকু আপন বলে ভালোবাসতে শেখে অন্য ধর্মের মানুষও যেন ঠিক একইভাবে দেশটিকে সমানভাবে নিজরে দেশ বলে ভাবতে শেখে– সেটি নিশ্চিত করতেই হবে। যদি সেটি না হয় যদি তারা শুধু গোপনে দীর্ঘশ্বাস ফেলে তাহলে বুঝতে হবে বাংলাদেশ কিন্তু আমাদের স্বপ্নের বাংলাদেশ হতে পারেনি। আমরা কি দীর্ঘশ্বাসটুকু শুনতে পাচ্ছি?
বাইরের জগৎ থেকে একধরনের আপাত উদাসীনতা দিয়ে নিজেকে বিচ্ছিন্ন রাখা যায় কিন্তু ঘরের আবহাওয়া ভারী হয়ে গেলে নিঃশ্বাসে কষ্ট আসবেই ! মেনে নেওয়া বা মানিয়ে নেওয়ার চিরাচরিত ফর্মুলা অনুসরন করলে যদি কিছুটা স্বস্তি আসে এবং একসময় সেই স্বস্তির পথ ধরে শান্তি তৈরি হয় তাহলে সেটাই করা উচিত 
যদিও ছোট বিষয়, তবুও লিখলাম। কাজের ছুটা বুয়ারা এক একজন দিনে ৩/৪ বাসায় করে কাজ করে। কেউ জানে না, কোন বাসার বিপদ সে নিয়ে কোন বাসায় রেখে আসবে। তাকেও বিপদ মুক্ত রাখতে হবে। কষ্ট করে হলেও নিজের কাজ করুন। তাদের এই মাসের বেতন দিয়ে ছুটিতে পাঠিয়ে দিন। ঘরে থাকুক, তারাও হেফাজতে থাকুক। ** বুয়া বা যে কেউ ঘরে ঢুকে যতই হাত ধুয়ে নিক না কেন, সে করোনা ভাইরাসে আক্রান্ত হলে তার লক্ষ্মণ প্রকাশের আগেই অন্যকে সহজেই সংক্রামিত করে ফেলতে পারে। 
জেগে থাকি চাঁদনি রাতে থাকে জেগে নিশি চাঁদের আলোয় ভেজাই শরীর আদিম কামুক ঋষি।
হারিয়ে ফিরে পাওয়ার আনন্দ দ্বিগুণ।পাঁচ নাম্বার ছবির গাছটা হঠাৎ মারা গিয়েছিলমনটা খুব খারাপ হয়ে গিয়েছিল।কিন্তু প্রদীপের দৈত্য এসে  আবার ফিরিয়ে দিল।এখন আবার ইনি আমার ছাদে।
ভালোবেসে আমি তো খুলেছি ঘর, ভেজানো কবাট এতোদিন পাখি ছিলো, বৃক্ষ ছিলো, নিরিবিলি নদী ছিলো ছিলো ক্ষুব্ধ মিছিলের প্রেম - এখন এসেছো তুমি, তার পাশে রেখেছি তোমাকে।
আমাদের শিশু সরকারি প্রাথমিক বিদ্যালয়ের ২য় শ্রেণির শিক্ষার্থী সানজিদা আক্তার সাথী গ্যাসের চুলা থেকে আগুন লেগে শরীরের অনেকটা অংশ পুড়ে গেছে।সে সিলেট ওসমানী মেডিকেল কলেজ হাসপাতালে চিকিৎসাধীন আছে।আজ তার অপারেশন হওয়ার কথা ছিল। কিন্তু আজ সকালে অপারেশনে নেওয়ার আগে সে জ্ঞান হারায়। এখনো তার জ্ঞান ফেরেনি। সবাই আমাদের এই ছোট সোনামণিটির জন্য প্রার্থনা করবেন, যাতে সে দ্রুত সুস্থ হয়ে ওঠে।
এক সালাফের ঘটনা.... এক রাত্রে আমি আমার পিতার সাথে তাহাজ্জুদ নামাজ পড়ছিলাম । আমাদের পাশে কিছু লোক ঘুমিয়েছিল। . আমি বললাম, "এরা এমনভাবে ঘুমিয়ে আছে, মনে হয় যেন মরেই গেছে। এরা যদি উঠে দুই রাকাত নামাজ পড়ে নিতো, তবে কত ভাল হতো।" . আমার পিতা বললেন, "কিন্তু তুমি যদি নামাজ না পড়ে ওদের মত ঘুমিয়ে থাকতে, তবে কত ভাল হতো! গীবত ও দোষ চর্চার পাপ থেকে অন্তত বেঁচে যেতে।" . ঘটনাটি শেখ সাদী (রাহ.)-এর দিকে নিসবত (সম্বোধন) করা হয়ে থাকে। যাহোক, এই ঘটনা থেকে আমাদের অনেক কিছু শেখার আছে। . নফল আমলের চেয়ে জরুরি হলো পাপ কাজ বর্জন করা। কারণ পাপ বর্জন করাও এক ধরনের নেক কাজ। বিশেষত, বান্দার হকের ব্যাপারে আমাদের আরো বেশি সচেতন হওয়া উচিত। আমরা ঠাট্টাচ্ছলে কত কত গুনাহ যে কামাই করি, তার কোন হিসাব নাই। . বিশেষ করে গিবতের গোনাহ্। এর মাধ্যমে বান্দার ইজ্জত-সম্মান বিনষ্ট করা হয়। ব্যক্তি নিজে যদি এই অপরাধ ক্ষমা না করে, তবে আল্লাহও ক্ষমা করবেন না। . জগদ্বিখ্যাত হাদিসবিশারদ ইমাম সুফইয়ান ইবনু উয়াইনাহ (রাহ্.) বলেন, "গিবত করা ঋণের চেয়েও মারাত্মক। কারণ ঋণ পরিশোধ করা যায়, কিন্তু গিবতের গুনাহর ঋণ পরিশোধ করা যায় না।" . গিবত করলে ব্যক্তির কাছ থেকে ক্ষমা চেয়ে নিতে হবে। এক্ষেত্রে লজ্জা-শরমের জালে আটকে থাকলে শুধু নিজেরই লস। তবে, যদি এমন হয় যে, ব্যক্তিকে জানালে নতুন করে আরো বড় ফিতনাহ্ হবে এবং উল্টো সম্পর্ক নষ্ট হবে, তবে এমতাবস্থায় ইমাম ইবনু তাইমিয়্যাহ্ (রাহ্.)-সহ একদল মুহাক্কিক আলিমের মতে, ব্যক্তিকে জানানোর প্রয়োজন নেই, বরং তার জন্য আল্লাহর নিকট দু'আ করবে, গোনাহের জন্য আল্লাহর কাছে ক্ষমা চাবে। (এই মতটির পক্ষে অল্প সংখ্যক আলিম মত দিয়েছেন।) . গিবত থেকে বাঁচার তিনটি প্রধান উপায়: . এক. কথা কম বলা; দুই. প্রয়োজন ব্যতীত কথা না বলা; তিন. অনুপস্থিত ব্যক্তির আলোচনা না করা।
, ‘আমাদের দেশে পাঁচ বছরের শিক্ষাকে প্রাথমিক শিক্ষা বলা হয়। জাতিসংঘের সংজ্ঞা অনুযায়ী, আপনি যদি ১২ বছর স্কুলে কাটান, এটাকে বলা হয় বুনায়াদি শিক্ষা। আমরা এটাকে নানা ভাগে ভাগ করেছি; যেমন– নিম্ন মাধ্যমিক, মাধ্যমিক, উচ্চ মাধ্যমিক। এক হিসাবে সবকটিই প্রাথমিক শিক্ষা। এরপর শুরু হয় পেশাগত শিক্ষা। তারপর উচ্চশিক্ষা। আমরা ডাক্তার হই, ইঞ্জিনিয়ার হই! আমরা বৃথাই এটাকে উচ্চশিক্ষা বলি।’
প্রিয় স্বজন, দেশ নাটক এর শুভেচ্ছা! আমাদের পরম বন্ধু, থিয়েটারের অতি আপনজন, দেশ নাটক প্রধান ইশরাত নিশাত আমাদের ছেড়ে চলে গেছেন ওপারে। তার প্রয়াণের এক বছর পূর্ণ হবে আগামী ২০ জানুয়ারি ২০২১। ইশরাত নিশাতের থিয়েটার জীবন উদযাপনের জন্য আগামী ২০ জানুয়ারি ২০২১, বুধবার, সন্ধ্যা ৬ টায়, বাংলাদেশ শিল্পকলা একাডেমির জাতীয় নাট্যশালায় আমরা আয়োজন করেছি 'এক জীবনের থিয়েটার' শীর্ষক অনুষ্ঠান। অনুষ্ঠানে উপস্থিত থাকার জন্য সবিনয় অনুরোধ করছি। নিবেদন, কামাল অহমেদ প্রধান, দেশ নাটক
রাইসু চর্চা বলতে আপনি কী বোঝেন? এইটা কি বর্তমানে চলতে থাকা কোনো ট্রেন্ড, নাকি ভবিষ্যতে চলবে এমন কোনো প্ররোচনা, যা রাইসুর ষড়যন্ত্র কৌশলের অংশ? আপনি ব্রাত্য রাইসু বিষয়ে বন্ধুবান্ধব ও প্রেমিক-প্রেমিকাদের সঙ্গে আলাপ করার সময় কী পদ্ধতি অবলম্বন করেন? ১. আমরা রাইসুকে গালি দিয়ে আলাপ শুরু করি ২. আমরা মৃদু হাসি সহকারে আলাপ করি ৩. পরস্পর বিস্মিত হওয়ার মধ্য দিয়ে ডেইলি রাইসু চর্চা করি ৪. এই ভণ্ড ও ফাতরা নিয়া কথা কও কেন বইলা আলাপ শুরু করি ৫. রাইসু নিয়ে আলাপ না করার মাধ্যমে নিজেদের গুরুত্ব প্রমাণ করি অনুষঙ্গ প্রশ্ন: কতবার আলাপ করেন?
ভুড়ি কমানোর জন্য পৃথিবীর সবচেয়ে কার্যকর ব্যয়াম। এই ব্যয়াম মানসিক স্বাস্থ্য এবং ডান্স স্কিল বাড়ানোর জন্য অত্যন্ত উপযোগী। হাসেন, নাচেন, ব্যয়াম করেন। ভালো থাকুন, ভালো রাখুন। পরিকল্পনা ও ভিডিওঃ আমার কন্যা হৃদি এবং ভাতিজি আরশি।
আসুন করোনাকালে হাসি, মন ভালো রাখি, বই পড়ি। আনন্দ আর মজার বই। "জগু হাটস" মজার গোয়েন্দা কাহিনি, আনন্দ নিয়ে পড়ার। জগু হাটস একজন শখের গোয়েন্দা। গোয়েন্দা শার্লক হোমসের নামের সঙ্গে মিল রেখে নিজের নাম রেখেছে জগু হাটস। তার ভাষায় নিজের নামের ব্যাখ্যাটা এরকম, "আমার নাম জগু হাটস। গোয়েন্দা জগু হাটস। আপনারা শার্লক হোমসের নাম নিশ্চয় শুনেছেন! বিশিষ্ট গোয়েন্দা। তার নামের শেষাংশটা খেয়াল করেছেন? হোমস। মানে দালান বাড়ি। তিনি ছিলেন বিলাত দেশের মানুষ। বিরাট টাকা-পয়সাওয়ালা দেশের মানুষ ছিলেন তিনি। তাই হোমস। আর আমি জগু যেহেতু বাংলাদেশের মতো একটি দরিদ্র দেশের অধিবাসী তাই আমার নামের শেষাংশ হচ্ছে হাট। এইচ ইউ টি, হাট। সাথে এস। মানে কুঁড়েঘর। পুরো নাম গোয়েন্দা জগু হাটস।" "জগু হাটস" অনাবিল হাসির কাহিনি। হাসির সঙ্গে মিশেছে সরলতা, যে সরলতা শেষ পর্যন্ত গিয়ে পৌঁছায় বোকামির কাছাকাছি। তার সঙ্গে মিশে থাকে অসাধারণ বুদ্ধিমত্তা। সরলতা আর বুদ্ধিমত্তার মিশেলে অসম্ভব নির্মল আনন্দ নিয়ে এগিয়ে যাওয়া গল্প। একটানে পড়ে যাওয়ার মতো।
তখন বয়স কতো ছিলো জানি না, তবে সম্ভবত ক্লাস ফাইভ/সিক্সের নিচেই ছিলাম বা কাছাকাছি। এখনও মনে আছে ফিলিস্তিনের ইস্যুটা সবচেয়ে প্রথমে নিজ চোখে দেখি বিটিভিতে ❝যদি কিছু মনে না করেন❞ অনুষ্ঠানে। ঐ এক দু'মিনিটের প্রতিবেদনই শেষ। (প্রোগ্রামটি ইউটিউবে পাওয়া যাবে আমি ধারনাও করিনি।) মসজিদের খুৎবায় কখনও বাংলায় আলোচনা হয়েছিলো কিনা স্পষ্ট মনে পড়ছে না, তবে এটা ভালোই মনে আছে যে, পৌরসভার ছোট্ট মসজিদটার জুম্মার খুৎবায় সব সময় ফিলিস্তিন ও বাংলাদেশ নাম দুটো কানে আসতো। বুঝতাম না, আমরা তো তখন শিশু, তাছাড়া পেছনের কাতারে বসতাম। তবে আমরা ছোট ছোট ছেলেরা একে অপরকে বলতাম, ❝দেখছিস ইমাম সাহেব খুৎবায় বাংলাদেশ বলছে!❞ এখন বুঝতে পারছি যে, এমন অনেকেই তখন ছিলেন যারা নিয়মিত ফিলিস্তিনের জন্য দুয়া করে গেছেন। তারপর জীবনের বড় একটা অংশ এই বিষয়ে তেমন জানাশুনা হয়নি, এটা ব্যর্থতা। বরং বলবো যে, আমাদের অভিভাবকগন, শিক্ষক-শিক্ষিকাগনও, মিডিয়া আমাদের জানায় নাই, জানতে উৎসাহিত করে নাই। বরং আমরা আমাদের জীবনকে সাজাতে ব্যস্ত ছিলাম। কিন্তু এখন চিত্র বদলাচ্ছে, বদলেওছে, আল্‌হাম্‌দুলিল্লাহ্‌। প্রথমে বুঝতে পারিনি করণটা। আমার মেয়েদুটো ওদের ছোট ছোট কাজিনদের রমাদানের শেষের দিকে বাসায় আসতে বলে খুব করে। আমি ভেবেছিলাম ঈদকে সামনে রেখে মজার কিছু একটা করবে হয়তো। কিন্তু ওরা করলো অন্য কিছু। ওরা ফিলিস্তিন বিষয়ে ছোট ছোট কাজিনদের সাথে কথা বলে, গল্প করে, ইতিহাস ও বর্তমান পরিস্থিতি তুলে ধরে। গল্পের পর কিছু এ্যাকটিভিটিও করে ওদেরকে নিয়ে। বিষয়টা আমার কাছে খুবি পজেটিভ লেগেছে। আমি মানি আমাদের ছোট বেলায় এমন অনেকই কিছুই সঠিক ছিলো যা আমাদের সন্তানদের দিতে পারিনি এই আধুনিক যুগে এসেও। কিন্তু এটাও সত্য যে, আমাদের ছোট বেলায় এমন অনেক কিছুই সঠিকভাবে হয়নি যা আমাদের অনেকের সন্তানদের সাথে হচ্ছে। এটা ধরে রাখতে হবে। এটার জন্য অভিভাবকদেরকে জানতে হবে, জানাতে হবে সন্তানদেরকেও। #FreePalestine #MuslimParenting #মুসলিম_প্যারেন্টিং 
(১) কতজন মারা গেছে রূপগঞ্জের ঐ ছয়তলা ফ্যাক্টরিতে? পুরো সংখ্যাটা আমরা সম্ভবত কখনোই জানতে পারব না। এইটুকু জেনেছি যে সেখানে অনেক শিশুশ্রমিক কাজ করতো। বিকেলে টেলিভিশনের সংবাদে বলেছে এ পর্যন্ত মোট ৫২ জনের মৃতদেহ মিলেছে। আগুন এখনো সম্পূর্ণ নিয়ন্ত্রণে আসেনি। এর মধ্যে মহামান্য রাষ্ট্রপতি ও মাননীয় প্রধানমন্ত্রী শোক প্রকাশ করেছেন। নারায়ণগঞ্জের জেলা প্রশাসন তদন্ত কমিটি করেছে। ফায়ার সার্ভিসের একটি তদন্ত কমিটি তো হবেই। সেই সাথে কল কারখানা পরিদর্শন বিভাগের ওরাও নাকি একটা তদন্ত কমিটি করেছে। শ্রম মন্ত্রী শোক জানিয়েছেন আর বলেছেন যে শ্রমিকদেরকে সকল প্রকার সহায়তার আশ্বাস দিয়েছেন। ফ্যাক্টরির মালিক ও ব্যাবস্থাপকদের কাউকে এখনো পুলিশ গ্রেফতার করেনি। টেলিভিশনের প্রতিবেদনে যা দেখেছি, ফ্যাক্টরিতে পুরুষ শ্রমিক ছিল, নারী শ্রমিক ছিল, কিন্তু বেশিরভাগই ছিল শিশু শ্রমিকও। দশ বছর বয়স, বারো বছর বয়স, পনের বছর বয়স এইরকম সব শিশুরা। ফ্যাক্টরির গেট দিয়ে ফায়ার সারবিসের লোকেরা লাশ ভর্তি ব্যাগ বের করেছে। সেইসব ব্যাগের দিকে তাকালেই বুঝতে পারবেন এইগুলি সব শিশুদের মৃতদেহ- আকৃতিতে ছোট ছোট বাচ্চাদের মৃতদেহ। এই জ্যুস ফ্যাক্টরিতে আহুনে পুড়িয়ে হত্যা করা হয়েছে এইসব ছোট ছোট শিশুদেরকে। আমি শোক জানানোর জন্যে এই পোস্ট লিখছি না। ক্রোধ হয়, কিন্তু ক্রোধ জানানোর জন্যেও এই পোস্ট নয়। আমি বিচার চাই। শিশু হত্যার বিচার চাই। আপনাদের শকবানি, আপনাদের ঐ কয় টাকার ক্ষতিপূরণ, দাফনের জন্যে পঁচিশ হাজার টাকা- এইগুলি আমার চাই না। আমাদের শিশুদেরকে বিপদজন এইসব কারখানায় কাজে নিযুক্ত করে ওদেরকে আগুনই পুড়িয়ে হত্যা করা হয়েছে। এই হত্যাকাণ্ডের বিচার চাই। (২) দেশের আইনে বলা আছে ফ্যাক্টরি হিসাবে ব্যাবহার করতে হলে সেই ভবনে অগ্নি নির্বাপণ ব্যাবস্থা থাকতে হবে। ফায়ার সার্ভিসের পরচালক বলেছেন যে এই ফ্যাক্টরিতে ওরা অগ্নি নির্বাপণ ব্যবস্থা দেখতে পাননি। আইনে বলা আছে ফ্যাক্টরির মধ্যে আগুন লাগলে নির্গমন পথ চিহ্নিত করা থাকতে হবে এবং ফ্যাক্টরি থেকে বের হওয়ার গেট খোলা রাখতে হবে। এইখানে নির্গমন ব্যবস্থা চিহ্নিত করা ছিল কিনা জানা যাচ্ছে না, তবে বের হবার গেট বন্ধ ছিল। আইনে আছে নিয়মিত বিরতিতে প্রতিটা ফ্যাক্টরিতে ফায়ার ড্রিল করতে হবে। এই ফ্যাক্টরিতে, আমি নিশ্চয় করে বলতে পারি, কোনদিন ড্রিল হয়নি। এই যে আইনে এইসব বিধান আছে, এইগুলি ঠিকমত মানা হচ্ছে কিনা সেটা দেখার জন্যে সরকারের একটা অধিদপ্ত আছে, ফায়ার সার্ভিসেরও দায়িত্ব আছে। ওদের সার্টিফিকেট ছাড়া ফ্যাক্টরি চলতে পারে না। ওদের কাজ হচ্ছে এইসব ফ্যাক্টরি পরিদর্শন করা। পরিদর্শন করে যদি দেখা যায় যে ফ্যাক্টরিতে আইন মানা হচ্ছে না, তাইলে এই অধিদপ্তর ও ফায়ার সার্ভিসের ওরা ফ্যাক্টরি বন্ধ করে দিবেন। এইটাই হচ্ছে ওদের দায়িত্ব। পরিদর্শনের দায়িত্ব যাদের ওরা যদি ঠিকমত পরিদর্শন করতেন, ফ্যাক্টরি বন্ধ করে দিতেন তাইলে হয় মালিকপক্ষ সতর্ক হয়ে আইন মেনে ফ্যাক্টরি চালাত অথবা বন্ধ করে দিত। এইসব মৃত্যু হতো না। শিশুদেরকে ফ্যাক্টরিতে কাজে নিয়োগ করার কথা না। ফ্যাক্টরি পরিদর্শনের দায়িত্ব যে অধিদপ্তরের ওদের কাজ ছিল পরিদর্শন করে এটা নিশ্চিত করা। কারখানায় শিশু শ্রমিক পাওয়া গেলে ওরা ফ্যাক্টরি বন্ধ করে দিতে পারে। মালিক পক্ষের বিরুদ্ধে মামলা করতে পারে। দৃশ্যতই এখানে শিশু শ্রমিকদের নিয়োগ পরিদর্শন করা হয়নি। পরিদর্শন হলে, আইনত ব্যাবস্থা নিলে এই বাচ্চাগুলি মারা যেতো না। (৩) আপনার উপর যদি দায়িত্ব দেওয়া থাকে আইনের বিধানগুলির বাস্তবায়ন নিশ্চিত করা, আর আপনি যদি সেটা করা থেকে বিরত থাকেন বা অবহেলা করেন, আর তার ফলে যদি কারো মৃত্যু হয়, তাইলে আপনি দায়ী হবেন না? এইটা বলার জন্যে কি আপনার বিশেষজ্ঞ আইনজীবী হতে হবে? সরকারের যেসব বিভাগের উপর দায়িত্ব ছিল আইনের এই বিধানগুলির বাস্তবায়ন নিশ্চিত করা, ওরা যে প্রাথমিকভাবে প্রতিটি মৃত্যুর জন্যে দায়ী সেকথা বুঝার জন্যে আপনার বিশেষজ্ঞ আইনজীবী হওয়ার দরকার নাই। আমি দাবী করছি নারায়ণগঞ্জ জেলার যেসব কর্মকর্তা কারখানা পরিদর্শনের দায়িত্ব আছেন, ওদের বিরুদ্ধে হত্যার দায়ে ফৌজদারি মামলা দায়ের করা হোক। আর ওদের যে মহাপরিচালক, যার দায়িত্ব হচ্ছে সারা দেশে এই বিধানগুলি প্রয়োগ নিশ্চিত করা, ওর বিরুদ্ধেও হত্যার অপরাধে মামলা করা। অবহেলাজনিত হত্যার দায়ে ফৌজদারি মামলা। ওরা যদি আদালতে গিয়ে দেখাতে পারেন যে না, ওরা ওদের দায়িত্ব ঠিকমতো পালন করেছেন তাইলে মামলায় খালাস পেয়ে বেরিয়ে আসবে। কিন্তু সেটা আদালত নির্ধারণ করবে। বিচার চাই। আর এই ফ্যাক্টরি যে বা যারা মালিক, ওদের সকলের বিরুদ্ধে হত্যামামলা করতে হবে। সেই সাথে শ্রম আইন এবং ফায়ার ও বিল্ডিং কোড সংক্রান্ত যেসব মামলা হয় সেসব মামলাও। আর সাথে ক্ষতিপূরণের দায়ে দেওয়ানী মামলা। বিচার চাই। শিশু হত্যার বিচার চাই। (৩) মেহেরবানী করে এই কথা বলবেন না যে এটা তো দুর্ঘটনা। ফ্যাক্টরিতে আগুন লাগতে পারে সেই সম্ভাবনা আছে বলেই আইনে এইরসবের বিধান করা হয়েছে। যে ঘটনা ঘটতে পারে সেই সম্ভাবনা মাথায় রেখে মৃত্যু নিবারণের জন্যে আমরা ব্যবস্থার বিধান করেছি, সেই ঘটনায় মানুষ মারা গেলে সেটা দুর্ঘটনা নয়। এটা হত্যাকাণ্ড। দুর্ঘটনা হচ্ছে সেইগুলি, যেগুলির কথা আমরা পূর্বানুমান করতে পারি না। আমরা জানি যে আগুন লাগতে পারে, সেজন্যে বিধান করেছি যে আগ্নি নির্বাপণের ব্যবস্থা করতে হবে। আমরা জানি ফ্যাক্টরিতে কাজ করলে শিশুদের বিপদ হতে পারে। এইগুলি যদি কেউ না মানে সেটা দুর্ঘটনা নয়। হত্যাকাণ্ড। শিশুদের হত্যার জন্যে যারা যারা দায়ী, ওদের সবার বিরুদ্ধে আইনগত ব্যবস্থা গ্রহণ করতে হবে। সে যেই হোক। বিচার করতে হবে। আর সরকারেরও দায়িত্ব আছে। সংবিধানে এবং রাষ্ট্রবিজ্ঞানে মন্ত্রীপরিষদের যৌথ দায়বদ্ধতা ও মন্ত্রীদের একক দায়বদ্ধতা দুইই আছে। দায়বদ্ধতা মানে কি? যেসব মন্ত্রণালয়ের দায়িত্ব হচ্ছে এইসব আইন কানুন ও নিরাপত্তা বিধানাবলির প্রয়োগ নিশ্চিত করা, সেইসব মন্ত্রণালয়ের দায়িত্বপ্রাপ্ত মন্ত্রীরা রাজনৈতিকভাবে ওদের ব্যর্থতার জন্যে দায়ী। আপনার মন্ত্রণালয়ের অধীনে সচিব থেকে শুরু করে যত অধিদপ্ত বিভাগ শাখা প্রশাখা আছে সকলের কাজের জন্যে আপনিই দায়ী থাকবেন। সেইজন্যেই আপনি মন্ত্রী। এইজন্যেই দুর্ঘটনা ঘটলে গণতান্ত্রিক ব্যবস্থায় মন্ত্রীরা দায়িত্ব নিয়ে পদত্যাগ করে। আমরা আমাদের শিশুদেরকে রক্ষা করতে পারিনা। যে জাতি তার শিশুদেরকে রক্ষা করতে পারে না সে জাতি অত্যন্ত হীন জাতি। যে জাতি তার শিশুদের হত্যার বিচার করে না, সে জাতির নিজেদের নিয়ে অহংকার করা কিছু থাকে না। (৪) আরেকটা কথা আপনাদের বলে রাখি। আপনি দেখবেন এই যে এতোগুলি শিশুর মৃত্যু হয়েছে এই নিয়ে আমাদের দেশে কোন রাষ্ট্রীয় শোক হবে না। কেন জানেন? এই শিশুগুলি হচ্ছে দরিদ্র ঘরের ছেলেমেয়ে। এরা স্বচ্ছল ঘরের বাচ্চা নয় বা মধ্যবিত্ত ঘরের বাচ্চা নয়। এই বাচ্চাগুলি যদি শিশুশ্রমিক না হয়ে বড়লোকের বাচ্চা হতো বা স্কুল পড়ুয়া বাচ্চা হতো- তাইলে দেশময় কান্নাকাটি শুরু হয়ে যেত, জাতীয় শোক হতো। শিশুশ্রমিক মরেছে, মজুরের বাচ্চা আগুনে পুড়ে মরেছে তার জন্যে আমাদের দেশে কোন জাতীয় শোক হবে না। মনে রাখবেন, শেষ বিচারে এইটা একটা শ্রেণী প্রশ্ন। আমাদের রাষ্ট্র আমাদের সরকার শ্রমজীবী শ্রেণীর পক্ষের সরকার নয়, শ্রমজীবী মানুষের রাষ্ট্র নয়। এইটাই বিজ্ঞান।
শিল্পী শাহাদত হোসেন, ১৯৭১ সালে মুক্তিযুদ্ধ করেছেন তারপর ১৯৮৭ সালে শিল্প সংস্কৃতির নগরী প্যারিসে চলে এসে লেখাপড় করেছেন। প্যারিস দিয়েছে শিল্প ও সাংস্কৃতিক অঙ্গনের মানুষকে বসবাসের যায়গা, করেছে শিল্পীদেরকে শিল্প ও সংস্কৃতিকে সম্মৃদ্ধ। স্পেন থেকে এসেছিলেন পিকাসো, ডালি আর রুশ শিল্পী মার্ক শাগাল সহ আরো শত শত শিল্পীরা প্যারিসেই পেয়েছে তাদের শিল্পের বিকাশ। প্যারিসকেই বলা হয় শিল্প সংস্কৃতির রাজধানী। বাংলাদেশের ও পশ্চিমবঙ্গের অনেক গুণী শিল্পীর আবাস হয়ে উঠেছে যুগ যুগ ধরে এই প্যারিস। যাদের মধ্যে উল্লেখযোগ্য হলেন: যামিনী রায়, শক্তি বর্মণ, যিনি একাধারে বাঙালি চিত্রশিল্পী এবং ভাস্কর। আর একজন গুণী শিল্পী শাহাবুদ্দিন আহমেদ ১৯৭১ সালে মুক্তিযুদ্ধে অংশগ্রহণ করেছিলেন। বিংশ শতাব্দীর শেষভাবে আবির্ভূত এই বিখ্যাত বাঙালী চিত্রশিল্পী শাহাবুদ্দিন, আধুনিক ঘরানার প্যারিস-প্রবাসী ফরাসী-বাঙালী এই শিল্পীর খ্যাতি ইয়োরোপে ছড়িয়ে পড়েছে। ১৯৯২ সালে মাস্টার পেইন্টার্স অব কনটেম্পোরারী আর্টসের পঞ্চাশজনের একজন হিসেবে বার্সেলোনায় অলিম্পিয়াড অব আর্টস পদকে ভূষিত হন। ২০০০ খ্রিষ্টাব্দে বাংলাদেশ সরকার তাকে স্বাধীনতা পদকে ভূষিত করে। এছাড়া চিত্রকর্মে অসামান্য অবদানের জন্য শাহাবুদ্দিন ফ্রান্সের সর্বোচ্চ বেসামরিক সম্মাননা নাইট উপাধি পেয়েছেন। এছাড়াও যারা প্যারিসে তাঁদের কর্মক্ষেত্র গড়ে তুলেছিলেন তাদের মধ্যে মুর্তজা বশীর, আবদুর রাজ্জাক (চিত্রশিল্পী) নভেরা আহমেদ (ভাস্কর) অন্যতম।
বাংলাদেশের রাজনীতিতে ইতিহাস চর্চায় একটা ধর্মভাব আছে। তার মানে হচ্ছে বিনা প্রশ্নে দলের বয়ানকে মেনে নেয়ার সংস্কৃতি। ধর্মকে যেভাবে আমরা প্রশ্নের উর্ধে রাখি ঠিক সেভাবে ইতিহাস আর রাজনীতিকে প্রশ্নের উর্ধে রাখার সংস্কৃতি আমরা লালন করি। রাজনীতিতে পর্যালোচনা বা ক্রিটিক নেই। আছে ক্রিটিসিজম বা সমালোচনা আর বন্দনা। দুইটারই উৎস প্রেজুডিস। আন্তর্জাতিক রাজনীতির কথা বাদ দেন জাতীয় রাজনীতির একটা বিষয় নিয়ে বিশ্ববিদ্যালয়ের শিক্ষক থেকে শুরু করে সকল বিদ্ব্যতজনকে পর্যালোচনা করতে বলেন। আপনি কোন উত্তর পাবেন না। যা পাবেন সেইটা আপনি আগেই শুনেছেন। এই প্রেজুডিস আক্রান্ত জনগোষ্ঠীর সাথে রাজনীতির আলাপ করতে গেলে প্রথমেই মেজাজ তিরিক্ষি হয়ে যায়। আমার ওয়ালে ইদানিং জামায়তে ইসলামী নিয়ে কিছু লোকের ব্যাপক চুলকানি লক্ষ্য করছি। এবং যথারীতি মেজাজ তিরিক্ষি হচ্ছে, মেজাজ বেশী খারাপ হয় যখন পশ্চিমবঙ্গের কেউ আমার পেইজে এসে জামাত জামাত বলে জপ করতে থাকে। আমি যদি প্রশ্ন করি যে জামায়তে ইসলামী নিয়ে আপনার চুলকানি কেন? উত্তর দেয় জামায়তে ইসলামী মুক্তিযুদ্ধের বিরোধিতা করেছে। কথা সত্য। কিন্তু জামায়াতে ইসলামী তো একাই মুক্তিযুদ্ধের বিরোধিতা করে নাই। চিনা বামদের বেশীরভাগই মুক্তিযুদ্ধের বিরোধীতা করছে। এইযে দীলিপ বড়ুয়া সে নিজেই স্বীকার করছে সে মুক্তিযুদ্ধের বিরোধিতা করছে। শুধু তাই না দীলিপ বড়ুয়ার ধর্মীয় নেতা বিশুদ্ধানন্দ মহাথেরোও মুক্তিযুদ্ধের বিরোধিতা করছে। মতিউর রহমান নিজামীর গাড়িতে জাতীয় পতাকা উড়লে যদি পতাকা বেথা পায় তাইলে দিলীপ বড়ুয়ার গাড়িতে জাতীয় পতাকা কি দুইবেলা প্যারাসিটামল খাইয়া উড়ে যে বেথা পায়না? দুইজনেই তো শিল্পমন্ত্রী ছিলো। তাইলে তো সমস্যা মুক্তিযুদ্ধের বিরোধীতা না, সমস্যা অন্যখানে। সেইটা বলবা না জন্যই মুক্তিযুদ্ধের আড়াল লাগে তোমাদের। আসল সমস্যা তো অন্য জায়গায়। জামায়াতের ৩-৫% ভোট যদি বিএনপির সাথে যায় তাইলে আওয়ামী লীগের জিন্দেগীতে কোন চান্স নাই জিতার। পুরা এন্টি আওয়ামী ভোট পোলারাইজড হয়ে যায়। ফলে প্রায় এক তৃতীয়াংশ আসনে এই ৩-৫% ভোটই জয় পরাজয় নির্ধারণ করে দেয়। তাই জামায়াতকে সাইজ করা না গেলে ভোটে আওয়ামী লীগের জিতে ক্ষমতায় আসা অসম্ভব হয়ে যায়। আর দুই নাম্বার কারণ হচ্ছে জামায়াতের দলের নামের পিছে "ইসলাম" শব্দটা থাকা। চামে জামায়তের সাথে মুক্তিযুদ্ধের অছিলায় যদি ইসলাম কুপানো যায় তাইলে আর চান্স কী পোগতিশীলরা ছাড়ে? ইন্ডিয়ায় অটল বিহারি বাজপেয়ীর মতো চরম দক্ষিণ পন্থী স্বাধীনতা সংগ্রামী ছিলো। জামায়তে ইসলামী যদি মুক্তিযুদ্ধের বিরোধিতা না করে মুক্তিযুদ্ধে অংশ নিতো তাইলে এরা তো মহাবিপদেই পড়ে যেতো। জামায়তে ইসলামীর রাজনীতিটা কী, এই উপমহাদেশের রাজনীতিতে তারা মৌলিক কোন কথাটা বলছে, এইটা জিগান বাংলাদেশের সবচেয়ে বড় পলিটিক্যাল এনালিস্টকে। দেখবেন উত্তরই দিতে পারবে না। আমি শিওর। এই হইতেছে আমাদের পলিটিক্যাল উইশডোম। প্যাথেটিক।
৩২ নাম্বার উত্তর ধানমন্ডি, কলাবাগান বার বার এই ডেভেলপার কম্পানিকে বলা হয়েছে রাস্তা ছাড়বার কথা।। Union ডেভেলপ কম্পানি যতদূর শুনেছি বড় কম্পানি।। কিন্তু প্রথমেই এদের গলদ দিয়ে শুরু।। একটি নয়তলা সুউচ্চ ভবন তৈরি করতে আনুসঙ্গিক যে বিষয়াদি লক্ষ্য রাখা উচিত তার মধ্যে প্রথমেই চারিদিকে জায়গা ছাড়বার কথা আসে।। এই বিল্ডিংয়ের উত্তর দিকের দেয়াল যখন তোলে তখন পাড়ার অনেকেই অবজেকশন দেয়।। কিন্তু এরা তার পরও অল্প অল্প করে দেয়াল তুলেই দিয়েছে।। পাড়ার মানুষের অবজেকশন ও সব চেয়ে বড় কথা বেআইনি ভাবে ভবন কোড না মানার এই ধৃষ্টতা এরা দেখাচ্ছে কিভাবে? এদের উদ্দেশ্য যদি সৎ হতো তবে আমাদের এতো কথা বলবার প্রয়োজন হতোই না।। ডেভেলপার কম্পানি বরং আগেই নিজেদের অবস্থান ও প্রফেশনাল সততা স্পষ্ট করতো।। হ্যাঁ এই বাড়ির মালিকেরাও এই দায় এড়াতে পারেনা।। আমি এই তিব্র নিন্দা ও ধিক্কার জানাচ্ছি।। বেআইনি এই কাজের সুরাহা এখনই হোক।।

১৯৪৭ এ স্বাধীন হওয়া পাকিস্তান রাষ্ট্রটি এখন মধ্য প্রাচ্যে যাকাত ফেতরা মাঙ্গে। ১৯৪৭ এ স্বাধীন হওয়া পাকিস্তান রাষ্ট্রটি এখন চীনে মেয়ে পাঠায় উপহার হিসাবে। ১৯৪৭ এ স্বাধীন হওয়া পাকিস্তান রাষ্ট্রটি এখন দাউদ ইব্রাহিমকে আশ্রয় দিয়ে কিছু কামায়। দীর্ঘ মুক্তি সংগ্রামের পর ১৯৭১ এ স্বাধীন হওয়া বাংলাদেশ প্রতিবেশী রাষ্ট্র শ্রীলঙ্কার ভঙ্গুর অর্থনিতীকে চাঙ্গা করতে তিন মাসের জন্য ২% সুদে ঋণ দিল। করোনার কারণে শ্রীলঙ্কার অর্থনিতীর অবস্থা খারাপ। এ ঋণ দেওয়ার মাধ্যমে বাংলাদেশ ঋণ গ্রহীতা থেকে ঋণদাতার তালিকায় উঠল। বিরাট সম্মানের ব্যাপার। যদিও শ্রীলঙ্কা ১৯৭১ এ পাকিস্তানকে কিছুটা সাহায্য করেছিল। মুক্তিযুদ্ধের কারণে ভারত তার আকাশ পথ পাকিস্তানের জন্য বন্ধ করে দেয়। তখন শ্রীলঙ্কা পাকিস্তানকে তাদের এয়ারপোর্ট ব্যাবহার করতে দেয় রিফুয়েলিঙের জন্য। জয় বাংলা জয় বঙ্গবন্ধু জয় আওয়ামী লীগ জয়তু শেখ হাসিনা ।
ইন্টেলেকচুয়াল তালিকা করাটা কেন আমি বিরোধিতা করি : তালিকার বিরোধিতা করেছেন অনেকেই ۔ তালিকায় থাকা উচিত ছিল এমন অনেকের হয়ে অনেকে এই তালিকার বিরোধিতা করছেন , তালিকায় আছেন এমন অনেকে বিরোধিতা করছেন এই স্ট্যান্ড থেকে যে , এই তালিকা পদ্ধতি সংকীর্ণ চিন্তা , ফেসবুকের অলগারিদমের কুচক্রের ফসল ۔ তালিকায় আছেন এমন দুএকজন একটু মৃদু আপত্তি দিয়েছেন অগ্রহণযোগ্য লোকজন তালিকায় আছেন বলে ۔ সম্ভবতঃ একমাত্র আমি শুরুতেই প্রিন্সিপল্ড স্ট্যান্ড নিয়েছি এই বলে যে এটা একটা কূপ্রথা বা কূপ্রথা তৈরী করছে ۔ আমি কিন্তু এখানে আমি আমি করছিনা , আমি আমি করলে একটু বাজে শোনায় বটেই ۔ অন্য কেউ আমার মতো করে একই সময়ে আমার মতো ভেবে থাকলে জানাবেন প্লিজ , জানলে আমি খুশিই হবো ۔ তো , কেন আমার এই স্ট্যান্ড ? কিছু সত্য কেউ স্বীকার না করলেও সত্য ۔ যেমন সবাই তালিকায় থাকতে চায় ۔ তালিকায় যারা আছেন সবাই ভিতরে ভিতরে খুশিই হয়েছেন , এই আনন্দ স্বীকৃতির আনন্দ ۔ আর যারা তালিকায় নেই তারা ভিতরে ভিতরে বিরক্তই হয়েছেন , অন্য কেউ অন্য অন্য তালিকা করে তাঁকে স্থান দিলে তিনি আপত্তি করবেনই না ۔ সত্যটা হলো সবাই তালিকায় থাকতে চায় , সবাই স্বীকৃতি চায় ۔ এবার আসেন মূল পয়েন্টে ۔ এটা কি কখনোই সম্ভব যে কম্প্রিহেন্সিভ তালিকা করা ? তালিকা তো শুদ্ধ হবেইনা , তালিকার পাল্টা তালিকা , তারও পাল্টা , পাল্টাপাল্টি , উল্টাপাল্টা ۔۔۔۔۔ একটা বিশ্রী ধরণের অসুস্থ প্রতিযোগিতার দিকে চলে যাচ্ছে বুদ্ধিবৃত্তিক পরিবেশ ۔ অথচ জগতে ইন্টেলেকচুয়ালিটির মতো সুন্দর কিছু হতেই পারেনা ۔ তাহলে কি তালিকা থাকবেনা ? স্বীকৃতি থাকবেনা ? স্বীকৃতি অবশ্যই থাকবে , এক্সিস্টেন্স থাকলে তালিকা লাগেনা , ইন্টেলেকচুয়ালকে তার স্বকীয় আলো দিয়ে অস্তিত্ব জানান দিতে হবে ۔ কোন ধরণের পেট্রোনাইজেশান , মার্কেটিং , প্রোমোটিং এই আলোকে ম্লান করে দিতে পারে ۔ যেমন সরকারি সুবিধাপ্রাপ্ত অনেক বড় বড় ইন্টেলেকচুয়াল অনেক চমৎকার সব ইন্টেলেক্ট শো করার পরও দ্যুতি ছড়াতে পারেনা۔ ইন্টেলেকচুয়াল সবচেয়ে সুন্দর তার অরগ্যানিক ফর্মে , যেন মুক্ত বিহঙ্গের মতো মনের সুখে বা মনের দুঃখে গান গেয়ে বেড়াচ্ছে খোলা আকাশের নিচে , প্রকৃতির স্পন্দনে ۔ তালিকা তৈরী এই মুক্ত পরিবেশকে কলুষিত করে , শিকল পরিয়ে দেয় , সেগ্রিগেট করে , দূরে ঠেলে দেয় অনেককেই , হতাশা ছড়ায় , ক্যাঅজ তৈরী করে , অনর্থক মনোমালিন্য তৈরী করে , সৃষ্টিশীলতা ব্যাহত করে , সম্ভাবনাকে নষ্ট করে দেয় , প্রগতিশীলতাকেই স্তব্ধ করে দেয় ۔ মনের সুখে সবাই লিখুক ۔ প্রত্যন্ত গ্রামাঞ্চলের যে ছেলেটি বা যে মেয়েটি ফেসবুক বা সোশ্যাল মিডিয়া চালায় তারও তো জীবনের গভীর উপলব্ধি থাকতে পারে , চিন্তার রেভলুশান তার উপরও ভর করতে পারে ۔ এই চিন্তা যখন প্রকাশিত হবে , এই চিন্তা যখন আপন শক্তিতে অন্য সবাইকে আলোড়িত করবে তখন তা ন্যাচারাল ওয়েতেই ঘটবে ۔ লেট দেয়ার বি লাইট ۔ ইন্টেলেকচুয়ালিটি কোন পণ্য নয় , এস্টাব্লিশমেন্টের রাহু থেকে একে মুক্ত রাখতে হয় সব সময় ۔ হ্যাপি ইন্টেলেকচুয়ালিজম 💕 
বিচারক ও আইনজীবীদের আদালতে কালো কোট ও গাউন পরার প্রয়োজন নেই বলে নির্দেশ দিয়েছেন প্রধান বিচারপতি সৈয়দ মাহমুদ হোসেন।
নিউজের আগামাথা বুঝি না। এক নিউজ দেখলাম মিস ইউনিভার্স বাংলাদেশ তানজিয়া জামান মিথিলার (তানজিয়া বানান যা, দেখলে তানগিয়া) সাথে সাকিব আল হাসানের প্রেমের সম্পর্ক ছিলো। মিথিলা স্বীকার করে বলেছেন সেটা পুরানো কথা, এখন না টানা উচিত। দেখেন সাকিবের জন্ম ২৪-৩-১৯৮৭তে, এখন বয়স ৩৪। বিয়ে করেছে ১২-১২-২০১২ তে, নয় বছর আগে, তখন বয়স ২৫। তাহলে মিথিলার বয়স কতো ছিলো? একজায়গায় বলা জন্ম তারিখ ৩১-১২-১৯৯৪, সেই হিসাবে ২৭ বছর। অর্থাৎ ১৮ বছর হবার আগেই সাকিবের সাথে সম্পর্কে জড়ায় ব্রেকআপও হয় অপ্রাপ্তবয়স্ক অবস্থায়। আবার আরেক জায়গায় বয়স ৩১-১২-১৯৯২। সেক্ষেত্রে ২০ বছর বয়স অর্থাৎ প্রাপ্ত বয়স্ক। এখন বলেন কোন দেশে ২৯ বছর বয়সে কেউ মিস ইউনিভার্স প্রতিযোগিতায় অংশ নেয়? এখন পর্যন্ত আমার দেখা ছিলো ২৬, আমরা আবারো রেকর্ড করতে যাচ্ছি? এই সাংবাদিকদের নিয়ে কিছু বলার নাই, নিউজ খুজতে যা খুশি তাই করবে। কার সাথে কার কোন সময় সম্পর্ক ছিলো, এটা এখনো পাবলিক খায়, তাও এই করোনাকালীন সময়ে? একটা কমেন্ট পড়লাম তিনটা কাজ সম্ভব না, প্রথমত হাতিকে কোলে বসানো, দ্বিতীয়ত পিপড়াকে লিপিস্টিক দেওয়া আর তৃতীয়ত সাংবাদিককে মানুষ বানানো। এই সাংবদিকদের নিউজের দরকার হলে হাজার হাজার নিউজ দিতে পারি। যেমন ধরেন, এক পুরুষ পর্নো তারকা যিনি একটা পর্নো ইউনিভার্সিটি করেছে, তার ফোরস্কিন কেটেছিলেন মানে মুসলমানি করেছিলেন। তার এখন পছন্দ হচ্ছে না, ডাক্তারের কাছে পরামর্শ চান পুনরায় চামড়া প্রতিস্থাপন করতে চান। এখন সাংবাদিক ভাইদের একটা বড় কাজ হতে পারে এই চামড়া কিভাবে পাওয়া যাবে, কে দেবে, কিভাবে রিভার্স অপারেশন করাবে, অপারেশনের পর কেমন দেখাবে ইত্যাদি। সাংবাদিক ভাইজান নিউজ আনেন পড়ছি। বিদ্যা সিনহা সাহা মিম পরিবার নিয়ে ইফতার করলো বা জয়া আহসান কুকুরকে রাস্তায় খাওয়ালো, বা ২৯ বছরে মিস ইউনিভার্স প্রতিযোগিতায় অংশগ্রহন যারা তারকা খেলোয়ারের সাথে পূর্বে সম্পর্ক ছিলো, বা বুবলীর সন্তানের পিতা কে, এইসব নিউজ দিতে থাকে, পাবলিকের কাছে সাংবাদিকদের এমনিই তেমন সম্মান নাই, যা আছে সেটা নস্ট করেন না।
আমার বাবা কিংবা মা'কে কখনো স্ক্রীনে আনিনি। আজ আনতে হলো। গল্পের প্রয়োজনেই খুব সম্ভবত হলো। এই গল্প হারাবার। হারিয়ে ফেলবার। বিষাদের। স্মৃতিকাতরতার। গল্পের নাম 'নস্টালজিয়া'...
খোমাখাতায় একটা ফটু বেশ চাউর হইছে। পচুর গণ্যমান্য ব্যক্তি শেয়ার করেছেন। ছবিতে দেখা যাচ্ছে শুধুমাত্র সুইমিং ট্রাঙ্ক পরা উদোম এক পুরুষের সাথে আপদমস্তক বোরকা পরা এক মহিলা সমুদ্র সৈকতে দাঁড়িয়ে আছে। ছবির শিরোনামঃ আরব ওয়ার্ল্ড। যদিও আমার ব্যক্তিগত পর্যবেক্ষণ বলে এ ধরনের বোরকা সাধারণত রিলিজিয়াস ইরানি নারীরা পড়ে। ছবিটা আরব বিশ্বে বা মুসলিম ওয়ার্ল্ডে নারী-পুরুষ বৈষম্যের প্রতীক হিসেবে উপস্থাপিত হচ্ছে। প্রথমত ছবিটা দেখে আমার কাছে স্টেজড মনে হয়েছে। আমি অস্বীকার করছি না আরব বিশ্বে বা বৃহত্তর মুসলিম ওয়ার্ডে নারীদের প্রতি বৈষম্য নাই, বরং খুব ভালোভাবেই আছে। সত্যি বলতে কি লিঙ্গ বৈষম্য কোন সুনির্দিষ্ট অঞ্চল বা কোন সুনির্দিষ্ট ধর্মের বিষয় নয়; এটা বৈশ্বিক সমস্যা। ডেমোক্রেসি রেটিংয়ে এক নম্বরে থাকা নরওয়েতে লিঙ্গ বৈষম্য আছে। একটু গুগল করে খুঁজে পেলাম ছবিটা আসলেই স্টেজড। এটা 2017 সালে রয়াল অ্যাক্যাডেমি অফ আর্ট, দি হেগ এর গ্রাজুয়েশন শো। ওয়েল, কোন সমস্যা বা কোন সিচুয়েশন কে প্রতীক অর্থ তুলে ধরতে চলচ্চিত্র বা চিত্রকলা ব্যবহার নিয়ে আমার কোন আপত্তি নেই। আমার সমস্যা হল কেউ যদি সেই প্রতীকী ছবিকে সত্য বলে প্রচার করে। ছবিটা এক ধরনের স্টেরিওটাইপ কে প্রমোট করে। ব্যক্তিগতভাবে স্টেরিওটাইপিং কে আমার কাছে বর্ণবাদের প্রাথমিক পাঠ মনে হয়। স্বীকার করতে দ্বিধা নেই আমি নিজেও অনেক ক্ষেত্রে জেনে‌ বা না'জেনে স্টেরিওটাইপিং করে থাকি। এবং এ পার্টিকুলার ছবিটি যে স্টেরিওটাইপ কে প্রমোট করে সেটাও আসলে সত্য নয়; আমার অভিজ্ঞতা তাই বলে। আরব বিশ্ব এক বিস্তৃত অঞ্চল, সব মিলিয়ে মনে হয় 22 টি দেশ। এরমধ্যে প্রচলিত অর্থে রক্ষণশীল সোসাইটি যেমন আছে, উদারনৈতিক সমাজ ও সংস্কৃতিও বিদ্যমান। রয়াল অ্যাক্যাডেমি অফ আর্ট , দ্যা হেগের প্রদর্শনীর খবর প্রথম মন্তব্যে দেওয়া আছে।
মোবাইল আসক্তি কাটিয়ে পাড়ার কিশোররা শর্টপিচ ক্রিকেট খেলছে। তাও রাতের বেলায়। এই দৃশ্য সুখকর!
গতকালের যুগান্তরে একটি রিপোর্টে প্রকাশ- "প্রত্যক্ষদর্শী অসীম চক্রবর্তী ও দীপক দাস জানান, হামলার মূল নেতৃত্বে ছিলেন দিরাই উপজেলার নাচনী গ্রামের বর্তমান ইউপি সদস্য সরমঙ্গল ইউনিয়ন যুবলীগের ওয়ার্ড সভাপতি শহীদুল ইসলাম স্বাধীন ও একই গ্রামের পক্কন মিয়া।" এটা অপ্রত্যাশিত ছিল না। বরং হিসেব করলে দেখা যাবে গত দশ বছরে ধর্মীয় সংখ্যালঘুদের উপর যেকোনো আক্রমণে আওয়ামী-বাকশালিদের একটা সুস্পষ্ট ভূমিকা আছে। এক দল ধর্মোন্মাদ লোক তাদের সহযোগী। শাল্লাতেও একই ধরণের ঘটনা ঘটেছে বলে মনে করার যথেষ্ট কারণ আছে। আওয়ামী-বাকশালিদের ভেতরকার গুন্ডা অংশটি এবং হেফাজতে ইসলাম বা এই ধরণের সংগঠনগুলোর ভেতর নাচানো সহজ এমন উগ্রবাদীদের ভেতর একটা ভয়ঙ্কর আনহোলি অ্যালায়েন্স তৈরি হয়েছে বলে মনে হয়। এরা একে অপরকে নিয়ে খেলে ও খেলায়। এই অ্যালায়েন্সের ব্যাপারে দেশের মুসলিম, হিন্দু, মানুষ, সকলের সতর্ক হওয়া উচিত। দেশটাকে ছারখার করে দেওয়ার ক্ষমতা এরা অর্জন করতে যাচ্ছে। শেষ পর্যন্ত আপনারা কেউ জিততে পারবেন না। দেশটা হারবে। দিন শেষে এই অ্যালায়েন্স গায়ের জোরে চেপে বসা বাকশালি অপশাসনের একটা ন্যাচারাল বাই-প্রোডাক্ট। বিরোধীমত দমন এবং বিরাজনীতিকরণ সব সময় দানব তৈরি করে। চোখ খুলে দেখার সময় ফুরিয়ে যাচ্ছে।
জবাবদিহিহীন রাজনৈতিক ব্যবস্থায় নাগরিকের অন্যান্য অধিকার, বিশেষ করে মতপ্রকাশের অধিকার যখন সীমিত হয়ে যায়, তখন সংবাদপত্রের স্বাধীনতা আলাদাভাবে টিকে থাকে না; সাংবাদিকেরা আলাদা করে স্বাধীনতা ভোগ করবেন, এমন আশা করার কারণ নেই।
ময়নার মা’র আত্ম পরিচয় অনেক দিন পর ময়নার মার ফেউসবুকে গেলাম। দেখি নিজের সম্পর্কে খুব সুন্দর করে লিখেছে – আমি ময়নার মা! মানুষটা আমি বালা, আবার বালা না! তের বচ্ছর ধইরা ঢাহায় থাহি, মাইনষের বাসা বাড়িতে বুয়ার কাম করি! যাগোর বাড়িতে কাম করি, হের মইধ্যে ম্যালা বড় মানুষ আছে, কিছু আছে বড় অইলেও ছুড জাতের, হেরা আমারে মানুষই মনে করে না, এর মইধ্যে এডা আছে ছ্যাঁচড়া জাতের ভ্যাবদা কবি, হের জীবনে খালি ভং আর ভং ... আমি বুঝতে পারছি না, এই কবি বলতে সে কি আমাকে বুঝাতে চেয়েছে, আমি ভাবতে পারছি না, যে ময়নার মাকে আমি ... ওকে ছাড়িয়ে দেয়া ছাড়া আমার আর কোন উপায় নেই! কত বড় সাহস আর স্পর্ধা, আমাকে বলে কি না ছ্যাঁচড়া জাতের ...
চলেন আমরা অন্যের কাজ আর না করি রাস্ট্রের কাজ যে আপনাকে চিকিৎসা দেয়া এটা কিন্তু আপনার আর মনে নাই। আপনি কিন্তু এটা আর চানও না। শরীর-স্বাস্হ্য খারাপ হলে সামথ্যনুযায়ী বেসরকারী হাসপাতাল খুঁজেন। বেশী খারাপ হলে কলকাতা বা থাইল্যান্ড যান। হাসপাতালে অক্সিজেন আর ভ্যানেটিলেটর সরবরাহ করা কি আমার কাজ নাকি? এই দায়িত্ব কেন আমি নিব? দান যদি করতে হয় পরিবারের কোন গরীব আত্মীয়কে করেন। ভালভাবে করেন। ব্যাক্তি হিসাবে ব্যাক্তিকে করেন। কিন্তু শুধুশুধু রাস্ট্রের কাজ নিজের কাঁধে নিবেন না। শুনতে খারাপ লাগবে, এটা করাটা ক্ষতিকর। মূল আলাপকে ঘোলা করবেন না। এভাবে আপনি অনেক মানুষকে দায়মুক্তি দেন। নতুন একটা সমস্যা তৈরী করেন। বরং হাসপাতালে নতুন ভ্যান্টিলেটর কবে কেনা হবে এ প্রশ্ন তুলেন। এনজিওগিরী ছেড়ে বিপ্লবী হন।
বহুরূপী মানুষের আসল রুপ একটা সময় ঠিকই বেরিয়ে আসে কিন্তু ততক্ষনে অনেক দেরি হয়ে যায়!! 
কর্কট এবং.....—১৪৷ সিআর পার্কে থাকার সময় কাজ শেষ করার পরে বেশ কিছুটা অবসর মিলতো৷আমি খুব ভোরে উঠতাম৷সকালের কাজ শেষ করার পরে শীতের সোনালি তাপহীন রোদ ছোটো ছাদটাকে ভাসিয়ে দিতো৷কবুতর দল বেঁধে ঘুরে ঘুরে খূঁটে নিত ছড়িয়ে দেওয়া চাল৷বাতাসে শীতের ভয়ে রান্না ঘরের দরজাটা ভেজিয়ে দিতাম৷এখানে কিচেন না বলে রান্নাঘরই বললাম ৷ওদের খাওয়া শেষে দরজার সামনে এসে ডাকতো!একটা বিষয় খেয়াল করতাম,দরজা খোলা থাকলেও ওরা ভিতরে আসতো না,কেন কে জানে!সকাল আর একটু গাঢ় হলে আস্তে আস্তে যেতাম কেনকাটায়—আলু,কপি,বেগুন,মরিচ...৷ সুমিতকে ঘুমকাতুরে বলা চলে৷বালক বয়স থেকেই ওর ঘুমের প্রতি প্রবল অনুরাগ..আর ঐ সময় সব কিছু থেকে কিছুটা সময় নিজেকে ভুলিয়ে রাখতে ঘুম ''সর্বরোগ এবং সকল মন খারাপ" থেকে বাঁচাতে টোটকার কাজ করত৷ এইটা একটা সঠিক সিদ্ধান্ত,যে কোনো সমস্যা থেকে বাইরে আসতে ঘুমের প্রয়োজন অতি আবশ্যক৷ বাপ্পার একজন "গৃহকর্ম সহায়ক" ছিলেন-নেপালী,অতি ভদ্র একজন মহিলা-যাকে সবাই 'দিদি' বলে ডাকতাম৷বাপ্পা মাসের দশ দিন হয়ত দিল্লিতে থাকত,অন্য সময় বিদেশে অথবা পাটনায়৷স্বাভাবিক ভাবেই দিদির ছিল সুখের চাকরি৷সেখানে আমরা নিয়মিত থাকায় তিনিরোজ আসতেন না-বাপ্পার অনুরোধ সত্বেও..৷যে দিন তিনি আসতেন সব কিছু পরিষ্কার করে, মেজে -কেচে এমনকি কেটে ধুয়েও দিতেন৷ ..তবু নানান কাজে আমার অনেকটা জল ঘাটা লাগত৷আমার তখন মায়ের কথা মনে আসত.. কোনো এক সময় আমার আঙ্গুলে ইনফেকসন হয়েছিল৷দীর্ঘদিন সাবান জাতীয় কোনো কিছু লাগানো বারণ ছিল৷যার জন্যে অনেক অনেক বছর মা আমাকে জলের কোনো কাজ করতে দিতেন না...৷সে তো আমার স্বর্গ যুগের কথা বলছি,তারপর কত জল শুকিয়ে গেছে হাতে,কখনওই আর সেই প্রদাহ হয়নি৷ একদিন বাপ্পা এল বিহার থেকে দু'দিনের জন্যে৷সে ছিল আমাদের কাছে মরুভূমিতে ওয়েসিস৷আমি নীচে এসে দাঁড়িয়েছিলাম,আমার-আমাদের খুব ভালো লাগছিল যে কারোর সাথে আমরা কিছুটা সময় কাটাবো৷বাপ্পা সর্ব কর্মে নিপুন অত্যন্ত দরদী একটি ছেলে৷..ঐ দিন বিকেলে গিয়ে আমরা অনেকগুলো বই কিনি৷বাপ্পার ঘরেও কিছু বই ছিল৷আমি সময় পেলেই বই পড়তাম৷ বহুবার পড়া শরৎলেখা আবার পড়বার জন্যে কিনে নিলাম৷ সুমিতের Abvd চারটে সাইকেলের মোট ষোলটি কেমো শেষ হয়েছে এর মধ্যে৷ওর PET স্ক্যানের তারিখ জানানো হোল৷কর্কটের ক্ষেত্রে এই সব পরীক্ষা আর তার রিপোর্টের অপেক্ষার মতন কঠিন বিষয় আর কী আছে আমার জানা নেই৷এই পরীক্ষার মাধ্যমে দেখা হবে টিউমারটার বর্তমান অবস্থা..তারপরে আবার নতুন করে মেডিসিন শুরু হবে৷স্ক্যানের আগের কয়েক ঘন্টা কিছু খাওয়া যাবে না,তাই ভোর পাঁচটায় ওকে তুলে কিছু খাইয়ে দিলাম..অবশ্য আমাদেরও তার কিছুটা সময় পরেই যেতে হবে৷আমি আবার সব কিছু গুছিয়ে নিলাম৷ যেখানে, যে পরীক্ষার জন্যেই যেতাম-অসংখ্য মানুষ লাইনে দাঁড়িয়ে আছেন দেখতে পেতাম৷ "নাস্তি রোগ সম দুঃখং"..রোগ থেকে বড় দুঃখ আর কীই বা আছে!দিল্লির রোগীরা আসেন পাঞ্জাব -গুজরাট -মহারাষ্ট্র- হরিয়াণা..থেকে৷এখানে বাংলা বিহার উরিষ্যা আসাম..এর পেশেন্ট কম,তবে অনেক বাঙালী ডাক্তার আছেন৷সুমিতেরও মোটামুটি চেনা দু'একজন সব ডিপার্টমেন্টেই থাকতেন৷স্ক্যান হতে বেশী সময় নেয়না৷কিন্তু প্রস্তুতি মেডিসিনটা দেবার পরে ঘন্টা খানেক অপেক্ষা করতে হয় একটা নির্ধারিত ঘরে৷সাধারণদের তখন ওই ঘর থেকে অনেকটা দূরে থাকতে বলে,আসলে সিকিউরিটি দাঁড়িয়ে থাকেন৷সুমিত তাঁকে বলে আমার একটু খেয়াল রাখতে৷এক সময় সব প্রসেসে স্ক্যান শেষ হল...রিপোর্ট পেতে চারদিন দেরী হবার কথা..৷ওখানে সুমিতের পরিচিত ডাঃ দাদা দেখে তখনই আমাদের জানিয়ে দিলেন.. 
জুলাই ১০, ২০১৬ মসজিদ ভিত্তিক সন্ত্রাস এবং তাবলীগ জামাত : ইসলামী সালাফিজমের জনক ইবনে তাইমিয়ার ভাবশিষ্য হলো মওদুদী আর মওদুদীর ভাবশিষ‍্য হলো মওলানা ইলিয়াস।এই ইলিয়াস সাহেবের স্বপ্নে প্রাপ্ত মতবাদ হচ্ছে আজকের তবলীগ জামাত অথচ দিনের পর দিন এদের দেশব্যাপী প্রচার চালাতে দেয়া হয়েছে।অনুদানের অর্থে নির্মিত মসজিদগুলিতে তারা নিজেদের নেটওয়ার্ক গড়ে তুলেছে।সেই নেটওয়ার্ক ব্যবহার করে জঙ্গিরা বর্তমানে নিজেদের কার্যক্রম চালিয়ে যাচ্ছে। অথচ পবিত্র কুরআনে এমন অসৎ উদ্দেশ্যে তৈরী করা মসজিদ নিয়ে চৌদ্দশত বছর পূর্বেই সাবধান করা আছে, এমনকি ঐসব মসজিদে রাসূলকে কোনোদিনই না দাড়ানোর আদেশ করেছেন স্বয়ং মহান আল্লাহপাক। "আর যারা নির্মাণ করেছে মসজিদ জিদের বশে এবং কুফরীর তাড়নায় মুমিনদের মধ্যে বিভেদ সৃস্টির উদ্দেশ্যে এবং ঐ লোকেদের জন্য ঘাটি স্বরূপ যে পূর্ব থেকে আল্লাহ ও তাঁর রসূলের সাথে যুদ্ধ করে আসছে, আর তারা অবশ্যই শপথ করবে যে, আমরা কেবল কল্যাণই চেয়েছি। পক্ষান্তরে আল্লাহ সাক্ষী যে, তারা সবাই মিথ্যুক।" "আপনি কখনো সেখানে দাড়াবে না, যে মসজিদ প্রথম দিন থেকে তাকওয়ার উপর প্রতিষ্ঠিত নয়, সেটিই আপনার দাঁড়াবার যোগ্য স্থান যেখানে রয়েছে এমন লোক, যারা পবিত্রতাকে ভালবাসে। আর আল্লাহ পবিত্র লোকদের ভালবাসেন।" (তওবাহ :১০৭,১০৮)। অর্থাৎ কুরআন মতেই তাবলীগ জামাতের মসজিদ ভিত্তিক ঘাটি গেড়ে নেটওয়ার্কিং করা নিষিদ্ধ। অথচ আমাদের অসচেতনতার সুযোগে আজ জঙ্গিরা আশ্রয় হিসেবে সেই অসৎ উদ্দেশ্যে গড়া মসজিদগুলিকে ব্যবহার করছে, মানুষ হত্যা করে তারা মসজিদে গিয়ে চাপাতি পরিস্কার করছে, মসজিদের ভিতরে আশ্রয় নিয়ে আইন শৃঙ্খলা বাহিনীকে লক্ষ্য করে গুলিও চালাচ্ছে! জঙ্গিদের চিহ্নিত করতে না পারা এবং জঙ্গিদের স্হান পরিবর্তন ঠেকাতে না পারার কারণও তাবলীগ জামাত। তবলীগের দলের সাথে ছদ্মবেশে তারা সহজেই স্হান পরিবর্তন করতে পারছে।যদিও হজ্জ ছাড়া ইসলামে স্বীকৃত কোনো গণসমাবেশ নেই তারপরও প্রতি বছর হাজার খানেক বিদেশি জামাতিদের দেশে ঢোকার ব্যবস্থা করে দিয়েছে বেদাত বিশ্ব ইজতেমা। সেই বিদেশিরা কোথায় যায় কতদিন থাকে তার কোনো নজরদারির বালাই নেই, অবশ্য আমাদের সেই জনবলও নেই।এই কারণেই ইজতেমা করার জন্য জায়গা দিতে একমাত্র বাংলাদেশ ছাড়া অন্য কোনো দেশই সে সময় রাজি হয়নি। সবচেয়ে বড় কথা হলো পৃথিবীর যতগুলো দেশে তবলীগ জামাত আছে সেখানে জঙ্গিও আছে, যেসব দেশ তবলীগ জামায়াত বন্ধ করতে পেরেছে তারা জঙ্গিবাদ নিয়ন্ত্রণে আনতে পেরেছে। 
সৃষ্টিকর্তা যা দেন মানুষ তাই মেনে নেয়। মানসিক ও শারীরিক প্রতিবন্ধিদের বাবা মা অনেক আদর যত্ন নিয়ে বড় করেন। মানুষ মহান বলেই সৃষ্টিকর্তা মানুষকে এমন ধরণের কষ্টের মধ্যে ফেলেন। ওই বাচ্চাদের প্রতিও মানুষের এক অপার্থিব মায়া জন্মে।
একটা বড় লঞ্চ আরেকটা ছোট লঞ্চকে ধাক্কা মেরেছে। খুব সম্ভবত খেলার ছলেই । এই ঘটনায় এরই মধ্যে মারা গেছে ৩০ জন। এটা নিয়ে আমাদের কোনো মাথা ব্যথা নেই। পুরো ফেসবুক মেতে আছে ১৩ ঘন্টার পর কে যেন বেঁচে গেছে, সেটা নিয়ে। হে স্রষ্টা, আমাদের একটু আক্বেল দাও। আমি ডুবে মরি, তাতে ক্ষতি নেই। মরার আগে আমাদের একটু আক্কেল লাভ যেন হয়।
একজন ছাত্র কিংবা শিক্ষকের সামান্য ফেসবুক পোস্টেই যদি একটি আস্ত বিশ্ববিদ্যালয়ের মানহানি হয় তাহলে তাদের বিশ্ববিদ্যালয় নাম ধারনের যোগ্যতা নেই বলে মনে করি। বিশ্ববিদ্যালয়ের মান বাড়ে শিক্ষা, গবেষণা ও চিন্তার উন্নয়নে তার ভূমিকা নিয়ে।
শরতের আকাশ পূজার ঢাক আমিনুল ইসলাম আকাশে নাই অস্ত্রহাতে কাঁটাতারের বেড়া ইচ্ছামতো দূরে যাওয়া ইচ্ছামতো ফেরা। লাগবে নাকো ভিসা কোনো লাগবে নাকো টাকা এমন সুযোগ ছাড়বো কেন থাকতে মনের পাখা ! বইটা রেখে মায়ের কাছে তাই চলেছি উড়ে সাদামেঘের সঙ্গী হয়ে উড়ছি ঘুরে ঘুরে। মার্কিনীদের কামানগুলো অবাক চোখে তাকায় ঘুমিয়ে আছে সৌদী আরব মরুর মতো ফাঁকায়। বয়স হলো--- কুতুব মিনার দাঁড়িয়ে তবু সোজা ইতিহাসের লম্বা রাতেও শেখেনি চোখ বোজা। হাওড়া সেতু পার হয়েছি-- অমনি এলো কানে চিরচেনা ঢাকের বাড়ি আছড়ে পড়ে গাঙে। দুর্গাপূজায় ঢুলি বাজায় ঢাকের সাথে ঢোল কাশের বনে নদীর পাড়ে তারই ঊতরোল।
শুক্রবার সকাল ১০.১০ মিনিটে একযোগে প্রচারিত হবে বিটিভ, বিটিভি ওয়ার্ল্ড এবং ৭১ টিভিতে। বিটিভি ও বিটিভি ওয়ার্ল্ড এ পুন:প্রচার সন্ধ্যায়।
বিটিভি চট্টগ্রাম কেন্দ্রে প্রচারিত আমার সুর ও সংগীত পরিচালনায় পরিবেশিত ... গান - " রাতের কাছে কত অনুনয় করেছি।" শিল্পীঃ- সুতপা চৌধুরী মুমু। সুরঃ- তাপস কুমার বড়ুয়া। কথাঃ- পঙ্কজ দেব অপু। যন্ত্রানুষঙ্গেঃ- কি-বোর্ড -গোলাম সাফা মিঠু বেহালা- প্রিয়তোষ বড়ুয়া তবলায়- মনোজ সরকার গীটার- মোঃ শাহনেওয়াজ অক্টোপ্যাড- রুবাইয়াত প্রথম প্রচারঃ ১২/০৩/২০২১, সময়ঃ-৩.৩০
১ম বাংলাদেশ যুব গেমস এর শিরোনাম সংগীত গীতিকবি: মেজর আনিস-উল- ইসলাম (অব:) সুর ও সংগীত: সুজন আরিফ শিল্পী: সুজন আরিফ, রাজিব, পুলক, লিজা, ঝিলিক, লুইপা ও বৃষ্টি ভিডিও নির্মাণ: আজম বাবু ও মেজর আনিস সহকারী: রামিন সার্বিক সহযোগিতা: সেনা ক্রীড়া সংস্থা পৃষ্ঠপোষক: বাংলাদেশ অলিম্পিক এসোসিয়েশন। সকলকে দেখার জন্যে সবিনয় অনুরোধ.....
আমাদের বিশ্ববিদ্যালয় শিক্ষা :------------------- আমাদের সময়ে বিশ্ববিদ্যালয়ের পড়ালেখায় কোন কোর্স বা সেমিষ্টার সিস্টেম ছিল না। শুধুমাত্র সাইন্সে প্রথম বর্ষে একটা পরীক্ষা ছিল, আর্টস ও কমার্সে তাও ছিল না। ভর্তির বছর তিনেক পরে সকলের জন্য দুই সাবজেক্টের সাবসিডিয়ারী পরীক্ষা হতো,যার মার্ক অনার্সের রেজাল্টে যোগ হতো না, ফলে ১০০ এর মধ্যে ৩৩ পেলেই চলতো। তাও আবার শিক্ষকদের নিকট হতে এমন শর্ট সাজেশন পাওয়া যেতো,তাতে আর্টসের অনেক মেধাবী ছাত্র পরীক্ষার গ্যাপে পড়ে সাবসিডিয়ারী পাস করতো। সাইন্সের ছাত্রদের সাবসিডিয়ারী পাসে হালকা একটু প্যাড়া ছিল। এরপর ছিল অনার্স পরীক্ষা, যেটা আমাদের সময়ে ভর্তির ৪/৫ বছরের আগে হতো না। অবশ্য অনার্স পরীক্ষা আসলে সবারই কমবেশি টেনশন শুরু হতো। হলে অনার্স পরীক্ষার্থীদের একটা ভাব তৈরি হতো। অবশ্য অন্যান্য ব্যাচের ছাত্ররাও হলের বিভিন্ন ইস্যুতে অনার্স পরীক্ষার্থীদের অগ্রাধিকার দিতো। খুব গুরুত্বপূর্ন ইস্যু ছাড়া অনার্স পরীক্ষার সময়ে হলে মিছিলও হতো না। এরপর ছিল মাস্টার্স পরীক্ষা,যা অনার্স পরীক্ষার ২/ ৩ বছর পর অনুষ্ঠিত হতো। অনার্স পাসের পর মাষ্টার্সে অতটা টেনশন কাজ করতো না। অনেকটা অনার্স পরীক্ষার রিপিট হিসেবে সকলে মাস্টার্স পরীক্ষা দিয়ে উতরে যেতো। এরপর আমাদের সিভি তে লেখা যেতো - শিক্ষাগত যোগ্যতা :- ( অনার্স )মাষ্টার্স। যা হোক,আমার এ লেখার উদ্দেশ্য পরীক্ষার বর্ণনা দেওয়া নয়। পরীক্ষার বিবরণের মাধ্যমে আমি ঐ সময়ে আমাদের পড়ালেখার পিছনে ব্যয়িত সময় কতটুকু তা বোঝাতে চেয়েছি, যেটা সত্যি সত্যিই খুব সামান্য। ১৭/১৮ বছরের একটা যুবক,বাড়ি থেকে প্রথম বিচ্ছিন্ন হয়ে একা জীবন যাপন শুরু করে। তার জন্য নির্দিষ্ট একটি অর্থ বরাদ্দ, সে ঐ অর্থের মাধ্যমে তার জীবন যাপনে সম্পুর্ন স্বাধীন। সর্ব প্রথম ধাক্কা, থাকার যায়গা ম্যানেজ করা, যার নিয়মতান্ত্রিক কোন পদ্ধতি ছিল না। অর্থাৎ ১৭/১৮ বছরে তার জীবন যাপনের সকল বিষয়ে চ্যালেঞ্জ মোকাবেলা করে তাকেই করণীয় নির্ধারণ করতে হতো। উপরে বর্ণিত পরীক্ষার বিশ্লেষণ মোতাবেক অনার্স পরীক্ষার আগ পর্যন্ত পড়ালেখার কোন চাপ না থাকায় ঐ ৪/৫ বছর একজন ছাত্র কি করবে সে ব্যাপারে সে সম্পূর্ণ স্বাধীন,যার যা মন চাইতো সে সেটাই করতো। ঐ সময়ে কেউ রাজনীতি করতো,কেউ গান বাজনা করতো,কেউ নাটক করতো, কেউ আবৃত্তি করতো, কেউ খেলাধুলা করতো, কেউ কবিতা লিখতো, কেউ সাহিত্য চর্চা করতো, কেউ সাংবাদিকতা করতো, কেউ প্রেম করতো, কেউ জুয়া খেলতো,কেউ মদ গাঁজার নেশা করতো, কেউ মাস্তানী করতো, কেউ দল বেঁধে মেয়েদের হলের দিকে যেতো, কেউ শুধু আড্ডাই দিতো ( আড্ডার হাজারো বিষয়বস্তু ),কেউ বেশিরভাগ সময়ই ঘুমাতো,কেউ কি খাবে সারাদিন সেটা নিয়ে ভাবতো। আবার অনেকে এর মধ্যে একের অধিক কিছু করতো।অনার্স পরীক্ষার আগ পর্যন্ত পড়ালেখার চেয়ে বেশিরভাগ ছাত্রের ক্ষেত্রে এই সকল কাজ মূখ্য ছিল। আমাদের সময়ে ১৭/১৮ বছরের একটা যুবক নির্দিষ্ট অর্থের মাধ্যমে স্বাধীন ভাবে জীবন যাপন এবং চ্যালেঞ্জের মাধ্যমে জীবন যাপনের উপকরণ অর্জনের মাধ্যমে একজন দক্ষ ব্যবস্থাপক, প্রশাসক,অভিভাবক হিসেবে গড়ে উঠেছে। অপরদিকে প্রথাগত শিক্ষার চাপ কম থাকায় ঐ সকল এক্সট্রা কারিকুলাম কর্মকান্ড মূখ্য হওয়ায় আমাদের পরবর্তী জীবনে তা ব্যপক ভূমিকা রেখেছে। এ জন্য আমি আমার বিশ্ববিদ্যালয় জীবন নিয়ে ভিষনভাবে গর্বিত। বি:দ্র: আমাদের সময়ের শিক্ষার্থীদের ( বিশ্ববিদ্যালয় জীবন: ১৯৮০ থেকে ১৯৯০) লেখাটা পছন্দ হলে অন্যদের স্মৃতিচারণের জন্য শেয়ার করতে ,আর পছন্দ না হলে বা ভিন্নমত থাকলে কমেন্টে সেটা লেখার জন্য অনুরোধ করছি ।
ডিউক হুদা। এই মানুষটা আমার ছোটচাচা। সহজ মননের আর হাসি মুখের মানুষটা অনেকটা পরিব্রাজকের মতো ভাবনা ও বাস্তবতা নিয়ে জগৎ-যাপন করেন। সমাজ আর সময়কে দেখেন চিন্তার চোখ দিয়ে। মনে প্রশ্ন আনেন। উত্তর খোঁজেন। তাঁর  নাগরিক হৃদয় ব্যথিত হয়। বিস্ফোরিত হয়। আলোড়িত হয়। তিনি বুকের ভিতরের কথাগুলো প্রকাশ করেন কবিতা লিখে। তিনি আপন চিন্তায়, বোধতাড়িত হয়ে সহজ কথায় কবিতা রচনা করেন। সে সব কবিতা নিয়েই তাঁর রচিত প্রথম বই 'এ দেশ তোমার আমার'। বইমেলায় বইটি প্রকাশ করেছে দেশ পাবলিকেশন্স। পাওয়া যাচ্ছে  মেলার সোহরাওয়ার্দী উদ্যানে দেশ পাবলিকেশন্সের ৫৬,৫৬, ৫৭ নং স্টলে। মানবতাবাদী বিপ্লবী কবি ডিউক হুদা তাঁর বইয়ের বিক্রয়লব্ধ সব টাকা মানুষের কল্যাণের কাজে যুক্ত করবেন বলে সে কথা বলেছেন বইতে। ভাবনা ও ব্যবহারিক মানসে রণনময়ী কবি'র কাজ, চিন্তা ও রচনার জয় হোক সময়জুড়ে।
আব্বাসউদ্দীন একাডেমি, ডোমার-এর কর্মকর্তা-শুভানুধ্যয়ীদের প্রতি ঈদের শুভেচ্ছা। সক্রিয় নেতা-কর্মীদের ঈদ-সম্মানী প্রদানের ব্যবস্থা রয়েছে। সাংগঠনিক সম্পাদক এম সহিদুল ইসলাম সমন্বয় করছেন। সম্মানী গ্রহণে আগ্রহীবৃন্দ দপ্তর সম্পাদক খালিদ মাহমুদকে ফোন করুন। করোনাকালীন সময়ে সচেতনতার সঙ্গে ঈদ উদযাপনে সচেষ্ট থাকুন। উল্লেখ্য, সকল ধর্মাবলম্বীই ঈদ-সম্মানী গ্রহণের যোগ্য। আটলান্টিকের পার থেকে সাগরসম শুভকামনা ♦ সাসু, গ্লোবাল চেয়ারম্যান, আব্বাসউদ্দীন একাডেমি
যে ডাক্তার বলবে ডায়াবেটিসের ঔষধ দিয়ে কিডনী নষ্ট হয় আর ডায়াস্টোলিক প্রেশার ১১০ হলে পিংক সল্ট গুলে পানি খেতে হয়, তার বিষয়ে বিএমডিসির ব‍্যবস্থা নেয়া উচিত।
পরীমনির সাথে ব্যক্তিগত সম্পর্ক না থাকার দাবিদার চয়নিকা চৌধুরী আটক।।
স্বপ্ন ----- সারারাত অনিদ্রার পরে চোখের পাতা দুটি যখন ঘুমে জড়িয়ে আসে তখন দেখি তুমি আমার সমুখে দাঁড়িয়ে আছো। কি করে এখন এত অঢেল সময় পাও? এখন তুমি আমাকে নিয়ে মেঘের দেশে হারিয়ে যেতে চাও। নদীর তীরে হাঁটতে চাও বা নিবিড় অরণ্যের কোন ঝর্ণার স্বচ্ছ জলে শরীর ডোবাতে চাও। বাস্তবের সেই কর্মচঞ্চল তোমার দিকে অপলক তাকিয়ে থাকি আমি। যে তোমার কখনও সময় হয়নি আমাকে নিয়ে কোথাও যাবার। বিশাল বিশ্বকে আমি চার দেয়ালের মধ্যে কল্পনার চোখেই শুধু সাজিয়ে দেখেছি। বয়সের ভারে ক্লান্ত আমার সেই দুটি চোখ এখন না দেখে কোনও স্বপ্ন না আসে তাতে ঘুম। -----------------------------------
