 নাগরিকের চলাফেরা সাংবিধানিক অধিকার। কোনো ব্যক্তি বা কর্তৃপক্ষের খেয়ালখুশি অনুযায়ী তা নিয়ন্ত্রণ বা বারণ করা অসাংবিধানিক বলে উল্লেখ করেছেন হাইকোর্ট। একটি ভালো রায়। একইভাবে নাগরিকের কথা বলা ও মত প্রকাশের স্বাধীনতাও সাংবিধানিক অধিকার। কোনো ব্যক্তি বা কর্তৃপক্ষের খেয়ালখুশি অনুযায়ী তা নিয়ন্ত্রণ করাও একই কারণে অসাংবিধানিক হওয়া উচিত।
আমাদের মা'য়ের ছিলো এক জোড়া সোনার দুল ওই ভেঙে মা গড়িয়ে দিলো সাতটি হাতে ফুল! (২০ বছর পর আমরা হারিয়ে গেলে যেনো সবাইকে খুঁজে পাই)
এ সপ্তাহের ভাবনা =========== ১. আমি সিলেট থাকি, সুনামগঞ্জের খুব কাছে। হাওর আমার খুব প্রিয় জায়গা, পুরো বর্ষার সময় উথালপাতাল পানিতে নৌকা ভাসিয়ে দিয়ে সেখানে বসে হাওরের সৌন্দর্যটি দেখার মাঝে অন্য একধরনের বিস্ময়কর অনুভূতি রয়েছে। শীতের সময় এই এলাকাটি আবার শুকিয়ে যায়, তখন সেখানে দিগন্ত বিস্তৃত মাঠ। দেখে বিস্ময়ে স্তব্ধ হয়ে যাই, পৃথিবীর আর কোথাও এরকম বিচিত্র ভূ-প্রকৃতি পাওয়া যায় কি না, আমি জানি না। শীতের সময় হাওর এলাকায় কথা মনে হলেই আমার বাউল সম্রাট শাহ আব্দুল করিমের কথা মনে পড়ে। তিনি হাওর এলাকায় থাকতেন, যখন বেঁচে ছিলেন তখন তার সাথে আমার অনেকবার দেখা হয়েছে। আমার সবাই তার বাউল গানের কথা জানি, কিন্তু তাঁর যে অসাধারণ স্মৃতিশক্তি ছিল সেটা আমরা অনেকে জানি না। মনে আছে একবার কোনো একটা অনুষ্ঠানের আগে সুনামগঞ্জের সার্কিট হাউজে তাঁর সাথে সময় কাটাচ্ছি তখন তিনি কবিতার মতো করে তাঁর লেখা সবগুলো গান আমাদের শুনিয়ে যাচ্ছিলেন, আমি অবাক বিস্ময়ে তাঁর দিকে তাকিয়েছিলাম। বেশ কিছুদিন আগে একবার শাহ আব্দুল করিমের বাড়িতে একটি বাউল সম্মেলনের আয়োজন করা হয়েছে, আয়োজকেরা আমাকে আমন্ত্রণ জানিয়েছেন। আমি খুব আগ্রহ নিয়ে রওনা দিয়েছি। কাছাকাছি গিয়ে আবিষ্কার করলাম সেখানে গাড়ি যায় না। একজন আমাকে মোটর সাইকেরলর পিছনে বসিয়ে নিয়ে যেতে রাজি হলেন, আমি হাওরের শুকনো মেঠো পথে মোটর সাইকেলেলর পিছনে বসে বসে গিয়েছি। কী অপূর্ব একটি অভিজ্ঞতা! সেখানে শাহ আব্দুল করিমের সাথে আমার শেষ দেখা। এই বিস্তৃত হাওর অঞ্চল এখন পানির নিচে, সময়ের আগে উজান থেকে পানির ঢল এসে পুরো এলাকা ডুবিয়ে দিয়েছে। আর দুই সপ্তাহ সময় পেলেই বোরো ধানের ফসল কৃষকেরা ঘরে তুলতে পারতেন, সেই সময়টুকু তারা পাননি। যাদের গোলা ভরা ধান থাকতে পারত তারা চোখের পলকে নিঃস্ব হয়ে গিয়েছেন। শুধু যে ধান গিয়েছে তা নয়, ধানের পর গিয়েছে মাছ, তারপর গিয়েছে হাঁস। এই এলাকায় মানুষের ওপর দুর্যোগের পর দুর্যোগ নেমে এসেছে। আমি পত্রপত্রিকায় খবরগুলো পড়ি এবং কেমন জানি অসহায় বোধ করি। সেদিন এই এলাকায় দুজন মানুষ আমার কাছে এসেছেন, বন্যা নিয়ে কথাবার্তা বলেছেন তারপর আমার কাছে একটি কাগজ ধরিয়ে দিয়েছেন। কাগজটি দুর্যোগ ব্যবস্থাপনা আইনের ২২ নম্বর ধারা। বন্যায় তলিয়ে যাওয়া এলাকার মানুষেরা তাদের অঞ্চলটিকে দুর্গত এলাকা হিসেবে ঘোষণা করার পর এই মন্ত্রণালয়ের সচিব এলাকার মানুষদের ‘সস্তা’ বক্তব্য দেওয়ার জন্যে বকাবকি করে বলেছেন: “দুর্যোগ ব্যবস্থাপনা আইনের ২২ নম্বর ধারায় লেখা আছে কোনো এলাকাকে দুর্গত এলাকা ঘোষণা করার আগে সেই এলাকার অর্ধেক মানুষকে মারা পড়তে হবে।” কী ভয়ংকর একটি কথা! কথা এখানেই শেষ হয়ে গেলে রক্ষা ছিল, কিন্তু সচিব মহোদয় এখানেই কথা শেষ করেননি, যারা দুর্গত এলাকা ঘোষণার কথা বলেছেন “তারা কিছুই জানেন না, না জেনে কথা বলছেন” সেটা নিয়ে উম্মা প্রকাশ করেছেন। তারপর বলেছেন: “এই এলাকায় একটি ছাগল মারা যায়নি!” ঠিক কী কারণ জানা নেই, এত বড় একটা বিপর্যয়কে ছাগলের মৃত্যুর মতো এত ছোট বিষয়ের সাথে তুলনা করে বিষয়টি হাস্যকর একটা পর্যায়ে নিয়ে যাওয়ার মাঝে একধরনের মমতাহীন অসম্মান প্রকাশ করার ব্যাপার আছে, যারা এই ভিডিওটি দেখেছেন তারা সবাই এই অসম্মানটুকু অনুভব করবেন। আমি দুর্যোগ ব্যবস্থাপনা আইনের ২২ নম্বর ধারাটি খুঁটিয়ে খুঁটিয়ে পড়েছি, অর্ধেক মানুষ মরে যাওয়ার কোনো কথা সেখানে নেই। সচিব মহোদয় স্থানীয় মানুষেরা কিছু জানে না বলে তাদের বকাবকি করেছেন, অথচ দেখা যাচ্ছে আসলে তিনি নিজেই ব্যাপারটি জানেন না। কোনো কিছু না জেনে সেই বিষয়টি নিয়ে খুব জোর গলায় কথা বলার এই ভিডিওটি নিশ্চিতভাবে সচিব মহোদয়ের কর্মজীবনের একটি বড় কালিমা হয়ে থাকবে। আমাদের দেশের মানুষের মতো এত কষ্টসহিষ্ণু মানুষ সারা পৃথিবীতে আর কোথাও আছে কি না, আমার জানা নেই। এই দেশের মানুষ অসংখ্যবার ঝড়-ঘূর্ণিঝড়-বন্যায় ক্ষতবিক্ষত হয়েছে, কিন্তু প্রত্যেকবার তারা মাথা তুলে দাঁড়িয়েছে। এবারেও তারা নিশ্চয়ই মাথা তুলে দাঁড়াবে, কিন্তু সেই মাথা তুলে দাঁড়ানোর জন্যে যেটুকু সাহায্যের দরকার তার সবচেয়ে বড় অংশটি হচ্ছে তাদের জন্যে একধরনের মমতা। ছাগলের মৃত্যুর উদাহরণ দেওয়া হলে সেই মমতাটুকু প্রকাশ পায় না। আমি পত্রপত্রিকায় পড়ে দেখার চেষ্টা করছি এই বন্যাপ্লাবিত এলাকায় কোন ধরনের সাহায্য দেওয়া হচ্ছে। একটি সময় ছিল যখন বাংলাদেশের অর্থনীতি ছিল দুর্বল, এখন আর সে অবস্থা নেই। ‘দুর্গত এলাকা’ বলে ঘোষণা করা হোক আর না হোক এই দুর্গত মানুষগুলোর পাশে সরকার ও দেশ এসে দাঁড়াবে– সেই আশাটুকু নিশ্চয়ই করতে পারি। ২. সেদিন বিকালবেলা হঠাৎ করে একজন সাংবাদিক আমার কাছে এসেছেন, হামিদ মির নামে একজন পাকিস্তানি সাংবাদিক তার বাবাকে দেওয়া পদকটি ফিরিয়ে দিতে যাচ্ছেন– এ ব্যাপারে আমার কী মন্তব্য সেটি তিনি জানতে চান। আমি ভাসা ভাসাভাবে পাকিস্তানের সাংবাদিক হামিদ মিররে নাম শুনেছি, কিন্তু তার বাবার পদক ফিরিয়ে দেওয়া সম্পর্কে তখনও আমি কিছুই জানি না। তাই আমি কোনো মন্তব্য দিতে পারলাম না। রাতে খবর পড়ে জানলাম একাত্তরে বাংলাদেশের ওপর পাকিস্তানি নৃশংসতার বিরুদ্ধে পাকিস্তানের যে কয়জন মানুষ প্রতিবাদ করেছিলেন তার মাঝে একজন হচ্ছেন এই সাংবাদিকের বাবা। বাংলাদেশ রাষ্ট্রীয়ভাবে অন্য অনেক বিদেশি বন্ধুর সাথে সাথে পাকিস্তানের এই সাহসী মানুষটিকে সম্মানিত করেছে। তিনি বেঁচে নেই বলে তাঁর পুত্র হামিদ মির বাবার পক্ষে এই সম্মাননাটুকু গ্রহণ করেছিলেন। হামিদ মিরের ভাষায় এই পদকটি দিয়ে তাকে আসলে প্রতারণা করা হয়েছে, কারণ পদকটি দেওয়ার সময় তাকে আশ্বাস দেওয়া হয়েছিল যে বাংলাদেশ পাকিস্তানের সাথে সম্পর্ক ভালো করবে। কিন্তু সম্পর্ক ভালো হওয়া দূরে থাকুক, সম্পর্ক দিনে দিনে খারাপ হচ্ছে; তার প্রতিবাদে হামিদ মির পদকটি ফিরিয়ে দিতে যাচ্ছেন। পুরো ব্যাপারটার মাঝে একধরনের তামাশা আছে সেটা সবাই লক্ষ করেছে কি না, জানি না। আমরা নিজের চোখে একাত্তরে পাকিস্তানের নৃশংসতা দেখেছি বলে এই বর্বর রাষ্ট্রটির প্রতি আমাদের ভেতরে প্রবল একধরনের বিতৃষ্ণা আছে। যদি পাকিস্তানের সাথে সম্পর্ক খারাপ হতে হতে একসময় পাকিস্তানের সাথে সম্পর্ক কেটে দেওয়া হয়, আমি সম্ভবত সবার কাছে মিষ্টি বিতরণ করব। তবে আমার ইচ্ছা অনুযায়ী রাষ্ট্র পরিচালনা হয় না, তাই চট করে মিষ্টি বিতরণের সুযোগ পাব বলে মনে হয় না। কিন্তু সম্পর্ক যে খারাপ হয়েছে সেটি সবাই নিশ্চয়ই লক্ষ্য করেছে। সম্পর্ক খারাপ হওয়ার কারণটিও নিশ্চয়ই কেউ ভুলে যায়নি। আমাদের দেশের যুদ্ধাপরাধীদের আমরা বিচার করে শাস্তি দিয়েছি, সেই যুদ্ধাপরাধীদের জন্যে দরদে উথলে পড়ে পাকিস্তান, তাদের পার্লামেন্টে আমাদের দেশের বিরুদ্ধে নিন্দা প্রস্তাব এনেছে। তারপরও যদি হামিদ মির সাহেব বুঝতে না পারেন কেন সম্পর্কটি খারাপ হয়েছে তাহলে তার আসলে সাংবাদিকতার পরিবর্তে অন্য একটা কাজ শুরু করা উচিত। একজন সাংবাদিক এই সহজ বিষয়টা বুঝতে পারছেন না, আমার সেটা বিশ্বাস হয় না। আমার ধারণা বাংলাদেশের সাথে তার মাখামাখির কারণে সেই দেশের মিলিটারি কিংবা অন্য কেউ তাকে প্রাণের ভয় দেখিয়েছে এবং দুর্বল মানুষ প্রাণের ভয়ে যেটা করে তিনি সেটাই করেছেন। বাংরাদেশকে অপমান করার চেষ্টা করে নিজের প্রাণ বাঁচানোর চেষ্টা করছেন। দোয়া করি তিনি প্রাণে বেঁচে থাকুন। আমার অবশ্য আরও একটা বিষয় নিয়ে খানিকটা বিভ্রান্তি রয়েছে। এই সম্মাননা পদকটি হামিদ মলিকে দেওয়া হয়নি, তার বাবাকে দেওয়া হয়েছে। পদকটি যদি ফিরিয়ে দিতে হয় তার বাবা সেটি ফিরিয়ে দিতে পারেন, হামিদ মিরের সেই অধিকার আর ক্ষমতা কোনোটাই নেই। আমরা তার বাবা সম্পর্কে যেটুকু জানি তার থেকে বলতে পারি, তিনি কখনও এই পদকটুকু ফিরিয়ে দিতেন না। যে মানুষ একাত্তরের সেই দুঃসময়ে পাকিস্তানের মতো বর্বর একটি দেশে বাংলাদেশের পক্ষে প্রতিবাদ করেছেন, তিনি নিশ্চয় এখনও তিনি যুদ্ধাপরাধীদের বিচারের পক্ষে কথা বলতেন। শুধু তাই না, আমরা আমাদের দেশের যুদ্ধাপরাধীদের বিচার করেছি, পাকিস্তান কোন সাহসে তাদের পার্লামেন্টে এর বিরুদ্ধে নিন্দা প্রস্তাব নেয়, তিনি নিশ্চয় সেটারও প্রতিবাদ করতেন। আমার প্রশ্ন তার পুত্র-পুঙ্গবকে কে অধিকার দিয়েছে তার সম্মানিত বাবার নাম ভাঙিয়ে বাংলাদেশকে অপমান করার চেষ্টা করার? ৩. শহীদ মিনারে কাজ আরিফের মৃতদেহের কফিন এবং তাকে ঘিরে তার আপনজনেরা দাঁড়িয়ে আছে এই দৃশ্যটি আমি চোখের সামনে থেকে সরাতে পারছি না। বহুদিন তার সাথে যোগাযোগ নেই, সে অসুস্থ, চিকিৎসার জন্যে আমেরিকা গিয়েছে, সেটাও আমি জানতাম না। তাই হঠাৎ করে তার মৃত্যু সংবাদটি শুনে আমি খুব বড় একটা আঘাত পেয়েছি। কাজী আরিফ আমার একেবারে ছেলেবেলার বন্ধু। আট বছর বয়সে আমি বান্দরবান থেকে চট্টগ্রামে এসে সেখানকার পিটিআই স্কুলে ভর্তি হয়েছিলাম, সেখানে আমার কাজী আরিফের সাথে পরিচয়, আমরা দুজনেই তখন ক্লাস থ্রিতে পড়ি। (কাজী আরিফকে আমরা অবশ্যি কখনও ‘কাজী আরিফ’ নামে ডাকিনি, তাকে তার ডাক নাম ‘তৌহিদ’ বলে ডেকেছি।) শৈশবে কাজী আরিফ নিয়ে আমার যে এখনও সবচেয়ে বেশি উজ্জ্বল সেটি হচ্ছে ক্লাশের সামনে দাঁড়িয়ে সে কবিতা আবৃত্তি করছে। আমি একধরনের বিস্ময় নিয়ে তাকে কবিতা আবৃত্তি করতে দেখতাম। ‘শুনতাম’ না বলে ‘দেখতাম’ লিখেছি, তার একটা কারণ আছে। সেই অতি শৈশবেই কাজী আরিফ অবিশ্বাস্য আন্তরিকভাবে কবিতা আবৃত্তি করত এবং জোর গলায় সে যখন কবিতা আবৃত্তি করত তখন তার গলায় একটা রগ রীতিমতো ফুলে ওঠত এবং সেটাই ছিল আমাদের কাছে সবচেয়ে দর্শনীয় বিষয়। সে যে বড় হয়ে বাংলাদেশের একজন সর্বশ্রেষ্ঠ আবৃত্তি শিল্পী হবে সেই ক্লাস থ্রিতেই আমাদের অনুমান করা উচিত ছিল। আজ থেকে অর্ধশতাব্দী থেকেও বেশি সময় আগে চট্টগ্রাম শহরটি অন্যরকম ছিল। আমরা ছোট ছোট শিশু চট্টগ্রাম শহরের আনাচে-কানাচে ঘুরে বেড়াতাম, কেউ কখনও সেটা নিয়ে দুর্ভাবনা করত না। পিটিআই স্কুল থেকে পাস করে কলেজিয়েট স্কুলে, সেখান থেকে আমি বগুড়া চলে এলাম এবং কাজী আরিফের সাথে যোগাযোগ বিচ্ছিন্ন হয়ে গেল। তার সাথে আবার যোগাযোগ হল স্বাধীনতার পর; সে আর্কিটেকচারে ভর্তি হয়েছে, আমি পদার্থ বিজ্ঞানে। বহুদিন পর প্রথম যখন তার সাথে দেখা হল সে আনন্দে হা হা করে হেসে বলল: “মনে আছে তুমি যখন স্কুলে ছিলে তখন তুমি পোকাকে বলতে পুকা!” আমার মনে ছিল না, কিন্তু আমি তাকে অবিশ্বাস করিনি। আমরা নেত্রকোনার মানুষ ‘পোকা’কে ‘পুকা’ বলি, ‘সূর্যের আলো’কে ‘সূর্যের আলু’ বলি– এটি নূতন কিছু নয়। মুক্তিযোদ্ধা কাজী আরিফ যখন বাংলাদেশের একজন সর্বশ্রেষ্ঠ আবৃত্তি শিল্পী হয়ে উঠছে তখন আমি আমেরিকায়। সেখানে হঠাৎ একদিন তার সাথে দেখা জানতে পারলাম, সে আমেরিকা চলে এসেছে। নিউ জার্সি নিউ ইর্য়ক এলাকায় থাকে, মাঝে মাঝেই তার সাথে দেখা-সাক্ষাত হয়। একবার নির্মলেন্দু গুণ আমেরিকা বেড়াতে এলেন, আমি আর আমার স্ত্রী কাজী আরিফ আর নির্মলেন্দু গুণকে নায়েগ্রা ফলস নিয়ে গেলাম। ফিরে আমার সময় দীর্ঘ ভ্রমণে সবাই ক্লান্ত, আমি গাড়ি চালাচ্ছি। আমার স্ত্রী বাচ্চা দুজনকে দেখভাল করছে। তখন হঠাৎ গাড়ির পিছনে বসে থাকা কবি নির্মলেন্দু গুণ ও কাজী আরিফ আবৃত্তি করতে শুরু করলেন। একজন একটি শেষ করেন তখন আরেকজন শুরু করেন। গভীর রাত নির্জন পথ, গাড়ির হেড লাইট হাইওয়ের একটুখানি পথ আলোকিত করে রেখেছে, দুই পাশে অরণ্য, তার মাঝে আমরা যাচ্ছি, গাড়ির পিছনে কবি নির্মলেন্দু গুণ এবং কাজী আরিফ কবিতা আবৃত্তি করে যাচ্ছেন। কবি নির্মলেন্দু গুণ তাঁর নিজের লেখা কবিতা গভীর মমতায় তার নিজের মতো করে বলে যাচ্ছেন। কাজী আরিফের ভরাট কণ্ঠ, নিঁখুত উচ্চারণ, কবিতার জন্যে গভীর ভালোবাসা; আমরা মন্ত্রমুগ্ধের মতো শুনতে থাকি। তারপর কতদিন পার হয়ে গেছে, আমার এখনও মনে হয় অন্ধকারে গাড়ি চালাচ্ছি, পিছনের সিটে বসে আছে কাজী আরিফ, আমাদের কবিতা আবৃত্তি করে শুনিয়ে যাচ্ছে। আমরা আর তার কণ্ঠে কবিতা শুনতে পারব না। কাজী আরিফ, প্রিয়বন্ধু, বিদায়।
পৃথিবীর বেশির ভাগ প্রাণী মাতৃগর্ভ থেকে বেরিয়ে কয়েক মিনিটের মধ্যে হাঁটতে শিখে যায়! আধঘণ্টার মধ্যে টালমাটাল দৌড়ায়। হরিণশিশু বা গরুর বাচ্চা যত চটপট বড় হয়, মানুষের শিশুর পক্ষে সেটা সম্ভব হয় না। দীর্ঘকাল তাকে পরিচর্যা করতে হয়। স্বাবলম্বী হওয়ার ব্যাপারে অন্য প্রাণীরা মানুষের থেকে অনেক এগিয়ে 
এক চাইনিজ হোটেলে ভাগ্নের বিয়েতে উপস্থিত ছিলাম আজ। না দেখে পরে ম্যাজিস্ট্রেট পাঠিয়ে জরিমানা করার চেয়ে কিচেন দেখে সতর্ক করার জন্য ম্যানেজারকে সাথে নিয়ে কিচেনে প্রবেশ করলাম। মেঝের অবস্থা খুবই খারাপ লাগল। হার্ড বোর্ড দিয়ে কিচেনের উপরে বানানো ছাদে দুই ফিট ফাঁক রেখে সেমি স্টোর বানানো হয়েছে। খালি বোতল, কার্টুন ইত্যাদি দিয়ে ছাদ ভর্তি। এক পাশে লুঙি, গামছা কাপড়চোপড় ঝুলছে। দুইটিই চরম অপরাধ। ছাদের উপর থেকে রান্নার মশল্লা হিসেবে টিকটিকি, তেলাপোকা আর ইঁদুরের মল পড়ার সমূহ সম্ভাবনা আছে। বললাম, কিচেনের উপরে স্টোর বানানোর জন্য ৩ লাখ, কিচেনে জামা কাপড় ঝুলানোর জন্য ৩ লাখ। মোট ৬ লাখ টাকার অপরাধ করেছেন। কঠিনভাবে সতর্ক করে বের হলাম। অতি শীঘ্রই সবার জন্য কিচেন দৃশ্যমান করা বাধ্যতামূলক করা হচ্ছে। হয় গ্লাস দিয়ে, অথবা সিসি ক্যামেরা দিয়ে খাবার জায়গায় বড় মনিটর লাগিয়ে কিচেন দৃশ্যমান করতে হবে। আমরা দরজায় দরজায় যাব না। পত্র পত্রিকায় গণ বিজ্ঞপতির মাধ্যমে সময় বেঁধে দিয়ে তা ব্যত্যয়ে শাস্তিমূলক ব্যবস্থা নেয়া হবে। এটা করা হলে খাবার হোটেল, রেস্তোরাঁ এবং ক্যাফেগুলোর ৮০% সমস্যা দূর হয়ে যাবে নিশ্চিত।
আজ ০২ জুন বিশিষ্ট নাট্যব্যক্তিত্ব ও শিক্ষাবিদ মমতাজ উদদীন আহমদ-এর প্রয়াণ দিবস। ২০১৯ সালের এই দিনে রাজধানীর অ্যাপোলো হাসপাতালে তিনি মারা গেছেন। মমতাজ উদদীন আহমদ প্রখ্যাত নাট্যকার, অভিনেতা ও ভাষাসৈনিক। স্বাধীনতা উত্তর বাংলাদেশের নাট্য আন্দোলনের পথিকৃত। এক অঙ্কের নাটক লেখায় বিশেষ পারদর্শিতার স্বাক্ষর রেখেছেন। তিনি ১৯৯৭ সালে নাট্যকার হিসেবে একুশে পদকে ভূষিত হন। প্রয়াণ দিবসে গভীর শ্রদ্ধায় স্যারকে স্মরণ করছি। 
আমার ছাদ বাগানের পেঁপে।আলহামদুলিল্লাহ দুইটা গাছেই অনেক পেঁপে আছে।
ঝোপে জঙ্গলে আসে দঙ্গলে আসে গেরিলার দল, হাতিয়ার হাতে চমকায়। হাতে ঝলসায় রোষ প্রতিশোধ। শোধ রক্তের নেবে তখতের নেবে অধিকার। নামে ঝনঝায়—যদি জান যায় যাক, ক্ষতি নেই; ওঠে গর্জন, করে অর্জন মহা ক্ষমতার, দিন আসবেই, দিন আসবেই, দিন সমতার।
"যেখানে মায়ের নাম সেখানে আনন্দধাম " শ্রীসারদেশ্বরী মহিলা সমিতি, মৌলভীবাজার এর আয়োজনে প্রতি বৃহস্পতিবার মা সারদার গ্রন্থপাঠ,  আলোচনা আর মাতৃসংগীত পরিবেশনা চলছে।মায়েরা জুম এপস এর মাধ্যমে যুক্ত হয়ে সাবলীলভাবে অনুষ্ঠানে অংশ  নিচ্ছেন। অনুষ্ঠানে যুক্ত সকলের প্রতি কৃতজ্ঞতা প্রকাশ করছি। মা সারদার আশীর্বাদ সকলের উপর বর্ষিত হোক। ❤❤
পৃথিবীটা শাসন করে বি-গ্রেডের মানুষ। আর পৃথিবীকে বাঁচিয়ে রাখে সি এবং ডি-গ্রেডের মানুষ। এ-গ্রেডের মানুষগুলো বাস্তবে পৃথিবীর কোন কাজেই লাগে না। তারা শুধুই নিজেকে নিয়ে ব্যস্ত থাকে। একটা নির্ঝঞ্ঝাট আরাম আয়েশের জীবন কাটিয়ে পৃথিবী থেকে বিদায় নেয় আর দশটা জড় বস্তুর মতো। ....................... আর লক-ডাউন, শাট-ডাউন ইত্যাদিতে এই বি, সি, ডি গ্রেডের লোকেরাই বেশী ক্ষতিগ্রস্থ হয়ে থাকে। .............. হাদীসে এসেছে, 'তোমরা তোমাদের মধ্যকার দূর্বল, অসহায়দের কারণেই সাহায্যপ্রাপ্ত হয়ে থাক'। তাই, আপনার দৃষ্টিতে এরা দূর্বল হলেও আল্লাহর দৃষ্টিতে হয়তো এরাই সবল। এদের দিকে খেয়াল দিন, এই শাট-ডাউনে এদের পাশে দাঁড়ান প্লিজ। 
দীর্ঘদিন পর আবার সলিমুল্লাহ স্যারের ওয়েব সাইটটি চালু করার চেষ্টা করা হচ্ছে। আস্তে আস্তে স্যারের সকল লেখা এই ওয়েব সাইটে পাওয়া যাবে। যাঁরা স্যারের লেখা নিয়মিত পড়তে চান তাঁরা সবাই এই পেইজকে অনুসরণ করবেন এবং ওয়েবসাইটে ঢুঁ মারবেন। 
অনেক বন্ধু ও পরিচিত জনেরা পরামর্শ দিচ্ছেন- বিত্তবান শিল্পপতিরা যেন সাহায্যের জন্যে এগিয়ে আসে। আমার জানা মতে, এই পরিস্থিতি মোকাবেলার জন্যে যে সব চিকিৎসা সামগ্রী দরকার তা ক্রয় করা সরকারের জন্যে কোন ব্যপারই না। আর নিন্ম আয়ের মানুষের জন্যে খাদ্য নিরাপত্তা নিশ্চিত করার জন্যে যথেষ্ট মজুদ সরকারী গুদামে রয়েছে এ কথা সরকারেরই বলা। এরপরও কেন সহযোগিতার প্রয়োজন? যারা নিজ উদ্যোগে সাহায্য করছেন, সরকার বললে ও তারা করবেন না বললে ও তারা করবেন কারন তারা জানেন কেন করতে হবে। আমরা যে পরিমান ট্যাাস্ক ও ভ্যাট দেই সেই টাকা দিয়ে সরকার বড় বড় উন্নয়ন প্রকল্প নেয়, কমচারীদের বেতন বাড়াই, আর কি করে তা আপনাদের সবারই জানা। তাই, এর ওর কাছ থেকে সাহা্য্য চাওয়া নিয়ে ব্যস্ত না থেকে সরকার কে চাপ দিন আমাদের ট্যাাস্কের টাকা থেকে প্রয়োজনীয় ব্যয় করার জন্য।
"কাজী মোতাহার হোসেন, মোতাহের হোসেন চৌধুরী, ডক্টর মুহম্মদ শহীদুল্লাহ, আবুল ফজল, আহমদ শরীফ, আহমদ ছফা, সিরাজুল ইসলাম চৌধুরী, বোরহানউদ্দিন খান জাহাঙ্গীর, বদরুদ্দীন উমর, হুমায়ুন আজাদ, সৈয়দ শামসুল হক, হাসান আজিজুল হক, আখতারুজ্জামান ইলিয়াস..." উপরের বুদ্ধিজীবীদের মহিমার কথা ফেসবুকের এক আলাপে দেখতে পাইলাম। আমি মনে করি, উপরের বুদ্ধিজীবীরা বুদ্ধিজীবিতাকে অনেকটা প্রবন্ধ ব্যায়ামের মতো কইরা দেখতেন। এইটা গুড যে নতুন বুদ্ধিজীবীরা প্রবন্ধ সাহিত্য থিকা সইরা আসছেন। আসলে শিক্ষামূলক বুদ্ধিজীবিতার দিন শেষ। ইউনিভার্সিটিতে ছাত্র পড়ানো আর তার মতো কইরাই সোসাইটিতে শিক্ষার প্রচার এই রকম বুদ্ধিজীবিতাই মূলত ওনারা করতেন। উপরের ভদ্র বুদ্ধিজীবীদের আর্গুমেন্ট খুঁইজা দেখেন। অতি অল্প। এরা অভিজাতপনা কইরা গেছেন প্রায় সকলে। খালি বলবেন, শুনবেন না। তর্ক করবেন না। বেসিক্যালি ওনারা শিক্ষাবিদ #বুদ্ধিজীবী। পশ্চিমের শিক্ষাকে বাঙালী মুসলমানের উপযোগী কইরা বুদ্ধিজীবিতা চালাইছেন। কম গুরুত্বের জিনিস।
সুপ্রিম কোর্ট আইনজীবী সমিতির নির্বাচনের ২য় দিন আমার সাথে এডভোকেট খলিল ভাইয়ের দেখা হয় সুপ্রিম কোর্ট এলাকায়। আমরা কুশল বিনিময় করি। তিনি খুব হাসিমুখে আমার সাথে ছবি তোলেন। আমাকে তার সাথে লাঞ্চ করতে অনুরোধ করেন। আজকে ঘুম থেকে ওঠার পর ফেসবুক জুড়ে দেখি খলিল ভাইয়ের উপর অমানষিক নিষ্ঠুর কায়দায় নির্যাতন করে তাকে কোর্টে চালান দিয়েছে র‍্যাব। তার বিরুদ্ধে মামলাও করেছে র‍্যাব। র‍্যাবের কাজে বাঁধা প্রদান, তাদের উপর হামলা করার অভিযোগ এনে তাকে ধরে নিয়ে প্রথমে পৈশাচিক নির্যাতন করা হয় এবং পরে মামলা রুজু করে কোর্টে চালান দেয়া হয়। কোর্টও তার জামিন না মঞ্জুর করে তাকে জেলহাজতে প্রেরণের আদেশ দেয়। এডভোকেট খলিল ভাই এখন কারাগারে। সুপ্রিম কোর্ট এবং ঢাকা বারের অত্যন্ত সুপরিচিত এবং যেকোন অন্যায় অবিচারের বিরুদ্ধে প্রতিবাদী আইনজীবী একটি মিথ্যা মামলায় গত ২ দিন যাবত হাজতবাস করছেন। সুপ্রিম কোর্ট বারের নব-নির্বাচিত সভাপতি এডভোকেট আব্দুল মতিন খসরু স্যার আপনি কি জানেন? আপনার বারের একজন সম্মানিত সদস্যের সাথে রাষ্ট্রের একটি বাহিনীর কতিপয় পথভ্রষ্ট সদস্য কেমন অমানবিক আচরণ করেছেন? সুপ্রিম কোর্ট বারের বড় বড় রাঘব বোয়ালেরা কি জানেন? আপনাদের একজন কলিগ কি অকথ্য নির্যাতনের শিকার হয়েছেন? বার কাউন্সিল কি জানেন? আপনাদের সদস্যদের জন্য কন্ডাক্ট করেছেন। কিন্তু আপনাদের সদস্যদের প্রতি অন্যায় কিংবা অবিচার হলে আপনাদের করণীয় কি? চুপ মেরে বসে থাকা? বাংলাদেশের ৬০ হাজার বিজ্ঞ আইনজীবীর কি করা উচিত এখন? এই জঘন্য অন্যায় কি আমরা মেনে নেবো? মহামান্য রাষ্ট্রপতি আপনি নিজে একজন বিজ্ঞ আইনজীবী, মাননীয় স্পীকার আপনি একজন বিজ্ঞ আইনজীবী, মাননীয় আইন মন্ত্রী আপনি নিজে একজন বিজ্ঞ আইনজীবী। মাননীয় প্রধান বিচারপতি আপনি একজন বিজ্ঞ আইনজীবী ছিলেন। খলিল ভাই আপনারই একজন কোর্ট অফিসার। একজন বিজ্ঞ আইনজীবী একটি অন্যায়ের প্রতিবাদ করেছেন। তাই বলে র‍্যাবের কিছু লোক তাকে এভাবে মারবে?! তার বিরুদ্ধে মিথ্যা বানোয়াট মামলা করবে??এই অন্যায় কি মেনে নেয়া উচিত হবে?? বিজ্ঞ বন্ধু খলিল ভাইয়ের উপর নিষ্ঠুর নির্যাতনের বিচার চাই। তার বিরুদ্ধে আনীত মিথ্যা মামলা প্রত্যাহার করতে হবে। একজন কোর্ট অফিসারকে যেসব বিপথগামী র‍্যাব সদস্যরা নির্যাতন করেছে তাদের সাসপেন্ড করে বিচার আওতায় আনতে হবে। আর যদি তা না হয় আমরা সাধারণ আইনজীবীরা আইনানুসারে এর বিহীত করবো ইনশাআল্লাহ। জাগ্রত আইনজীবী পরিষদের পক্ষ থেকে আমরা এই পাশবিক ঘটনার বিচার দাবি করছি। আজ থেকে ৩ বছর আগে আইনজীবী সুরক্ষা আইনের যে দাবি আমি উত্থাপন করেছিলাম তা আজ বিজ্ঞ আইনজীবীরা উপলব্ধি করছেন নিশ্চয়ই। বিজ্ঞ আইনজীবীদের প্রতি অনুরোধ করছি। এই পোস্টটি শেয়ার করুন। 
আব্দুল মুত্তালিব দাঁড়িয়ে আছেন কা'বা ঘরের সামনে। তার বুকের ভেতর নবজাত শিশুসন্তান। ছেলে আব্দুল্লাহর পুত্র। সিরিয়া থেকে বানিজ্য কাফেলা নিয়ে ফেরার পথে আব্দুল্লাহ মারা গেছেন। নাতিকে বুকের ভেতর চেপে ধরে আছেন আব্দুল মুত্তালিব। নিজের ছেলের কথা মনে পড়ছে। তাঁর চোখ ভিজে উঠেছে পানিতে। আব্দুল মুত্তালিব কাঁপছেন। থিরথির করে কাঁপছেন। কেন কাঁপছেন জানেন না। তিনি কাঁপাহাতে শিশুসন্তানকে কা'বা ঘরের দিকে তুলে ধরলেন। বুকের গভীরে বড়ো করে নিশ্বাস টেনে নিলেন। ঝিরঝির করে বাতাস বইছে। হালকা শীতল বাতাস। মরুভূমির বাতাস এখন গরম হওয়ার কথা। বাতাস বইছে ঠান্ডা। আব্দুল মুত্তালিব অবাক হয়েছেন। তিনি নাতির মুখের দিকে তাকালেন। মনে হলো সে হাসছে। আব্দুল মুত্তালিব কা'বা ঘরের দিকে তাকালেন। স্পষ্ট কণ্ঠে বললেন, "এই সন্তানের নাম রাখলাম, মুহাম্মদ। #মুহাম্মদ 
আমার বিশ্বাস আপনাদের অনেকের জীবনে বহুবার এমনটি ঘটেছে যে, সলাতের সিজদাটা আরো একটু দীর্ঘ করেছেন শুধুমাত্র এই আশায়, ❝সিজদার মাঝেই মৃত্যুটা হয়ে যাক! সিজদা থেকে উঠার আগেই যেনো রব ডাক দেন!❞ রবের কাছে চলে যাবার এই সুন্দর ইচ্ছাটা যেনো আল্লাহ কবুল করেন!
ইসরাইলে সমাজতন্ত্রের জন্যে সংগ্রাম আর নারীবাদ বা নারী অধিকারের আন্দোলন এই দুইটার সূচনা, বিকাশ ও বর্তমান অবস্থা একটা কৌতূহল জাগানিয়া বিষয়। ইসরাইল রাষ্ট্রের জন্মের পর দেশটির সামাজিক ও রাজনৈতিক পরিস্থিতি যা ছিল সেটা তো ঠিক অন্য আর দশটা দেশের মতো নয় আরকি। এরপর যখন ১৯৬৭ সনে ছয় দিনের যুদ্ধে ইসরাইল জিতে গেল তখন তো সেই দেশে জায়নবাদী একটা ইউফোরিয়া শুরু হয়ে গেল, ইসরাইলের ইহুদীদের মধ্যে দেশপ্রেমের নামে উগ্র জাতীয়তাবাদের সকল প্রবণতা, সীমান্ত নিয়ে বিবাদ, আর আরবদের সাথে বৈরিতা এইসব মিলিয়ে পরিস্থিতি কি ছিল সেটা অনুমান করা যায়। সেই পরিস্থিতির মধ্যেই ইসরাইলের নারীদের মধ্যে অগ্রসর একদল নারী অধিকারের আন্দোলন এগিয়ে নিয়ে গিয়েছিলেন। সত্তরের দশকের শুরুতে ইসরাইলে নারীবাদের দ্বিতীয় তরঙ্গ বলে যে আন্দোলনের জোয়ারটা এসেছিল সেটার বিস্তার, অর্জন ও ভূমিকা এইসবের কথা তো আমরা ভাসা ভাসাভাবে জানি। যেহেতু ইসরাইলে নারীবাদী আন্দোলনের ক্ষেত্রে অগ্রণী ভূমিকাটা সমাজতন্ত্রীদের ছিল সেজন্যে কিছু খবর আমরা পেতাম। কিন্তু ইসরাইলের সমাজ তো ঠিক অন্য যে কোন একটা দেশের মত নয়; ওদের নাগরিকদের মধ্যেও যেমন আরব ইহুদী টানাপড়েন আছে, আবার ফিলিস্তিনিদের সাথে সংঘাত সেটাও তো আরেকটা মাত্রা যোগ করে। এইটাই কৌতূহলের বিষয়। এইরকম নানা মাত্রা কাটিয়ে কিভাবে নারীবাদী আন্দোলনের বিকাশ হয় অথবা নারীবাদী আন্দোলনে এইসব পরস্পর বিপরীত মাত্রা স্বার্থ ও আদর্শের প্রভাব কি ছিল- কৌতূহলের বিষয় নয়? আর অগ্রভাগে যেহেতু কমিউনিস্ট ও সমাজতন্ত্রীরাই ছিল, সেজন্যে ওদের কমিউনিস্ট পার্টির বিভক্তি, আদর্শগত সংগ্রাম, বর্তমান অবস্থা সেগুলিও বিস্তারিত জানতে আগ্রহ হয়। আগ্রহ যখন জেগেছে, খানিকটা জেনে তো যাবোই নিশ্চয়ই। আহা, কত কিছু যে জানবার আছে! সে তুলনায় জীবনটা যেন একটু বেশীই ছোট! নয়?
আমার নিজস্ব মুক্তিযুদ্ধের কাহিনী - ৩ আমার ছোট মেয়েটির নাম 'নীলমা' ওর নামটি মুক্তিযুদ্ধের এক স্মৃতি থেকেই নেওয়া, নীলমা রাখার কারণটি হলোঃ আমরা তখন গেরিলাযুদ্ধ করছি বগুড়ার শারিয়াকান্দি এলাকায়। সেপ্টেম্বর মাসের শেষে সেক্টর হেডকোরাটার তরঙ্গপুর গিয়ে রিপোর্ট করতে আমাকে পাঠালেন আমাদের গ্রুপ লিডার খোকন ভাই। বেশ কিছুদিন থেকে আমার চোখটাও দারুন ব্যথা অনুভব করছিলাম, তাই তরঙ্গপুর গিয়ে সেক্টরকম্যান্ডার কর্নেল নুরুজ্জামানের সাথে দেখা করে তাঁকে আমাদের গেরিলা অপেরেশনের খবরাখবর দিয়ে দু'তিন দিনের ছুটি চাইলাম, কোলকাতায় গিয়ে চোখটা ভালো ডাক্তারকে দেখাতে, উনি আমাকে তিন দিনের ছুটি দিলেন, সঙে ১০০ ভারতীয় রুপিও দিলেন আর কোলকাতার একজন কংগ্রেস নেতার ঠিকানাও দিলেন, শ্রী রাম, যিনি মুক্তিযোদ্ধা দেরকে সহাহতা করতেন। রাম দাদা ৪০ উর্ধ বয়স বেশ স্বাস্থ্যবান মানুষ, একটা সাদা ভেস্পা মোটর সাইকেলে চড়ে বেড়াতেন, আমাকে ভেস্পার সাইড কারে বসিয়ে নিয়ে উনার বাড়িতে বালিগঞ্জ গার্ডেন্স এর একটা ঘড়ে থাকতে দিলেন, উনার বাড়ীর কয়েকটা বাড়ি পরেই এক চক্ষু চিকিৎসক ডঃ ননিগোপাল দেবদাস (আগে বগুড়ায় প্রাক্টিসিং ডাক্তার) এর কাছে নিয়ে গেলেন। পরদিন আকাশবানী কোলকাতার সম্প্রচার কেন্দ্রে এক নিউজ এডিটরের সাথে আমার পরিচয় করিয়ে দিলেন এইভাবে যে, "এই ছেলেটা মুক্তিযুদ্ধের মাঠ থেকে এসেছে, নিজে যুদ্ধ করছে, চোখ খারাপ হওয়ায় চিকিৎসা করতে এসেছে কোলকাতায়, এর কাছে যুদ্ধের আসল খবর পাবে", নিউজ এডিটর আমার সাথে কথা বলছিলেন এমন সময় দিল্লি থেকে কোলকাতায় আসা খবর পাঠক নীলিমা সান্যাল এর সাথে পরিচয় করিয়ে দিয়ে ছোট্ট একটা ইন্টারভিউ নিলেন। এখানে উল্লেখ করতেই হচ্ছে যে, আকাশবাণীর বাংলা খবরও দিল্লি স্টুডিও থেকেই সম্প্রচারিত হতো, নীলিমা সান্যাল ও দিল্লি থেকেই খবর পরতেন, কিন্ত সেপ্টেম্বরে তিনি কোলকাতার আকাশবাণী স্টুডিওতে কি একটা কারনে এসেছিলেন, আর ভাগ্যক্রমেই আমার সাথে দেখাও হলো। এই সেই নীলিমা সান্যাল, বহুবার শুনেছি তাঁর ভয়েস, "আকাশবাণী, খবর পড়ছি নীলিমা সান্যাল, আজকের বিশেষ বিশেষ খবর হল" সে সময় আকাশবাণী'র থেকে সংবাদ পাঠকদের মধ্যে কয়েকজনের নাম মনে গেঁথে গিয়েছিল। দেশবিদেশের সংবাদ পাঠকদের মধ্যে নীলিমা সান্যাল ছাড়াও ছিলেন ইভা নাগ, অসিত ভুষন দাশ, প্রশান্ত বন্দ্যোপাধ্যায়, সত্যেন মিত্র, বরুন মজুমদার, দেবদুলাল বন্দ্যোপাধ্যায় প্রমুখ। নীলিমা সান্যালের মতো বলিষ্ঠ এবং পরিচ্ছন্ন উচ্চারণে সংবাদপাঠ আকাশবাণীতে খুব কমই ছিলো। তাই ১৯৯৮ সালের ১৯ নভেম্বর যখন আমার তৃতীয় কন্যার জন্ম হয় তখন ওর নাম রাখলাম নীলিমা। ১৯ নভেম্বর শ্রীমতী ইন্দিরা গান্ধীর ও জন্মদিন। ১৯৭১ সালে বাংলাদেশের স্বাধীনতা যুদ্ধের সময় সংবাদ-পরিক্রমা নামে আকাশবাণী কলকাতার সংবাদভিত্তিক অনুষ্ঠান পরিবেশনা ও সংবাদপাঠের মধ্যে দিয়ে আরো একজন বাংলাদেশে ব্যাপক পরিচিতি লাভ করেন, তিনি হলেন দেবদুলাল বন্দ্যোপাধ্যায়। তাঁর বাচনভঙ্গি ও কন্ঠস্বরের কারণে তিনি পশ্চিমবঙ্গে কিংবদন্তী সংবাদপাঠক হয়ে উঠেছিলেন, কয়েক বছর আগে বিবিসি বাংলার এক অনুষ্ঠানে বাংলাদেশের মুক্তিযুদ্ধের সময় তাঁর সংবাদপাঠকে ঘিরে কিছু স্মৃতিচারণ করেছিলেন দেবদুলাল বন্দ্যোপাধ্যায়, তারই একটু স্মৃতিকথা থেকে জেনেছি, সংবাদপাঠে তাঁর অবদানের জন্য ভারত সরকার তাঁকে পদ্মশ্রী খেতাবে ভূষিত করেছিলেন। আর একজন অদ্বিতীয়ম নীলিমা সান্যাল, রূপে-গুণে-ব্যক্তিত্বে এক অসামান্য মানুষ ছিলেন আমার কাছে, সৃষ্টিকর্তা যাঁকে দু-হাত ভরে এতকিছু দেন, তাঁদেরই একজন বোধহয় নীলিমা সান্যাল। এছাড়াও আরো সংবাদ পাঠক যেমন, ইভা নাগ ছিলেন রাশভারী, কড়া ধাঁচের গার্লস কলেজের অধ্যক্ষার মতো একজন ব্যক্তিত্ব, এছাড়া বিজন বোস, কেয়া চক্রবর্ত, যেনো হিমশীতল ব্যক্তিত্বের মধ্যেও মাথায় রাখা প্রশ্রয়ের হাত। আরো অনেক সাংবাদিকদের নাম আজো ভুলিনি, এছাড়াও স্বাধীন বাংলা বেতারের এম আর আখতার মুকুলের চরম পত্র, বাংলাদেশের মুক্তিযুদ্ধের শুধু সংবাদ পরিবেশকই নয় যেনো ৭ কোটি মানুষের অতি কাছের আপনজন। চরম পত্র' এম আর আখতার মুকুলকে নিয়ে পরবর্তী অধ্যায়ে লিখব।
শেখ হাসিনা কয়জনের লগে বাংলাদেশের বিয়া দিছে আল্লাহ মালুম। তালাকের পরে ইদ্দতকালের সময়ও তো দিতেছে না।
যতটুকু জানি একটি ফ্যাক্টরি স্থাপনের আগে অনেক প্রক্রিয়ার ভিতর দিয়ে যেতে হয়।। ফ্যাক্টরি টি কোন জায়গায় স্থাপন হবে, লোকালয় বা বসতি থেকে দূরে হতে হবে।। যথেষ্ট পরিমান জায়গা থাকা চাই।। কি ধরনের ফ্যাক্টরি, তার উপর নিস্কাশন ব্যবস্থ, কত পরিমান দ্রব্য বা মাল উৎপাদন হবে, তার জন্য যথেষ্ট ডিপোজিট থাকা চাই।। যোগ্য নির্দেশকের লিস্টি, কারা কারা মালিকানায় থাকছে।। ফ্যাক্টরি পরিচালনার পদ্ধতি।। সব চেয়ে গুরুত্বপূর্ণ হওয়া উচিত শ্রমিকের বেতন ভাতা, কাজের পরিবেশ, নিশ্চয়তা ও জীবনের নিরাপত্তা।। ব্লা ব্লা ব্লা মুলত শ্রমিকেরাই একটি ফ্যাক্টরির প্রাণ সঞ্চার কারি।। শ্রমিক ছাড়া মালিক পক্ষ অঢেল মুনাফা করার যোগ্যতা রাখেই না।। একটি ফ্যাক্টরি স্থাপনের সময়ে আপদ বিপদ সব দিক বিবেচনা এবং সেই সব মাথায় রেখেই ডিজাইন করার কথা।। আগুন অতি স্বাভাবিক একটি দুর্ঘটনা একটি ফ্যাক্টরি তে।। এবং এই দুর্ঘটনায় কিভাবে মানুষ গুলো তাদের প্রাণ রক্ষা করতে পারে সেই ডিজাইন এবং সুবিধা রাখা একান্ত বাঞ্ছনীয় ছিল।। শ্রমিকের নিরাপত্তা মালিকেরা কখনই নিশ্চিত করেন না।। বরং নিজেরা সব সময়েই নিরাপদ ও সুবিধাবাদী থেকেছেন।। ফ্যাক্টরির মুল কাঠামো তৈরি করতে কোনো বিশেষজ্ঞ পরিক্ষা নিলে জানা যায়, সেখানে ছয়টি সিঁড়ি থাকা উচিত ছিল।। কিন্তু ছিল মাত্র একটি।। এই অপরাধেই মালিককে খুনের অভিযুক্ত অনায়াসে করা যায়।। মালিক নিজে মরেননি।। মালিকেরা আজ পর্যন্ত মরেনা।। কি এক দৈবগুনে মালিকেরা সব সময়ে নিরাপদ থাকেন সেটি আমরা বুঝতে পারি।। শ্রমিকদের তালা বন্ধ রেখে কাজ করার এই প্রক্রিয়া অমানবিক অপরাধ।। বিপদে শ্রমিকদের জীবন বাঁচানোর মত পথ আগে তৈরি করা আবশ্যক।। এই ফ্যাকটরির মালিক ঘৃণ্য অপরাধ করেছে।। তার কথা শুনে মনেই হয় তিনি অনুতপ্ত তো ননই বরং বেপরোয়া।। এতোগুলো শ্রমিকের হত্যার দায়ে আমি এই জুস মালিকের গ্রেপ্তার ও কঠিন শাস্তি দাবী করছি।। বার বার ধনকুবের রা মহা অপরাধ করে বেঁচে যেতে পারেনা।।
এই করোনাকালে আপনারা আর্থিকভাবে বিপর্যস্ত শ্রমিকদের পাশে গিয়ে দাঁড়াননি। আর এখন কিনা ব্যাটারিচালিত রিকশা ও ভ্যান বন্ধের সিদ্ধান্ত নিয়ে খেটে-খাওয়া মানুষগুলোর পেটে লাথি মারতে চাইছেন। পারবেন একজন শ্রমিকের সন্তানের মুখের এই হাসি ফিরিয়ে দিতে? আপনারা শুধুই কেড়ে নিতে জানেন!
৭৫ এর ৫ নভেম্বর জিয়াকে শাফায়েত জামিল গ্রেপ্তার করে গৃহবন্দি করে। পাহারায় থাকা এক ক্যাপ্টেনরে দিয়া তাহেরের কাছে সাহায্য চেয়ে জিয়া চিরকুট পাঠায়। অন্যদিকে টেলিফোনেও প্রাণ বাঁচাতে সাহায্য চায়। তাহের তার প্রিয় বন্ধু জিয়াকে উম্মুক্ত করে খালেদ, শাফায়েতদের বিপ্লবের দফারফা করে দেয়। শুধু তাই না ক্ষমতা দখল করে জিয়ার হাতে ক্ষমতা দিয়ে দেয়। যদিও এর অনেক কারণ আছে। যাইহোক জিয়া এট্টু স্থির হয়ে বসেই তাহেরের বিপ্লব ও তাহেরের ট্যাস মেরে দেয়। বন্ধুত্ব, প্রাণ বাঁচানো, ডেকে এনে ক্ষমতা তুলে দেওয়ার পুরুস্কার স্বরূপ জিয়ার নির্দেশে কোর্ট তাহেরকে ফাঁসিতে ঝুলায়। ঐ কোর্ট প্রোটকল অনুযায়ী কোর্ট ছিল না। তাহেরকে যে মামলায় ফাঁসিতে ঝোলানো হয় তার সর্বোচ্চ শাস্তি ছিল ৭ বছর জেল। তাহেরকে খুন করার দুই সপ্তাহ পর আইন সংশোধন করে সর্বোচ্চ শাস্তি মৃত্যুদন্ড করা হয়। সেই জিয়া সাব আমারে ফ্রেন্ড রিকো দিছে। আঁই অন কিত্তাম?
বিলেতে যে কয়টা ডিজাস্টার হয়েছিল তারমধ্যে সবচেয়ে বড় আর সবচেয়ে কন্ট্রোভার্সিয়াল ছিল হিলসবরো স্টেডিয়াম ডিসাস্টার , ৯৬ জন লিভারপুল ফ্যান মারা গিয়েছিল স্টাম্পিডে, রাষ্ট্র যথারীতি দোষ চাপিয়েছিল দর্শকদের , " ওরা নিজেদের দোষে মরছে " " এক্সিডেন্টাল ডেথ " ইত্যাদি ۔ এই যে দুর্ঘটনাগুলো , এগুলো যে স্রেফ দুর্ঘটনা না , এখানে যে রাষ্ট্রের দায় আছে সেটা মানবাধিকারের লড়াই ছাড়া প্রিতিষ্ঠা করা দুরূহ ۔ ইউকে তে , প্রায় দুইদশক পর , মানবাধিকার আইনজীবীরা পুনরায় লড়াইয়ে নামেন ۔ নতুন ইনকোয়ারিতে বের হয়ে আসে ঐ দুর্ঘটনার দিন পুলিশের খামখেয়ালি , ক্রাউড নিয়ন্ত্রণের ভুল ও ডেঞ্জারাস পদ্ধতি প্রয়োগ , এম্বুলেন্সের অপর্যাপ্ততা ইত্যাদি ۔ বিলেতের সাথে বাংলাদেশের তুলনা করছিনা মোটেই ۔ কিন্তু এইযে প্রতিবার বাংলাদেশে বড় বড় দুর্ঘটনাগুলো ঘটে , একটিবারের জন্যও কেও হাইকোর্টের শরণাপন্ন হয়না ۔ বাংলাদেশ সংবিধানের আর্টিক্যাল ৩২ এ " Right to life " এর কনসেপ্ট আর সমস্ত মানবাধিকার দলিলের কনসেপ্ট একই , রাষ্ট্র আইনের যথাযত বিধিনিষেধ সাপেক্ষ ছাড়া কোন মানুষের জীবন তো নিতেই পারবেনা , আবার রাষ্ট্রকে এটা নিশ্চিত করতে হবে জীবন হানি হবার সম্ভাবনা আছে এমন পরিবেশে স্ট্যান্ডার্ড সেইফটি প্রসিডিউর মেইনটেইন করা হচ্ছে কিনা ۔ আরো সহজ করে বললে , শিল্প কারখানাগুলোতে বা বড় বড় বিল্ডিং গুলোতে অগ্নি নির্বাপক ব্যবস্থা , এক্সিট গেইট ইত্যাদি আছে কিনা , নিয়মিত পরিদর্শন করা রাষ্ট্রের দায়িত্ব ۔ এটা রাষ্ট্রের এডমিনিস্ট্রেটিভ রেস্পন্সিবিলিতে পড়ে ۔ কোন মানবাধিকার সংস্থা , কোন মানবাধিকার আইনজীবী এ বিষয়ে কোন রীট করেনি এখনো , কোন সহৃদয় বিচারপতি স্বপ্রনোদিত হয়ে কোন স্যু মোটো রিট করেননি ۔ "গার্ডিয়ান অব দ্যা কনস্টিটিউশন " হিসেবে এ দায় তো সুপ্রীম কোর্টের উপর পড়ে ۔ প্যাথেটিক ! কমেন্টে রেফারেন্স দেখুন ۔
ছিপখান হাতে চন্ডিদাসের মতো তিনি বরশি নিয়ে দাঁড়িয়ে আছেন, মাছের দেখা নেই। তবে আমি নিশ্চিত তিনি জলের তলে মাছেদের খেলা দেখতে পান যা আমরা দেখি না। তাঁর দিব্যদৃষ্টি আছে, আমরা ছবি তুলেও যেসব দৃশ্য মনে রাখতে পারি না, তিনি তার মগজের কোষে কোষে সেগুলো ধরে রাখেন, কদিন পর সেগুলো রঙ তুলিতে ফুটিয়ে তোলেন ক্যানভাসে। তিনি শিল্পী কারু তিতাস। আজ তাঁর জন্মদিন। তুমি আমার বন্ধু বলে আমি গর্ব বোধ করি, আমি সম্মানিত হই এবং আনন্দিত হই। ভালো থেকো বন্ধু। ভালোবাসা অবিরল।
আমাদের সবার মাথায় বুঝছেন, কিছু থাকুক না থাকুক, আইডিয়া গিজগিজ করে। কারো কাছে যে কোন আইডিয়া চান, রেডি। এভারেডি ব্যাটারীর মতো রেডি। উদাহরন বলি- আপনার ডাক্তার দেখাবার প্রয়োজন নাই। অসুস্থ হয়েছেন, পাশের বাড়ীর ভাবীকে জিজ্ঞাস করেন, আর্টসে পড়া, উনি আপনাকে তার মামার শালার পিসীর ভাগ্নের বন্ধুর একই সমস্যার প্রেসক্রিপশন বলে দেবেন। আইনগত সমস্যা হয়েছে, কি আইনজীবির কাছে যাবেন, দুই পাতার ড্রাফট উপরতলার শফি চাচা লিখে দেবেন। সরকারী চাকরী করেছেন। আর বাড়ী বানাতে আর্কিটেক্ট বা ইন্জিনিয়ারের কি দরকার? রাজমিস্ত্রী বাবুল মিয়া আছে না? সব মাপ ঠিক করে দেবে। করোনা নিয়ন্ত্রনে কি করা উচিত, যাকে জিজ্ঞাস করেন আইডিয়া পাবেন। মাস্ক, সামাজিক দূরত্ব, আর হাত ধোয়া। সাথে কয়টা উদাহরন দেবেন। এদের আবার কেউ কেউ অষুধের কথা বলে দেবেন, এজিথ্রামাইসিন, রেমডিসিভির, ইবরা নাকি এমন কিছু। যিনি বলছেন তিনি মুখের মাস্ক খুলেই বলছেন, হাত ধোয়া ছাড়া কারো ব্যাবহৃত কলম দিয়েই লিখছেন। এরাই বিশেষজ্ঞ। এরাই সাংবাদিক, এরাই টকশো হা করে গেলেন আর জ্ঞানের পরিচয় দেন। এদের থেকে সামাজিক, মানবিক, শারীরিক, পৈশাচিক, সব ধরনের দূরত্ব রাখবেন। তবে যদি উনারা টকশো না দেখে থাকেন, তাহলে ঠিক আছে। আরেকধরন পাবেন, উনারা কঠিন মানুষ, কঠিন এবং জটিল মানুষ। তাদের কথার শুরুই হয় সরকারের নিয়ম না মানলে কেন অর্থদন্ড করা উচিত, কেনো করছে না, ভারতের ভেরিয়েন্ট এখন নেপালে ছড়িয়ে গেছে, আমাদের কি করা উচিত। দেখেন, ভারত নেপাল বর্ডার খোলা, ভূটানের মতো। পাসপোর্ট ভিসা লাগে না। না ছড়াবার কারন নাই। আমার নিজের এই ব্যাপারটা ভালো লাগে গত চুয়াত্তর বছরে কেউ বাংলাদেশ ভারত ভিসা তুলবার কথা বলেনি। বাংলাদেশ থেকে বেশ কিছু দেশে ভিসা লাগেনা, কিন্তু ভারতের সাথে লাগে। এটা থাকা উচিত। পারলে যেসব গরু পাচার হয়, সেগুলোর ভিসা দরকার। মানুষ গরুগুলোর আছে, চোরাচালানের গরুরও দরকার। যা বলছিলাম, জরিমানা নিয়ে, সেখানেই যাই। একটা ন্যুনতম শিক্ষিত দেশে জরিমানা বা অর্থদন্ড তখনই করা যায় যখন ভালো কাজের জন্য পুরস্কার থাকে। কোন এক ফরাসী দার্শনিক দেরিদার এমনই এক উক্তি ছিলো, শাস্তি তখনই প্রযোজ্য হয় যখন পুরস্কারও প্রযোজ্য থাকে। খালি পশ্চাদদেশে সপাং সপাং বাড়ি খাবেন, সেটা হয় না। আর শরীয়াহ আইনে পাথর মারা, উঁচু স্থান থেকে ফেলে দেয়া আরো কি কি আছে। আমি বেশী বলবো না, এইদেশেও আছে, পুলিশের ১০ ইয়াবা দিয়ে ব্ল্যাকমেইল, ডিজিটাল সিকিউরিটি আইনে জামিন না দিয়ে মেরে ফেলা, অথবা ধরে নিয়ে বর্ডার পার করে দেয়া- এরপর মামলা সামলাও কেনো পাসপোর্ট ভিসা ছাড়া গেছো। শিক্ষা এমন এক জিনিস, মানুষকে সভ্য করে। বছরের পর বছর দেখছি শিক্ষার মান নামছে। আই এ্যম জিপিএ ফাইভ শুধু না, তার চাইতে খারাপ যা তা হলো এটা সিস্টেমেটিকালি খারাপ করা হচ্ছে কিনা, আজকাল সেই সন্দেহ উঠছে। এমন অবস্থায় যাবে যে মাস্টার ডিগ্রি হোল্ডার যা বেতন পাবে, তার চেয়ে রিকশা চালালে বা পাঠাও চালিয়ে লাভ বেশি। ভারতের দাদাবাবুদের উপর লেভেল দখল করা হয়ে গেছে, নীচের লেভেল দরকার। শিক্ষার কথা বললাম কারন সার্টিফিকেট এক জিনিস আর শিক্ষা আরেক জিনিস। আপনি এমনকি শিক্ষিতও পাবেন, কিন্তু মানুষ পাবেন না। বিভিন্ন প্রতিকুলতায় একসময় হতাশা এমন জায়গায় নিয়ে যায়, কিছু করার থাকে না। আমাদের ভালো কাজের সংজ্ঞা আবার ক্ষেত্র বিশেষে আলাদা। ভালো কাজ করলে সেটা সরকারের অবদান, খারাপ করলেই জনগনের। এখানেও মনে হয় আরেক ফরাসী দার্শনিক মিশেল ফুকো কিছু বলেছিলেন। মনে আসঁছে না, অনেকটা এমনই, সরকার সব ভালো কাজের প্রশংসা চায়। আর আমাদের বিসিএস মুখস্তকরা আমলা, অসাধু ব্যবসায়ী, আইনরক্ষা বাহিনীর একাংশ, ধূর্ত রাজনীতিবিদ আর আত্মসম্মান বিক্রিকরা সাংবাদিকরা এ ব্যাপারে অসম্ভব পটু। আজকাল বিশেষ অজ্ঞ এক বিশেষজ্ঞ যোগ হয়েছে, সাথে সেই মাথা খারাপ প্যান্টখোলা বুদ্ধিজীবি বলে এক গোত্র আছেই। উদাহরন দেই- আপনি অনুমতি দিলেন সোহরাওয়ার্দী উদ্যানে গাছ কেটে রেস্টুরেন্ট বানাতে। অনুমতি দিলেও দোষ দেবার অনেক লোক আছে। কাজটা যে ভালো না, সেটা স্বীকার করা মহা পাপ। কেন আমলারা অনুমতি দিলো, কোন ব্যবসায়ী টাকা ঢাললো আর কোন সংসদসদস্য তদবির করলো, সব ভুলে যায়। অন্য উদাহরন দেই, কোন কারনে কস্টে সৃস্টে ভালো কাজ যদি করে বসেন, দেশের সুনাম আসে, আপনার পরিশ্রম কোন ব্যাপার না, এটা সরকারের সাফল্য। সাহস করে জিজ্ঞাস যদি করেন সরকার কিছুই করেনি, পুরোটাই নিজের অর্থ, মেধা আর পরিশ্রমে, তখন উত্তর পাবেন, ব্যাটা তোকে যে ইয়াবার মামলায় ফাসিয়ে জেলে দেই নাই, রিমান্ডে পা ভাঙ্গি নাই, কান ফাটাইনাই এইজন্যই তো বেঁচে আছিস। আর বেঁচে আছিস বলেই কিছু করতে পেরেছিস। বল যাজাকাল্লাহু খায়রান। ওকে, বুঝলাম, বললাম জাজাকাল্লাহু খায়রান। এরপর পশ্চাদদেশে বেতের বাড়ি পরবে, প্রথম য টা জিম হবে পরেরটা জাল হবে, ঠিকমতো আরবী পারিস না, যা, কওমী মাদ্রাসায় ঠিকমতো উচ্চারন শিখে আয়। বি:দ্র:- আজকাল স্যাটায়র লিখলে বলে দিতে হয়। মানুষজন স্যাটায়ারকে সার্কাজম মনে করে মাইন্ড করে বসে থাকে। আরেক দল না বুঝেই শেয়ার করা শুরু করে। বড় যন্ত্রনায় আছি- ভাই এইটা একটা স্যাটায়ার, বুঝছেন নাকি বুঝেন নাই?
আমার তিনটা বইয়ের পেছনের ফ্ল্যাপেই যেই তানিম নূরের কথা বলা রয়েছে ইনি সেই তানিম নূর। এখন বাংলাদেশের অন্যতম পরিচিত ও খ্যাত একজন পরিচালক। যদিও আমাকে এখনও সে নায়ক হিসেবে ব্রেক দেয়নাই তারপরেও মাফ করে দিলাম বন্ধু হিসেবে 😅 আমরা হরিহর আত্না ছিলাম, আজও আছি। লোকজন তাঁকে বলে, 'OTT King'. সাম্প্রতিক সময়ে তাঁর করা অনলাইন সিরিজ তাকদ্বীর ( যেখানে তিনি ক্রিয়েটিভ প্রডিউসার ছিলেন), কন্ট্রাক্ট, একাত্তর দর্শক জনপ্রিয়তা পেয়েছে। তাঁর প্রথম অনলাইন সিরিজ 'মানি-হানি' এবং প্রথম করা চলচ্চিত্রের নাম 'ফিরে এসো বেহুলা'। কে ছিলোনা সেই চলচ্চিত্রে? হুমায়ুন ফরীদি, রাইসুল ইসলাম আসাদ, তৌকির আহমেদ, শহীদুজ্জামান সেলিম, জয়া আহসান, ইন্তেখাব দিনার, জয়ন্ত চট্টোপাধ্যায়, মামুনুর রশীদ... আমি এই তানিমের কাছেই আসলে পড়তে শিখেছি যাকে আমাদের দেশে ডাকে 'আউট বই' হিসেবে। এই দিক থেকে তানিম আসলে আমার শিক্ষা গুরু। আমরা দুজনই রেমিয়ান্স। ঢাকা রেসিডেন্সিয়াল মডেল কলেজের ছাত্র। তানিম আর আমি বেড়ে উঠেছি একই মহল্লায়, একই স্কুলে। ১৯৯২ সালে আমি আর তানিম একটা লাইব্ররী বানিয়েছিলাম। 'বৈশাখী বই নিকেতন'। সেই লাইব্রেরী থেকে ২ টাকা দিয়ে বই নিতে হতো। কিন্তু আফসোস কেউ বই নিতো না, আমি আর তানিম-ই আমাদের বই নিতাম আর পড়তাম। হা হা... গতকাল তানিমের আখড়ায় আঘাত হানলাম। কিন্তু প্রশ্ন হচ্ছে ছবিতে আমরা ক্যামেরা ছেড়ে কোন দিকে তাকিয়ে রয়েছি?
২৬ আমাদের স্বাধীনতার সংখ্যা ১৬ আমাদের বিজয়ের সংখ্যা ০৬ আমার দৌড়ের কিমি সংখ্যা স্বাধীনতা, বিজয় ইত্যাদি শব্দের সাথে দৌড়ের মতো চটুল জিনিস যায় না। কিন্তু এই স্বাধীনতার কথা খোদ কবি শামসুর রাহমান লিখে গেছেন- " স্বাধীনতা তুমি বাগানের ঘর, কোকিলের গান, বয়েসী বটের ঝিলিমিলি পাতা যেমন ইচ্ছে লেখার আমার কবিতার খাতা"। সবাই ৪৯'তম বিজয় দিবসের শুভেচ্ছা। 
শেষ জুটিতে ৪৪ রান হয়ে যাবে। এখনো আশাবাদী! ধন্য আশা কুহকিনী!
২০১৩ থেকে ২০১৭ বা ২০১৮, পাঁচ বা ছয় বছর, এক্স্যাক্ট মনে করতে পারছি না। রাজশাহী বিশ্ববিদ্যালয়ের ফিজিক্স ক্লাব, রাজশাহী বিভাগীয় ফিজিক্স অলিম্পিয়াড আয়োজন করেছে। সেই সময়ের একটি ঘটনা বলি। দেখা গেল একজন ছাত্র প্রায় সমস্ত অঙ্ক ঠিক করেছে কিন্তু অঙ্ক করতে গিয়ে যে ধাপগুলো অপরিহার্য বলে মনে হয়, সেই সব ধাপগুলো একটাও খাতায় নেই। পরীক্ষক হিসেবে আমাদের বিভাগের ছাত্রদের সাথে বুয়েট ছাত্রদের একটা টিম ছিল। তারা ছাত্রটিকে নম্বর দেয় নি। অলিম্পিয়াডের প্রশ্ন বেশ কঠিন হয়। প্রায়ই দেখা যায় পূর্ণমানের অর্ধেক পেয়ে ছাত্ররা প্রথম দিকে থেকে যাচ্ছে। যারা খাতা দেখে, তারা স্টেপগুলো ভালো করে দেখে। বিষয়টি খুব অদ্ভুত মনে হল। অঙ্কের উত্তর ঠিক, কিন্তু স্টেপগুলো নেই বললেই চলে! শেষ পর্যন্ত ছেলেটিকে ডেকে আনা হল। একেবারেই আলাভোলা টাইপের এক ছেলে। তাকে জিজ্ঞেস করায় জানা গেল, সে স্টেপগুলো লেখেনি, মাথায় হিসেব নিকেশ করে উত্তর লিখেছে। যাচাই বাছাই করে দেখা গেল, একদম ঠিক বলছে! তাকে তার প্রাপ্য নম্বর দেওয়া হল এবং সে সেই বছর বিভাগীয় প্রতিযোগিতায় প্রথম বা দ্বিতীয় স্থান অধিকার করেছিল। জাতীয় পর্যায়ে অংশ নিতে তার ঢাকা যাওয়ার কথা ছিল। যতদূর মনে পরে যায় নি। এটা শুনে খুব অবাক হই নি। একেবারেই উদাসীন টাইপের তার চালচলন। এই ঘটনার বেশ কয়েক বছর পরে হঠাত করে এক ইমেইল পেলাম। রুয়েটের এক ছাত্র একটু দেখা করতে চায়। সময় দিলাম, দেখি অলিম্পিয়াডের সেই ছেলেটি। সেই আলাভোলা চেহারা। সে কথা বলতে চায় ইলেক্ট্রোম্যাগনেটিক ইন্ডাক্সন নিয়ে। ডিটেইলসে যাব না। বিশ্ববিদ্যালয়ের ছাত্র শিক্ষক বেশিরভাগকে যদি ইলেক্ট্রোম্যাগনেটিক ইন্ডাক্সন নিয়ে কিছু বলতে বলা হয়, গড়গড় করে ফ্যারাডে'স ল অফ ইন্ডাক্সন শুনিয়ে দেবে, সাথে হয়ত লেনয্‌'স ল। অথচ ফান্ডামেন্টাল লেভেলে ইন্ডাক্সন একটা অত্যন্ত কঠিন ও জটিল বিষয়। নানা রকমের ধারণা জট পাকিয়ে আছে। বই পুস্তকে যা লেখা আছে তা নিয়ে ছেলেটি খুশি নয়। আলাপ করতে চায়। এই ধরণের একটি ছেলের কাছে এটাই প্রত্যাশিত। আলাপ প্রসঙ্গে জানলাম, ছেলেটি ক্লাসের পরীক্ষায় তেমন ভালো করতে পারছে না। কারণ হিসেবে আমার মনে হল, ক্লাস ও কোর্স কারিকুলাম ছেলেটিকে মোটেই উদ্দীপ্ত করতে পারছে না। যা কিছু পড়ানো হয় তা তার কাছে ট্রিভিয়াল। যা নিয়ে তার প্রশ্ন জাগে তা নিয়ে আলোচনার জন্য সে কাউকে খুঁজে পাচ্ছে না। ছেলেটির সাথে কথা বলার পর মনে হল, আমাদের দেশের বিশ্ববিদ্যালয়গুলো প্রতিভাবান ছাত্রছাত্রীদের ধারণ করার জন্য অনুপযোগী। প্রতিভাকে শানিত করার মত কিছু আমরা ক্লাস-রুমে দিতে পারছি না। ব্যতিক্রম আমরা ধারণ করতে পারি না। পছন্দও করি না। আমাদের বিশ্ববিদ্যালয়গুলো সাধারণকে আরো সাধারণে পরিণত করে। যেটুকু চিন্তাশীলতা নিয়ে একজন ছাত্র বিশ্ববিদ্যালয়ে পা রাখে, পাঁচ বছর বিশ্ববিদ্যালয়ে কাটানোর পর তার কোন উত্তরণ ঘটে না। এখানে মেধা ও প্রতিভার বিকাশের থেকে, মেধা ও প্রতিভা ক্ষয়ের প্রক্রিয়াটা বেশি চলে। এই ছেলেটির কথা আমার প্রায়ই মনে হয়। একেবারে আত্মমগ্ন, উদাসীন একটা ছেলে। আমাদের বিশ্ববিদ্যালয়ে যে পরিবেশ, সেখানে বেমানান। এমন ছাত্র নিশ্চয়ই আরো আছে। এদের চলার পথটা যদি একটু সহজ হত!
ডোনাল্ড ট্রাম্পের বিরুদ্ধে বহুবিধ সমালোচনা এবং করোনাভাইরাস মোকাবিলায় তাঁর সমূহ ব্যর্থতা সত্ত্বেও তাঁর বিপুল জনপ্রিয়তা প্রমাণ করে যে যুক্তরাষ্ট্রের সমাজ এখন গভীরভাবে বিভক্ত। প্রাথমিকভাবে বিভিন্ন অঙ্গরাজ্যের বিস্তারিত ফলাফলে দেখা যাচ্ছে, রিপাবলিকান পার্টির যেখানে সমর্থন ছিল, সেখানে তাদের সমর্থন আরও বেড়েছে, বিপরীতে ডেমোক্র্যাটদের নিজের এলাকায় তাদের সমর্থনও বেড়েছে উল্লেখযোগ্যভাবে। এটি সমাজের ভেতরে মেরুকরণের এক গভীর অসুখের কথাই তুলে ধরেছে।
বিরহের মত করে তাকে আমি ভাবি না। অথচ টের পাই আনমনা চায়ের কাপে অদ্ভুত নিশব্দতা। যেখানে থেমে আছে পিরিচ, তার নিচে কি যেন এক মাদকতা ছড়িয়ে আছে। ছুঁতে গিয়েও আমি ছুঁতে পারি না। এক কালে চায়ের ছোট্ট কাপে জীবনটা এঁটে যেত নানান ভাবে। বৃষ্টিতে জানালা বন্ধ করতে গেলেও কত কি মনে পড়ে! আধ খোলা জানালায় বৃষ্টির স্পর্শ আমার ঘরে কতদিন আসে না। এখন আর বুঝি না, মানুষ কেন বৃষ্টিতে ভিজে। অথচ তাকে আমি বিরহের মত করে ভাবি না। কি এক সংঘট্টে ফর্সা হাত তুলে শাসাতে গিয়েছিল চাঁদকে! তখন আমাদের ঘরে বেলা ডুবত মধ্য রাতে। গুনগুন সুরে বেয়ারা বাতাসের ছিল অবাধ আনাগোনা! তাকে আমি দেখতাম নীরব দাড়িতে, যার পর বাক্য আর এগোয় না। আমি আর সে, আড়াআড়ি জ্যোৎস্নায় খুঁজেছি নীল সরোবর, ডানা ঝাপটানো সাদা ধবধবে রাজহাঁস, কদমের ডালে ফোটাতাম নিশাচর আগ্নেয়গিরি ... কত কি মনে পড়ে, অথচ তাকে আমি বিরহের মত করে ভাবি না।
ইংল্যান্ড ফুটবল টিম হইলো বড়লোকের বাংলাদেশ। অনেক আওয়াজ দেয়।কিন্তু কখনও কাপ জিতে-টিতে না।
হাসপাতাল থেকে নিজ দায়িত্বে বাসায় আসার পর ক্ষুধায় পাগল হয়ে যাচ্ছিলাম কিন্তু কিছুই খেতে পারছিলাম না।লিকুইড খাবার খাওয়ার সাথে সাথে বমি শুরু হয়ে যেতো বমির অসুধেও কোন কাজ হচ্ছিল না। একটা সময় আল্লাহর কাছে বললাম আল্লাহ এই জীবনটা তুমি ভিক্ষা যখন দিয়েছই রিজিকটাও দাও। আল্লাহ তোমাকে দেয়া ওয়াদা অক্ষরে অক্ষরে পালন করার তৌফিক দাও অন্যায়ের প্রতিবাদ করার শক্তি দাও আল্লাহ তুমি অন্তরজামি। নিশ্চয়ই তুমি ভঙ্গ করোনা অংগীকার........ 
টলটলে পুকুরের জলে গাছের পাতার ছায়া৷ নীল নীল সেই ছায়াতে তিতপুঁটির ঝাঁক ঘুরে ফিরে সিঁড়ির শ্যাওলাঁ খুঁটে নেয়আর দুপুরের আলোছায়ায় কারো পায়ের ছাপের প্রতীক্ষা করে৷ একবেলা ভাত খেয়ে থাকেন মা৷প্রথম গ্রাসটা তুলে রাখেন মাছেদের জন্যে,প্রতিদিন৷ খাওয়া শেষে জলে ভাসিয়ে দেন ভাত, মাছেরা তা জানে৷ দুপুরের ক্ষণে তাই তাদের আনাগোনা ৷ বাচ্চাসহ তারা খেলাকরে অল্প জলে৷ বৈশাখে মাছের রোগ দেখা দেয় রোদের তীব্র ঝাঁঝে৷ মা লোক লাগিয়ে মাঝ পুকুরে নারকেলের পাতার ছাউনি দিয়ে দেন৷ অবলা জীব,অনর্থক কষ্ট না পায় খাবারের অভাবে৷বস্তা ভর্তি নারকেলের খোল ভিজিয়ে দেন জলে৷ সকাল বা দুপুর৷ স্নান শেষে মা ছাদে পাখিদের চাল দিতেন মুঠো ভর্তি৷ দুটো কাক বা একটা কবুতর অথবা কিছু ঘরকুনো পায়রা ঠীকঠাক অলসভাবে বসে থাকতো কার্নিসে৷আর মায়ের আঁচলের গন্ধে চলে আসত মায়েরই কাছে৷ শীতের দুপুরে খাওয়া শেষের অবসরে পানের বাটা আর অসমাপ্ত সেলাই নিয়ে মা ছাদের রোদে পা মেলতেন৷ কোথাথেকে বাচ্চাকাচ্চাসহ মিনি বেড়াল এসে হাজির হোত৷ আড়চোখে তাকিয়ে কাঁথাকানির কোণে গুঁজে দিত তাদের,ওমের লোভে৷ মা দেখেও না দেখতেন৷ উঠানের একপাশে তখন হয়ত বুলি কুকুরের শাবককটি অবোধ ধুলো খেলায় মেতে থাকত৷ লাউ মাচার শাক আর লাউ একসাথে মা কাটতেন না ৷ মা ছা একসাথে খেতে নেই তাই৷বরবটি লতাটা নুয়ে আসলে নিজেই উঠিয়ে দিতেন৷ জলের অভাবে কোনোগাছ না শুকিয়ে যায়,তাই গ্রীষ্মের বেলা অবসান অন্তে দিতেন তাদের জল৷ এইভাবে প্রকৃতি আর চারপাশের জীবকূল নিয়ে ঘোরতর সংসারী আমাদের মায়েরা আসলে সংসারকে একটু পাশেই রেখে দিতেন৷ একটা ছোটভাই,মারা গিয়েছিল বছর দুএক বয়সে৷ তারপর চলে গেছে প্রায় বিশ বছর৷ সেবার ,এক ফাল্গুন বা আশ্বিনের বিকেল৷ অতশত দিন তারিখ মনে নেই ৷শুধু মনে আছে পড়ন্ত দুপুরে মা হঠাৎ আনমনে বলে উঠলেন,""আজ অপুর জন্মদিন!"" চমকিত আমি বেশ অবাকও হয়েছিলাম৷ আমরা ভাইবোনের সবাই বেঁচে, মায়ের তবু কত আগের মৃত সন্তানের জন্মদিন মনে পড়ে!! আমাদের মায়েরা এমনই ছিলেন৷ মৃত বা জীবিত,জড় বা সজীব সব নিয়ে এক পূর্ণতার জীবন৷ কোথাও যেন তাঁদের থেকে নিজেকে আলাদা মনে হয়৷ অথবা হয়ত সন্তান হিসাবে মায়েদের এক আলাদা মূল্যায়ণ থেকে এমন বোধের জন্ম৷ বুঝতে পারিনা৷ শুধু বুঝি, সহজ সরল সেই সব মায়েদের কথা খুব মনে আসে৷ যাপিত জীবনের বেদনা ,ঐ সব পুরাতন স্মৃতির কাছে মাথাকুটে আশ্রয় প্রার্থনা করে৷ নিজেরও থাকে একান্ত মিনতি৷৷ঈশ্বর! সকল প্রানীর সন্তান সুস্থ্যতার আনন্দে জীবন কাটাক৷
কোপাকুপি, কাটাকাটির ছবি টাইম লাইনে আসলেই কিন্তু ব্লক খাবা। বুঝছো না ব্যাপারটা?
এই সময়ের কবি ফারাহ সাইদ কম লেখেন আর তার মত বিশুদ্ধ কবির সংখ্যা বাংলা সাহিত্যে কম আছে। । তার এক লাইনের কবিতা পড়ে আমি মুগ্ধ হই। বর্তমান সময়ের একজন প্রতিভাময়ী কবি ফারাহ সাইদ। কবিতার প্রতিটি লাইন কবির হৃদয় থেকে উৎসরিত। ফারাহ সাইদের একগুচ্ছ কবিতা পড়ে কবিতা প্রেমিক যারা তারা আমার মত মুগ্ধ হবেন আশাকরি।

জাতীয় বৃক্ষরোপণ অভিযান ২০২১ সফল হোক। আসুন সবাই গাছ রোপণ করি, রোপিত গাছের যথাযথ পরিচর্যা করি।
ও রে কর্ণফুলীরে সাক্ষী রাখিলাম তোরে আমিনুল ইসলাম ওরে ও কর্ণফুলী, সাক্ষী রইলে তুমিও যেমন সাক্ষী আছে জমজমের পবিত্র পানি, রঙ বদলানো মৌসুমী হাওয়া-- ভিন্ন গান শোনালেও আমি আজও ভালোবাসি তাকেই-- নদীর জলে বাল্যসাঁতার দিতে দিতে যে একদিন নিজেই হয়ে উঠেছিলে নদী, যাকে দেখে হেসে উঠেছিল আমবাগানের আড়ালে থাকা চৈতী চাঁদ; সেদিনের সেই বাগান-- সহপাঠিনীর মন আজও খোঁজে তাকে ছায়া বাড়িয়ে আকুনবাড়িয়ার ঘাটে; ঝুঁকে আসা ডালগুলো থেকে ছড়িয়ে পড়ে অক্সিজেন মাখা শুভকামনা। আমি জানি, জানো তুমিও, নদীর এই দেশে অভাব হয়নিকো মাঝির; কিন্তু আজকের পালহারা মাঝিরা শোনেনি আবদুল আলীমের গলা, ভটভটানিতে কান দিয়ে কাটিয়ে দেয় জলের যৌবন; তো এখন সে আমাকে লোনা হাওয়ায়-- ভাটার বাণী পাঠাই আর আমি গুনগুনাই উজানের স্বরলিপি আমার নদীঘেঁষা অভিযোগে সে জানিয়েছে ঝড়বৃষ্টির জন্য প্রার্থনা করতে, মাঝে মাঝে সে নাকি নিজেও তাই করে! সুমি জানে, আমিও জানি, তার নামটি জানালেই শুরু হবে ঝড়, উথালপাথাল হবে নদী; এখন তুমিই বলো, জলের শপথ ভেঙ্গে--- এই আমি কি উচ্চারণ করবো সেই নাম?
চলে গেলেন জননেতা মোহাম্মদ নাসিম। শহীদ এম. মনসুর আলীর উত্তরাধিকারী মোহাম্মদ নাসিম। আমার সৌভাগ্য, শৈশবে অনেক কাছ থেকে দেখেছিলাম তাঁর পিতা আমাদের প্রিয় শ্রদ্ধেয় এম. মনসুর আলীকে। আর যৌবনে কাজ করার সুযোগ পেয়েছিলাম তাঁর সুযোগ্য উত্তরাধিকারের সাথে। ডাক ও টেলিযোগাযোগ মন্ত্রণালয়ে। বাংলাদেশে তথ্য ও যোগাযোগ প্রযুক্তির এই যে গৌরবময় উন্নতি, তার বেসিক কার্যক্রম শুরু হয়েছিল কিন্তু তাঁরই হাতে, ১৯৯৬-২০০১ সময়ে। আল্লাহ্ রাব্বুল আলামিন তাকে জান্নাতুল ফেরদৌস দান করুন।
স্মৃতিচারণ ---------------- থাইল্যান্ড ভ্রমণ ২০১৬ (পর্ব-৩) ------------------------------------------ "ওয়াট পাকনাম" ----------------------- থাইল্যান্ডের ব্যাংককে অবস্থিত "ওয়াট পাকনাম" অন্যতম প্রাচীন ও জগতখ্যাত বৌদ্ধ মহাবিহার বা মন্দির। রাজা আইয়ুঠায়া'র আমলে ১৬১০ সালে প্রতিষ্ঠিত হয়েছিল এই বিহার। । বিংশ শতাব্দীর শুরুতে, মন্দিরটি প্রায় পরিত্যক্ত হয়ে পড়েছিল এবং ভেঙে পড়েছিল। বিংশ শতাব্দীর প্রথমার্ধে মন্দিরটি মেডিটেশন মাস্টার "লুয়াং পু সোদ্ধ কন্দাসারোর" আধ্যাত্নিক গুনে ও যোগ্য নেতৃত্বে ব্যাপক পরিচিতি লাভ করেছিল। লুয়াং পু এর মৃত্যুর সাত বছর পরে সোমদেত চুয়াং ভারাপুয়ানো নতুন বিহারাধ্যক্ষ হয়েছিলেন। ওয়াট পাকনাম থাই সমাজে একটি খ্যাতনামা দাতব্য সংস্থা এবং দেশব্যাপী বিভিন্ন ধর্মীয় ও উন্নয়ন মুলক প্রকল্পের জন্য পরিচিত। ওয়াট পাকনামের আন্তর্জাতিক সুপরিচিতি ও ব্যাপক ভাবে রয়েছে ।বিশ্বের অন্যান্য দেশের বৌদ্ধ ধর্মাবলম্বীদের সাথে সৌহার্দ্য, ধর্মীয় কার্যক্রম, সহায়তা প্রদান এবং সৌভ্রাত্রিত্বের দীর্ঘ ইতিহাস রয়েছে। ২০১২ সালে সোমদেত চুয়াং মন্দিরে একটি বিশাল স্তূপ নির্মাণ করেছিলেন, যার নাম "মহরতচামংখোন" স্তুপ বা চৈত্য। স্তূপ মন্দিরটিকে আন্তর্জাতিক পর্যটকদের কাছে একটি জনপ্রিয় আকর্ষণ হিসাবে পরিণত করেছে। স্তূপের সামনেই একটি বৃহত্তর বুদ্ধের প্রতিবিম্ব স্থাপন করা হয়েছে। ২০১৬ সালের এপ্রিল মাসে ঘুরে দেখা এই মহান পূন্যস্থানের স্মৃতিবহুল ছবিগুলো সংরক্ষনের জন্যই শেয়ার করলাম।
দেশের ইতিহাসের সাথে নিবিড়ভাবে জড়িত প্রায় সকল সংখ্যা (আমার জানার আওতায়) দিয়ে এই গানটি লিখেছিলাম। খ্যাতিমান সংগীত পরিচালক ইমন সাহার সুর ও সংগীতে কিংবদন্তিসম শিল্পী কনক চাপার অনন্য অসাধারণ কন্ঠে গাওয়া এই গানটি গনহত্যা দিবস, ২৫ শে মার্চ স্মরণে পুনরায় শেয়ার করছি। সকলের প্রতি শেয়ার করার জন্যে অনুরোধ রাখছি, যাতে আরও অনেকে এই গান সম্পর্কে জানতে পারে। দেশের স্বাধীনতা যুদ্ধের সকল শহীদদের প্রতি বিনম্র শ্রদ্ধা।
বর্তমানে এই করোনার সময় বেশির ভাগ মানুষ ফেসবুকে একটা বড় সময় ব্যয় করে। অনেকে সুন্দর সুন্দর লেখা পোস্ট করে, অনেকে পুরনো বা বর্তমান ছবি পোস্ট করে, অনেকে বিভিন্ন ধরনের তথ্য প্রদান করেন, অনেকে শুধু কমেন্টস করে, অনেকে লাইক, শেয়ার করাসহ ফেসবুকের অন্যান্য ফাংশন করেন। যারা বিভিন্ন বিষয় নিয়ে লেখালেখি করেন, তাদের লেখা থেকে আমরা অনেক কিছু জানতে পারি। যারা লেখালেখি করেন না বা মনে করছেন আপনি লিখতে পারবেন না, তারা এই অফুরন্ত সময়ে ফেসবুকে লেখালেখি শুরু করতে পারেন। আমাদের জাতির জন্য একাত্তরের মুক্তিযুদ্ধ সর্বোচ্চ গুরুত্বপূর্ণ ঘটনা। কিন্তু মুক্তিযুদ্ধের ইতিহাস সঠিক বা বিকৃত ভাবে অনেক লেখালেখি হয়েছে, সেটা থেকে যেমন কিছু জানা গেছে, আবার অনেক বিভ্রান্তিরও সৃষ্টি হয়েছে। তাছাড়া মুক্তিযুদ্ধের বহুমাত্রিক ইতিহাস রয়েছে, যেটা অনেক বিশাল। কিন্তু ঐ সময়ে যাদের বয়স ৮/১০ বছরের অধিক ছিল,তাদের স্মৃতিতে ঐ ৯ মাস কালের জীবনযাপনও মুক্তিযুদ্ধের ইতিহাসের অংশ। তাই যারা ফেসবুকে একটা বড় সময় কাটাচ্ছেন, যাদের বয়স ঐ সময় ৮/১০ বছরের বেশি ছিল, তারা একাত্তরের মার্চ থেকে ডিসেম্বর পর্যন্ত সময়টা তাদের কিভাবে কেটেছে, ঐ সময় কি কি উল্খেযোগ্য ঘটনা ঘটেছে, তা ধারাবাহিক ভাবে নিজের ভাষায়, নিজের মত করে লিখতে পারেন। তার ভিতর দিয়ে একাত্তর পরবর্তী প্রজন্ম মুক্তিযুদ্ধের স্বরূপ কেমন ছিল, সেটা ঐ সহজ সরল লেখার ভিতর দিয়ে অনুধাবন করতে পারবে। যারা আমার এই লেখার সাথে একমত, তারা এখনই শুরু করুন, লেখা কেমন হলো ভাবনার দরকার নাই, সত্য কথা মনের মত করে লিখুন। আজকে যেটুকু পারেন লিখুন, ধারাবাহিক ভাবে যেদিন যেটুকু পারেন লিখে পোস্ট করে দিন। 
একটা কোথাও সুখ ও দুঃখের মাঝামাঝি এক অনুভূমিক থাকে যেখানে নিজেকে রাজা মনেহয়, কিন্তু সেখানে নিজের কোন রাজ্য থাকে না।
যুদ্ধবর্ষে ভারত পলায়নকালে কবি হয়ে ওঠার গল্প ♦সালেম সুলেরী # নিউইয়র্কের সাপ্তাহিক ঠিকানা'য় স্বাধীনতার সুবর্ণ জয়ন্তী সংখ্যা'য় প্রকাশিত। কর্ণধার, এমপিব্যাক্তিত্ব এম এম শাহীনসহ সংশ্লিষ্টদের বারুদমাখানো শুভেচ্ছা। ♦ ১৯৭১-এ আমার বয়েস-- ভরাকৈশোরে উদ্দীপিত। বসবাস বাংলাদেশের সীমান্তঘেঁষা উত্তরবঙ্গে। বৃহত্তর রংপুরের নীলফামারীর ডোমারে। এপ্রিলে পাক হানাদার বাহিনীর ভয়ে আমরা শঙ্কিত। পরিবারের সঙ্গে গরুর গাড়িতে তাই পলায়ন গভীরগ্রামে। তিনটি ছই'অলা গাড়িতে আমরা পাঁচটি পরিবার। রাতের যাত্রায় সামনে ডাকাতের ভয়। পেছনে খানসেনাদের অস্ত্র, কনভয়। জীবন বাঁচানো নিয়ে কী এক মহাউত্তেজনা। আমাদের হাতে ছিলো সদাপ্রস্তুত তীর-ধনুক। বড়োদের হাতে লাঠি, বর্শা, বল্লম। রাতে অবশ্য ডাকাত তাড়ানো সম্ভব হলো। শঙ্কামুক্তভাবে কাঁচা সড়কে গরুগাড়ির অভিযাত্রা। সূর্য ওঠা সকাল দেখতে নামলাম সড়কে। পাটাতনের নিচেই দুই চাকার গার্ডার। গরুরগাড়িতে নীরবে বসে থাকার গোপন স্থান। সেখানে বসে থাকতে থাকতেই অনুরণিত হয় ছন্দ। গুণ গুণ করে আওড়াতে থাকি ছড়াপদ্য। গভীর মফস্বলে কয়েকদিন ছিলাম আমরা। কখনও চিড়াভিজা গোলনা। কখনও বা ডিমলার খগাখড়িবাড়ি। কিংবা সবুজশাসিত বাবুপাড়া ছাতনাই। গুণ-গুণানো পংক্তিগুলো আকু পাকু করছিলো। বুকের ভেতরে অন্যরকমের বুদ বুদ। যেমনটি দেখছি, ভাবছি তা খলবল করছে। লিখে ফেলবার তাড়া অনুভূত হচ্ছে। শেষে পুকুরঘাটেে বসেই কয়েক পংক্তি লিখে ফেলি। কিন্ত তা শেষ করি ভারতে আশ্রয় নিয়ে। কোচবিহারের হলদিবাড়িতে আমরা সপরিবারে থাকি। একটি পরিত্যক্ত বাড়িতে আমাদের ঠাঁই হয়। আত্মীয়বাড়ি ছিলো বলে শরণার্থী শিবির আমাদের নেয়নি। তখন কাগজে-কলমে কবিতাটি শেষ করি। ছন্দ-মাত্রা তখনও জানা ছিলো না। সাতাত্তরে আমি তা সংশোধন করি। লেখাটি প্রথম বেরোয় ‘শতভাগ ছড়া’ যৌথগ্রন্থে। ভারতবাংলার ছড়া-যুবরাজ দীপ মুখোপাধ্যায়সহ যৌথবই। বইটির প্রকাশনা অনুষ্ঠানে পদ্যটি প্রথম পড়ি। ২০০৬ সালে ঢাকায় জাতীয় জাদুঘরের মিলনায়তনে। উদ্বোধক ছিলেন একুশের প্রথম কবি মাহবুব উল আলম চৌধুরী। সভাপতিত্বে কিংবদন্তী কবি আল মাহমুদ। সর্বকবি আসাদ চৌধুরী, দীপ মুখোপাধ্যায়, আমীরুল ইসলাম আলোচক। সবাই প্রশংসা করেছিলেন যুদ্ধদিনের লেখা কবিতাটিকে। জীবনের প্রথম পদ্যটির এমন অভিষেকে আমি মহা-আপ্লুত। ভারতবাংলা'র ট্রেন ১৯৬৫ পর্যন্ত আমাদের ডোমারে আসতো। কলকাতা থেকে শিলিগুড়ি চলতো 'দার্জিলিং মেইল'। যশোর হয়ে 'বাবা-জেনারেশন' কলকাতা যেতো, আসতো। কিংবদন্তী গায়ক আব্বাসউদ্দীন এসে বড়ো ফুপুকে বিয়ে করেন। খ্যাতিমান লেখক-ভাস্কর সোমনাথ হোরও ১৯৪৬-এ এসেছিলেন। কৃষক আন্দোলন দেখতে কলকাতা থেকে সরাসরি ডোমার। 'তেভাগা আন্দোলনে'র ওপর ছবি ও তথ্য দিয়ে বই লেখেন। দেহাবসান ২০০৬ সালে শান্তিনিকেতনের বাড়িতে। ২০০৪-এ সাক্ষাৎকার নিয়েছিলাম কল্যাণ গঙ্গোপাধ্যায়সহ। আমার 'কবিতা হাতের পাঁচ' ও 'শতভাগ ছড়া' তুলে দেই। 'যুদ্ধদিনের পদ্য' পড়ে স্মৃতিকাতর হয়ে ওঠেন। বলেন, ডোমার-ডিমলা দেখে এসে 'তেভাগা'র ডায়েরী' লিখেছি। বৃহত্তর রংপুর, নারী-পুরুষের আন্দোলন-- সব মনে আছে। তোমার কবিতায় সেই বিপ্লবাপন্ন দৃশ্যগুলো যেন ভেসে উঠছে। ইস, আরেকবার যদি সেই রমণতেজী এলাকাটিতে যেতে পারতাম...! বাংলাদেশ হয়ে 'কলকাতা-শিলিগুড়ি' ট্রেন আবার চালু হলো। ১৯৬৫-তে ভারত-পাকিস্তান যুদ্ধে বন্ধ হয়েছিলো চলাচল। ৫৫ বছর পর ১৬ ডিসেম্বর, ২০২০-এ ফের খুললো। বাংলাদেশের বিজয় দিবসে খুলে গেলো হলদিবাড়ি'র সোজা পথ। আর গরুর গাড়ি নয়, রেলগাড়ি ঝমাঝম...। নিউইয়র্ক থেকে অচিরেই অবগাহন করতে যাবো যুদ্ধস্মৃতি। 'চিলাহাটি থেকে হলদিবাড়ি' রেলপথ হেঁটেও পাড়ি দিয়েছি। আট আনা পকেটে নিয়েও শৈশবে হলদিবাড়ি গিয়েছি। স্মৃতি সতত সুখের সতত বেদনার। আবার দেখতে চাই সেইসব 'এপার-ওপার'! চারাটি যেখানে রোপিত-- আমার প্রথম কবিতার। যুদ্ধদিনের পদ্য ♦ সালেম সুলেরী চল্ চল্ চাকারে মেঠো পথ বাঁকারে গরু গাড়ি চলে ধীরে-- কতো মাঠ ফাঁকা রে, পথ চলি রাত্রে পথ খুঁজি হাত্ড়ে পেছনে গুলীর ভয়, লাশে কাঁদে ঢাকা রে! যুদ্ধের মাঝখানে যায় নাতো থাকা রে! গুডবাই ইশকুল বাড়ি ঘর গুডবাই, শত্ররা, দালালেরা সম্পদ লুটবাই--। লুটেরারা মুড্ মারে মালিকের আড়তে... বাবা-মাকে সাথে নিয়ে গ্রাম হয়ে ভারতে-- চলেছে গরুর গাড়ি চলেছিতো পরিবার, পলায়ন ছাড়া আর কিছু নাই করিবার। দ্রুত চল চাকারে পথ কেনো বাঁকা রে, প্রশ্ন কিভাবে করি মামা আর কাকারে-- গ্রামের সরল লোক সহজ প্রাণের চোখ পথ কেনো বাঁকা হলো, কি জবাব হাঁকা রে... যুদ্ধটা এলো কেনো বিভৎস আকারে? আয় আয় স্বাধীনতা সুবাতাস মাখা রে! √ ♦ মাত্রাবৃত্ত √ ডোমার-ডিমলা-হলদিবাড়ি নিউইয়র্ক
ফার্মের মুরগির বাসস্থান খাবার চিকিৎসা কোনকিছুর অভাব নাই। তারা কি সুখী? দারিদ্র না থাকলেই সুখ আসে না। অধিকার না থাকলে উন্নয়ন টেকসই হয় না। গরীবের ওপর ধনীর অত‍্যাচার বাড়ে। পোলট্রি মুরগির জীবন শেষ হয় এভাবেই।
লকডাউন মুক্ত শহরে সকালে বের হয়েই লক্ষ্য করলাম জনগণ মাস্কও খুলে ফেলেছে। স্বাধীনতা!
" কাঁটা হেরি ক্ষান্ত কেন কমল তুলিতে দুঃখ বিনা সুখ লাভ হয় কী মহীতে"? সুপ্রভাত। Good morning.
