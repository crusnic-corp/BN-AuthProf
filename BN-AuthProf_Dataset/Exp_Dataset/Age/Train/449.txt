ঢাকা বিশ্ববিদ্যালয় ক্যাম্পাস থেকে ডাকসুর সাবেক সমাজকল্যাণ সম্পাদক এবং আইন বিভাগের শিক্ষার্থী আখতার হোসেনকে গত পরশু ডিবি পুলিশ তুলে নিয়ে গেছে বলে এমন একটি সংবাদ সামাজিক যোগাযোগ মাধ্যমে ঘুরপাক খাচ্ছে। তার সাথে একটি ছবিও আছে। সংবাদটি itself যদি হৃদয়বিদারক হয় তাহলে ছবিটি হবে ভয়াবহ হৃদয়বিদারক। ছবিতে দুজনকেই গরুর মত দড়ি দিয়ে বাঁধা অবস্থায় আদালতের কাঠগড়ায় উঠানো হয়েছে। একজনের কাপড় রক্তমাখা, আঙ্গুল ব্যাণ্ডেজ করা। এইরকম একটি ছবি দেখে কষ্ট পাওয়ার জন্য আমাকে কি ছাত্র হতে হবে? ওই ছাত্রের রাজনৈতিক পরিচয় জানতে হবে? এইরকম একটি ছবি দেখে কষ্ট পাওয়ার জন্য আমাকে শিক্ষক হতে হবে? এইরকম চিত্র আমি আমার ছাত্রজীবনে স্বৈরাচার এরশাদের আমলেও কল্পনা করতে পারিনি বা তারাও ঘটানোর সাহস পায়নি। আজকের ছাত্র রাজনীতি কোন পর্যায়ে গেছে সেটা এই চিত্রই প্রমান করে। ক্যাম্পাস থেকে ছাত্রকে উঠিয়ে নিয়ে যায় ছাত্রদের তেমন কোন প্রতিবাদ দেখছি না। ক্যাম্পাস থেকে ছাত্রকে উঠিয়ে নিয়ে যায় ভিসি, প্রোভিসি, প্রক্টর প্রমুখ থেকে কোন প্রতিক্রিয়া দেখছি না। এমনকি প্রধান প্রধান পত্রিকায় এটি নিয়ে কোন রিপোর্ট করেছে দেখিনি। সব কেমন জানি ভোঁতা হয়ে গেছে। সব সহনীয় হয়ে গেছে। যেন উঠিয়ে নিয়ে গেছে মেরে গুমতো করেনি? এই ছাত্ররা শিক্ষকদের জিম্মায়। বিশ্ববিদ্যালয়ের প্রশাসন চুপ থাকতে পারেনা। তারউপর যেই ছাত্রকে উঠিয়ে নিয়ে গেছে সে কোন সাধারণ ছাত্র নয়। সে সাধারণ ছাত্রদের ভোটে ডাকসুর সমাজকল্যাণ সম্পাদক হিসাবে নির্বাচিত হয়েছিলেন। এমন একজনকে এমনভাবে উঠিয়ে নিয়ে গিয়ে দড়ি দিয়ে বেঁধে কাঠগড়ায় উঠাবে? এই দৃশ্যও আমাদের দেখতে হলো? তার উপর সে নাকি মাত্রই টাইফয়েড থেকে উঠেছে। এই অবস্থায় এর যদি কিছু হয়ে যায়? ঢাকা বিশ্ববিদ্যালয়ের ছাত্রের প্রতি ন্যূনতম শ্রদ্ধাবোধ দেখানোও হবে না? এই ঢাকা বিশ্ববিদ্যালয় বাংলাদেশ তথা বাঙালিকে কত কিছু দিয়েছে। ৫২-র ভাষা আন্দলোন, মুক্তিযুদ্ধ, স্বৈরাচার বিরোধী আন্দোলন, সাংস্কৃতিক আন্দোলনসহ কত কত আন্দলোন সংগ্রামের জন্য এই জাতি ঢাকা বিশ্ববিদ্যালয়ের কাছে ঋণী। সেই ঢাকা বিশ্ববিদ্যালয়ের ছাত্র, সাবেক ডাকসু নেতাকে এমন অসম্মান? তারপরও জাতি নীরব? সে কি করে, কোন রাজনীতি করে জানার দরকার নেই। সে ঢাকা বিশ্ববিদ্যালয়ের ছাত্র, সে ডাকসুর নেতা এটাই কি যথেষ্ট না? এরা কত বড় ক্রিমিনাল? এরা কি ব্যাংকের হাজার কোটি টাকা মেরেছে? এরা কি কাউকে খুন করেছে? মাদক ব্যবসা করে কোটি কোটি টাকা কামিয়ে বিদেশে পাচার করেছে? দেশের কত কত মানুষ কত বড় বড় অন্যায় করছে কিন্তু তারা ধরা ছোয়ার বাহিরে।
আমি তো আমার মতই "হ্যা" বললেও আমার মত "না" বললেও আমার মত ! দেহটা যদিবা বাঁধবে, কিন্তু মন মন বাঁধবে কেমনে ! আমি যে আমারই মত...
পদ্মা ব্রিজ দিয়ে কী হবে ================ একটা দেশ কেমন চলছে সেটা বোঝার উপায় কী? জ্ঞানী গুণী মানুষদের নিশ্চয়ই এটা বের করার নানা উপায় আছে। তারা অর্থনীতির দিকে তাকাবেন, দেশের আইনশৃঙ্খলা বিবেচনা করবেন, দুর্নীতির পরিমাপ করবেন, দেশের শিক্ষাব্যবস্থা যাচাই করবেন এবং আরো অনেক কিছু বিশ্লেষণ করে একটা রায় দেবেন। আসলে দেশ কেমন চলছে সেটা বের করা খুবই সহজ। দেশের একজন সংখ্যালঘু মানুষকে নিরিবিলি জিজ্ঞেস করবেন, দেশটি কেমন চলছে? সেই সংখ্যালঘু মানুষটি যদি বলে দেশ ভালো চলছে। তাহলে বুঝতে হবে দেশটি ভালো চলছে। আর সেই মানুষটি যদি ম্লান মুখে মাথা নেড়ে বলে দেশটি ভালো চলছে না। তাহলে বুঝতে হবে দেশটি আসলেই ভালো চলছে না। দেশে দশটা পদ্মা ব্রীজ, এক ডজন স্যাটেলাইট আর দশ হাজার ডলার মাথাপিছু আয় হলেও যদি সংখ্যালঘু মানুষটি বলে দেশ ভালো নেই তাহলে বুঝতে হবে আসলেই দেশ ভালো নেই। (সংখ্যালঘু শব্দটি লিখতে আমার খুব সংকোচ হয়, সবাই একই দেশের মানুষ এর মাঝে কেউ কেউ সংখ্যাগুরু কেউ কেউ সংখ্যালঘু সেটি আবার কেমন কথা? কিন্তু আমি যে কথাটি বলতে চাইছি সেটি বোঝানোর জন্যে এই শব্দটি ব্যবহার করা ছাড়া উপায় ছিল না)। এখন যদি আমরা এই দেশের একজন হিন্দু, সাঁওতাল বা পাহাড়ি মানুষকে জিজ্ঞেস করি দেশ কেমন চলছে তারা কী বলবে? নাসিরনগরে হিন্দুদের বাড়ি জ্বালিয়ে পুড়িয়ে সবাইকে ঘরছাড়া করা হয়েছিল। গাইবান্ধায় পুলিশেরা সাঁওতালদের ঘরে আগুন দিচ্ছে পত্রপত্রিকায় সেই ছবি ছাপা হয়েছে। সর্বশেষ হচ্ছে রাঙামাটিতে লংগদুর ঘটনা, পাহাড়ি মানুষদের বাড়ি জ্বালিয়ে তাদের সর্বস্ব লুট করে নেওয়া হয়েছে। প্রাণ বাঁচানোর জন্য যে মা তার সন্তানদের বুকে চেপে ধরে মাইলের পর মাইল পাহাড় অতিক্রম করে জঙ্গলে লুকিয়ে আছে, বৃষ্টিতে ভিজেছে, রোদে পুড়েছে, অভুক্ত থেকে মশার কামড় খেয়ে প্রতি মুহূর্তে আতঙ্কে চমকে চমকে উঠেছে আমি যদি তাকে বলি, বাংলাদেশ অনেক বড় সম্ভাবনার দেশ, এবার উন্নয়নের বাজেটই হয়েছে চার লক্ষ কোটি টাকার, পদ্মা ব্রিজের চল্লিশ শতাংশ কাজ হয়ে গেছে, আগামী মাসে আমাদের নিজস্ব বঙ্গবন্ধু স্যাটেলাইট মহাকাশে পাঠানো হবে সেই অসহায় মা কি আমার কথা শুনে শূন্য দৃষ্টিতে আমার দিকে ফ্যাল ফ্যাল করে তাকিয়ে থাকবেন না? তাকে কি আমি কোনোভাবে বোঝাতে পারবো, আমাদের অনেক কষ্ট করে, যুদ্ধ করে, রক্ত দিয়ে পাওয়া দেশটি স্বপ্নের একটি দেশ? আমি তাকে কিংবা তার মতো অসংখ্য পাহাড়ি মানুষকে সেটি বোঝাতে পারবো না। তাদের কাছে এই দেশটি হচ্ছে একটি বিভীষিকা, যেখানে প্রকাশ্যে হাজার হাজার মানুষ এসে পুরোপুরি নিরপরাধ মানুষের বাড়িঘর জ্বালিয়ে দেয়। তাদের রক্ষা করার কেউ নেই, আইনশৃঙ্খলা বাহিনী নিরাপদ দূরত্বে দাঁড়িয়ে থেকে এই ঘটনাগুলো ঘটতে দেয়। এই ঘটনাটি ঘটবে সেটি সবাই আঁচ করতে পারে তারপরও কেউ সেটা থামানোর চেষ্টা করে না। আমি নিজেকে এই পাহাড়ি মানুষদের জায়গায় বসিয়ে পুরো বিষয়টা কল্পনা করে আতঙ্কে শিউরে উঠেছি। পৃথিবীতে অন্যায় কিংবা অপরাধ হয় না তা নয়। আমরা প্রতি মুহূর্তেই আমাদের চারপাশে এগুলো দেখছি। কিন্তু লংগদুর ঘটনাটা ভিন্ন। যুবলীগের একজন কর্মীকে মৃত অবস্থায় পাওয়া গেছে। কে মেরেছে ঠিকভাবে জানা নেই, প্রচার করা হলো দুজন চাকমা তরুণ এই হত্যাকাণ্ড ঘটিয়েছে। কিন্তু এই হত্যাকাণ্ডের শাস্তি দেওয়ার জন্যে বেছে নেওয়া হলো পুরোপুরি নির্দোষ কিছু পাহাড়ি গ্রামবাসী। একজন দুইজন ক্রুদ্ধ মানুষ নয় হাজার হাজার সংগঠিত মানুষ পেট্রোলের টিন আর ট্রাক্টর নিয়ে হাজির হলো। পেট্রোল দিয়ে বাড়িতে বাড়িতে আগুন দেওয়া হলো, ট্রাক্টর ব্যবহার করা হলো লুট করা মালপত্র বোঝাই করে নেওয়ার জন্য। বিচ্ছিন্ন একজন কিংবা দুইজন মানুষ বাড়াবাড়ি কিছু একটা করে ফেলছে সেটি বিশ্বাস করা যায়। কিন্তু কয়েক হাজার মানুষ মিলে একটা ভয়ঙ্কর অন্যায় করার জন্যে একত্র হয়েছে সেটা আমরা বিশ্বাস করি কেমন করে? কিন্তু আমাদের বিশ্বাস করতে হবে কারণ আমরা বারবার এই ঘটনা ঘটতে দেখেছি। আমরা কেমন করে এতো হৃদয়হীন হয়ে গেলাম? ০২. আমরা জানি কিছুদিন আগেও আমাদের ছেলেমেয়েদের পাঠ্যবইয়ে আদিবাসী মানুষদের সম্পর্কে অনেক ধরনের অসম্মানজনক কথা লেখা থাকতো। সচেতন মানুষেরা একটি একটি করে বিষয়গুলো সবার চোখের সামনে এনেছেন তখন সেগুলো ঠিক করা হয়েছে। কিন্তু একটা প্রশ্ন তো আমরা করতেই পারি, এই পাঠ্যবইগুলোতো হেজিপেজি, অশিক্ষিত, অর্ধশিক্ষিত, রুচিহীন, বুদ্ধিহীন মানুষেরা লেখেন না। এই বইগুলো লেখেন গুরুত্বপূর্ণ শিক্ষাবিদেরা, লেখা শেষ হওয়ার পর সম্মাদনা করেন আরো গুরুত্বপূর্ণ মানুষেরা, বিশ্ববিদ্যালয়ের অধ্যাপকেরা। তাহলে পাঠ্যবইগুলোতে এরকম অবিশ্বাস্য সাম্প্রদায়িক কথা কেমন করে লেখা হয়, কেমন করে আদিবাসী মানুষদের এত অসম্মান করা হয়? কারণটা আমরা অনুমান করতে পারি। আমরা যাদের বড় বড় শিক্ষিত মানুষ হিসেবে ধরে নিয়েছি তাদের মনের গভীরে লুকিয়ে আছে সংকীর্ণতা। যারা আমার মতো নয় তারা অন্যরকম, আর অন্যরকম মানেই অগ্রহণযোগ্য, অন্যরকম মানেই খারাপ, অন্যরকম মানেই নাক সিঁটকে তাকানো। অথচ পুরো ব্যপারটাই আসলে ঠিক তার বিপরীত। সারা জীবনে আমি যদি একটা বিষয়ই শিখে থাকি তাহলে সেটা হচ্ছে একটা উপলব্ধি যে বৈচিত্র্য হচ্ছে সৌন্দর্য। কোনো মানুষ কিংবা সম্প্রদায় যদি অন্যরকম হয়ে থাকে তাহলে এটা হচ্ছে বৈচিত্র্য এবং সেই বৈচিত্র্যটুকুই সৌন্দর্য। পৃথিবীতে অনেক সৌভাগ্যবান দেশ রয়েছে যেখানে অনেক দেশের অনেক মানুষ পাশাপাশি থাকেন। তারা দেখতে ভিন্ন তাদের মুখের ভাষা ভিন্ন তাদের কালচার ভিন্ন ধর্ম ভিন্ন খাবার কিংবা পোশাক ভিন্ন। আমরা সেদিক থেকে অনেক দুর্ভাগা, আমদের দেশে মানুষের মাঝে সেই বৈচিত্র্য নেই। ঘর থেকে বের হয়ে আমরা যেদিকেই তাকাই সেদিকে আমরা একই রকম মানুষ দেখতে পাই, তাদের মুখের ভাষা, চেহারা পোশাক কোনো কিছুতেই পার্থক্য নেই। এসব আমাদের দেশের একটুখানি ভিন্ন ধরনের মানুষ হচ্ছে সাঁওতাল কিংবা গারো মানুষ, পাহাড়ি মানুষ। এই মানুষগুলোকে আমাদের বুক আগলে রাখার কথা, অথচ আমরা তাদের অবহেলা করি। আমাদের পরের প্রজন্মকে শেখাতে হবে পৃথিবীর সৌন্দর্য্য হচ্ছে বৈচিত্র্য। পৃথিবীতে এখন সবচেয়ে গুরুত্বপূর্ণ শব্দ হচ্ছে ডাইভারসিটি। একটি দেশে যতো বেশি ডাইভারসিটি সেই দেশটি তত সম্ভবনাময়। নতুন পৃথিবী আধুনিক পৃথিবী। আর আধুনিক পৃথিবীর মানুষেরা একে অন্যের সঙ্গে বিভেদ করে না। শুধু যে মানুষে মানুষে ভেদাভেদ করে না তা নয়, গাছ, ফুল, পশু, পাখি সবাই মিলে যে একটা বড় পৃথিবী এবং সবার যে পাশাপাশি বেঁচে থাকার অধিকার আছে সেটিও মনে প্রাণে বিশ্বাস করে। অথচ আমরা সবিস্ময়ে দেখতেই পাই একজন দুইজন নয় কয়েক হাজার মানুষ মারমুখী হয়ে গ্রামের পর গ্রাম জ্বালিয়ে দিচ্ছে। কী তাদের অপরাধ? তাদের অপরাধ সেই মানুষগুলো আমাদের থেকে একটু ভিন্ন। ০৩. আমার শৈশবটি কেটেছে বাংলাদেশের নানা এলাকায়। বাবা পুলিশের অফিসার হিসেবে দুই তিন বছর পর পর নতুন জায়গায় বদলি হয়ে যেতেন। সেই সুযোগে আমরা রাঙামাটি আর বান্দরবান এই দুই জায়গাতেও ছিলাম। বান্দরবানে আমি স্কুলে পড়েছি, আমাদের ক্লাসে বাঙালি ছেলেমেয়ের পাশাপাশি পাহাড়ি ছেলেমেয়েরাও ছিল। তাদের অনেকে ভালো বাংলা বলতে পারতো না, এখন অনুমান করি সে কারণে লেখাপড়াটা নিশ্চয়ই তাদের জন্যে অনেক কঠিন ছিল। ক্লাসের ভেতরে লেখাপড়াটা নিয়ে আমাদের আগ্রহ ছিল না, ক্লাস ছুটির পর বনে জঙ্গলে পাহাড়ে নদীতে ঘুরে বেড়ানোতে আমাদের আগ্রহ ছিল বেশি। তাই ভালো বাংলা না জানলেও সেটা কোনো সমস্যা হতো না। ধর্ম, ভাষা, গায়ের রং, শরীরের গঠন কিংবা কালচার ভিন্ন হলেও সব মানুষ যে একেবারে একই রকম সেটি আমি শিখেছি নিজের অভিজ্ঞতায়। বান্দরবানের সেই স্কুলে আমি আমার জীবনের সবচেয়ে চমকপ্রদ শিক্ষক পেয়েছিলাম যার কথা আমি কখনো ভুলিনি। আমি আমার নিজের শিক্ষক জীবনে তার শেখানো বিষয়গুলো এখনো ব্যবহার করে যাচ্ছি এবং এখনো ম্যাজিকের মতো ফল পেয়ে যাচ্ছি। আমাদের এই শিক্ষক ছিলেন একজন পাহাড়ি (সম্ভবত মারমা) মহিলা। পাহাড়ি পোশাকে ক্লাসে আসতেন। একজন মানুষকে বিচার করতে হলে কখনো তার চেহারা নিয়ে কথা বলতে হয় না কিন্তু অসৌজন্যমূলক হলেও আমাকে একটুখানি বলতে হচ্ছে, মধ্যবয়স্কা এই মহিলার গলগণ্ড রোগ ছিল বলে তাকে কোনো হিসেবে সুন্দরী বা আকর্ষণীয় বলার উপায় নেই। ভদ্রমহিলা এক দুইটির বেশি বাংলা শব্দ জানতেন না। তিনি আমাদের ড্রয়িং টিচার ছিলেন কিন্তু ছবি আঁকতে পারতেন না, কোনোদিন চক হাতে বোর্ডে কিছু আঁকার চেষ্টা করেননি। কিন্তু তারপরও আমাদের ড্রয়িং ক্লাস নিতে কখনো তার কোনো অসুবিধা হতো না। ক্লাসে এসে তিনি বলতেন, ‘লাউ আঁকো’কিংবা ‘বেগুন আঁকো’এর বেশি কোনো কিছু বলেছেন বলে মনে পড়ে না। আমরা তখন লাউ কিংবা বেগুন আঁকতাম। আমাদের সবারই স্লেট-পেন্সিল ছিল, যাবতীয় শিল্পকর্ম সেখানেই করা হতো। ছেলেমেয়েরা লাউ কিংবা বেগুন এঁকে আমাদের ড্রয়িং টিচারের কাছে নিয়ে যেতো। লাউয়ের এবং বেগুনের আকার আকৃতি দেখে তিনি বিভিন্ন মাত্রার উল্লাস প্রকাশ করতেন এবং চক দিয়ে স্লেটের কোনায় মার্ক দিতেন। কেউ চার, কেউ পাঁচ কেউ ছয় কিংবা সাত। আমার ছবি আঁকার হাত ভালো ছিল তাই আমার লাউ কিংবা বেগুন দেখে তিনি উল্লসিত হয়ে দশ দিয়ে দিলেন। ড্রয়িং ক্লাস হতে লাগলো, তিনি আমাদের শিল্পকর্মে নম্বর দিতে লাগলেন এবং আমরা আবিষ্কার করলাম তার দেওয়া নম্বরও বাড়তে শুরু করেছে। দশের বাধা অতিক্রম করে কেউ পনেরো কেউ সতেরো পেতে লাগলো। কত নাম্বারের ভেতর পনেরো কিংবা সতেরো সেটা নিয়ে আমাদের কোনো প্রশ্ন ছিল না। হয়তো প্রজাপতি আঁকতে দিয়েছেন, কেউ প্রজাপতি এঁকে নিয়ে গেছে এবং তাকে বাইশ দিয়েছেন। পাশের জনের প্রজাপতি হয়তো আরো সুন্দর হয়েছে তাকে তিরিশ দিলেন। এর পরের জন হয়তো পুরো চল্লিশ পেয়ে গেলো! আমরা সব ক্লাসেই লেখাপড়া করে আসছি কোথাও এরকম নম্বর পাইনি, একটা কলা এঁকে যখন নব্বই পেয়ে যাই তখন মনে হয় রাজ্য জয় করে ফেলেছি। কাজেই আমাদের এই ড্রয়িং ক্লাসটা ছিল আনন্দময় একটা সময়। লাউ, কলা, প্রজাপতি শেষ করে তখন আমরা পশুপাখি আঁকতে শুরু করলাম। শুধু একটা গরু এঁকে একদিন আমি আটশত পঞ্চাশ পেয়ে গেলাম। আনন্দে উত্তেজনায় আমার নিঃশ্বাস বন্ধ হয়ে যাওয়ার অবস্থা। আমাদের ড্রয়িং টিচার ততদিনে বুঝে গেছেন আমি ভালো আঁকতে পারি এবং সে জন্য আমার প্রতি তার এক ধরনের স্নেহ ছিল। প্রায় নিয়মিতভাবে আমি ক্লাসে সবসময় সবার চাইতে বেশি নম্বর পেয়ে আসছি। একদিন ক্লাসে এসে বললেন, ‘বুড্ডিশ আঁকো’। শব্দটি আমি বুঝতে পারিনি, তখন অন্যরা বুঝিয়ে দিলো। ড্রয়িং টিচার বৌদ্ধমূর্তি আঁকতে বলেছেন। আমি তখন বিপদে পড়ে গেলাম। বান্দরবানের ক্যাং ঘরে নানারকম বৌদ্ধ মূর্তি দেখে এসেছি কিন্তু তার ছবি আঁকার মতো খুটিনাটি লক্ষ করিনি। আমাদের ক্লাসে আরো একজন মারমা ছেলে ভালো ছবি আঁকতো, সে অসাধারণ একটা বৌদ্ধ মূর্তি এঁকে নিয়ে গেলো এবং ড্রয়িং টিচার তাকে চৌদ্দ শ’ নম্বর দিয়ে দিলেন আমি বসে বসে মাথা চুলকে যাচ্ছি। আমার ড্রয়িং টিচারের তখন আমার জন্যে মায়া হলো। মারমা ছেলেটির স্লেটটি আমার সামনে রেখে সেটা দেখে দেখে আঁকতে বললেন। আমি সেটা দেখে দেখে একটা বৌদ্ধমূর্তি আঁকলাম এবং আমিও চৌদ্দ শ’পেয়ে গেলাম! এরপর এত বছর পার হয়ে গেছে আমি আমার এই ড্রয়িং টিচারের কথা ভুলিনি তিনি আমাকে আমার জীবনের সবচেয়ে বড় শিল্পটি দিয়ে গেছেন। সেটি হচ্ছে ছেলেমেয়েদের উৎসাহ দিতে হয়! আমিও আমার সারাটি জীবন ছেলেমেয়েদের উৎসাহ দিয়ে আসার চেষ্টা করে আসছি এবং দেখে আসছি এটি ম্যাজিকের মতো কাজ করে। এই মারমা ড্রয়িং টিচারের মতো নিশ্চয়ই একজন সাঁওতাল বৃদ্ধ কিংবা গারো যুবক রয়েছে যার কাছ থেকে আমার জীবনের কোনো একটি শিক্ষা পাওয়ার কথা ছিল আমরা সেটা পাইনি। আমরা মানুষে মানুষে বিভাজন করে নিজেদের ভাষা ধর্ম কালচার নিয়ে অহংকার করে অন্যদের তাচ্ছিল্য করতে শিখিয়েছি। অবহেলা করতে শিখিয়েছি। আমরা যদি আধুনিক পৃথিবীর আধুনিক মানুষ হতে চাই তাহলে সবাইকে তার প্রাপ্য সম্মান দিয়ে বেঁচে থাকা শিখতে হবে। ০৪. হয়তো বাংলাদেশ কিছুদিনের মাঝে অনেক উন্নত হয়ে যাবে। আমাদের মাথাপিছু গড় আয়ু বেড়ে যাবে। জ্ঞানে বিজ্ঞানে আমরা এগিয়ে যাবো। আমাদের প্রশ্ন ফাঁস হবে না, স্কুলে আনন্দময় পরিবেশে ছেলেমেয়েরা লেখাপড়া করবে। নিজেদের অর্থে আমরা বিশাল বিশাল পদ্মা ব্রিজ তৈরি করবো। কিন্তু যদি একটি পাহাড়ি শিশু তার মায়ের হাত ধরে আতঙ্কে নিজের বাড়িঘর ছেড়ে আশ্রয়ের জন্য জঙ্গলে ছুটে যেতে থাকে তাহলে কি আমাদের সব উন্নয়ন পুরোপুরি অর্থহীন হয়ে যাবে না? দেশের একজন নাগরিককেও যদি আমরা সম্মান নিয়ে শান্তিতে নিজের ঘরে ঘুমানোর পরিবেশ সৃষ্টি করে দিতে না পারি তাহলে বিশাল পদ্মা ব্রিজ দিয়ে কী হবে?
পৃথিবীর বেশির ভাগ প্রাণী মাতৃগর্ভ থেকে বেরিয়ে কয়েক মিনিটের মধ্যে হাঁটতে শিখে যায়! আধঘণ্টার মধ্যে টালমাটাল দৌড়ায়। হরিণশিশু বা গরুর বাচ্চা যত চটপট বড় হয়, মানুষের শিশুর পক্ষে সেটা সম্ভব হয় না। দীর্ঘকাল তাকে পরিচর্যা করতে হয়। স্বাবলম্বী হওয়ার ব্যাপারে অন্য প্রাণীরা মানুষের থেকে অনেক এগিয়ে 
আমার দিকে তাকিয়ে বন্ধুটি অতি আনন্দ নিয়ে বলল, জানিস সূরা বাকারায় আল্লাহপাক বলেছেন আমাদের বাঁ কাঁধের ফেরেশতা আমরা একটি পাপ করলে একটি গুনাহ লিখেন, আর ডান কাঁধের ফেরেশতা আমরা একটা ভাল বা পূণ্যের কাজ করলে দশটি নেকি বা সওয়াব লিখেন। বাহ! দারুণ জিনিস। আমাদের আর চিন্তার কিছু নেই। আমি বললাম, হ্যা সত্যিই তাই। আল্লাহপাকের ঘোষণা, মিথ্যার কিছু নেই। তবে এখানে আরো একটা আনন্দের বিষয় আছে তোর জন্য। কি সেটা? বন্ধুর আগ্রহভরা প্রশ্ন। এখন থেকে এক কাজ করবি তুই। ধর অফিসে দশ জনের কাছ থেকে ঘুষ বা স্পিড মানি নিলি। কয়টা পাপ হল? মানে বাঁ কাঁধের ফেরেশতা কয়টি লিখবে? একটি পাপে একটি হলে, দশটি পাপ লিখবে। বন্ধুর সহজ সরল উত্তর। বললাম, বাহ! বেশ। এই তো ধরে ফেলেছিস। এবার প্রতিদিন অফিস থেকে বাড়ি যাবার সময় বাইরে রাস্তায় অনেক ভিক্ষুক বা সাহায্য প্রার্থী বসে থাকে। তুই কমপক্ষে তাঁদের দুই জনকে দান করবি। দুটি নেকির কাজ করলি। এবার বল, ডান কাঁধের ফেরেশতা কয়টি পুণ্য বা সওয়াব লিখবে? দুই গুণন দশ, বিশটি। তার উত্তর। গুড বয়! এবার বললাম। তাহলে দিনে কত হল ডান আর বাম মিলে, আয় কাটাকুটি করি। বাঁয়ে দশ জনের ঘুষ সমান দশটা পাপ। ডানে দুই জনকে দান সমান বিশ। তাহলে কাটাকুটি করে তোর কাছে তখনো দশটি পূণ্য থেকে যাবে। তোকে আর পায় কে!! জান্নাত কনফার্ম। বন্ধু আমার হেসেই পরক্ষণে গম্ভীর হয়ে গেল। বুঝতে পেরেছে আমি কি বলতে চেয়েছি। এই হচ্ছে কাটাকুটির খেলা। আমাদের পূর্ব পুরুষরাও খেলেছে, আমরা খেলছি। আমাদের সন্তানেরাও খেলবে। এই কাটাকুটি ছোটবেলা থেকেই অহরহ প্রতিনিয়ত শেখানো হচ্ছে আমাদের। আল্লাহপাককে বোকা (নাউজুবিল্লাহ) বানানোর চেষ্টা চলছে আমাদের নিরন্তর। “একটি দোয়া পড়লেই সত্তর বছরের গুনাহ মাফ”। আরে আমি তো হয়ত সত্তর বছর বাঁচবোই না। কাজে উনসত্তর বছর পর্যন্ত ফাটাফাটি পাপ করে দুইবার দোয়াটি পড়লেই তো ১৪০ বছর পর্যন্ত আগাম পাপও মাফ হয়ে যাবে। কাজেই প্রতি সেকেন্ডে পাপ করলেও তো সমস্যা নেই!! আসলেই কি তাই!! দান করুন, দান করুন। আপনার প্রতিটি দানে জান্নাতে একটি করে ঘর তুলবেন আল্লাহ। দানের আহ্বানের সাথে একটি বারও কেউ বলবে না (দুই একজন ছাড়া), এই দান হালাল রুটি রুজির হতে হবে। সবাই সেটা জানে, কিন্তু তা পালন করবে না কেউ। শুধু কামাও আর দান কর। জান্নাতে ডুপ্লেক্স, ট্রিপ্লেক্স বাড়ি হতেই থাকবে। আসলেই কি তাই!!! চলছে কাটাকুটির খেলা। আরে ভাই! এত কাটাকুটি কেন? আল্লাহপাক অসন্তুষ্ট হন, এমক কাজ একটিও করা যাবে না। ভুলে করে ফেললে, মাফ চেয়ে তওবা করে জীবনের তরে তা ছেড়ে দিতে হবে। আমাদের প্রতিটি কাজ হবে আল্লাহপাকের সন্তুষ্টির জন্য। এখানে ক্যালকুলেটর বা পাল্লা পাত্থর দিয়ে পাপ পূণ্যের হিসেব নিকেশের কোন অবকাশ নেই। মসজিদে কমিটির সেক্রেটারি সাহেব ফ্লোর নিলেন। মসজিদের উন্নয়ন কাজের ফিরিস্তি দিয়ে অনেক টাকার প্রয়োজন আছে বলে মাইকে ঘোষণা দিলেন, হাত তুলে বলুন কে কত টাকা দেবেন। প্রথম হাত উঠল পাঁচ লাখ। পরের হাত তিন লাখ, তার পরের হাত দুই লাখ। ইত্যাদি...ইত্যাদি!! এই হচ্ছে দানের প্রতিযোগিতা!! কাটাকুটির খেলা। মান সন্মানের স্বগৌরব ঘোষণা। বিলুপ্ত হল বা পালিয়ে গেল আল্লাহ ও রাসুল (সাঃ) এঁর অনেক শিক্ষা, অনেক ফ্যাক্টর। বঞ্চিত হল আমাদের বাচ্চারা ইসলামের মূল শিক্ষা আর আদর্শ থেকে। রোজা রেখে কিন্তু লুকিয়ে আমরা এক ফোটা পানিও পান করি না। কিন্তু রোজা রেখে হারাম কাজগুলো একটিও ছাড়ি না। কেন আমাদের এই মানসিকতা!! কারণ আমরা জানি, মাফ পাবার হাজার লক্ষ রাস্তা বা ছিদ্র আছে। সে রাস্তা ভুল হোক আর সঠিক হোক। আর এই রাস্তাগুলোই আমাদের সাহসী করে তুলছে অহরহ পাপ করার কাজে। আল্লাহ হেদায়েত দান করুন আমাদের। সারাজীবন পূণ্য বা আমল করেও জান্নাত পাওয়া যাবে না, আল্লাহর করুণা ছাড়া। আর সেখানে আমরা মৃত্যুর আগ মুহূর্ত পর্যন্ত কাটাকুটির খেলা চালিয়ে যাচ্ছি। হে আমাদের রব, ক্ষমা করুন আমাদের।
স্মৃতি ও নির্ঘুম রাত হুমায়ূন কবীর ঢালী রাতভর নির্ঘুম কাটিয়ে কবিতার উপাদান খুঁজি উপাদানে খুঁজি তারে খুঁজতে খুঁজতে স্মৃতি রোমন্থন করি-- স্মৃতিরা মূলত গুছানো হয় না এলোমেলো হযবরল অবস্থা তাই স্মৃতির কোনোরকম ভূমিকা থাকে না। এই বলতে বলতে সাতবছর আগের কোনো একদিনের ঘটনা উঁকি দিয়ে গেল ঠিক এখনি। আর গতবিকেলের তাজা ঘটনাটি চাপা পড়ে গেল স্মৃতিতে গুরুত্বপূর্ণ কিংবা নিছক খেয়ালি বলে কিছু নেই যে কোনো ঘটনা হুট করে সামনে এসে দাঁড়াতে পারে। এইক্ষেত্রে স্মৃতি কি গণতান্ত্রিক? সমাজতান্ত্রিক? সাম্যবাদী? এসবের সব-কটি, আবার না। কেননা, রাজনৈতিক প্রোপাগান্ডায় না ফেলাই উত্তম স্মৃতি নিজের মতো করে থাকুক। একথা মানতে হবে স্মৃতি ভ্রমবিলাসী হলেও মিথ্যাচার করে না স্মৃতি সততই সত্যের পূজারী। 
আমার প্রাণের গ্রুপ ভালো বাসার গ্রুপ "মা মাটি দেশ এখানেই শুরু এখানেই শেষ " এর চা চক্রে আমরা আমরা।
আমি চেয়েছিলাম তোমাকে আমার পাশে আর তুমি ছলনায় চলে গেলে অনেক দুরে😥
মৌলভীবাজার জেলা তথ্য অফিসের আয়োজনে শিশু সরকারি প্রাথমিক বিদ্যালয়ে ২৫ জানুয়ারি,২০১৮  মহিলা সমাবেশের আয়োজন করা হয়। সমাবেশে মাননীয় প্রধান মন্ত্রীর দশটি বিশেষ উদ্যোগ, নারীর ক্ষমতায়ন বিষয়ে বক্তব্য উপস্থাপন করেন অনুষ্ঠানের প্রধান অতিথি জেলা প্রাথমিক শিক্ষা অফিসার জনাব মো:বায়েজীদ খান , বিশেষ অতিথি জেলা শিশু বিষয়ক কর্মকর্তা জনাব জসীম উদ্দীন। অনুষ্ঠানে সভাপতিত্ব করেন জেলা তথ্য অফিসার মহোদয়।
একটি সমাজে একজন বিদগ্ধ আলেম প্লাস দাঈ' তৈরি হতে বিশ-পঁচিশ বছর সময় প্রয়োজন হয়। যে সমাজ এসব দাঈ'দের মর্যাদা বুঝেনা, সে সমাজে সৃজনশীল ও শক্তিশালী দাঈ' ইলাল্লাহ তৈরি হয় না। দাঈ' ইলাল্লাহ-দের কদর করুন প্লিজ। তাঁদের কাছাকাছি থাকুন, তাঁদের সাথে নিবিড় সম্পর্ক গড়ে তুলুন। অন্যথায়, সমাজের পতন-পচন ঠেকাতে পারবেন না।
‘হাজার লোকের মাঝে ডুবিয়া স্নান সারিবার প্রতিভা সকলের থাকে না: জনসমাগম হইতে আনন্দ আহরণ করাটা এক প্রজাতির শিল্প বটে। মানব প্রজাতির তহবিল হইতে জীবনামৃত পান কেবল তাহারাই করিতে পারেন যাহারা একান্ত দোলনায় থাকিতেই কোন পরীর কল্যাণে কানে কানে ভেকধরা আর মুখোশ পরায় আকর্ষণ, গৃহবন্দী থাকায় বিকর্ষণ আর দেশভ্রমণে আনন্দের মন্ত্র পাইয়া গিয়াছিলেন।’ 
এ কোন বেকায়দায় পড়লাম রে বাবা? জ্বর ও কাশি নিয়ে কোন হাসপাতালে গেলে ভতি তো দুরে থাক ঢুকতেই দিচ্ছে না। ওদিকে মন্ত্রীরা বলছে সব ব্যবস্থা করা আছে, কোন চিন্তা নাই। হুজুররা বলছে অলি আওলার দেশ কিছু হবে না। আবার প্রতিদিন শুনছি ৩ জন করে আক্রান্তের সংখ্যা বাড়ছে। একজন কম ও না একজন বেশি ও না। হিসাবটা বেশ - মনে হচ্ছে...... আমাদের সংখ্যা ৩। আবার কোন কোন মন্ত্রী বলছেন - শেখ হাসিনা থাকতে করোনা কিছু করতো পারবে না। যদিও শেখ হাসিনা নিজে কখনো এমন মন্তব্য করেন না। তবে শেষ কথা হলো এটা বুঝতে পারছি, যদি করোনা ভাইরাসে আক্রান্ত হই তা হলে খবর আছে, কোথাও ভতি হতে পারবো না। তাই নিজে যতোটা সাবধানে থাকা যা সেই চেষ্টা করছি।
"আমি আর্ট-কালচার কইরা জাতে ওঠা লোক। কিন্তু জাতে যে আমি উঠলেও উঠি নাই তা আমার নামের সঙ্গে ‘ব্রাত্য’ কথাটি যুক্ত করার মাধ্যমে তা ঘোষিত হইয়াই আছে। আমার জাতে ওঠাকে ঘোষিত ভাবেই তাদের কালচারাল সংস্কারের অংশ ধরতে হবে। আমি মিথ্যা আড়াল না কইরাই জাতের ও কম জাতের দূরত্ব কমাইতে আসছি। যাতে জিনিসটাকে সঠিক ট্র্যাকে বসাইতে পারলে তা এক সময় নিজের নিয়মেই ঘুইচা যাইতে পারে।" 
আমাকে যদি কেউ জিজ্ঞেস করে পৃথিবীতে সবচেয়ে সুন্দর মেয়ে কে? কোন প্রকার চিন্তা এবং সংশয় ছাড়াই আমি বলবো, আমার কন্যার চেয়েও সুন্দর এবং ভালো মেয়ে আর কেউ নেই। আমার মেয়েটা আসলেই অনেক ভালো। এতো শান্ত, লক্ষী মেয়ে আমি আর দেখিনি। আজ আমার আদুরে কন্যা হৃদির জন্মদিন। শুভ হোক জন্মদিন আব্বুর মাইয়া।
সন্ধ্যা পার হয়েছে বেশ আগে। গ্রামে রাত গভীর হয়েছে। মানুষজন শুয়ে পড়েছে যে যার মতো। তাদের ঘুমিয়ে পড়ার কথা। রাতজাগা দু-একটা পাখি আর বাতাসের শব্দ ছাড়া আর কোনো আওয়াজ নেই। তীব্র সুনসান গহিন রাত। সন্ধ্যার সময় মেঘ করেছিল। মেঘ কেটে গেছে। এখন আকাশ ঝকঝকে। তারা দেখা যাচ্ছে। আকাশে ক্ষয়ে যাওয়া কৃষ্ণপক্ষের চাঁদ। মরা ইলিশের চোখের মতো ঘোলাটে চেহারা নিয়ে মেঘের পাশে ভেসে যাচ্ছে। বিশু আমগাছের গোড়ায় ঠেস দিয়ে বসে আছে। বেশ কিছুদিন পর সে গ্রামে ফিরেছে। গ্রামে ফেরা তার খুব দরকার ছিল। শীতল বাতাস ছেড়েছে। গরমের গুমোট ভাব কেটে যাচ্ছে। বিশু একদৃষ্টিতে সামনে বাঁশের বেড়া দিয়ে ঘেরা জোড়া কবরের দিকে অপলক।তাকিয়ে আছে। সুনাই আর মুনাই পাশাপাশি দুই বোনের কবর। কবরের দিকে তাকিয়ে থাকতে থাকতে বিশুর দুচোখ ঝাঁপসা হয়ে এলো। সেখানে পানি জমেছে। চোখ বন্ধ করে দুহাতের বুড়ো আঙুল দিয়ে বিশু দুচোখের পানি মুছে ফেলল। চোখ মেলে তাকিয়ে দেখে মুনাই সামনে বসে আছে। তার মুখ বিষণ্ণ। পরনে হলুদ আর সবুজে মেশানো ডুরে শাড়ি। চুলে দুই বেণি। বেণির মাথায় লাল চওড়া ফিতা ফুলের মতো করে বাঁধা। মুনাই চোখে কাজল দিয়েছে। মুনাই বসে আছে হাঁটুর ওপর থুতনি রেখে । আলতো চোখ তুলে বিশুর দিকে তাকাল। তার চোখে অবসন্ন ভাব। ক্লান্ত গলায় বলল, “পবিত্র কাকা, প্রসন্ন কাকা, চটই কাকা, কটই কাকা, অমূল্য দাকে জমিদার আর পুলিশ মিলে মেরে ফেলেছে। চটই কাকা এগিয়ে গিয়েছিল। পুলিশ তাঁকে সামনে থেকে বুকে গুলি করেছে। পবিত্র কারা আর প্রসন্ন কাকাও এগিয়েছিল। তাদেরও গুলি করেছে। নানকারের রক্ত যে কী ভীষণ লাল তুমি না দেখলে বিশ্বাস করবে না। নানকারের রক্তে মাটি ভিজে লাল হয়ে উঠল। সুনাই গাঙের পানি লাল হয়ে গেছে।” বিশু চুপ করে আছে। আচমকা কেমন যেন শান্ত লাগছে নিজেকে। তার ভেতর প্রচণ্ড অস্থির ভাব ছিল। মুনাইকে দেখার পর প্রশান্ত বোধ করছে। মুনাই বলল, “একটা গান গাও বিশু দা। কতদিন তোমার গান শুনিনি।” চোখ বন্ধ করে ফেলেছে বিশু। বুকের গভীর থেকে গেয়ে উঠল, সুনাই গাঙ তোমার কেনে উতলা পানি সানেশ্বরের কারবালায় কারা জান দিলো কোরবানী কত বন্ধু, কও একবার শুনি॥ উলুউড়ি শিলকুড়ি মিয়ারী তোমার পারের গাঁও তার নিচ দিয়া ধীরে ধীরে তুমি বইয়া যাও আইজ কেনে লাল ঢেউ-এ তোমার সমুদ্দরের ধ্বনি কও, কও বন্ধু, কও সে কাহিনি॥ পবিত্র প্রসন্ন চটই কটই অমূল্য দাস গরীব চাষী ছিল তারা সেই গেরামে বাস তারা বুকের খুনে রচিল কি নয়া ইতিহাস কও, কও বন্ধু, কও সে কাহিনি॥ মুনাই কাঁদছে। বিশু খেয়াল করেনি সে কখন এসে কোলের ভেতর মাথা দিয়ে শুয়েছে। কান্নার সাথে সাথে মুনাইয়ের শরীর কাঁপছে। মুনাইয়ের মাথার হাত রাখল বিশু। আঙুল দিয়ে চুলের ভেতর হাত বুলাল। বাতাসে বুকের ভেতরের সবটুকু শক্তি ছড়িয়ে দিয়ে গাইল, শোনো গো কিষাণী মা চক্ষে কেনে পানি চাষীর ঘরে ঘরে তোমরা ফাতেমা জননী তোমাদের গরবে দেশ হইল গরবিনী মুছো মাগো মুছো চক্ষের পানি॥ বিশুর চোখের পানি টপটপ করে ফোটায় ফোটায় ঝরে পড়েছে কোলে মাথা রেখে শুয়ে থাকা মুনাইয়ের গালে। ভেজা গলায় বিশু গাইছে, সুনাই গাঙ তোমার কেনে উতলা পানি! তাকিয়ে দেখে কোলের ভেতর মুনাই নেই। মুনাই কোথাও নেই। ঝিরঝির করে বাতাস বইছে। বাঁশবাগানের ভেতর বাতাস ঘুরপাক খাচ্ছে। তাতে শব্দ হচ্ছে অদ্ভুত! বিশু তাকিয়ে আছে মুনাইয়ের কবরের দিকে। গাছ থেকে শুকনো পাতা ঝরে পড়ল কবরের ওপর। বিশু শুনল মুনাই গাইছে, শহীদ বন্ধু আইব ফির‍্যা চিনতে না হয় ভুল নাও-এ নাও-এ উড়াইয়া লাল নিশানের মাস্তুল সারি গানে পাগলা ঢেউ-এ নাচিব দুই কুল আকুল হইয়া আমি দিন গনি॥ সুনাই গাঙ তোমার কেনে উতলা পানি.... মুনাইয়ের গলা মিলিয়ে গেল বাতাসে। বিশু স্থির বসে আছে আমগাছে ঠেস দিয়ে। ভোর হচ্ছে। জেগে উঠছে গ্রাম, গাছপালা, পাখাপাখালি, গবাদিপশু, জঙ্গলের প্রাণী সকল। জেগে উঠছে পাড়ার পর পাড়া নানকাররা। বিশু শুনতে পেল নানকার পাড়ার ওপর দিয়ে ভেসে যাওয়া বাতাসের সুর- শহীদ বন্ধু আইব ফির‍্যা চিনতে না হয় ভুল নাও-এ নাও-এ উড়াইয়া লাল নিশানের মাস্তুল।
পরিবার ও কন্যাদের নিয়ে ইন্দোনেশিয়ার বালিতে গিয়েছিলাম, অফিসিয়াল ট্রিপ ছিলো পরিবার নিয়েই। তখনও বালি সম্পর্কে আমার স্পষ্ট ধারণা ছিলো না। পূর্ব ধারণা থাকলে যেতাম না। বালিতে একটা জায়গায় ৩/৪টা মাইক্রো-বাস ভাড়া করে কলিগরা সবাই গেলাম। যেতে সম্ভবত ঘণ্টার মতোই লেগেছিলো। জায়গাটায় নাকি ৩টা দেখার মতো স্পট আছে। তো পরিবার ও কন্যাদের গাড়িতেই থাকতে বলে আমি মাইক্রো থেকে নামলাম। দেখলাম টুরিস্টরা টিকেট কাটছে। কাউন্টারের পাশেই দেখি একদল টুরিস্ট নিজেদের পোশাকের উপরেই নানা রংয়ের লুঙ্গির মতো কিছু একটা পড়ছে। আমি ভেবেছিলাম অনেকে টি-শার্ট বা ক্যাপ পড়ে, এরা হয়তো লুঙ্গি পড়ছে। 
(১) না, আপনার ফ্রেন্ড লিস্টে থাকা আড়াই হাজার মানুষের মধ্যে কেউ চঞ্চল চৌধুরী বা ওর সিঁদুর পরা মাকে গালি দেয়নি বলে যদি আপনি বলেন যে বাংলাদেশ একটি সাম্প্রদায়িক সম্প্রীতির দেশ, মাফ করবেন- আপনার এই মনে হওয়াটা ঠিক না। এইটা ভুল কথা- আপনি হয়তো ইচ্ছে করে ভুল কথাটা বলছেন না, কিন্তু আপনার কথাটা ভুল। আপনার ফ্রেন্ড লিস্ট আপনি পছন্দ করে নির্বাচন করে তৈরি করেছেন, সেখানে হয়তো ঐরকম স্থূলভাবে সাম্প্রদায়িক আচরণ করবে সেরকম লোকজন সম্ভবত নাই, বা থাকলেও ওদের সংখ্যা নগণ্য। কিন্তু আপনার ফ্রেন্ড লিস্ট তো বাংলাদেশ নয়। এমনকি স্যাম্পল হিসাবেও আপনার ফ্রেন্ড লিস্ট কোন আদর্শ তালিকা নয়- কেননা এটি তো র‍্যান্ডমও না বা সার্বিক বিচারে প্রতিনিধিত্বমূলকও না। আমার নিজের দেশ ও দেশের মানুষের বিরুদ্ধে মন্দ কথা বলা সেটি কোন আনন্দের বিষয় নয়, কিন্তু এইটাই সত্যি, আমাদের দেশে তীব্র সাম্প্রদায়িকতা বিরাজ করে। বিশেষ করে হিন্দু বিদ্বেষ যে এখানে তীব্র সেকথা অস্বীকার করলে তো সত্যকে অস্বীকার করা হয়। আমাদের এখানে সাম্প্রদায়িকতা বিরোধী লোকজনও আছে। সবদেশেই আছে। এই যে এখন আমরা ইসরাইলী হামলার নিন্দা করছি, ইসরালের ভেতরেও লোকজন আছে যারা আমাদের মতো করেই ফিলিস্তিনিদের উপর অন্যায় হামলার নিন্দা করে, বিরোধ করে। কিন্তু আমাদের দেশের অসাম্প্রদায়িক লোকজনের মতো ওরাও সংখ্যালঘু। এই কারণে ঐ অল্প সংখ্যক মানুষের আচরণ দিয়ে গোটা দেশের চারিত্র্য নির্ধারণ হয় না। একইভাবে অল্প কয়েকজন সাম্প্রদায়িকতা বিরোধী মানুষের কথা দিয়ে আমার পুরো দেশের বৈশিষ্ট্য নির্ধারণ হয় না। কেন বলছি যে আমাদের দেশে তীব্র সাম্প্রদায়িকতা বিরাজ করে? অনলাইনে এবং অফলাইনে সর্বত্র আপনি লোকজনের মন্তব্য ও প্রতিক্রিয়া দেখেন। ভারতে করোনার প্রকোপ বাড়ার পর থেকে, দিল্লীতে যখন মানুষ মরছে আর শ্মশানের ধোঁয়ায় নগর আচ্ছন্ন হচ্ছে তখন কি আমাদের দেশে কিছু মানুষ উল্লসিত হয়নি? আমাদের শীর্ষস্থানীয় নারী সঙ্গীতশিল্পীদেরকে অনলাইনে হেনস্তা করা হয়নি? রবীন্দ্রনাথের গান করে বলে, কপালে টিপ পরে বলে শিল্পীদেরকে কি পরিমাণ গালাগালি করা হয়েছে সেগুলি কি আমরা দেখিনি? এইগুলির পেছনে যে সেই তীব্র সাম্প্রদায়িকতাই কাজ করে সেকথা কি ব্যাখ্যা করে বুঝাতে হবে? পূজা এলেই মূর্তি ভাঙার খবর কি আমরা দেখি না? (২) আপনি বলতে পারেন যে যারা এইরকম গালাগালি করে ওদের সংখ্যা কত? বা বলতে পারেন যে কয়টা মূর্তিই বা ভাঙা হয় আমাদের দেশে? বলতে পারেন যে সৌম্য সরকারের নিরীহ পুঁজর শুভেচ্ছার যারা গালাগালি করেছে ওদের সংখ্যা কত? আর সেই প্রশ্ন তো আপনারা করেছেনই- চঞ্চল চৌধুরীর মায়ের ছবিতে গালাগালি যারা করেছে ওদের সংখ্যা কত? এইরকম প্রশ্ন জায়েজ আছে। অল্প কিছু লোকের কারণে তো আর গোটা জাতিকে নিন্দা করা উচিৎ না বা গোটা দেশের অবস্থা সম্পর্কে মন্তব্য কটা উচিৎ না। খুবই ঠিক কথা। কিন্তু ওদের সংখ্যা কি আসলেই কম? মূর্তি ভাঙা বা মন্দিরে হামলা করা, উঠতে বসতে হিন্দুদেরকে গালাগালি করা, সাম্প্রদায়িক নিচু মন্তব্য করা এইসব যারা করে ওদের সংখ্যা কি আসলেই কম? এইসব ঘটনা কি আসলেই বিচ্ছিন্ন ঘটনা? ঠিক করে ভেবে বলেন তো আপনি নিজেও কি সেইসব সাম্প্রদায়িক নির্যাতনকারী লোকদের একজন নন? উদাহরণ নিই। পূজার সময় যখন মূর্তি ভাঙা হয় তখন আমাদের দেশের সংখ্যাগুরু ধর্মের বেশীরভাগ লোকজন কি বলে? বলে যে, না না না, বাংলাদেশ একটি সাম্প্রদায়িক সম্প্রীতির দেশ, এইসব বিচ্ছিন্ন ঘটনা। এইসব কথা বলে আপনারা আসলে কি করেন? আপনারা এইসব সাম্প্রদায়িক কর্মকাণ্ডকে গুরুত্বহীন ঘটনা বলে আড়াল করার চেষ্টা করেন। যারা একটু প্রতিবাদ করতে চায়, উল্টো ওদের উপর ঝাঁপিয়ে পড়েন- বলেন যে না, এরা দেশের ভাবমূর্তি নষ্ট করতে চায়। বলেন না? আপানদের এইরকম চালাকি কথার ফলে যারা সাম্প্রদায়িক হামলা করলো ওদের আর বিচার হয় না, যারা প্রতিবাদ করলো ওরা উল্টা নিজেদেরকে রক্ষা করতে ব্যস্ত হয়ে পড়ে। কেউ কেউ আবার বলতে থাকেন যে না, এইসব হামলার পিছনে আওয়ামী লীগের হাত আছে। ভাবখানা যেন আওয়ামী লীগ দলের লোকজন যদি মূর্তি ভাঙে বা মন্দিরে হামলা করে তাইলে যেন সেটাতে আর কোন দোষ নাই। আবার কেউ কেউ বলেন যে, না, বেশী মূর্তি তো ভাঙা হয় না, অল্প কয়েকটা মূর্তি ভেঙেছে মাত্র। ভাবখানা যেন মূর্তি ভাঙার ঘটনা সর্বত্র না হলে সেটাতে দশের কিছু নাই! (৩) শোনেন, এই দেশে স্কুলে স্কুলে হিন্দু ছেলেমেয়েরা সাম্প্রদায়িক হয়রানির শিকার হয়। আমি বুদ্ধি হওয়ার পর থেকে নিজে দেখেছি হিন্দু ছেলেমেয়েদেরকে ছোট করা হয়। ওদের ধর্ম বিশ্বাস নিয়ে হাসি তামাশা করা হয়। আমি আমার শিক্ষকদের মুখে রবীন্দ্র নজরুল বিষয়ক সাম্প্রদায়িক মিথ্যাচার শুনেছি। (গাধাগুলি এটাও জানতো না যে রবীন্দ্রনাথ আসলে হিন্দু ছিলেন না।) বুদ্ধি হওয়ার পর থেকে আমি দেখে এসেছি সাম্প্রদায়িক কারণে বাংলাদেশের একদল লোক পাকিস্তান ক্রিকেট টিমের সমর্থক হয়। সাম্প্রদায়িক কারণে ভারতীয় ক্রিকেট টিমের বিপক্ষে ব্যাঙ্গ বিদ্রূপ করে বিপুল সংখ্যক মানুষ। কোন জায়গায় সাম্প্রদায়িকতা নেই? হিন্দু হলে বাড়ি ভাড়া পাওয়াও কঠিন হয়ে যায় ঢাকা শহরে। চঞ্চল চৌধুরী বিখ্যাত মানুষ বলে কিছু লোক প্রতিবাদ করেছে। টেলিভিশনে খবরের কাগজে এটা নিয়ে কথা বলেছে লোকজন। সেরকম বিখ্যাত নয় এমন অনেক লোক আছে, অনেক নারী আছে যারা এর চেয়ে অনেক ভয়ানক হেনস্তার শিকার হয়েছে। কিসব ভাষা ওরা ব্যবহার করে সেগুলি আপনারা সকলেই জানেন। আপনি বিশেষভাবে সেই ছবিটির নিচে কয়জন মানুষ খারাপ মন্তব্য করেছে সেটা নিয়ে ঢেকুর তুলে বলবেন যে না, চঞ্চল চৌধুরীর ব্যাপারটা নিয়ে প্রতিক্রিয়া বেশী হয়ে গেছে? সাধারণভাবে সিঁদুর পরা নারীদের সম্পর্কে আমাদের দেশে কি পরিমাণ লোক কিরকম ধারনা পোষণ করেন আর কিভাবে প্রতিক্রিয়া দেখান সেটা জানেন না? আমি নিজের অভিজ্ঞতার কথা বলতে পারি। এক পূজার সময় আমার স্ত্রী, বড় মেয়ে, আমার বোন, আমার বন্ধুর স্ত্রী আর বন্ধুর কন্যা এরা কপালে বড় বড় টিপ আর কপালে সিঁদুর পরে সেজেছে। আমরা ঘুরে বেড়িয়েছি, খাওয়া দাওয়া করেছি কিছু ছবি তুলেছি আর সেই ছবি ফেসবুকে পোস্ট করেছি। ওরা কেন লাল টিপ আর কপালে সিঁদুর পরেছে সেইটা নিয়ে তীব্র নিন্দা করেছে বেশ কিছু লোকজন। আমার ফেসবুকে সকলে কমেন্ট করতে পারেন না- সমালোচনামূলক এইসব কমেন্ট যারা করেছেন এরা আমাদের চারপাশেরই পরিচিত আপাতদৃষ্টিতে সভ্য ভদ্র লোকজন যাদের মধ্যে আমাদের আত্মীয় বন্ধুরাও ছিল। এইটাই হচ্ছে আমাদের দেশের বেশীরভাগ মানুষের আচরণ- সাম্প্রদায়িক আচরণ। (৪) আপনারা যারা পণ্ডিত মানুষ, কৃতী ও প্রতিভাবান অতি উচ্চ শিক্ষিত মানুষ, আপনাদেরকে সাম্প্রদায়িক হিসাবে চিহ্নিত করতে আমাদের মোটেই আনন্দ হয় না। আমার নিজের দেশে সাম্প্রদায়িকতা বিরাজ করে এইটা বলতে মোটেই ভাল লাগে না। কেননা আমি তো চাই যে পৃথিবীর সকলের সামনে মাথা সোজা করে দাঁড়িয়ে আমি বলব যে দেখ ব্যাটা, আমার দেশে কি চমৎকার সাম্প্রদায়িক রাজনৈতিক ও সামাজিক পরিবেশ বিরাজ করে। কিন্তু সেটা কি করে বলব? শরৎকাল এলেই যদি মূর্তি ভাঙা শুরু হয়, সিঁদুর পরা মহিলা দেখলেই যদি মন্দ কথা শুরু হয়, বিশ্বকবিকে যদি হিন্দু বলে আজেবাজে কথা বলা হয় তাইলে কি সেটা বলা জায়েজ হবে? একটা হিন্দু শিশু স্কুল থেকে কাঁদতে কাঁদতে বাসায় ফিরে ওর মাকে প্রশ্ন করে, মা, আমরা নাকি হিন্দু আমরা নাকি মূর্তি পূজা করি! এইরকম একটা ঘটনাও যতদিন পর্যন্ত ঘটবে, ততদিন কি আমি বলতে পারব যে আমার দেশে পরম সাম্প্রদায়িক সম্প্রীতি বিরাজ করে? পারব? না, রাজনীতিবিদরা এইরকম অনেক কথা বলেন। ওদেরকে বলতে হয়, বলুক ওরা। কিন্তু আপনারা যারা বুদ্ধিজীবী আছেন, আইনের বিশেষজ্ঞ আছেন, মানবাধিকারের প্রবক্তা আছেন, সোশ্যাল ইন্টেলেকচুয়াল আছেন, আপনাদের কি এরকম কথা বলা মানায়? সবিনয় বলি, মানায় না। আপানদের মুখে এইরকম কথা দেশের জন্যে ক্ষতিকর। কিভাবে? আপনাদের দায়িত্ব হচ্ছে দেশে বিদ্যমান নেতিবাচক দিকগুলি নিয়ে কথা বলা। আপনারা চিহ্নিত করবেন, মন্দকে মন্দ বলবেন তাইলেই না দেশের অন্য সকলেই আপনাদের সাথে কণ্ঠ মিলাবেন আর সেইভাবে একটা সচেতনতা সৃষ্টি হবে- দেশ খানিকটা এগিয়ে যাবে। সাম্প্রদায়িকতা মতো জঘন্য বাজে প্রবণতা যদি আপনার মতো বিজ্ঞলোকজন আড়াল করে, সে তো কোন ভাল কথা নয় আরকি।
মুক্তিযুদ্ধের বিরুদ্ধচারণ কারীদের বিরুদ্ধে ঘৃণাস্তম্ভ হচ্ছে, ট্রাইবুনালে বিচার তো চলছেই ঘৃণাস্তম্ভের কি আসলেও প্রয়োজন আছে?
বাংলাদেশে যেসমস্ত হিন্দুরা ছোটবেলা থিকা বড় হইছেন তারা কেউ কইতে পারবেন যে আপনারে কেউ জোর কইর‍্যা, ভুল বুঝায়ে গরুর গোস্ত খাওয়াইছে? একটা এক্সাম্পলও দেখাইতে পারবেন না। বাংলাদেশের মুসলমান এই সেন্সেটিভিটি দেখায়ে আসছে সেই আদিকাল থিকা। হিন্দুদের দাওয়াত দিলে তারা ভিন্ন মাংসের আয়োজন করে। নিজে থিকা খাইতে চাইলে সেইটা অবশ্য ভিন্ন কথা। তো কী এমন হইলো এতোদিন পরে যে সুপ্রিম কোর্টের ক্যান্টিনে গরুর গোস্ত রান্না করা যাবেনা? এই ফেনোমেনন হইতেছে "ইসকন"। বেশ কয়েক বছর ধরে বাংলাদেশে ইসকন হিন্দুত্ববাদের বিষ ছড়াইতেছে। এখন তারা ক্ষমতা দেখানি শুরু করছে। আপনি খাইবেন না গরুর গোস্ত, ঠিক আছে, কিন্তু আপনার মুসলমান সহকর্মীও খাইতে পারবে না এইটা কোন বদমায়েসি আবদার? আপনি রেস্টুরেন্টে খাইতে যান না যেই রেস্টুরেন্টে গরুর গোস্ত বিক্রি হয়? আপনি কী ফাইভ স্টার হোটেলে খান না যেই হোটেলে গরুর গোস্ত রান্না হয়। বাজারে যেইখানে মাংস কিনেন সেই একই বাজারে বা সুপারমার্কেটে গরু, খাসি, মুর্গি, কোয়েল পাখি, হাস বিক্রি হয়না? তাইলে ক্যান্টিনে রান্না হইলে আপনার কী সমস্যা? সমস্যা হইতেছে, মোদির শাসনে আবেশিত হইয়া নিজেরে শক্তিমান ভাবতে শুরু করছেন। জমিদারি আমলে মুসলমান কৃষকরে জমিদারের বাড়ির সামনে দিয়া জুতা খুইল্যা হাইট্যা যাইতে বাধ্য করছেন। আর আজ ভাবছেন সেই মোদির শাসনে হাসিনার ভারতবান্ধব রাজনীতিতে সেই জমিদারি জৌলুস ফিরা আসছে তাই মুসলামান নাগরিকের গরুর গোস্ত খাওয়ার একটা স্বাভাবিক অধিকাররে বন্ধ করতে লাগছেন। অবিশ্বাস্য!! আপনারেই সিদ্ধান্ত নিতে হবে আপনি মোদির ফুট সোলজার হইয়া জমিদারি জৌলুস চাইবেন নাকি বাংলাদেশের একজন সম অধিকারের নাগরিক হইবেন। বাংলাদেশের সম অধিকার নিয়া নাগরিক হইতে চাইলে মোষ্ট ওয়েলকাম। আমরা সবাই মিলা দেশটারে একদিন নক্ষত্রের পথে উড়ায়ে নিতে পারবো। আর মোদির ফুট সোলজার হইয়া জমিদারি জৌলুস ফেরতের খাইস্লত নিয়া বসে থাকলে ভয়ংকর পরিনতির দিকে যাইতেছেন। পরে বইলেন না সাবধান করি নাই। ১৯৭১ এ বিহারিদের পরিনতি বরণ কইরেন না, আপনাগো পিলিজ লাগে৷ 
বড় ব্যবসায়ীদের প্রণোদনা, আর গরীবের রিক্সাটিও ট্রাক্টরের নিচে।। দেশে ব্যাটারি রিক্সার চেয়ে এসি বাড়ি অফিস ও গাড়ি কি সংখ্যায় কম? সেগুলো বুলডোজার দিয়ে গুড়িয়ে দিন।।

সবগুলো দরজায় "না" অথচ ভোর এখন; তামাম রাত দাঁড়িয়ে ছিলাম খরখরা তুফান, জোছনার বিভ্রম ভোর এবং দোর। অপেক্ষা। ভোরের আলোয় জ্বলজ্বলে করে চকচকে নিষিদ্ধ দরজা যদিও এখানে আমার ঠিকানা ছিল, পঙ্গু হবার আগে, যদিও এখানে আমার থালা ভর্তি স্বজন ছিল ব্যাকরণ ভোলার আগে। পকেট ছিল রেল টিকেট ও অল্প কিছু টাকা, যেমন গাছের গোড়ায় পড়ে থাকে নাগরিক ঝালমুড়ি চিহ্ন, পকেটের এক কোনায় আধ মুঠো ভাত, রাতেই সব খেয়ে নিয়েছি; ভোরের পর ঘর ভর্তি খাবার...! রেলের টিকেটে এক ঘর মালিক সিগারেট ধরিয়ে ছিল খুচরা টাকায় কিছু গাছ কিনেছিলাম! শূন্য পকেট। ঘরের সামনে রঙ উৎসব। ফলত, এখন যাবার উপায় নেই। অথচ এখানে থাকারও উপায় নেই। - মৃত্যু যখন দুষ্প্রাপ্য 
আমি যখন প্রচন্ড ক্ষুব্ধ হই তৎক্ষণাৎ রিয়্যাক্ট করিনা ۔ ঠান্ডা মাথায় বারবার চিন্তা করি , যে কথা বা কাজের জন্য বিক্ষুব্ধ তার আগাপাশতলা ভেবে দেখি ۔ ফেসবুকে নতুন আলাপ , জিয়াকে মূল্যায়ন করার ব্যালেন্স হিসেবে খালেদাকে নামানো ۔ যে বয়সে আজকের এনালিস্টরা বন্ধুদের সাথে আমোদ ফুর্তি করে বেড়াচ্ছে বা পরীক্ষায় ভাল রেজাল্ট করে উন্নত ক্যারিয়ার গড়ার স্বপ্নে বিভোর সেই বয়সে আমরা কজন রাজপথে ۔ বিএনপির একজন ইনসাইডার হিসেবে এর স্ট্রেংথ এন্ড উইকনেস যে কারো চেয়ে বেশি জানি ۔ এ প্রসঙ্গে আমার দুই পয়সা পাঠকের জ্ঞাতার্থে ۔ যে রাতে জিয়া শহীদ হন সেই রাতে তিনি সার্কিট হাউজে গভীর রাত পর্যন্ত কি করছিলেন জানেন ? তিনি অত্যন্ত জটিল দলীয় অন্তঃকোন্দল সুরাহা করার চেষ্টা করছিলেন ۔ তৎকালীন সময়ের সর্বময় ক্ষমতাধর একজন ব্যক্তি চাইলেই এক হুকুমে সবকিছু সোঝা করতে পারেন , কিন্তু উনি পলিটিক্যাল ডায়ালগকেই গুরুত্ব দিয়েছিলেন ۔ বিএনপি দলটি তো বহু বিচিত্র স্রোতধারার সম্মিলন , মুসলিম লীগ - ন্যাপ - কট্টর বামপন্থী - ডানপন্থী - সফ্ট আওয়ামীলীগার - আরো কত কি ۔ এত চ্যালেঞ্জ নিয়েও তিনি সবচেয়ে সফল রাষ্ট্র নায়ক হয়েছিলেন সেই সময়ের সর্বশ্রেষ্ঠ উপদেষ্টা পরিষদ , সেনাবাহিনীর ব্যাকিং, প্রবাদপ্রতিম ব্যক্তিগত সততা , আন্তর্জাতিক অনুকূল পরিবেশ , স্বপ্নভঙ্গের যাতনা ক্লিষ্ট জাতির নতুন আশায় বুক বাঁধা ইত্যাদি ۔ জিয়ার এত এত সফলতার পরেও আমি খালেদাকে তাঁর চেয়ে মোটেই কম গুরুত্ব দিবোনা , পারলে কোন কোন ক্ষেত্রে কিছু পয়েন্ট বেশি দিব ۔ অসীম ক্ষমতাধর হয়েও জিয়া তাঁর দল নিয়ে হিমশিম খেয়েছিলেন , ক্ষমতা থেকে বিতাড়িত ভঙ্গুর দল নিয়ে পথচলা খালেদার জন্য ছিল অনতিক্রম্য চ্যালেঞ্জ ۔ শুরুতে বক্তৃতাও দিতে জানতেননা , কর্নেল অলি আহমেদের মতো ছায়াসঙ্গীর একনিষ্ঠ গ্রুমিং এ ধীরে ধীরে রাজনীতির কলাকৌশল রপ্ত করেন ۔ দলকে টিকিয়ে রাখার জন্য জিয়ার পরিবার থেকে একজনকে দরকার ছিল , স্ত্রী হিসেবে তাই তাঁর আসা ۔ যদিও জিয়া বেঁচে থাকতে পরিবারতন্ত্রের উত্তরাধিকার নিয়ে তাঁর কোন সুদূরপ্রসারী চিন্তা ছিল বলে আমি বিশ্বাস করিনা ۔ রাজনীতি বিজ্ঞানের অ আ ক খ খালেদা জানতেন বলে মনে হয়না , কিন্তু নিজের দৃঢ় ব্যক্তিত্ব আর কমনসেন্স দিয়ে ধীরে ধীরে সবকিছু শিখে নিয়েছেন ۔ সর্বাবস্থায় দলের মূল নেতাদের সাথে কনসাল্ট করে সিদ্ধান্ত নিতেন ۔ ফলে যা হয়েছে তা হলো বাংলাদেশ আক্ষরিক অর্থেই একটা ডেমোক্রেটিক গভমেন্ট পেয়েছিল তাঁর আমল গুলোতে ۔ গুরুতর একটা অভিযোগ উঠেছে উনি নাকি সারাদিনে দুইঘন্টা অফিস করতেন , ঘুম থেকে বেলা করে উঠতেন , কাজেকর্মে ঢিমেতেতলা গতি আরো কত কি ! অভিযোগের সত্যতা অস্বীকার করছিনা , ডিফেন্ডও করছিনা , শুধু প্রেক্টিক্যাল পয়েন্ট অব ভিউ থেকে দুটো কথা বলছি ۔ প্রতিটি ব্যক্তির কিছু ব্যক্তিগত ও শারীরিক সীমাবদ্ধতা থাকে , খালেদার অনেক শারীরিক সমস্যার কথা জাতি জানে , পায়ে সমস্যা আছে , ইনসমনিয়াও হয়তো আছে ۔ যে কাজের জন্য স্বামীর মৃত্যুর পরেও তৈরী ছিলেননা সেই পর্বতপ্রমাণ কাজ ঘাড়ের উপর আসলে অন্য যে কেউ মানসিক চাপে ভারসাম্যহীন হয়ে যেত ۔ সে তুলনায় খালেদার ফিজিক্যাল পারফরম্যান্স অনেক ভাল ছিল ۔ আর ছিল ইনবিল্ট মানসিক দৃঢ়তা , প্রবাদপ্রতিম মানসিক দৃঢ়তা ۔ তিনি তাই যেটা করতেন , ম্যানেজমেন্টের ভাষায় বলে ডেলিগেশন ۔ তিনি তাঁর দায়িত্বগুলো সুনির্দিষ্ট ব্যক্তিদের উপর বন্টন করতেন আর খোঁজখবর নিতেন ۔ খেয়াল করেন , এটাতো গণতন্ত্রের অত্যন্ত বিকশিত রূপই ۔ উন্নত দেশে চেক এন্ড ব্যালেন্সের উন্নত সিস্টেম ডেভেলপ করেছে বলে ওরা এই ডেলিগেশনের পূর্ন সুফল পায় , বাংলাদেশে সেই সুফল ঠিকমতো পাওয়া যায়না ۔ যাদের উপর দায়িত্ব অর্পণ করা হয় তাঁরা যদি ঠিকমতো কাজগুলো না করে বদনামটা কিন্তু প্রিন্সিপ্যালেরই হচ্ছে , সাবর্ডিনেটের না ۔ এখানেই খালেদার দূর্বলতা এবং আনফরচুনেটলি আমি তাঁকে দায়ী করতে পারছিনা ۔ কেননা ডিকটেইটর হয়ে যাওয়ার অতি সহজ পথ বেছে নেয়ার কাজ তিনি করেননি ۔ অভিযোগ আসে , তিনি কেন সিস্টেম ডেভেলপ করেননি ۔ তাঁর চেয়ে জাঁদরেল নেতারা দেশ শাসন করতে গিয়ে কি এমন সিস্টেম ডেভেলপ করেছে ? ব্রিটিশের রেখে যাওয়া শত বছরের পুরোনো সিস্টেম খোদ বঙ্গবন্ধু বদলাতে পারেননি পুরো একটা স্বাধীন দেশের অবিসংবাদিত নেতা হবার পরেও , সিস্টেম বদলানোর সোনালী সুযোগ যাদের ছিল তাঁরা কিছুই করেননি , আর আপনি আপনার সমস্ত দাবী দাওয়া নিয়ে হাজির একজন সাধারণ গৃহবধূর কাছে ! চরম অন্তঃকোন্দলে বিপর্যস্ত একটি দলকে টিকিয়ে রাখা , বারবার ক্ষমতায় অধিষ্টিত করা , যুগান্তকারী কিছু কাজ করে যাওয়া ( নারী শিক্ষা বিশেষ প্রণিধানযোগ্য ) এবং সর্বোপরি গণতন্ত্রের নিভু নিভু দীপ টিকিয়ে রাখা ۔۔۔۔ এর চেয়ে বেশি কি আর আশা করেন ? হ্যাঁ , উনার একটি অত্যন্ত ব্যক্তিগত সীমাবদ্ধতার কথা আমি স্বীকার করি , উনি অত্যন্ত সন্তান বৎসল ۔ চারিত্রিক দৃঢ়তা থাকা সত্বেও মানুষ তো ! মা তো ! আর তাছাড়া দলের ভিতর অন্তঃকোন্দল সীমাহীন না হলে দায়িত্ব হয়তো দলের উপরই ছেড়ে দিতেন ۔ তিনি যদি আজ ঘোষণা দেন যে দলের কাউন্সিলেই নেতা নির্বাচিত হবে , জিয়া পরিবারের কেউ থাকবেনা , আমি গ্যারান্টি দিয়ে বলতে পারি এই দল ভেঙ্গে টুকরো টুকরো হবে ۔ খালেদার সবচেয়ে বড় ব্যর্থতা হলো মিডিয়া তৈরী না করা , প্রতিবার ক্ষমতায় এসে শত্রুশিবিরের খবিস কিসিমের মিডিয়াকে সীমাহীন সুযোগ দেয়া , নিজেদের মিডিয়া তৈরিতে সর্বশক্তি নিয়োগ না করা , দলকে শিবির বা বামদলগুলোর আদলে ক্যাডারভিত্তিক স্তরবিন্যাসে তৈরী করতে না পারা , নেতাকর্মীদের প্রয়োজনীয় রাজনৈতিক কর্মশালা না করা , টাউট বাটপারদের জন্য সেইফ হেভেন করে দেয়া ইত্যাদি ۔ আর ব্যক্তিগতভাবে আমি মনে করি জোটগঠন ঐতিহাসিক ভুল ছিল , প্যারালাল আন্দোলন সংগ্রামের বদলে জোট করা আর বিতর্কিত ব্যক্তিদের গাড়িতে পতাকা তুলে দেয়ার খেসারত এখনো বয়ে বেড়াচ্ছে বিএনপি ۔ জোট করে ভোটব্যাংক ৮০ % করে ফেললে প্রতিপক্ষ কখনোই গণতন্ত্রের পথে হাঁটবেনা , এটা বুঝার জন্য পলিটিক্যাল সায়েন্টিস্ট হবার দরকার নাই ۔ পরিবার তান্ত্রিক রাজনীতির জন্য বিএনপি তো এককভাবে দায়ী নয় , আবার বিএনপিকেই কেন এই তন্ত্র দূর করার দায়িত্ব নিতে হবে ? ভারতে সোনিয়া গান্ধী দলীয় প্রধান থেকে মনমোহন সিং কে প্রাইম মিনিস্টার করেন ۔ দেখেন কি হাল ۔ কংগ্রেসের মতো জাঁদরেল দলের অস্তিত্ব নিয়ে টানাটানি ۔ ভূখণ্ডের নিজস্ব আলো হাওয়া মাটির রাজনৈতিক বাস্তবতা না বুঝে বড় বড় ফিলোসোফিক্যাল আলাপ দিলে হবে ভাইয়া ? বাস্তবতা স্বীকার করেই উত্তরণের পথ খুঁজতে হবে ۔ সেই উত্তরণের একটাই পথ হতে পারে বহুদলীয় গণতন্ত্র , আন্দোলন সংগ্রাম , রাজপথ , ক্ষমতার পালাবদল , জবাব দিহিতা নিশ্চিত করা , ফেয়ার এন্ড ফ্রী ইলেকশান , মুক্তির জন্য অবিরাম সংগ্রাম ۔ এত লম্বা কথা আমি সাধারণতঃ বলিনা ۔ বেহুদা কথা বললাম ۔ মূল কথা হলো অশীতিপর মহিলাটি জালিমের কারাগারে বন্দী, অসুস্থতায় কাতরাচ্ছেন ۔ আর আমরা মজলুম মানুষটির যাবতীয় দোষ খুঁজে বেড়াচ্ছি ۔ আমাদের মতো বুদ্ধিজীবী আছে বলেই বাংলাদেশ আজ অত্যন্ত সভ্য একটি দেশ , কোথাও কোন সমস্যা নেই , ভবিষ্যৎও সমুজ্জল ۔
জাহাঙ্গীরনগর বিশ্ববিদ্যালয়ের আন্তর্জাতিক সম্পর্ক বিভাগের অধ্যাপক ড. তারেক শামসুর রেহমান আর নেই। উত্তরার বাসা থেকে মৃতদেহ উদ্ধার করেছে পুলিশ।
মমতা ব্যানার্জি বিশাল ভোটে জয়লাভ করে হিন্দু মৌলবাদীদলকে হারালো। আপনি ব্যস্ত হননি? আচ্ছা, ভারতীয় করোনা ভেরিয়েন্ট ট্রিপল মিউটিনেটেড, ভারতের প্রতিদিন আক্রান্ত রেকর্ডের পর রেকর্ড ভাঙছে। ভয় পাননি? এটা কেমন হয়, সোহরাওয়ার্দী উদ্যানে গাছ কাটলে, যেখানে কোন স্মারক করার কথা সেখানে করা না গেলেও গাছ কেটে রেস্টুরেন্ট গাড়ী পার্কিং করা হোক, মুক্তিযোদ্ধারা বললেন জায়গাটা ঐতিহাসিক স্পট না। এবারতো ব্যাস্ত? না হলে চলেন ঈদে মানুষের ভীড় নিয়ে বলি, যানবহন বন্ধ, মানুষ ঠিকই শরীরের ঝুঁকি নিয়ে চলাচল করছে। এবারতো ব্যাস্ত হয়েছেন? ভালো, ব্যাস্ত থাকলেই হলো। এবার বলেন আপনার কি মেজর সিনহা নামটা পরিচিত লাগছে? মুনিয়া নামের কলেজ ছাত্রী? বসুন্ধরার এমডির নাম মনে আছে? মুশতাক নামটা মনে পরে? কিশোরের জামিনের কথা?
এই শহর, শহরের রাস্তা-ঘাট, মানুষ, সারি সারি বৃক্ষ, গাছে বসে থাকা অলস কাক, কৃষ্ণচূড়া, অশ্বথ, কাঠ গোলাপ কিংবা এই শহরের এই টি এস এস সি থেকে সামনে নীলক্ষেতের দিকে এগোতেই মনে হোলো এই জীবন তো খুব একটা খারাপ ছিলোনা...এমন অপূর্ব শহর ছেড়ে আমার কি চলে যাবার কথা ছিলো?
বালকের মৃত্য =========== আমি বলছি না যে ছবিটি দেখে রাতে ঘুমুতে পারি নি নিত্যদিনের মতো স্বাভাবিকভাবেই ঘুমিয়েছি, আর্লি‌ টু বেড, লেইট টু রাইজ মটোর অলস আমি তবে যতবার ঘুম ভেঙ্গে গিয়েছে, বালকের মৃত্য আধখোলা চোখের‌ সামনে ঝুলছিলো। যদি ধরি, বালক দৈবক্রমে বেঁচে আছে কত বয়স হতো তার? আটাশ, উনত্রিশ , একত্রিশ! সে হয়তো ইউটিউবার হতো কি়ংবা ইনস্টাগ্রাম ইনফ্লুয়েন্সার কিংবা সেফবেইট ডাক্তার, ইন্জিনিয়ার অথবা তত্ত্বকথার ভালোবাসায় তত্ত্বীয় পদার্থবিদ্যায় পিএইচডি করতো... না, এসবের কিছুই হতো না বালক অল্পবয়সে বিয়ে করে বাবার মতো তার সন্তান নিয়ে দেয়ালের আড়ালে লুকাতো স্নাইপারের গুলি থেকে বাঁচতে। বাবা তাকে বাঁচাতে না পারলেও সে ঠিক তাঁর শিশুপুত্রকে বাঁচাতো। সবাই তখন‌ তাকে বলতো‌ "সাবাশ"... সাকসেস হ্যাজ থাউজ্যান্ড ফাদার্স, ফেইলার হ্যাজ‌ নান। আমার শিশুপুত্র নোয়াহ্ ঘুম থেকে জেগে উঠে কান্না করতে করতে, ঘুমের ঘোরে হামাগুড়ি দিয়ে কোথায় যেন যেতে চায়। আমি বুকে জড়িয়ে ওঁর চুলের গন্ধ নিই নিজেকে‌ পৃথিবীর সবচে সুখী মানুষ মনে হয়। নোয়াহ্ নামটা আমার ভীষণ প্রিয়। আচ্ছা আপনারা কি ট্রেভর নোয়াহ্কে চেনেন! ওঁর বাবা একজন সাদা মানুষ ‌আর মা কালো নারী। ওঁর জন্মই ছিলো‌ এক অপরাধ; এপার্থেড পুলিশেরা দেখতে পেলে ধরে নিয়ে যাবে ভয়ে নানী ওঁকে লুকিয়ে রাখতো আর কালো বালকেরা ওঁকে খেলায় নিতো না ওর গাঁয়ের রং আলাদা বলে। হয়তোবা বালক ট্রেভর নোয়াহ্ মতো তীক্ষ্নধী‌ কমেডিয়ান হতো। হঠাৎ দেখি বহুব্রীহির সোবাহান সাহেবকে। উনি পান চিবুতে চিবুতে বলছেন‌ "মানুষ হলো খাঁটি সোনা, জন্ম থেকেই সোনা"। প্রতিটি মানুষই অপার সম্ভবনাময়। আমার শিশুপুত্র নোয়াহ্ ঘুম থেকে জেগে উঠে কান্না করতে করতে; ঘুমের ঘোরে হামাগুড়ি দিয়ে কোথায় যেন যেতে চায়। আমি বুকে জড়িয়ে ওঁর চুলের গন্ধ নিই; নিজেকে‌ পৃথিবীর সবচে সুখী মানুষ মনে হয়।
এই কাপটা লিওনেল মেসির! উষ্ণ অভিনন্দন আর্জেন্টিনা! কোপা ধন্য হলো 'GOAT' মেসির হাতের ছোঁয়া পেয়ে! আমরাই চ্যাম্পিয়ন! স্বপ্ন হলো সত্যি!
বহু কথা বলা যায়। তবে সরকারের সামর্থ্য এবং অভিভাবক ও ছাত্রছাত্রীদের শৃঙ্খলাবোধ বিবেচনায় আনলে, এইচএসসি পরীক্ষা না নেওয়ার সিদ্ধান্ত ঠিক আছে। পরীক্ষা না নিয়েও মূল্যায়নের জন্য আরো ভালো পদ্ধতি অবশ্যই আছে। তবে সেটা করতে গেলে পরিশ্রম কিছুটা বাড়বে এবং ঘটেও কিছু বুদ্ধিশুদ্ধি থাকতে হবে। মনে হয় না সরকার সেই পথে হাঁটবে। সেই সদিচ্ছা ও যোগ্যতা সরকারের নেই। ছাত্রছাত্রীদের শুধু এইটুকু বলি - পড়াশোনা, শেখা আর পরীক্ষা সমার্থক নয়। পরীক্ষার গুরুত্ব অনেক, কিন্তু পরীক্ষা মানেই যে শেখা তা সবসময় নয়। এইচএসসি পরীক্ষা না হওয়ার খবরে অনেকেই হয়ত উল্লসিত, অনেকের হয়ত মন খারাপ। কারো সুবিধা হল, কারো অসুবিধা। আমি বলব, সামনের দুটো মাস নিজে থেকেই খুব মনোযোগ দিয়ে পড়াশোনা করতে। এইচএসসির চাপ যেহেতু নেই, মন দিয়ে পড়তে আর শিখতে তো তেমন বাঁধা থাকার কথা না। সামনে বিশ্ববিদ্যালয় পর্যায়ে ভর্তির সময়। অতিরিক্ত ফুর্তিতে সময় কাটালে সামনে কাঁদতে হতে পারে। পথেঘাটে মানুষ কীভাবে চলছে তার সাথে ১৩ লক্ষ ছাত্রছাত্রীর একটা পাবলিক পরীক্ষার আয়োজন কোনভাবেই তুলনীয় নয়। আমরা একটা অস্বাভাবিক সময় পার করছি। এই সময়ে, সামর্থ্য বিচারে, পরীক্ষা না নেওয়ার সিদ্ধান্ত নিয়ে সরকার ভুল করছে তা বলা যায় না।
আমরা এমন এক সময়ে বাস করি যখন ‘মুখ ঢেকে যায় বিজ্ঞাপনে’; আত্মপ্রচার আর কলরবের এই সময়ে একজন নিভৃতচারী গবেষকের জীবনাবসানের সংবাদ অনেকের চোখে পড়বেনা – তাঁকে চিনতে পারবেন এমন লোকের সংখ্যাই বা কতজন? তদুপরি তিনি থেকেছেন রাজধানীর বাইরে – দীর্ঘ সময় ধরে। কিন্ত গবেষণার কাজে তাঁর আত্মনিবেদনের কথা কী আসলেই বিস্মৃত হওয়া যায়? ভূঁইয়া ইকবালের মৃত্যু সংবাদ শুনে এই কথাগুলো মনে হলো। চট্টগ্রাম বিশ্ববিদ্যালয়ে যুক্ত হয়েছিলেন গবেষক হিসেবে ১৯৭৩ সালে , পরে অধ্যাপনা করেছেন - অবসর নেয়ার আগে পর্যন্ত। কিন্ত তারও আগে তিনি সাংবাদিকতা করেছেন, দৈনিক বাংলায় – প্রথমে ঢাকা বিশ্ববিদ্যালয় সংবাদদাতা হিসেবে, পরে রিপোর্টার হিসেবে স্বাধীনতার অব্যবহিত পরে। ইকবাল ভাইকে চেনার সুযোগ হয়েছে অগ্রজ আলী মনোয়ারের সূত্রে, স্বাধীনতার আগেই। মনোয়ার ভাইয়ের ঘনিষ্ঠজনদের একজন ইকবাল ভাই। আমার কৈশোরে ভারী চশমা পড়া ইকবাল ভাইকে দেখে একধরনের সমীহার ভাব জাগতো – খানিকটা ভয়েরও। ভূইয়া ইকবালের প্রায় সার্বক্ষনিক সঙ্গী ছিলেন গোলাম মোস্তফা। ইকবাল ভাইয়ের সঙ্গে আলাদা করে যোগাযোগ গড়ে ওঠে ১৯৭৪ সালের দিকে অগ্রজ আলী মনোয়ার প্রবাসী হবার পরে, সেটা সম্ভব হয়েছিল রেবু বৌদির (সুলতানা রেবু) কারণে। সেই সময়েই ইকবাল ভাইয়ের সম্পাদনায় প্রকাশিত হয়েছিলো ‘মানিক বন্দ্যোপাধায়’ গ্রন্থটি। তখনও মানিক বন্দ্যোপাধ্যায় নিয়ে আলোচনার শক্তিশালী ধারা বাংলাদেশে গড়ে উঠেছিল বলে মনে হয়না। কিন্ত সেই কাজটি নিষ্ঠার সঙ্গে করেছিলেন ভুঁইয়া ইকবাল। নিভৃতচারী, স্বল্পবাক কথাগুলো সম্ভবত তাঁর জন্যেই তৈরি হয়েছিলো। একটি সাক্ষাতকারে তিনি বলেছিলেন যে, আলস্যের কারণে তাঁর লেখালেখি কম; পরিকল্পিত অনেক কাজ তিনি করে উঠতে পারেন না। কিন্ত আসল কারণ কী আলস্য নাকি গবেষণার প্রতি নিষ্ঠাই তাঁর স্বল্প রচনার কারণ? ‘সমাজ ও সংস্কৃতি’ শিরোনামে তাঁর একটি বই আছে – সেটি পাঠ করলেও বোঝা যায় বিষয়ের গভীরে প্রবেশ না করে তিনি আলোচনা করেন না; নতুনভাবে দেখা ও দেখানোর কাজটি তিনি করতে চান – সেই কারনেই তাঁর সময়ের দরকার। ভূঁইয়া ইকবালের গবেষণার একটি অন্যতম বিষয় ছিলো রবীন্দ্রনাথ। এই মুহুর্তে তাঁর তিনটি গ্রন্থের কথা স্মরণে আসে, ‘রবীন্দ্রনাথঃ তাঁর চিঠি, তাঁকে চিঠি’, ‘বাংলাদেশে রবীন্দ্র সংবর্ধনা’, এবং ‘রবীন্দ্রনাথ ও মুসলমান সমাজ’। ভিন্ন আলোয় রবীন্দ্রনাথকে চেনার কাজে এগুলোর ভূমিকা অসামান্য। লক্ষ্যনীয় বিষয় হচ্ছে ভুঁইয়া ইকবালের অনেকগুলো সম্পাদিত গ্রন্থ আছে। কিন্ত এগুলো কেবল সংগ্রহ নয়, প্রত্যেকটি সম্পাদিত গ্রন্থ তাঁর গবেষণার ফসল। ‘নরেশ গুহকে অমিয় চক্রবর্তীর স্মৃতিকথা ও পত্রাবলি’ তার একটি উদাহরণ। কয়েক দশক ধরে তাঁর সঙ্গে যোগাযোগ না থাকলেও তাঁকে বিস্মৃত হবার সুযোগ ছিলোনা। কেবল ব্যক্তিগত কারণে আমার তাঁকে বিস্মৃত না হবার কথা নয়, তাঁকে আরেকটি কারণে সকলেরই জানা থাকার কথা; আমার স্মৃতি আমার সঙ্গে বিশ্বাসসঘাতকতা না করলে ১৯৭১ সালের শেষ দিকে বা ১৯৭২ সালের গোড়াতে দৈনিক বাংলায় তাঁর একটি প্রতিবেদন ছিলো রাও ফরমান আলীর একটি ডায়েরির কয়েকটি পাতা নিয়ে করা; সেখানেই লেখা ছিলো, বুদ্ধিজীবী হত্যার তালিকা। এখন অনেকভাবে ইতিহাস লেখা হয়, কিন্ত এই ধরণের দলিলগুলো খুঁজে পাওয়া যায়না। রাজধানীর পাদপ্রদীপের আলোর বাইরে, প্রতিষ্ঠা ও পরিচিতির বাইরেই সমস্ত জীবন কাটালেন ইকবাল ভাই। কিন্ত তাই বলে তাঁকে বিস্মৃত হওয়া যাবেনা, আমাদের নিজেদের প্রয়োজনেই।
এক কাপ হতাশা এমন করে আগে কেউ আমাকে চা দেয়নি! মাথাটা স্থির রেখে মাছরাঙার ঝাপটানো ডানায় বলেছিল – সব ঠিক আছে! তখনি কেবল সব পাক খেতে শুরু করেছে। নীল আকাশটা একেবারে নেমে এসেছিল আমার হাঁটুতে! ছুঁই ছুঁই মেঘ ওর আর আমার মাঝে! দুর্দান্ত তারাগুলো ... ধ্যাৎ কি সব বলছি, ঘুরপাক খাচ্ছে বলে রাতের তারারা ছুটে এসেছে দিনের আলোতে, তবে কি তারারা দিনের আলোতে আসতে পারে না, আসে তো! হয়ত ঠিকই দেখেছি! পাছে আর কিছু ঘটে যায় অলক্ষ্যে, তাড়াতাড়ি বললাম, সবই ঠিক আছে! কাঁচ কাটা নারীর চোখে মিথ্যেটা বিঁধে গেল কি! আমার কি, আমি কি ইচ্ছে করে মিথ্যে বলেছি! চায়ে ডুবে যেতে যেতে দেখি আমার হৃদয়ে অতলান্ত তৃষ্ণা! নারীর কাঁচ কাটা চোখে ভোর জমতে শুরু করেছে। কিন্তু আমার সূর্য চলে গেছে অস্তে চলে। আমার বলে যে তারাগুলো জাগত গভীর রাতে, ওরা সব ছুটে এসেছে! আমি নিঃশব্দে খেয়ে যাই চা! কে যেন কানে কানে বলল, অমরত্বের আশায় অমৃত পান করো না, অমরত্ব তোমার নয়, তুমি মরতে এসেছ, মর! আমি চা শেষ করে ফেলি। চেয়ে দেখি ওর মুখে তৃপ্তির হাসি। তখনই সব কিছু ভেঙে পড়তে শুরু করে, আমার আকাশ, সাজানো স্বপ্ন, ... আকাশটা ভেঙে পড়ার আগে আমি ফিরে যেতে চাই দূর নক্ষত্রে, পৃথিবীর সমস্ত মায়া ছেড়ে! ছুঁই ছুঁই মেঘ এড়িয়ে আমি উঠে দাঁড়ালাম! মাছরাঙার ঝাপটানো ডানায় ও বলল – একদিন আবার এসো! এমন করে আগে কেউ বলেনি আমাকে। তাকিয়ে দেখি এক ঘোর অমানিশা ওর কাঁচ কাটা চোখে! রাস্তায় পা ফেলতেই মনে হল, আমাকে আবার ফিরতে হবে, তবে আমি বলে যা কিছু ছিলাম তার আদি অন্ত সমস্ত ভুলে, বিন্দু বিন্দু হতাশার জন্ম হতে থাকে আমার হৃদয়ে, আমি হারাতে থাকি আমাকে, ছোট বেলার মত কান্না পায়, কি যেন কি ছিল, কি যেন কি নেই, কি এক ব্যাকুল আবেগ বুকে মারে ঘাই! আমার চেনা পথে এলোমেলো পা ফেলে আমি এগিয়ে যাই শূন্যতার মোহে!
আপনারা যারা আমাকে সামনাসামনি দেখছেন তারা হয়ত খেয়াল করে থাকবেন যে আমি কখনও জুতা পরি না— সবসময় একজোড়া চপ্পল পরি। স্যান্ডেলও না। চপ্পল। ইংরেজীতে যাকে স্লিপারস বলে। এটা বিদেশে গেলেও পরি। শীতের দেশ ছাড়া সবখানে, সবসময়। এই পর্যায়ে আপনারা হয়ত ভাবতেছেন এটা দামী কোন চপ্পল হবে; আমি হয়ত জাহির করতে এখানে এসে বলছি। না, তাও না— আমি বাটা কোম্পানীর ১২০ টাকা দামের চপ্পলে ভরসা রাখি, যেককম চপ্পল অনেকেই টয়লেট/ বাথরুমে ঢোকার আগে পরে। আমার কাছে জুতা পরাটা একটা কৌতুকের বিষয় মনে হয়। পা পুরা ঢেকে রাখবেন বালি আটকাতে বা ঠান্ডা থেকে বাঁচতে। অথবা সাপ-খোপের হাত থেকে নিজেকে রক্ষা করতে। গরমের দেশে জুতা দিয়া আপনার কামটা কি? আফ্রিকার কোনা-কান্চি থেকে চীনের একটা সুবিশাল অংশ পর্যন্ত— যেকোন শহরেই জুতা পরা একটা বাহুল্য। শুধু তা না, এটা কাপড়-চোপড় পরার প্রাথমিক উদ্দেশ্যকেই প্রশ্নবিদ্ধ করে। আপনি যদি জুতা-মৌজা পরে ৩৯ ডিগ্রী ঢাকার গরমে রাস্তায় বাঁচতে পারেন... আল্লাহ মাফ করুক, আপনি তো নিজেই একটা কৌতুক। তাহলে, শীতের দেশ ছাড়া অন্যখানে আমরা জুতা পরি কেন? বা প্রশ্নটা একটু ঘুরিয়ে করি— আমরা চপ্পল পরে অফিসে কেন যাই না। এর কারণ আপনি-আমি গোলাম ছিলাম কয়েকশ বছর। আপনার মালিক জুতা পরত, আপনি এখন ফ্রান্জ ফানোনের সেই সাদা মুখোশ পরে ঘুরতেছেন। সেই সাদা মুখোশের একটা হচ্ছে এই জুতা। বিশ্বের নয় নাম্বার শ্রেষ্ট বিশ্ববিদ্যালয়ে এক দেশি ভাইকে চরম গরমে স্যুট-কোট টাই পরে ক্লাশে গিয়ে সবার বিস্ময়ের কারণ হতে দেখেছি। আরেকটা হলো টাই। এই গরমে পাগল ছাড়া কেউ টাই পরবে না। কিন্তু আপনি পরেন আর ভাবেন এইতো বেশ জাতে উঠলাম। এটা বিশ্রী একটা জিনিষ। পুরুষাঙ্গের মতো ঝুলে থাকে, তাও আপনার গলা থেকে।কিন্তু এটা পরতে আপনার অনেক ভাল লাগে। কোন মানে নাই। তো আজ পর্যন্ত পৃথিবীর কোন দেশে চপ্পলের কারণে আমার কোন সমস্যা হয় নাই। একটা উদাহরণ দেই, ২০০৬ সালে আমি সিঙ্গাপুর সরকারের আমন্ত্রণে সে দেশের তরুণ লেখকদের জন্য পরিচালিত দুইটা কোর্সের প্রধাণ ছিলাম। চপ্পল কোন সমস্যা করে নাই। আমার পায়ের দিকে তেমন কেউ তাকায়ই নাই। তবে হ্যা। একটা দেশে মন্ত্রী থেকে সংবাদপত্রের সম্পাদক— সবার ‘ঘুম হারাম’ করে দিয়েছিল আমার ১২০ টাকার চপ্পলজোড়া। দেশটির নাম বাংলাদেশ।
এক পিচাশ রিকশাওয়ালা ৫বছরের মেয়েকে ধর্ষণ করার চেস্টা করে। বাচ্চাটার পুরা শরীরে কামড়ের দাগ। যৌনাঙ্গৈে ব্যাথায় চিল্লাচ্ছে আর বাচ্চাটা। এলাকার পোলাপান রিকসাওয়ালাকে মারতেছে শুনে গিয়ে দেখি দুইটাকে ইচ্ছামত মারতেছে। চাচা ভাতিজা দুইজন মিলেই এই কাজ করেছে। ইতিমধ্যে পুলিশ চলে আসছে। পুলিশ বাচ্চার মা রিকসার মহাজন সহ সবাইকে থানায় নিয়ে যায়। পরে থানা থেকে ফোন আসে ১০হাজার টাকা লাগবে। আমি বাসায় চলে আসি পরে শুনি টাকা দিয়ে আসছে। আজকে থানায় ফোন করে জানতে চাইবো টাকাটা কিসের জন্য কি কারণে নেয়া হয়েছে। রিকসার মহাজন হার্টের রোগী করোনায় ধার দেনা করে অসুস্থ। ঘর ভাড়াও দিতে পারেনা। সেই অবস্থার একটা মানুষের কাছ থেকে টাকাটা কেন নেয়া হলো জানা খুব জরুরী!
বর্ষার জল সরিয়া গিয়াছে জাগিয়া উঠেছে চর গাঙ শালিখেরা গর্ত খুঁড়িয়া বাঁধিতেছে সবে ঘর৷ গহীন নদীর ঐ পাড় দিয়া আঁখি যায় যত দূরে আকাশের মেঘ অতিথি যেনোগো তাহার আঙিনা জুড়ে ..... নবীন কবির কবিতা৷ দুরুদুরু বুকে পাঠিয়েছেন আর এক কবির কাছে৷ আষাঢ়ের জলভরা মেঘের দুপুর৷সামনে শান্তিনিকেতনের ভূবনডাঙার খোলা মাঠে বৃষ্টির খেলা দেখতে দেখতে "ময়নামতির চর" পড়ছেন কবিদের যিনি কূলগুরু৷ বারবার কবিতাটি পড়েও যেনো পড়া হয়না ...এমনই মনোমুগ্ধকর! এক সময় কলম টেনে নেন তিনি....৷নবীন কবির প্রতি তাঁর আবেগ তিনি গোপন রাখতে না পেরে চিঠি লিখতে শুরু করেন— "...পদ্মাতীরের পাড়াগাঁয়ের এমন নিকট স্পর্শ বাংলা ভাষায় আর কোনো কবিতায় পেয়েছি বলে আমার মনে পড়ছে না৷বাংলা সাহিত্যে তুমি আপন বিশেষ স্থানটি অধিকার করতে পেরেছ..." নবীন কবির নাম 'বন্দে আলী মিয়া'৷ পাবনার রাধানগর গ্রামে১৯॰৬ সালে জন্ম৷ 'দুখু' কবির মতই অল্প বয়সে বাবার মৃত্যু৷ মা গ্রামের 'মজুমদার একাডেমি'তে ছেলেকে ভর্তি করিয়ে দেন৷ এরপর সম্পূর্ণ নিজের চেষ্টায় তিনি লেখাপড়া চালিয়ে যান৷ ১৯৩০ সালে ২৫বছর বয়সে কোলকাতার একটি বিদ্যালয়ে চাকরিও যোগাড় করে নেন৷ এই সব গুরুগম্ভীর কথা, পড়ে জেনেছি -অনেক পরে৷ রবীন্দ্রনাথের প্রিয় কবিতাটি ছোটো দাদারও অনেক ভালো লাগতো ৷ দরজা ছিলনা আমাদের চিলেকোঠার ঘরে৷খোলা ছাদের পাঁচিলের ঐধারে সারি সারি গাছ-গাছালি৷সেখান থেকে ছুটে আসত দামাল হাওয়া৷ সু এবং উচ্চ স্বরে এই কবিতাসহ আরো অনেক কবিতা দাদা পড়ত-পাঠ্যছিল যে৷ পাঠ্য নয়,তবু শুনতে শুনতে আমারও মুখস্থ হয়ে যেতো এক সময়৷বড় ভাইবোনদের জামা-কাপড়-জুতোর মতন একদিন বইগুলোও আমরা পেতাম দু'এক বছরের ব্যবধানে৷ তার অনেক আগেই অবশ্য পড়া হয়ে যেতো তাদের ক্লাসের বাংলা বইএর গল্প কবিতা৷ আমাদের বাড়িময় ছিল আম-জাম,কাঁঠাল- ডুমুর,কদম - লেবু আরও নানান গাছের ছড়াছড়ি৷যে যার মতন দাঁড়িয়ে থাকত৷ সকাল সকাল ঘুমানোর জন্যে ভোর ভোর ঘুম ভেঙে যেতো৷কাঠ কয়লা দিয়ে দাঁত মাজতাম আর মুখ ধুতাম পুকুরের জলে ৷ অত ভোর- তখনও পুকুরের জলের সর ভাঙেনি৷ উত্তর কোণের ডুমুর গাছের পাতারা ছায়া নামতো সেই জলে৷ ভয় আর ভাবহীনতায় দেখতাম দোয়েল আর কুবো পাখির আলসেমি..৷একটু পরেই বারান্দায় পড়তে বসেই প্রথমেই মুখস্থ যত কবিতার মহলা দিতাম -বারবার৷সু উচ্চ স্বরেই৷ আক্ষরিক অর্থেই খুব সকাল অর্থাৎ জীবনেরও সেই প্রথম লগনে যে সব কবিতা পড়েছি, সেখানে রবি বা দুখু কবির কবিতা থেকে অন্যদের কবিতার স্মৃতি অধিক স্পষ্ট৷ মাটির কাছাকাছি সে সব কবিতা,সবুজের গন্ধমাখা৷হৃদয়ের বড় আপন... আমাদের ছোটগাঁয়ে, ছোটছোট ঘর, থাকি সেথা সবে মিলে নাহি কেহ পর৷ .......... আমগাছ জামগাছ,বাঁশঝাড় যেনো মিলেমিশে আছে তারা, আত্মীয় হেনো৷ পাঠ্যের সাথে প্রকৃতির ,আরও ভাল করে বললে জীবনের প্রতিটি বিষয়ের সাথে এমন মিল থাকায় কবিতাগুলো আজও প্রায় কন্ঠস্থ৷আর সেই কবিদের মধ্যে অন্যতম 'বন্দে আলী মিয়া'৷ পদ্মাচরের দৃশ্যকাব্য 'ময়নামতীর চর'৷ রং তুলি দিয়ে যেমন ছবি আঁকা হয়,কবি তাঁর এই প্রথম কাব্যগ্রন্থটিকে শুধু কলম দিয়েই ছবির আঁকার সেই অসাধ্যকে সাধ্য করে তুলেছেন৷ বাস্তব জীবনের কাব্য ধর্মের সে এক মনোগ্রাহী মেল-বন্ধন ৷কবিতা,অথচ বুঝবার জন্যে ব্যাখ্যা-টীকা-টিপ্পুনি-শব্দার্থ সব কিছুই অপ্রয়োজন৷চারপাশে তাকাও আর কবিতার বাহার দেখো... কবিতার উপকরণ যৎসামান্য,গাঁয়ের আলাভোলা সহজ-সরল নির্দোষ এক জীবনের জলছবি! মাঠের পাশে একা দাঁড়িয়ে থাকা প্রাচীন বটগাছ, শালিখের গর্ত করা,পায়ে চলার মেঠো পথ৷ নিরিবিলি- নিঝুমতায় কবির কেটেছে সকাল-সন্ধ্যা-দুপুর ৷ আলো দিয়ে বায়ু দিয়ে বাঁচানো প্রাণ, আর জল ভরা দিঘির সাহচর্যে..তারই প্রতিফলন কবিতাগুচ্ছে৷ যা মনকে স্নিগ্ধ করতে বাধ্য-সকল হিংসার বিরুদ্ধে প্রদীপ জ্বেলে৷গুরুর আর্শীবাদ মিথ্যে হয়নি৷ বাংলা সাহিত্যে তাঁর স্থান বিশেষ জায়গাটি কেউ নিতে পারেননি৷ শিশু মনে সেই যে স্নিগ্ধতার আনন্দ জেগেছিল তাঁর কবিতায়, তার অভিঘাত ছিল গোপন৷ যার জন্যে সারা জীবনে আধুনিক কবিতা আর পড়তেই ইচ্ছে করল না -বুঝতেও পারলাম না! বর্ষাকে কবি ভালবাসতেন৷ এমনই এক আষাঢ়ে চলে গিয়েছিলেন তিনি৷ নতুন দিনের কবিদের প্রতি তাঁর বিশ্বাস ছিল— "তোমরা লিখিও নতুন কাব্য ওগো আগামী দিনের কবি, তোমাদের লেখায় ফুটে ওঠে যেনো এই গ্রাম বাংলার ছবি৷" নতুন কবিদের কবিতায় গ্রাম বাংলার দর্পন কতটা স্পষ্ট জানা নেই৷ কিন্তু - এক অখ্যাত গ্রামের বালিকা৷ আপনার কবিতা পড়েছিল একদিন৷ যে কবিতার প্রতিটা শব্দে গ্রাম-বাংলার ছবি তুলে ধরা৷আপনার অনেক কবিতা আজও তার মুখস্থ৷একজন গুনমুগ্ধ পাঠিকা আপনাকে স্মরন করছে৷ নিশ্চয় আগামীর কোনো বালিকাও একই রকম ভালোবেসে পড়বে আপনার কবিতা৷
সুফিজম, দেহতত্ত্ব আর নন্দতত্ত্ব নিয়া দুইটা কথা কই দেইখা কিছু মানুষ আমারে ধর্মাশ্রয়ী আবাল মনে করে। এই আলাপগুলারে এক্সিস্টেন্টসিয়ালিজমের  ভিউ থেকে দেখলে হয়তো  মানুষগুলার জীবন শুধরে যাইতো। কিন্তু এরা না বুঝে ধর্ম, না বুঝে জীবন। এরা কলা আর সাহিত্যের আবাদ করে বুদ্ধিজীবি হয়তো বনে যায়, কিন্তু সহজ হইতে পারে না। বস্তুতঃ জেলেবির মতো প্যাঁচানো জীবন নিয়ে তারা নিজের কাছেই অপাংক্তেয় অজ হয়ে পড়ে থাকে।
অসুখ হলে সাধারণ মানুষের কষ্টের সীমা থাকে না। আমার এক আত্মীয়কে তার সন্তান নিয়ে সরকারি হাসপাতালে কি পরিমান যে প্রতিকুলতা সইতে হচ্ছে তা বলার নয়। যখন প্রাইভেট হাসপাতাল ছিলনা তখন কি রুগি চিকিৎসা পায়নি? বরং এখনকার চাইতে অনেক মানবিক ছিল চিকিৎসা ব্যবস্থা, আমার নিজের অভিজ্ঞতা বলে।

আমাদের মধ্যে কিছুলোক মারা পড়বো আমাদেরই মধ্যে কেউ কেউ বেঁচে থাকবে তাদের মধ্যে কেউ লিখবে পরপারে ভালো থেকো কেউ এসে লেখাটার নীচ লাল হৃদয়চিহ্ন একে দেবে। ক্রমশ আমরা একজন একজন করে এরকম লাল হৃদয়চিহ্ন হতে থাকবো। তারপর পৃথিবীজুড়ে আমরা শুধু একটা দুঃখভারাক্রান্ত সংখ্যা হবো। আমাদের কেউ কেউ পৃথিবীর দেশে দেশে ওই বিষাদময় সংখ্যাটির অংশ হবো। বেঁচে থাকা কেউ কেউ তাদের ভালোবাসার মানুষকে খুঁজবেন ওই বিষাদের সংখ্যাতত্ত্বে। আমাদের মধ্যে যারা বেঁচে থেকে সুখী হবে পরের বছর তারা বিষাদগ্রস্ত হৃদয়ে ওইসব হৃদয়চিহ্নগুলোকে মনে করবে, পরের বছরও মনে করবে, তার পরের অনেক অনেক বছরও হয়তো! একশো বছর পর মানবজাতি বেঁচে থাকলে কোন কোন সদস্য সামান্য অনুজীবের আক্রমনে আমাদের এমন বেশুমার মরার গল্প পড়ে ভাববে পূর্বপুরুষ কতখানি নির্বোধ, অসহায় এবং দুর্বল ছিলো। এখন আমরা যেমন ছবিতে পুর্বপুরুষদের ভোতা পাথুরে অস্র নিয়ে হিংস্র শ্বাপদের মুখোমুখি দেখে ভাবি আহা কী অসহায় ছিলো! পরমুহূর্তেই ভাবি কী দুর্দান্ত সাহস ছিলো, ভোতা অস্র নিয়ে হিংস্রপ্রাণীকে মোকাবেলা করেছে! শ্রদ্ধায় আমাদের মাথা নুয়ে আসে। একশো বছর পরের কোন কোন মানুষ হয়তো ঢাল-তলোয়ার ছাড়া অনুজীব মোকাবেলায় আমাদের সাহস দেখে শ্রদ্ধায় অবনত হবে। উত্তরকালের সেইসব মানুষদের কথা ভাবতে খুব ভালো লাগছে। তবুও শেষ পর্যন্ত বেঁচে থাকবে মানবজাতি উত্তর পুরুষেরা আমাদের সাহসের কথা ভেবে অবনত মস্তক হবে এইকথা ভাবতে ভাবতে আমিও সংখ্যাতত্ত্বে একটি লালহৃদয়চিহ্ন হয়ে যাবার অপেক্ষায় আছি। [বিষাদের সংখ্যাতত্ত্ব]
নিকট অথবা দূর / আমিনুল ইসলাম গ্রামের মিষ্টিভক্ত ছোট বালক দরোজা লাগিয়ে গুড় খায় ঘরে-- যাতে দেখে না ফেলে কেউ! তবু জেনে যায় মা--- "দুষ্টুটার জ্বালায় আর পারি না!" অথচ বন্ধ থাকে না হাড়িতে গুড় ভরার কাজ। তুমিও আমাকে ভালোবাসো চুপি চুপি---- টেনে রেখে ভূগোলের অদৃশ্য দরোজা। কেউ দেখে না। শুধু দুঃখের গোয়েন্দারা সে-খবর দিয়ে যায় আমাকে। রাজধানীতে রইলেও আমি তো গাঁয়েরই ছেলে ! আকাশকে আড়াল করে মাঝে মাঝে---- নৈকট্য আর দুরত্ব চুমু খায় পরস্পরের গালে।
এখন পর্যন্ত ধারনা: একবার কোভিট-১৯ হলে আবারো সেটা হতে পারে। এর কারণ: ১. শরীরের কোন কোষে হয়ত ভাইরাস লুকিয়ে ছিল, নেগেটিভ হওয়ার পর তা আবারো শরীরে ছড়িয়ে পড়তে পারে; ২. একবার কোভিট-১৯ হওয়ার পর সবার দেহে সমান এন্টিবডি তৈরি হয়না। ফলে আবারো সংক্রমিত হবার সম্ভাবনা থেকে যায়। তবে দ্বিতীয়বার সংক্রমিত হলে তা খুব জটিল হবার সম্ভাবনা কম। আর দ্বিতীয়বার সংক্রমিত ব্যক্তি অন্যদের সংক্রমন করতে পারেনা। কারণ, তখন ভাইরাস থাকে দুর্বল। দ্রষ্টব্য: এটা এখনকার ধারনা। মনে রাখতে হবে, করোনাভাইরাস নিয়ে প্রতিনিয়ত ধারনা পরিবর্তিত হচ্ছে। অতএব কোভিট-১৯ হোক বা না হোক, সবাইকে একই স্বাস্থ্যবিধি মেনে চলতে হবে। মেনে চলতে হবে নিরাপত্তা নির্দেশিকা। 
২০২০ এর আরো একটি অর্জন...... ------------------------------------------------------------------ তৃতীয় বারের মত "সুরকার ও সংগীত পরিচালক" হিসেবে তথ্য মন্ত্রণালয়ের অধীনে সরকারি গণমাধ্যমের স্বীকৃতি পেলাম। ------------------------------------------------------------------ এবার "বাংলাদেশ টেলিভিশন" ,ঢাকা এর সুরকার ও সংগীত পরিচালক হিসেবে ও তালিকা ভুক্ত হলাম। ইতিপূর্বে ২০০৪ সালে "বাংলাদেশ টেলিভিশন", চট্টগ্রাম কেন্দ্রে সুরকার ও সংগীত পরিচালক হিসেবে তালিকাভুক্ত হয়েছি। ২০১৮ সালে "বাংলাদেশ বেতার" এ সুরকার ও সংগীত প্রযোজক (অতিথি) হিসেবে তালিকাভুক্ত হয়েছি। সুরকার হিসাবে আমার আনুষ্ঠানিক আত্মপ্রকাশ ২০০০ সালে, বৌদ্ধ ধর্মীয় গানের এ্যালবাম " নির্বান" এর সুর ও সংগীত পরিচালনার মধ্যদিয়ে। ইতিমধ্যে সাড়ে চার শতাধিক গান "বাংলাদেশ বেতার", "বাংলাদেশ টেলিভিশন" সহ বিভিন্ন টিভি চ্যানেলে এবং এ্যালবামে ধারণ, প্রচার ও প্রকাশ পেয়েছে। আমি আমার সকল গুরুদের প্রতি প্রনাম / সালাম জানাই। কৃতজ্ঞতা জানাই বিটিভি'র সংশ্লিষ্ট সকলের প্রতি। আপনারা আমার জন্য আশির্বাদ, দোয়া করবেন যেন গান নিয়েই সারা জীবন কাটিয়ে দিতে পারি।
সমস্ত বিশ্ব আজ শঙ্কিত, স্তম্ভিত এবং বিপন্ন সময় অতিবাহিত করছে করোনা ভাইরাস এর মহামারী পরিস্থিতি উত্তোরণের প্রয়োজনীয়তায়। ব্যক্তি, পরিবার, সমাজ, রাষ্ট্র কিংবা বিশ্ব সব পরিসরেই আতংক বিরাজমান। আমরা যে যার অবস্থান থেকে এর থেকে মুক্তির পথ খুঁজে বের করবো ইনশাআল্লাহ। বিজয় আমাদের হবেই..... আমাদের ঘরই আমাদের প্রধান আশ্রয়স্থল। স্বাস্থ্য নির্দেশনা মেনে চলবো সকলেই। মহান স্বাধীনতা ও জাতীয় দিবসের এই ক্ষণে বিনম্র শ্রদ্ধাঞ্জলি জানাই মুক্তিযুদ্ধের গৌরবময় বিজয়ের সাথে সম্পৃক্ত সকল বীর শহীদদের এবং অসীম সাহসী বীর মুক্তিযোদ্ধাদের। দেশ ও জাতির এই ক্রান্তিলগ্নে আমরা আমাদের শ্রেষ্ঠ অর্জন স্বাধীনতার চেতনায় আবার জেগে উঠতে চাই......
আমার ডিপার্টমেন্টের ভাইডি- বুন্ডিরা, কেমন আছো সবাই? সকলের প্রতি শুভেচ্ছা।
ওপেন ডায়েরি... প্রতিটা মানুষেরই অন্তর্জগতে কিছু ভাবের উদয় হয়। সে ভাব মানে সমাজকে দেখার ভিতর দিয়ে তার নিজস্ব চিন্তা। নিজস্ব বক্তব্য। চিন্তা থেকে উৎপদ্যমান সেসকল কথামালা মনের কথকতা হয়ে প্রকাশযোগ্য হয়ে ওঠে লেখাতে। আমারও সেরকম কিছু চিন্তার প্রকাশ ঘটেছে আমার রচনা কবিতায়। অনেকটা সরল সাদামাটা গোছের কিছু কবিতা নিয়ে গতবছর একুশে গ্রন্থমেলায় আমার প্রথম কবিতার বই 'আশ্চর্য মেঘদল' প্রকাশ হয়েছিল। শ্রদ্ধেয় ব্যক্তি হাসান জায়েদী তাঁর প্রতিষ্ঠান পার্ল পাবলিকেশন্স থেকে বইটি প্রকাশ করেছিলেন। বইটির প্রচ্ছদ করেছিলেন অপূর্ব চিন্তা ও কাজের শিল্পী সুহৃদ সব্যসাচী হাজরা। গতবছর আমার শুভাকাঙ্ক্ষী সুহৃদ ও বন্ধুগণ অনেকেই বইটি কিনেছিলেন। তাঁদের প্রতি আমার কৃতজ্ঞতা। বাংলা একাডেমি আয়োজিত এ বছরের অমর একুশের গ্রন্থমেলার সোহরাওয়ার্দী উদ্যান চত্বরে পার্ল পাবলিকেশন্স, প্যাভিলিয়ন নং-৪ এ আমার বই 'আশ্চর্য মেঘদল' পাওয়া যাবে। সাধারণ ধরণের কবিতা পাঠে আগ্রহী সুহৃদ পাঠকেরা বইটি কিনতে পারেন। সকলের প্রতি ভালোবাসা। 
প্রগতিশীল আল মাহমুদকে মৌলবাদী বানিয়েছিলো চুয়াত্তুরের আ'লীগ >> সালেম সুলেরী♦ আজ ৯ জুলাই শুক্রবার 'রাত নিবিড়' অনুষ্ঠানে বিস্তারিত। ১১ জুলাই প্রিয়দিন-জন্মদিনের অগ্রিম অনুষ্ঠানে কবিকে অভিবাদন। কিংবদন্তী কবি আল মাহমুদের অজানা তথ্যের পাহাড়। আমি সালেম সুলেরী যেটুকু দেখেছি, জেনেছি, বুঝেছি>> ♦কবিশত্রু শামসুর রাহমানকে নিয়ে কুমিল্লায় গোপন ভ্রমণ! ♦ একাত্তরে কলকাতায় প্রগতিশীল, চুয়াত্তরে ঢাকায় মৌলবাদী! ♦ 'গণকন্ঠ' সম্পাদকরূপে খোন্দকার মোশতাকের গোপন তথ্য ফাঁস ♦ ফারাক্কা পানিচুক্তির ফাঁকিবাজি'র সংবাদ ঃ ভারতের রোষানল ও কারাগারের তাপানল ♦ কারামুক্তির পর বঙ্গবন্ধুর ঔদার্যে শিল্পকলায় চাকরি >> যুগ্ম সচিব থেকে সহকারী সচিবে পদাবনতি! ♦ জিয়া যে কারণে কবির হাতে গড়লেন 'জাসাস' ♦ সুনীল-শক্তি যেদিন বললেন আল মাহমুদের কাছে আমরা নস্যি! ♦ 'ঘুম ভাঙতেই আল মাহমুদ দেখেন >> শক্তির স্ত্রীর পাশে শুয়ে আছেন...!' কবি শক্তির কলকাতানিবাসে রাত কাটানোর গল্প..। ♦বৃটিশ রাজকবি টেড হিউজ সকাশে বিলম্বিত আল মাহমুদ, ফজল শাহাবুদ্দীন! ♦ হোটেলে কবিতা পড়া নিয়ে শামসুর রাহমানকে পরাস্তকরণ ♦ টেলিফোনে আল মাহমুদকে পেয়ে ক্ষমতাহীন এরশাদের ক্ষোভ! '-- এখনতো আমাদের আপনারা ভুলেই গেছেন..!' ♦ আল মুজাহিদীর জন্মদিনে ভিন্নমাত্রার প্রশংসা >> কবি-সংস্কৃতিসেবীদের নাম থেকে বর্জ্য অপসারণে খ্যাতিমান। ক্ষোভ >> আমার জন্মতিথি কি এমন উজ্জ্বলতা পাবে না? ♦ কেনো তিনি হঠাৎ হঠাৎ শুনতে চেয়েছেন আমার সেই কবিতাটি >> যে আমি চলে যাবো হারিয়ে দূর দেশে আত্মা যাবে কই, ছুটবে উর্ধ্বে সে..... ♦♦ মধ্যপ্রাচ্য ভ্রমণ অনুষ্ঠানে প্রধানবক্তা আল মাহমুদ। আমাকে প্রধান অতিথি করায় লজ্জায় লুকিয়েছিলাম..... ♦♦ দীপ মুখার্জী ও আমার যৌথগ্রন্থের প্রকাশনা অনুষ্ঠানে সভাপতিত্ব। বললেন, তরুণদের থেকে আমার শিশুসাহিত্যও ফেলনা নয়.... ♦♦ বললেন, ভালো কবি হতে হলে নির্মমও হতে হয়.... ♦♦ বললেন, নিউইয়র্কে শহীদ কাদরী'র নতুন স্ত্রী-পাঠ কেমন চলছে...! কবি আল মাহমুদকে নিয়ে একবই তথ্য হৃদ-সাগরে। অসংখ্য দুর্লভ তথ্য মেলে ধরছি আজ থেকে >> মাদারল্যান্ড টিভিতে, 'রাত নিবিড়' অনুষ্ঠানে। পরিচালনায় সৈয়দ রানা মুস্তফী। ♦বাংলাদেশ সময় রাত ১১ টা। # ভারতে রাত ১০.৩০ মি.। # নিউইয়র্ক (ইস্টার্ণ অ্যামেরিকা)+টরন্টো (কানাডা) দুপুর ১.০০ মি.# বৃটেন+ইউরোপ সন্ধ্যে ৬টা ♠
যারা ইংরেজী বোঝেন পড়তে পারেন। ছেলেটা ভাল লেখে। পক্ষপাত নাই।
তালেবান জঙ্গিদের সঙ্গে সংঘর্ষের পর আফগানিস্তানের এক হাজারেরও বেশি সেনাসদস্য প্রতিবেশী দেশ তাজিকিস্তানে পালিয়ে গেছে। বিবিসি
সময়ের কাহন - ১৬ ----------------------- নদীপাড়ের বাতাস, গ্রামের উঁচু নিচু পথ,ছায়া সুনিবিড় গাছ, পাখিদের ডাক, সবুজ ধানের ঢেউ খেলে যাওয়া খেত, গ্রামের মানুষ দেখতে দেখতে চলেছি। কিছুদূর আসতেই পথে পড়লো কোয়েপাড়া ডি লিটারেল বয়েজ স্কুল। সেই আমলে সাধারণ শিক্ষার পাশাপাশি স্কুলটিতে কৃষি শিক্ষাও দেয়া হত। ব্রিটিশ আমল থেকেই কোয়েপাড়া শিক্ষিত ও সম্ভ্রান্ত একটি গ্রাম। তবে গ্রামটিতে ছেলেদের জন্যে উচ্চ বিদ্যালয় থাকলেও মেয়েদের জন্যে ছিলো না। আমার ঠাকুমা হেমপ্রভার বাবার বাড়ি আর আমার শাশুড়ির বাবার বাড়িও এই গ্রামেই। শ্বশুরের গ্রামে শিক্ষার সুব্যবস্থা ছিল না বলে আমার শাশুড়ি ছেলেদের মানুষ করার জন্যে বাপের বাড়ির পাশে জায়গা কিনে কোয়েপাড়াতেই নিজেদের বাড়ি তৈরি করে নিয়েছিলেন। ঠাকুমার বাবার বাড়িটি নাকি এত লম্বা যে বাড়ির একপ্রান্তে দাঁড়ালে অন্যপ্রান্তের মানুষটিকে ছোট দেখায়।তবে সে বাড়িতে আমার কখনও যাওয়া হয়নি। বিয়ের সময় ঠাকুমা আর আমার শাশুড়ি পরস্পর নাকি সখি ছিলেন।কথাটা শুনে আমি ভেবেছিলাম শাশুড়িও বুঝি আমার ঠাকুমার মতো খুব শান্ত মেজাজের হবেন।কিন্তু শ্বশুরবাড়িতে এসে সম্পূর্ণ উল্টো মেজাজের শাশুড়িকে পেয়ে অবাক হয়ে ভাবতাম কি করে তাঁদের দুজনের মধ্যে বন্ধুত্ব হয়েছিল? আমার মেসোমশাই অধ্যাপক নির্মল সেনের জন্মও এই গ্রামেই ।অগ্নিযুগের বিপ্লবী পুরুষ তিনি। দীর্ঘদেহী, সুপুরুষ মেসোমশাইর গায়ের রঙ ছিলো টকটকে ফর্সা।ছাত্র জীবনের অনেকটা সময় তিনি জেলে বসেই পড়াশোনা করেছেন। মাসি দোলনচাঁপা সংস্কৃতে এম এ।সেতার বাজাতেন।দেখতেও অপরুপ সুন্দরী ছিলেন। দেশভাগের পরে মেসোমশাইদের পরিবারের সবাই এমন কি আমার মাসি আর তাঁর একমাত্র ছেলেটিও যখন ভারতে চলে গেলো মেসোমশাই নিজের গ্রাম ছেড়ে এক পাও দেন নি। প্রফেসর হোস্টেলে থাকতেন। গরীব ছাত্রদের বিনা পয়সায় পড়াতেন।সপ্তাহে একবার সেখান থেকে এসে গ্রামের অভাবী লোকদের নিজের ধানের গোলা থেকে ধান, চাল বিতরণ করতেন।ঁ সাদা ধুতি,পাঞ্জাবি আর মাথায় স্বদেশী টুপিই ছিলো তাঁর বরাবরের পোশাক। মাস্টারদার দলের গোপন খবর ও পত্রবাহকের কাজ করতেন তিনি।বয়স কম ছিলো বলে অস্ত্রাগার লুণ্ঠনের সময়ে ইচ্ছে থাকলেও মাস্টারদার সাথে যাবার অনুমতি তিনি পান নি। আমাদের গানের শিক্ষক বিপ্লবী গায়ক তেজেন সেনের বাড়িও কোয়েপাড়াতেই। এছাড়া আরও অনেক বিপ্লবীদের ঘাঁটি ছিলো কোয়েপাড়াতেই । বাবার বাড়ি কাট্টলির সমুদ্র তীরেও মাস্টারদাদের বন্দুকের ট্রেনিং সেন্টার ছিলো।মাস্টারদা তাঁদের দলের গোপন বৈঠকের জন্যে আমাদের কাট্টলির বাড়িতেও ছিলেন। সেই বৈঠকে ঠাকুর্দার ভাই উপেন্দ্রকিশোর হোরও ছিলেন।অকৃতদার ও সন্ত এই মানুষটি মানুষের সেবায় নিজেকে বিলিয়ে দিয়েছিলেন। মৃত্যুর আগে জন্মভূমিতে ফিরে এসেছিলেন শেষনিঃশ্বাস নেবার জন্যে। আমার কলেজের শিক্ষক জসীমউদ্দিন স্যার আর অধ্যাপক শামসুল হকের বাড়িও এই কোয়েপাড়াতেই।বিয়ের পরে শ্বশুরবাড়িতে এসে শুনি জসীম স্যার আর আমার কর্তা দুজনেই স্কুল জীবনের সহপাঠী। শ্রদ্ধেয় ডাঃ জাফরুল্লা চৌধুরীও কোয়েপাড়ারই সন্তান। তাঁর পিতার শিক্ষক ছিলেন মাস্টারদা সূর্য সেন। গ্রামের পথ দিয়ে হাঁটতে হাঁটতে বীর প্রসবিনী কোয়েপাড়া গ্রামের কথা ভাবতে ভাবতে একসময় শ্বশুরবাড়ির উঠানে এসে দাঁড়ালাম। আমাদের দেখে বাড়ির সবাই হৈ হৈ করে ঘর থেকে বেরিয়ে এলো। আমরা যে আসবো তা বাড়ির কেউই জানতেন না। প্রায় তিন বছর পরে ছেলেকে দেখে আমার শাশুড়ি আনন্দে আপ্লুত হয়ে কেঁদে ফেললেন। ঘরে ঢুকেই দেখি আমার একমাত্র ছোট জাও বাড়িতেই আছে। তাকে আমি এই প্রথম দেখলাম। কারণ দেওরের বিয়ের সময়ে আমরা পশ্চিম পাকিস্তানেই ছিলাম। বড় ভাশুর আর দেবর বাড়িতে ছিলেন না। দুজনেই সেই আগের মতো প্রতি শনিবারে বাড়িতে আসেন আর সোমবার সকালে শহরে চলে যান। জিজ্ঞেস করে জানলাম এখনো তাঁরা সেই আগের মেসবাড়ির মতো বাসাটিতেই আছেন। আমার বিয়ের পরেই শ্বশুর বাড়িতে ভজহরি নামে এক আধবুড়ো কাজের লোককে পেয়েছিলাম। বাড়ির গোয়াল ঘর আর গাইগরু দেখভালের কাজ করতো সে। লোকটি ছিলো খুব রসিক। বাড়ির সবার সাথেই ছিলো তার খুব নিকট একটা সম্পর্ক। বড়, ছোট সবার সাথেই মজা করতে সে খুব ভালোবাসতো। এমন কি বাড়ির বউদেরও সে খেপাতে ছাড়তো না। বিশেষ করে আমার বড়জাকেই বেশি খেপাতো। শুক্রবার এলেই সে বড়জার কাছে এসে তাঁকে শুনিয়ে শুনিয়ে গান গাইতো বউদি গো বউদি বুধ, বিস্যুত, শুক্কুরবার তেঁই আইব সোমবার হাসিখুশি রবিবার পোড়াকপাইল্লা সোমবার। এই বলে আমার জায়ের সামনে বাঁ হাতে হুঁঁক্কাটা নিয়ে ডান হাতে নিজের কপাল চাপড়াতে থাকতো। বেচারা আমার বড় জা ছিলেন একেবারেই সোজা, সরল একটা মানুষ। শাশুড়ির ভয়ে বুড়ো কাজের লোকটাকে না পারতেন বকতে না পারতেন ছেলেপিলেদের সামনে তাঁকে নিয়ে এই গান গাওয়া সহ্য করতে। আমরা বাড়িতে গেলেই সাথে সাথে হাতের কাজ ফেলে সে ছুটে আসতো।পশ্চিম পাকিস্তান থেকে ফিরে এসে তাকে না দেখে তার কথা জিজ্ঞেস করতেই শুনি সে মারা গেছে তাও নিজের বাড়িতে নয় আমাদের বাড়িতেই। মাঝে মাঝে ভাবি সেই আমলে ঘরের কাজের লোকদের কাজের লোক হিসেবে না দেখে নিজেদের লোক হিসেবেই সবাই দেখতেন।আন্তরিক একটা ব্যাপার ছিলো। কাজের লোকেরাও নিজেদের সেই বাড়ির মানুষ মনে করে জীবন পার করে দিতো। আমরা যাওয়ার পরে শনিবার আসতেই ভাশুর আর দেবর যখন বাড়িতে আসলো সন্ধ্যে পার হয়ে গেছে তখন । অনেকদিন পরে নিজেদের বাড়িতে এক হয়েছে তিন ভাই।কথা যেন আর থামতেই চায় না। রাতে ভাত খেতে বসেও কথা চলছেই।সবই দেশের সাম্প্রতিক সময়ের কথা।আসন্ন নির্বাচনের কথা। আমার বড় ভাশুরের বর্তমান পরিস্থিতি নিয়ে সেকি উচ্ছ্বাস! কথা বলতে বলতে খাওয়া বন্ধ রেখে উচ্ছ্বসিত স্বরে তিনি বলতে শুরু করলেন ইয়াহিয়া খান তো গন আন্দোলনের চাপে পড়ে অবশেষে নির্বাচন দিতে বাধ্য হয়েছেন। পশ্চিমা শাসক গোষ্ঠী এবারে ঠিক বুঝবে কত ধানে কত চাল। যে অস্ত্র ওরা এতদিন আমাদের ওপরে ঘুরিয়েছে সেই অস্ত্র এবারে বুমেরাং হয়ে তাদের ওপরেই ঘুরবে। বাঙালীরাই এখন সেই অস্ত্র ঘোরাবে।সে দিনের আর দেরি নেই। ভাবতে পারিস! দীর্ঘ সামরিক শাসনের পরে দেশে এটাই প্রথম নির্বাচন! পশ্চিমা শাসকগোষ্ঠী কি আর এমনি এমনি ছাড় দিয়েছে? দিতে বাধ্য হয়েছে বলেই দিয়েছে। পূর্ব বাংলার মানুষ এখন ক্ষেপেছে । আগের সেই দিন আর নেই।দিন এখন পালটে গেছে। জনতার মুখে এখন শুধুমাত্র তিনটি কথা। এক ছয় দফা, দুই নির্বাচন আর তিন শেখ মুজিবুর রহমান। এরপর একটু থেমে আমার কর্তাকে জিজ্ঞেস করলেন পশ্চিম পাকিস্তানের প্রতিক্রিয়া কেমন দেখলি? আমার কর্তা তখন স্যুইতে মেজর সাহেবের সাথে যেসব আলাপ হয়েছিলো তা বলতে শুরু করলেন। কথায় কথায় রাত ক্রমেই বাড়ছিলো। আমার শাশুড়ি এসে অগত্যা তাড়া দিলেন তোরা কি আজ সারারাত ধরে এইসব আলোচনাই করবি? বউগুলি খাবে দাবে কখন? সোমবার সকালে আমার ভাশুর আর দেবর শহরে চলে গেলে আমার শাশুড়ি বললেন মঙ্গলে ঊষা বুধে পা/ যথা খুশি তথা যা সবাই বললেও আমি বউকে মঙ্গল বা বুধবারে বাপের বাড়িতে যেতে দেব না। বৃহস্পতিবারে আবার ঘরের লক্ষীর বাড়ি থেকে বাইরে পা দিতে নেই বউ শুক্রবারেই যাক। বাবার বাড়ি যাবার প্রবল ইচ্ছে মনে চেপে আমি শুক্রবারের অপেক্ষাতেই রইলাম। শ্বশুরবাড়িতে আসলে কখনোই আমি একটানা বেশিদিন থাকিনি। কলেজে ওঠার এক বছরের মধ্যেই বিয়ে কি তা বুঝে ওঠার আগেই বিয়ে দিয়ে দিলেন বাবা মা। বিয়ের পরে লেখাপড়ার জন্যে তাই বাবার বাড়িতেই থাকতাম। বাবা ছিলেন আমাদের কলেজেরই অধ্যাপক (পরেঅধ্যক্ষ)। ছুটিছাটা হলে কখনও শ্বশুর বাড়ি, কখনও কর্তার কর্মস্থলের কোয়ার্টারে যেতাম। এজন্যে আমি যখন শ্বশুর বাড়িতে যেতাম তখন আমার বড় তিন জায়ের সাথে বসে কাজ করতে চাইলেও আমাকে তাঁরা তুই পারবি না বলে বিশেষ কাজকর্ম করতে দিতে চাইতেন না। সেজো জা একদিন বললেন তোর আর কি দুদিনের জন্যে আসিস। বড়দি, মেজদি, সেজদি বলে আমাদের ডাকিস তার পর আবার চলে যাস। থাক তোর কিছু করতে হবে না। আদরের সুরে বললেও তাঁর কথায় কোথায় যেন একটা ক্ষোভ ছিলো।১৯৬৫র ভারত পাকিস্তান যুদ্ধের পরপরই তিনি স্বামীর সাথে গৌহাটিতে সেই যে চলে গেলেন আর ফিরে আসেননি। সেখানেই নিজের সংসার পেতে নিয়েছেন। মনে আছে মেশিনে পেষা শুকনা লংকার তখনো প্রচলন হয় হয়নি।পিষেই খেতে হত। আমি আমার সেজো জাকে সেই লংকা পিষতে না দিয়ে নিজে তা পিষতে বসেছিলাম আর আমার শাশুড়ি তা দেখে হাসতে হাসতে বলেছিলেন, "আমাদের শালগ্রামকে দিয়েছো তোমরা লংকা পিষতে?" জানি মজা করেই বলা কিন্তু সেই মজার আড়ালে যেন একটু খোঁচাও ছিলো। আমি সেই লংকা পিষতে পারবোনা ভেবেই বলা। আমি কিন্তু সেই লংকা পিষেই উঠেছিলাম। আমার জায়েরা আমার বিয়ের টেবিলক্লথে, বিছানার চাদরে,বালিশের ওয়ারে,আমার মায়ের সুঁই সুতার কাজ দেখে সেসব আমাকে দিয়ে আঁকাতো আর বলতো তুই এক আধটু আঁকতে পারলেও ঘরের কাজ তো আর তেমন একটা জানিস না।তার চেয়ে বরং আমাদের জন্যে এগুলিই এঁকে দে। সবাই ভাবতো বয়সে ছোট বলে হয়তো তেমন কাজ আমি জানি না। কিন্তু একসময় তাদের সেই ভুল ভেঙে গিয়েছিলো। বেশ কয়েক বছর পরে শ্বশুরবাড়িতে আসা।মাটির দোতলা বাড়িটার চারপাশ ঘুরে ঘুরে দেখছিলাম। ঝুল বারান্দায় বেগুনি রঙয়ের বাগানবিলাস ফুলের ডালগুলি ফুলের ভারে নুয়ে পড়েছে । ভারি সুন্দর লাগছে দেখতে। বাড়িটার নিচের তলার ভেতর বাইরে টানা লম্বা বারান্দা। বাড়ির বাইরের উঠানটি বেশ বড়। ভেতরের উঠানটি বড় হলেও তা আগ্রাসী ঝোপঝাড়ের জন্যে ছোট দেখায়। বাড়ির ভেতরের দেয়ালগুলিতে অনর্থক একগাদা সার দেয়া ঠাকুর দেবতার মলিন ছবি টাঙানো। কুলুঙ্গিগুলির কোনটাতে প্রদীপ,কোনটাতে কাঁসার গ্লাস বা পূজার বাসন, কোনটাতে বাচ্চাদের দুধের বোতলও জায়গা নিয়েছে। এ বাড়িতে রুচির যে অভাব আছে বাড়ির চারিদিকে তাকালেই বেশ বোঝা যায়।কিন্তু আমার শাশুড়ির নির্দেশে ঘরের কিছুই বদলাবার উপায় নেই। নিচতলার পূজার ঘরের সাথেই রয়েছে তিন প্রজন্মের সকলের বিবাহসূত্রে পাওয়া বিশাল সিন্দুক ভর্তি কাঁসার বাসন কোসন। রয়েছে বাচ্চাদের পড়ার ঘর, গৃহশিক্ষকের ঘর, খাবার ঘর, ভাঁড়ার ঘর, আমিষ, নিরামিষ ঘর। নিচের তলায় বড় দুটি শোবার ঘর ছাড়াও ওপর তলায় রয়েছে আরও তিনটি শোবার ঘর। একটি ঘরে কাঁচের আলমারিতে রয়েছে নানারকম বই। অনেকদিন পরে দোতলার সেই ঘরটাতে ঢোকার খুব ইচ্ছে হল। আমি আসলে ওই ঘরে বসেই লেখাপড়া করতাম। ধীরে ধীরে মাটির সিঁড়ি বেয়ে দোতলায় উঠে ঘরটাতে ঢুকে অবাক হয়ে তাকিয়ে দেখি বই আর আগের মতো নেই। কিন্তু এত বই যাবেই বা কোথায়? আমার বিয়েতে পাওয়া বইওতো কম ছিলো না। সেই বইগুলিই বা কোথায়? পরে শুনেছি আমার ছোট জায়ের বাবার বাড়ির আত্মীয়রা অনেক বই এখান থেকে নিয়ে গেছে। দিন বুঝি পাল্টাতে শুরু করেছে। এই দুঃসাহস আমাদের কখনোই হয়নি। ঘরটাতে একটা চেয়ার টেনে নিয়ে বসলাম । নির্জন সেই ঘরে বসে বুকের ভেতরে কেমন একটা উপলব্ধি হতে লাগলো আমার। যা ঠিক বর্ণনা করার ভাষা খুঁজে পাচ্ছিনা। এখানে, ঠিক এই ঘরে ব্রিটিশ সাম্রাজ্যের ভিত কাঁপানো বিপ্লবী সূর্য সেন একদিন এসেছিলেন। গায়ে কেমন যেন কাঁটা দিয়ে উঠলো। বিয়ের পরে আমার কর্তার মুখে শুনেছি সূর্য সেনের হাতের লেখা এই আলমারিতে খোঁজ করলে নাকি পাওয়া যেতেও পারে। তখন বয়েস ছিলো কম, উপলব্ধি করতে তেমন শিখিনি, বুঝিনি বিপ্লবী সুর্য সেনকে। নইলে তখনই তাঁর হাতের লেখা আমি আলমারি থেকে তন্ন তন্ন করে খুঁজে নিয়ে আমার সংগ্রহে রাখতাম যা আমার জন্যে এক মহা সম্পদ হয়ে থাকতো। মন বললো এখনো হয়তো থাকতে পারে। খুঁজে দেখতে পারো। কিছুটা অগোছালো সেই বইয়ের আলমারিটার দিকে তাকিয়ে ভাবলাম বাবার বাড়ি থেকে বেড়িয়ে এসে কর্তাকে নিয়ে একদিন ভালো করে খুঁজে দেখতে হবে। দোতলা থেকে নেমে দেখি বাড়ির পুকুরে কলা গাছের ভেলায় চড়ে আমার কর্তা শখ করে জাল দিয়ে মাছ ধরতে নেমেছে, সাথে আবার মেয়েকেও সেই ভেলায় চড়াচ্ছে। আমি তো দেখে ভয়ে আর নেই।মেয়েকে আমার কাছে দিয়ে যেতে বলে পুকর পাড়ে দাঁড়িয়ে দেখি অন্যপাড়ের বিশাল বাঁশের বনে পাখিরা কিচির মিচির করছে। ডান আর বাঁ দিকের পাড় গুলিতে কলা,লেবু, পেয়ারা আর আম আর জামের গাছ। একধারে বেত আর হোগলাও রয়েছে। ভারি সুন্দর নিটোল, কোমল সবুজ একটা পরিবেশ। এসব গাছ আমার শাশুড়ির নিজের হাতে লাগানো। দুপুরে অনেক দিন পরে পুকুর থেকে তোলা মাছ দিয়ে ভাত খেতে বসেছি।আমার শাশুড়ি বললেন বৌটা অনেক দিন পরে এসেছে।পুকুরের মৌরলা মাছের চচ্চড়ি ও খুব ভালোবাসে। ছেলেদের সবটা না দিয়ে ওর জন্যে একটু আলাদা তুলে রাখতে বলেছিলাম। মনে করে দিও। আমি শুনে তো অবাক! আমার হাবেভাবে কখনও আমি প্রকাশ করিনি যে আমি মৌরলা মাছের চচ্চড়ি ভালোবাসি।আমার শাশুড়ি কি করে এটা জানলেন? পরে মনে হল বিয়ের পরে আমাদের সাথে তিনিও টেংরা টিলাতে গিয়েছিলেন তখন গল্প করতে বসে একদিন নদীর মৌরলার চেয়ে পুকুরের মৌরলা মাছ নরম আর বেশি স্বাদের বলেছিলাম।আমার শাশুড়ি সেই কথাটাই মনে রেখে দিয়েছেন। মায়েরা বুঝি এমনই হয়ে থাকে। শুক্রবার সকালে উঠেই বাবার বাড়ির উদ্দেশ্যে রওয়ানা দিলাম। আমার শাশুড়ি পাড়ার জালাল মাঝিকে আগেই খবর দিয়ে রেখেছিলেন। তারই সাম্পানে করে ভেসে চলেছি স্রোতস্বিনী কর্ণফুলির জলে। নদী থেকে অনেক ছোট ছোট খাল জন্ম নিয়েই ছুটে চলেছে গ্রাম গঞ্জের ভেতরে ।তেমনই একটি খালের ভিতর দিয়েই নৌকা চলেছে। কর্ণফুলী যেহেতু সাগরে গিয়ে মিশেছে তাই জোয়ার ভাঁটা হলে নদীতে যখন দোলা লাগে এসব খালেও সেই দোলা এসে লাগে। তবে এবারের পথ আধঘণ্টার মতো তাই দেখতে দেখতেই পথ ফুরিয়ে গেলো। সাম্পান থেকে সামান্য একটু চড়াই পথ পেরিয়ে রাস্তায় উঠে রিকশায় চড়ে বসলাম। গ্রামের আঁকাবাঁকা পথ পেরিয়ে বেশ খানিকক্ষণ চলার পরেই উপমহাদেশের প্রাচীন ,দীর্ঘ ও প্রশস্ত রাস্তা গ্রান্ড ট্রাংক রোডে এসে পড়তেই রিকশা মসৃণ গতিতে ছুটতে শুরু করলো। শের শাহ্‌ সুরির এই রাস্তা চট্টগ্রাম থেকে শুরু হয়ে কোলকাতার হাওড়া, দিল্লীর অমৃতসর, পাকিস্তানের লাহোর ছাড়িয়ে আফগানিস্তানের কাবুলে গিয়ে তার চলা থামিয়েছে । দিল্লির ততকালীন বাদশাহ সুজা ঔরঙ্গজেবের হাত থেকে নিজের প্রাণ রক্ষার জন্যে এই পথেই বার্মাতে পালিয়ে গিয়েছিলেন। মাস্টারদা সূর্য সেন, কল্পনা দত্ত,প্রীতিলতা,অম্বিকা চক্রবর্তী সকলেই বিপ্লবের কাজের জন্যে এই পথেই আসা যাওয়া করতেন। এই পথ ধরেই আমরা স্কুলে আসা যাওয়া করেছি। গ্রামের বুক চিরে রিকশা এগিয়ে চলেছে।মাঝে মাঝে দু একটা গরুর গাড়ি বা রিকশা আমাদের পাশ কাটিয়ে চলে যাচ্ছে। কোথাও বা বড় গাছের নিচে ছোট্ট চায়ের দোকান, সেখানে গ্রামের লোকেরা চা খেতে খেতে আড্ডা দিচ্ছে।তাদের কথাবার্তার টুকরো টুকরো কিছু শব্দ আমাদের কানে ভেসে আসছে,তার মধ্যে সাম্প্রতিক নির্বাচনের কথাই বেশি। সবার দৃঢ় বিশ্বাস পুর্ব বাংলার মানুষ এবার সত্যিই নিজের অধিকার ঠিক আদায় করে নেবে। কিছুক্ষণ আগেই পেরিয়ে এসেছি শ্রীপুর গ্রাম।যে গ্রামে বিপ্লবী কল্পনা দত্তের বাড়ি। বাড়িটা রাস্তা থেকেই দেখা যাচ্ছিলো। আমি রিকশা থেকে উঁকি দিয়ে দেখছিলাম বাড়ির উঠানটাকে আলো করে ফুটে আছে গাঁদা ফুল। কোলকাতার বেথুন কলেজ থেকে পাশ করা এই বিপ্লবী ছিলেন চট্টগ্রাম খাস্তগীর স্কুলের ছাত্রী। স্কুলে রাণী নামে তাঁর এক ক্লাশ নিচের এক শান্ত, লাজুক আর মুখচোরা এক ছাত্রীর সাথে ব্যাডমিন্টন খেলতে গিয়ে তাঁর একদিন দারুণ বন্ধুত্ব হয়ে গেলো। রাণী অংকে কাঁচা হলেও লেখাপড়ায় ছিলো তুখোর মেধাবী । লেখাপড়ার সাথে সাথে রোজ বাসন মাজা, ঘর ঝাঁট দেয়ার কাজে মাকে সাহায্য করে তারপর সে স্কুলে যেতো। অন্তর্মূখী মেয়েটি যখন কয়েকটি লেটার নিয়ে প্রথম বিভাগে ম্যাট্রিক পাশ করলো তখন তার বিয়ের প্রস্তাব এলে চিরদিনের শান্ত মেয়েটি যখন এই বিয়ে বাতিল করার জন্যে প্রথম বিদ্রোহ করে উঠলো তখন বাড়ির সবাই তো অবাক। তবে মেয়েটির কথা সবাই মেনে নিলেন। বাবা তখন তাকে ভর্তি করে দিলেন ঢাকার ইডেন মহিলা কলেজে। চট্টগ্রামের এই মেয়েটিই প্রথম বিপ্লবী শহীদ মহিলা প্রীতিলতা ওয়াদ্দেদার। ইডেন থেকে তিনি আই, এ, তে মেয়েদের মধ্যে প্রথম আর সম্মিলিতভাবে পঞ্চম স্থান অর্জন করে বি, এ পড়বার জন্যে তিনি কোলকাতা বিশ্ববিদ্যালয়ে যান । সেখান থেকে ডিস্টিংশান নিয়ে পাশ করলেও বৃটিশ বিরোধী বিপ্লবের জন্যে সেই ফল স্থগিত রাখা হয়েছিলো। পরে বিশ্ববিদ্যালয় ২০১২ সালে তাঁকে মরনোত্তর স্নাতক ডিগ্রী দেয়। দুই বান্ধবীই ছিলেন বিপ্লবী সূর্য সেনের আদর্শে অনুপ্রাণিত। মাস্টারদার দলে কাজ করার আগ্রহ নিয়ে তাঁরা যখন এসেছিলেন তখন মহিলাদের দলে নেয়া নিষেধ থাকলেও তিনি দলের সমস্ত নিয়ম শিথিল করে দিয়ে তাঁদের শুধু যে দলে নিলেন তাই নয় চট্টগ্রামের ইয়োরোপিয়ান ক্লাব আক্রমনের এক বিশাল দায়িত্বও দিয়েছিলেন। যে ক্লাবের সাইনবোর্ডে লেখা ছিলো ' কুকুর এবং ভারতীয়দের প্রবেশ নিষেধ।' দেশ থেকে সেই ব্রিটিশ কুকুরদের তাড়াবার জন্যে তিনি তাঁর দায়িত্ব সার্থকভাবে পালন করে শহীদ হয়েছিলেন। বীর চট্টলার বীর প্রসবিনী কন্যা বটে। নিজেকেও তাই চট্টগ্রামের মেয়ে বলে ভাবতে গর্ব বোধ হয়। মনে মনে ভাবছিলাম আমরা সবাই মিলে কি পাকিস্তানি কুকুরগুলিকে এদশ থেকে তাড়াতে পারবো না ? বুকের ভেতর থেকে প্রীতিলতা বলে উঠলেন নিশ্চয় পারবে। বাবার বাড়ির প্রায় কাছাকাছি তখন এসে পড়েছি। দেখা যাচ্ছে স্যার আশুতোষ কলেজের বিশাল প্রাঙ্গন, দেখা যাচ্ছে বিভিন্ন ধর্মের আবাসিক হোস্টেল, বিশাল খেলার মাঠ, দীঘি সদৃশ পুকুরের শানবাঁধানো ঘাট, ফুলের বাগান আর সেই সাথে ঝাঁপিয়ে চলে এলো আমার ফেলে যাওয়া দিনগুলি। বাসার গেটের সামনে রিকশা থামতেই আমি রিকশা থেকে নেমে ছুটতে গেলে আমার কর্তা আমাকে মৃদু ধমক দিয়ে বললো আস্তে হাঁটো। হোঁচট খেয়ে যদি পড়ো? কে শোনে তখন এসব কথা তখন ?ততক্ষণে আমি মা মা বলতে বলতে গেট ঠেলে বাড়ির ভেতরে ঢুকে পড়েছি। ঘরে ঢুকেই বাবাকে প্রণাম করে মাকে প্রণাম করতে গিয়ে আমি কেঁঁদে ভাসিয়ে দিলাম।মা অশ্রুসজল চোখে আমাকে জড়িয়ে ধরে আমার মাথায় হাত বুলিয়ে বুকে টেনে নিলেন। মায়ের চেয়ে বড় সম্পদ পৃথিবীতে মনে হয় আর কিছু নেই এটা মা থাকতে যত না অনুভব করেছি মা নেই বলে এখন তার চেয়ে সহস্রগুণ বেশি উপলব্ধি করি। জননীকে উপলব্ধি করার মতো উপলব্ধি বুঝি দিতে পারে একমাত্র নিজের জন্মভুমি।মানুষ এই উপলব্ধি থেকেই বুঝেছে। জননী আর জন্মভূমি স্বর্গ থেকেও শ্রেষ্ঠ। কত দিন পরে আবার আমার সব ভাই বোনদের দেখছি। আমার চেয়ে মাত্র এক বছরের বড় আমার বড়দি এখন সরকারি স্কুলে শিক্ষিকার পদে যোগ দিয়েছে। আমার পরের বোন রিনা ভার্সিটিতে পড়ছে, রিনার ছোট কৃষ্ণা সবে গ্রাজুয়েশন কমপ্লিট করেছে, চার বোনের পরে আমাদের ভাই অরুনাংশু।ডাক নাম কাজল। বাবা বড় আদর করে পথের পাঁচালির অপুর চরিত্র থেকে এই নাম পছন্দ করে রেখেছিলেন। সে এখন ইঞ্জিনিয়ারিং পড়ছে। মনে পড়ে ছোটবেলায় খেলতে গেলে বড়দি আর কৃষ্ণা একদিকে খেলতো আমি আর রীনা একদিকে খেলতাম। কাজলকে নিয়ে আমার আর বড়দির মনে পড়ে ছোটবেলায় খেলতে গেলে বড়দি আর কৃষ্ণা একদিকে খেলতো আমি আর রীনা একদিকে খেলতাম। কাজলকে নিয়ে আমার আর বড়দির মধ্যে টানাটানি হত। বড়দি বলত কাজল আমাদের পক্ষে আমি বললাম না আমাদের পক্ষে। এই নিয়ে মার কাছে বিচার চাইতে গেলে মা বলতেন বড় বোনের কথা শুনতে হয়। আর একটা ভাই হলে তখন সে তোর সাথে খেলবে। আমি বোকার মতো আর ভেবে দেখতাম না আরেকটা ভাই আমাদের আদৌ হবে কিনা আর যদি হয়ও তাহলে তার সাথে আমার খেলার সময় থাকবে কিনা। বড়দিরই তাই জিত হত সবসময়ে। আসলে মেজোমেয়েরা সংসারে বোধকরি দাম একটু কমই পেয়ে থাকে।কারণ প্রথম মেয়ের পরে হয়তো বাবা মা পরেরটি ছেলে হবে এই আশা করে থাকেন। সবচেয়ে ছোট বোন ছন্দা বড়দির স্কুলেই পড়ে।বড়দির সাথেই টিচার্স হোস্টেলে থাকে। আর আমাদের সবচেয়ে ছোট ভাই বাবুয়া পড়ে ক্লাশ সেভেনে। মা যতই বলুক আরেকটা ভাই হলে তোর সাথে খেলবে কিন্তু আরেকটা ভাই হবার পরে কোন দিনই আমার সেই ভাইটার সাথে আর খেলা হয়নি। কারণ আমার যখন বিয়ে হয় তখন সে এতই ছোট ছিলো যে স্কুলে পড়ার বয়েসও হয়নি। আমি বাবার বাড়িতে বেড়াতে গেলে আমার কর্তা তার জন্যে খেলনা গাড়ি কিনে দিতো। ছয় ভাই বোন আর বাবা মাকে এক সাথে পেয়ে আমি যেন আমার পুরনো সেই দিনগুলিতে ফিরে গেলাম। চলবে 
