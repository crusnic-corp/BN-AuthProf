উচ্চবিত্তের ছেলেমেয়েরা প্রাইভেট প্রতিষ্ঠান অথবা বিদেশে পড়ে, যদি তাই হয় তাহলে সরকারি শিক্ষা প্রতিষ্ঠানগুলোর উন্নয়নে তারা কেন যথেষ্ট কেয়ার নেবেন?
গাছ কাটবে, মাঠ হারাবে ইট পাথর সিমেন্ট দাঁড়িয়ে রবে তুমি যদি মনে উন্নত না হও, তুমি যদি মননে উন্নত না হও, তোমার শিক্ষার উন্নয়ন না হয়, যদি তোমার মানসিকতার উন্নয়ন না হয় তাহলে একরকম ভাবেই চিন্তা করবে তুমি! শিল্প, সংস্কৃতি, কৃষ্টি যদি নিজের ভিতরে ধারণ না করো তবে তুমি এভাবেই সবকিছু ভাবতে থাকবে। আকাশ হারিয়ে যাবে, সবুজ হারিয়ে যাবে। আমরা চার দেয়ালের বন্দী জীবনে বসত করবো। আর অক্সিজেন মাস্ক নাকে লাগিয়ে উন্নয়নের টেলিভিশন দেখবো। যদিবা সেই অক্সিজেন টুকু মেলে তবেই...
এবারের (২০২১) গ্রন্থমেলায় সময় প্রকাশন থেকে প্রকাশিত বই “যেটুকু টুনটুনি সেটুকু ছোটাচ্চু”। আশা করি পাঠকদের ভালো লাগবে। 
কোনও একটি কাজ প্রথম দিকের আড়ষ্টতাকে যদি আক্রমণ করে সরিয়ে দেওয়া হয়, তাহলে বেশিরভাগ ক্ষেত্রেই ভুল হবে
আমার দিকে তাকিয়ে বন্ধুটি অতি আনন্দ নিয়ে বলল, জানিস সূরা বাকারায় আল্লাহপাক বলেছেন আমাদের বাঁ কাঁধের ফেরেশতা আমরা একটি পাপ করলে একটি গুনাহ লিখেন, আর ডান কাঁধের ফেরেশতা আমরা একটা ভাল বা পূণ্যের কাজ করলে দশটি নেকি বা সওয়াব লিখেন। বাহ! দারুণ জিনিস। আমাদের আর চিন্তার কিছু নেই। আমি বললাম, হ্যা সত্যিই তাই। আল্লাহপাকের ঘোষণা, মিথ্যার কিছু নেই। তবে এখানে আরো একটা আনন্দের বিষয় আছে তোর জন্য। কি সেটা? বন্ধুর আগ্রহভরা প্রশ্ন। এখন থেকে এক কাজ করবি তুই। ধর অফিসে দশ জনের কাছ থেকে ঘুষ বা স্পিড মানি নিলি। কয়টা পাপ হল? মানে বাঁ কাঁধের ফেরেশতা কয়টি লিখবে? একটি পাপে একটি হলে, দশটি পাপ লিখবে। বন্ধুর সহজ সরল উত্তর। বললাম, বাহ! বেশ। এই তো ধরে ফেলেছিস। এবার প্রতিদিন অফিস থেকে বাড়ি যাবার সময় বাইরে রাস্তায় অনেক ভিক্ষুক বা সাহায্য প্রার্থী বসে থাকে। তুই কমপক্ষে তাঁদের দুই জনকে দান করবি। দুটি নেকির কাজ করলি। এবার বল, ডান কাঁধের ফেরেশতা কয়টি পুণ্য বা সওয়াব লিখবে? দুই গুণন দশ, বিশটি। তার উত্তর। গুড বয়! এবার বললাম। তাহলে দিনে কত হল ডান আর বাম মিলে, আয় কাটাকুটি করি। বাঁয়ে দশ জনের ঘুষ সমান দশটা পাপ। ডানে দুই জনকে দান সমান বিশ। তাহলে কাটাকুটি করে তোর কাছে তখনো দশটি পূণ্য থেকে যাবে। তোকে আর পায় কে!! জান্নাত কনফার্ম। বন্ধু আমার হেসেই পরক্ষণে গম্ভীর হয়ে গেল। বুঝতে পেরেছে আমি কি বলতে চেয়েছি। এই হচ্ছে কাটাকুটির খেলা। আমাদের পূর্ব পুরুষরাও খেলেছে, আমরা খেলছি। আমাদের সন্তানেরাও খেলবে। এই কাটাকুটি ছোটবেলা থেকেই অহরহ প্রতিনিয়ত শেখানো হচ্ছে আমাদের। আল্লাহপাককে বোকা (নাউজুবিল্লাহ) বানানোর চেষ্টা চলছে আমাদের নিরন্তর। “একটি দোয়া পড়লেই সত্তর বছরের গুনাহ মাফ”। আরে আমি তো হয়ত সত্তর বছর বাঁচবোই না। কাজে উনসত্তর বছর পর্যন্ত ফাটাফাটি পাপ করে দুইবার দোয়াটি পড়লেই তো ১৪০ বছর পর্যন্ত আগাম পাপও মাফ হয়ে যাবে। কাজেই প্রতি সেকেন্ডে পাপ করলেও তো সমস্যা নেই!! আসলেই কি তাই!! দান করুন, দান করুন। আপনার প্রতিটি দানে জান্নাতে একটি করে ঘর তুলবেন আল্লাহ। দানের আহ্বানের সাথে একটি বারও কেউ বলবে না (দুই একজন ছাড়া), এই দান হালাল রুটি রুজির হতে হবে। সবাই সেটা জানে, কিন্তু তা পালন করবে না কেউ। শুধু কামাও আর দান কর। জান্নাতে ডুপ্লেক্স, ট্রিপ্লেক্স বাড়ি হতেই থাকবে। আসলেই কি তাই!!! চলছে কাটাকুটির খেলা। আরে ভাই! এত কাটাকুটি কেন? আল্লাহপাক অসন্তুষ্ট হন, এমক কাজ একটিও করা যাবে না। ভুলে করে ফেললে, মাফ চেয়ে তওবা করে জীবনের তরে তা ছেড়ে দিতে হবে। আমাদের প্রতিটি কাজ হবে আল্লাহপাকের সন্তুষ্টির জন্য। এখানে ক্যালকুলেটর বা পাল্লা পাত্থর দিয়ে পাপ পূণ্যের হিসেব নিকেশের কোন অবকাশ নেই। মসজিদে কমিটির সেক্রেটারি সাহেব ফ্লোর নিলেন। মসজিদের উন্নয়ন কাজের ফিরিস্তি দিয়ে অনেক টাকার প্রয়োজন আছে বলে মাইকে ঘোষণা দিলেন, হাত তুলে বলুন কে কত টাকা দেবেন। প্রথম হাত উঠল পাঁচ লাখ। পরের হাত তিন লাখ, তার পরের হাত দুই লাখ। ইত্যাদি...ইত্যাদি!! এই হচ্ছে দানের প্রতিযোগিতা!! কাটাকুটির খেলা। মান সন্মানের স্বগৌরব ঘোষণা। বিলুপ্ত হল বা পালিয়ে গেল আল্লাহ ও রাসুল (সাঃ) এঁর অনেক শিক্ষা, অনেক ফ্যাক্টর। বঞ্চিত হল আমাদের বাচ্চারা ইসলামের মূল শিক্ষা আর আদর্শ থেকে। রোজা রেখে কিন্তু লুকিয়ে আমরা এক ফোটা পানিও পান করি না। কিন্তু রোজা রেখে হারাম কাজগুলো একটিও ছাড়ি না। কেন আমাদের এই মানসিকতা!! কারণ আমরা জানি, মাফ পাবার হাজার লক্ষ রাস্তা বা ছিদ্র আছে। সে রাস্তা ভুল হোক আর সঠিক হোক। আর এই রাস্তাগুলোই আমাদের সাহসী করে তুলছে অহরহ পাপ করার কাজে। আল্লাহ হেদায়েত দান করুন আমাদের। সারাজীবন পূণ্য বা আমল করেও জান্নাত পাওয়া যাবে না, আল্লাহর করুণা ছাড়া। আর সেখানে আমরা মৃত্যুর আগ মুহূর্ত পর্যন্ত কাটাকুটির খেলা চালিয়ে যাচ্ছি। হে আমাদের রব, ক্ষমা করুন আমাদের।
লেখক না হয়ে 'আমলা' হলে টাকা গুণতে গুণতে মরতে পারতাম! পুনশ্চঃ সৎ আমলাদের ক্ষেত্রে এই পোস্ট প্রযোজ্য নয়। তাঁরাও লেখকের মতো টাকা গুণতে গুণতে মরতে পারে না। 
তুমি এলে ‌(তনিমা) দীর্ঘ পঁচিশ , ছাব্বিশ বছর পরে তুমি এলে। এলে, আমার স্বপ্নে এলে আমার ঘুম জড়ানো চোখে। বীরের মত রণ সাজে বুক ফুলিয়ে। পৃথিবীর ঘাতক দানবের হাত থেকে বাঁচতে যখন ছুটছি দিকবিদিক। দিশেহারা এই আমি চিৎকার করে ডাকেছি বিশাল এই পৃথিবী কে--- কিন্তু সে ফিরে তাকাই নি একবারও । মিথ্যে দম্ভ, মিথ্যে অহমিকায় মুখ ফিরিয়ে চলে গেছে দানবের হাতে ছেড়ে। ঠিক তখন ঢাল হয়ে সামনে এসে দাঁড়ালে তুমি। বুক পেতে দিলে আমার বর্তমান সকল বিপদের দিকে। তবে কোনটা সত্য ? ?? আমার বর্তমান না আমার শৈশব? কোনটা শক্তি শালী? ভেবেছিলাম বর্তমানের আমার পৃথিবী অনেক বড়, অনেক ক্ষমতা তার বিশাল বড় তার হৃদয়, হৃদয়ে ভরপুর এক সমুদ্র ভালোবাসা। হয়তো,পৃথিবীর তুলনা শুধু পৃথিবীই। কিন্তু না , সমুদ্রের থেকে বড় আমার শৈশব আকাশের থেকে বড় তার সরলতা সততা পবিত্রতা। টগবগে যুবকের থেকে শক্তি ধর ফেলে আসা আমার শৈশব। যেখানে নেই কোন অহংকার নেই দম্ভ, নেই লাভ ক্ষতির হিসেব নিকেশ নেই সংকীর্ণতা। শৈশব, তুমি বীর তুমি বিজয়ী তুমি আমার ফেলে আসা সেই শৈশব তোমার তুলনা শুধু তুমিই। তোমায় স্বাগতম।
যা কিছু হারায় তার কতোটুকু খুঁজেছে মানুষ ! কতোটুকু পেয়েছে মানুষ ! সময়ের কীর্তিনাশা দুইকুল ভেঙে চ'লে গেছে... কবিতাংশ : একজন উদাসিন
তাজ্জি, তাজিম এ শোক সইবে কেমন করে? ২০২০ সালের ১ জানুয়ারি আমরা শিশু সরকারি প্রাথমিক বিদ্যালয়ের শিক্ষকরা গিয়েছিলাম এক গর্বিত অভিভাবক মোঃ বেলায়েত হোসেন এর বাসায় অভিনন্দন জানাতে। উনার মেয়ে তাজ্জি ২০১৯ সালের প্রাথমিক শিক্ষা সমাপনী পরীক্ষায় আমাদের স্কুল থেকে উপজেলায় সর্বোচ্চ নম্বর পেয়েছিল।সেই বেলায়েত ভাই আর আমাদের মাঝে নেই।দুরারোগ্য ব্যাধির সাথে লড়াই তিনি আজ সকাল ১০ টায় চিকিৎসাধীন অবস্থায় মারা গিয়েছেন। বেলায়েত ভাই পরপারে শান্তিতে থাকুন। সৃষ্টিকর্তা অবুঝ দুইটি সন্তানের সহায় হোন।তার পরিবারকে শোক কাটিয়ে ওঠার শক্তি দিন।
আবু ত্ব-হা বাসায় ফিরেছেন । যারা আলেমসমাজকে অশ্রাব্য ভাষায় সম্বোধন করেছেন তারা আত্মসমালোচনা করুন। যারা অন্যায়ভাবে অন্যদের ব্যাপারে বিশ্রী মন্তব্য করেছেন, তারা নিরত হোন, পারস্পরিক শ্রদ্ধাবোধ বাড়ান। দিনশেষে ওরা আপনার মুসলিম ভাই। আখলাক বিনির্মাণ করুন। এই হাদীসের আয়নায় নিজেকে বিশ্লেষণ করুন, "একজন প্রকৃত মুমিন অশ্লীলভাষী হতে পারেনা"। আমি উম্মাহ-কে ভালোবাসি । এই উম্মাহর সবচেয়ে শক্তিধর মেম্বার যুব-জেনারেশনের মাঝেই স্বপ্ন বুনি, উজ্জ্বল আগামী রচনা করতে চাই। এদের পতনে আমার গভীর রক্তক্ষরণ হয়। ..... এবার অন্তত স্কলারদের নির্বিশেষে শ্রদ্ধা করুন। দ্বীনের মৌলিক বইগুলো পড়ুন। আলেমদের সাথে সম্পর্ক বাড়ান।
এই অত্যাশ্চর্য্য উপন্যাসে দর্শনের তত্ত্বের দিকটার (mystic side) সহিত ধর্মের কতদূর সম্বন্ধ রহিয়াছে তাহা অতীব বিশদরূপে বর্ণিত হইয়াছে। ইব্‌নে তুফায়লের উপন্যাস মুসলমানদের নিকট যথেষ্ট আদর লাভ করিয়াছে। বহু ভাষায় ইহার অনুবাদও প্রকাশিত হইয়াছে।
এমন সত্য ও বস্তুস্নিষ্ট লেখা আগে পড়েছি বলে মনে পড়ছে না। তাই শেয়ার করলাম
রাজ্জাক কি ছফার গুরু ছিলেন, আসলেই? ~ আমার ধারণা, প্রফেসর আবদুর রাজ্জাক সেইভাবে আহমদ ছফার গুরু ছিলেন না। যেইভাবে তার বই 'যদ্যপি আমার গুরু' রাজ্জাকরে ছফার গুরুতে পরিণত করছে। আমি এই বইয়ের নামকরণ নিয়া সেই তখনই আপত্তি করছি, ১৯৯৮/৯৯ এর দিকে, যখন বাইর হয়। ছফা ভাইয়ের কাছে আমার প্রশ্ন ছিল—রাজ্জাক সাহেব কোন আপত্তিকর কাজ করলেন যে আপনার তাকে "যদ্যপি" বলতে হইল? "যদ্যপি আমার গুরু শুঁড়ীবাড়ি যায়, তথাপি আমার গুরু নিত্যানন্দ রায়" এইটার সঙ্গে রাজ্জাকের শুঁড়ীবাড়ি যাওয়ার ঘটনা কোনটা? ছফা ভাই এই প্রশ্নের সদুত্তর দিতে পারেন নাই। উত্তর না থাকলে বা দিতে না চাইলে ছফা ভাই শিস বাজাইতেন, একবার। কাজেই বইটার নাম ছফা রাখছিলেন ঐতিহাসিক ওই ছত্রের সঙ্গে মিলাইয়া ভালোবাসার তীব্রতা দেখাইতে। ২. রাজ্জাক সাহেবরে যে ছফা গুরু বলতেন সেইটা কেবল বিনয় কইরা না। বরং ছফার জন্যে রাজ্জাক সাহেবের মতো লোকরে গুরু বলাটা তখন অনেকগুলি সামাজিক সমস্যা কাটানোর সহজ রাস্তা ছিল। বৈরী সমাজে টিকা থাকার জন্যে এইটার দরকার আছে। ছফার সঙ্গে তো উপরের মহলের লোকরা প্রকাশ্যে খুব মিশতে রাজি ছিলেন না। তার অ্যাকসেস ছিল না শেষের দিকে, অত। আনিসুজ্জামান বা সনজীদা খাতুন তথা রবীন্দ্রনাথরা মিশতে দিতেন না নিজেদের সঙ্গে, বোরহানউদ্দিন খান জাহাঙ্গীররাও। মতিউর রহমানরা ওনার লেখা ছাপতেন না। পত্রিকা ইত্যাদির কালচারাল অনুষ্ঠানগুলিতে বয়কট করতেন ছফারে। আরো কারা কারা ছফার সঙ্গে মিশতেন না বা মিশতে দিতেন না সেই গবেষণা করা যাইতে পারে। ৩. কিন্তু রাজ্জাক সাহেব ছফারে স্পেস দিতেন। ঘনিষ্ঠ ভাবেই মিশতেন। তবে কামাল হোসেন টাইপের বড়লোক শিষ্যরা যখন আসতো তখন আবার ছফারে ডাকতেন না তিনি। রাজ্জাকের বড়লোক শিষ্যরা যে ছফারে পছন্দ করত না এইটারে রাজ্জাক সাব সামাল দেওয়ার চেষ্টা করেন নাই। কেন কে জানে। ছফা যখন রাজ্জাকের নামটা ব্যবহার করলেন গুরু হিসাবে তখন যেইটা ঘটল, বড়লোক বুদ্ধিজীবীদের যা আছে বা যেই গুরু আছে তারও থাকল সেই গুরু বা সেই ধন। একই আড্ডায় অ্যাকসেস না থাকলেও গুরু তো একই! এখন সবাই জানে, ছফার গুরু #রাজ্জাক, রাজ্জাকের শিষ্য #ছফা! বাকিরা আর নাই। কামাল হোসেন তথা কনজারভেটিভ বড়লোকগুলির এই ক্ষতিটা করছেন ছফা। বড়লোকদের ক্লাবের সবচাইতে উঁচু অবস্থানের ও শ্রদ্ধা পাওয়া লোকটারে মিডল ক্লাসের গুরু বানাইয়া তাদের আভিজাত্যরে কালিমালিপ্ত কইরা দিছেন তিনি। ৪. ছফা কী করলেন, তিনি রাজ্জাকরে গুরু ঘোষণা করলেন। অভিজাত বুদ্ধিজীবীদের সমাজরে অভিভাবকহীন কইরা দিলেন এর মধ্য দিয়া। বড়লোক বুদ্ধিজীবীদের থিকা রাজ্জাকরে আলাদা কইরা দখল করলেন তার বইয়ের মাধ্যমে। 'যদ্যপি আমার গুরু' বইয়ের মাধ্যমে। এই বই নিয়া বড়লোক বুদ্ধিজীবীগুলি কিছু লিখছে কি? দেখছেন? এইটা তৎকালীন অভিজাত বুদ্ধিজীবী সোসাইটির বিরুদ্ধে ছফার প্রায় জাতীয় পর্যায়ের একটা বিজয়। এখন দেখেন, মিডল ক্লাস ও প্রায় গরিব ছেমড়া-ছেমড়িদের খুব প্রিয় হইছে এই বই। তারা 'যদ্যপি আমার গুরু' বইখানি কোলে কইরা রাখে! যেই রাজ্জাক কিনা সাধারণ পোশাক পইরা 'সিম্পল লিভিং হাই থিংকিং' হিসাবে চলতে পছন্দ করতেন বিত্তশালীদের সঙ্গে, তাদেরকে সরাইয়া ছফা তারে বানাইছেন ধ্যারধেরা মিডল ক্লাসের এক আইকনিক গুরুতে। হাঃ হাঃ। ফলে পরে কোনো বড়লোক আর ওইভাবে রাজ্জাকরে গুরুও বলতে যায় না, নিজেদের লোক হিসাবেও দেখাইতে যায় কিনা সন্দেহ। ৫. মিডল ক্লাস শিষ্যের বড়লোক ও গ্ল্যামারাস গুরুর প্রতি ভালোবাসা ও দখলের বাসনার সামাজিক কারণ অত সূক্ষ্ম হইতে হয় না। তা প্রকটই থাকে। রাজ্জাক বিষয়ে বই লেখার ঘটনাটারে সেইভাবে দেখা যাইতে পারে। রাজ্জাকরে ছফার গুরু ধরতে হয় কালচারাল ফাইটের উপাদান হিসাবে। সত্যিকারের গুরু অর্থে নয়। এইটাই হয়তো বইয়ের নামের মধ্যে 'যদ্যপি' ব্যবহারের অন্তর্নিহিত অর্থ। আমি যতদূর বুঝি, রাজ্জাক সাহেবের ছদ্মবেশী বড়লোকগিরিরে শিক্ষা দেওয়ার একটা ইচ্ছা ছফার থাকারই কথা ছিল। না থাকলেও শিক্ষাটা তিনি দিছেন। ফকিরের ঘরে যেই ধন আছে, অভিজাত বুদ্ধিজীবীরা সেই ধন দিয়া কী করবে?
টিম হট হর্সেস এর ক্যাপ্টেন এডভোকেট মাসুদের বিয়ের পর টিমের গেট টুগেদার। টিমের গুরুত্বপূর্ণ মিটিংয়ে ফিজিও, বলিং কোচ, ব্যাটিং কোচ, স্পন্সর, প্রীতি ম্যাচ আয়োজন সহ বিভিন্ন বিষয়ে সিদ্ধান্ত গৃহিত হয়।
"কোর্মা পোলাও কেউবা রাঁধে, কেউবা চাখে নুন, অকারণে বারে বারে হেসেই বা কেউ খুন। রান্না তাদের শেষ হল যেই, গিন্নী হল নুরু, এক লাইনে সবাই বসে করলে খাওয়া শুরু।" সন্ধ্যার আগদিয়ে ছাদবাগানে একঝাঁক আনন্দ!
যারা বলছেন যে, ❝যদি পৃথিবীর সকল মুসলিম ফ্রান্সের পণ্য বয়কট করে, তবুও ফ্রান্সের বিন্দু মাত্র অর্থনৈতিক ক্ষতি হবে না। সুতরাং পণ্য বয়কট কোনো কাজের কাজ না। এগুলি ফালতু আবেগ।❞ অর্থনৈতিক ক্ষতি হবে নাকি হবে না, সেই হিসাবে যাবার আগেই তো সহজ একটা হিসাব আছেই রে ভাই! বিষয়টা কিন্তু খুবি সিম্পল। যেমন, আমরা অধিকাংশরাই নির্দিষ্ট পছন্দের সেলুনে চুল কাটাই বা নির্দিষ্ট মুদির দোকান থেকে অধিকাংশ পণ্য ক্রয় করি। ধরেই নিলাম কোনো একটা অজানা ঘটনার পর সেই নির্দিষ্ট নাপিত বা মুদির দোকানদার আপনাকে গালাগালি দেয় না বটে কিন্তু আপনার মৃত মা-বাবার নাম ধরে গালাগালি করে, মিথ্যা কথা বলে বেড়ায়। কিংবা আপনার কন্যা ও স্ত্রীকে নিয়ে অত্যন্ত কুৎসিত কথা রটায়। যদিও আপনাকে গালি দেয়নি, তবুও আপনার পক্ষে কি আদৌ সম্ভব হবে সেই সেলুনে চুল কাটাতে যাওয়া কিংবা সেই মুদির দোকানে ক্রয় করা? সম্ভব না। আপনি তো আপনার কাজের ছেলেকেও নিষেধ করবেন, তাই না? এমন কি সে যদি ডিসকাউন্টও দেয়, তবুও আপনি অপছন্দই করবেন। আপনি ভালো করেই জানেন যে, আপনি ঐ সেলুন বা মুদির দোকান বয়কট করলে তার আহামরি কোনো ক্ষতিই হবে না। তবুও কি আপনি পারবেন সেই দোকান থেকে খাবার কিনে খেতে কিংবা সেই সেলুনে চুল কাটিয়ে ফিটফাট হতে? যেখানে কিনা আরো অনেক দোকান আছে, আছে আরো অনেক সেলুন। এটাই সেনসিবল মানুষের স্বাভাবিক প্রতিক্রিয়া/আচরণ। যারা আমাদের নিকটজন, আমরা যাদেরকে ভালোবাসি, তাদের নিয়ে কেউ বাজে কথা বললে, মিথ্যা কথা বললে আমাদের কষ্ট লাগবেই - এটাই স্বাভাবিক, এটাই হবার কথা। যেহেতু মুদির দোকানের সাথে আপনার সম্পর্ক শুধু পণ্য কেনা, সেহেতু তাকে বয়কট করাই আপনার ক্ষমতার মাঝে আছে, এবং তাৎক্ষনিক প্রতিক্রিয়ায় সেটাই আপনার সাধ্য! কিন্তু যদি এমনটি হয় যে, কেউ স্থানীয় প্রশাসনের কাছে উক্ত দোকানদারের গালাগালি করার কথা, কুৎসা রটানোর কথা জানিয়ে দিলো, তাহলে কিন্তু স্থানীয় প্রশাসনের কাজ ঐ মুদির দোকানকে বয়কট করা নয়। বরং স্থানীয় প্রশাসন এটাকে বন্ধ করার জন্য প্রয়োজনীয় পদক্ষেপ নেবে, এটাই তার দায়িত্ব। তাহলে দেখা যাচ্ছে যে, একেকজনের দায়িত্ব একেক রকমের। যার যার ক্ষমতা ও সাধ্যের মাঝে দায়িত্ব পালন করতে হবে। তাও বুঝতে পারলেন না? ঠিক আছে জীবন থেকে নেয়া একটা ঘটনা বলি। অনেক বছর আগের কথা, তখন আমি ছাত্র। ফার্মগেট থেকে টেম্পোতে উঠেছি। কিশোর হেল্পারটি যখন ভাড়া চাইলো এক ভদ্র-পোশাকের যাত্রী বলেছিলো ❝তোর মায়েরে **, মাত্র গাড়ি ছাড়ছে আর তুই এখুনি ভাড়া চাস!❞ ছেঁড়া জামা পড়া, শরীরে ধুলাবালি মাখা, শুকনা কিশোর ছেলেটা সাথে সাথে গাড়িতে প্রচণ্ড যোরে থাবা মারে। থাবার শব্দে ড্রাইভার টেম্পো থামায়। কিশোর চিৎকার করে কেঁদে উঠে হুংকার দিয়ে বলেছিলো, ❝আপনি আমার মায়েরে নিয়া এমন কথা কইতে পারলেন! আমার মরা মায়েরে আপনি **বেন? কবর থেইকা তুইলা **বেন...!❞ হু..হু.. করে কেঁদেই যাচ্ছিলো। আমরা সকলে মিলে উক্ত যাত্রীকে নামতে বাধ্য করি। ভালোবাসার মানুষকে নিয়ে খারাপ কথা শুনলে অন্তরে কষ্ট লাগবেই, এটাই স্বাভাবিক, এটাই হবার কথা, এটা না হলেই বরং সেই সম্পর্কে বড় রকমের সমস্যা আছে। মা-বাবা, ভাই-বোন, স্ত্রী-পুত্র-কন্যাদের ভালোবাসা যায় কিন্তু একজন মানুষকে না দেখেও তাকেও যে কত্তো বেশি ভালোবাসা যায়, তা সবাই বুঝবে না। হতে পারে আমাদের সাধ্য কম, সামর্থ্য কম, দুর্বলতাও আছে কিন্তু তাঁকে আমরা বড্ড বেশিই ভালোবাসি, তাঁর সুপারিস চাই, তাঁর হাতে পানি পান করতে চাই, জান্নাতে তাঁরই প্রতিবেশী হতে চাই - তিনি মুহাম্মাদ
(১) কবি কাজী নজরুল ইসলামের কোন কবিতাটা আমার সবচেয়ে প্রিয় জানেন? অনুমান করতে পারেন? না। যদি না জেনে থাকেন তাইলে সম্ভবত অনুমান করতে পারবেন না। কাজী নজরুল ইসলামের যে কবিতাটি আমার সবচেয়ে প্রিয় সেটি হচ্ছে বাতায়ন পাশে গুবাক তরুর সারি। না, এই কবিতাটির বিশেষ কাব্যরস বা কাব্যগুণ দেখে যে এটা আমার প্রিয় কবিতা হয়েছে তা নয়, এই কবিতাটার সাথে আমার কৈশোরের বড় হওয়ার দিনগুলির স্মৃতি ইত্যাদি মিশে আছে। কাজী নজরুল ইসলামের জনপ্রিয় যেসব গান ও কবিতা এইসব আছে, সেইগুলি তো আমরা ছোটবেলায় খুবই শুনেছি, বরং আজকাল শোনা হয় না। আমায় নহে গো ভালোবাসো শুধু ভালোবাসো মোর গান, আর মোর প্রিয়া হবে এসো রানী, দেবো খোঁপায় তারার ফুল, আর নয়ন ভরা জল গো তোমার, আঁচল ভরা ফুল এইগুলি গান তো আমাদের ঘরে এতো শুনতাম এতো শুনতাম যে আমার ধারনা আমার ভাইবোনদের সকলেরই এইসব গান মুখস্ত হয়ে গেছে। আমার পিতা টুকটাক গাইতেন, খুবই হয়তো কোনদিন হঠাৎ হারমোনিয়াম নিয়ে বসে গেলেন, এই কয়েকটা গান। ক্যাসেটে রেডিওতে টেলিভিশনে তো শুনতামই, এমন কি আমার মামনিও গুনগুন করে গলা সরু করে এই কয়েকটা গান গাইতেন। মাঝে মাঝে প্রশ্ন জাগে এই গান কয়টা কেন আমাদের বাসার এতো প্রচলিত হয়েছিল? এইগুলি গান কি তখন বাঙালী মধ্যবিত্তের গানের মেন্যুতে অনিবার্য অন্তর্ভুক্তি ছিল? নাকি এইগুলি গান ছিল আমার পিতামাতার ভালবাসাবাসির একান্ত অনুষঙ্গ? (২) এইগুলি ছাড়াও নজরুলের আরও কিছু গান রয়েছে, এইসব গান আমাকে কিরকম যে দোলা দিয়েছে তখন সে বলে বুঝানোর মত নয়। না, দেশের গানগুলি নয়, সেগুলি তো আছেই। যেমন আমি পুরব দেশের পুরনারী, ফিরোজা বেগমে গাইতেন, আহা! জাগো নারী জাগো বহ্নিশিখা- কোরাস হতো, নেতৃত্ব দিতেন ফিরোজা বেগম। এতজল ও কাজল চোখে, পুরনো একজন শিল্পী কণ্ঠে এটা শুনেছিলাম, ঐ যে যারা সরাসরি নজরুলের কাছ থেকে গান তুলেছিলেন সেরকম একজন, ওঁর মত কেউ গায়নি। নজরুলে আর দুইটা গান মাথায় একদম গেঁথে থাকে- একটা হচ্ছে সুরের ও বানীর মালা দিয়ে তুমি আমারে ছুঁইয়াছিলে। এই গানটা শেখ লুতফর রহমান রেডিওতে গান শেখানোর অনুষ্ঠানে শেখাতেন। শুনতাম শুনতাম, বিশেষ কিছু মনে হতো না। তারপর একদিন কোন এক শিল্পীর কণ্ঠে এই গান শুনে যেন হঠাৎ চমকে উঠি। কে ছিলেন সেই শিল্পী মনে নাই- অজয় চক্রবর্তী কি? অন্য কোন শিল্পীও হতে পারেন, মনে করতে পারছি না। শিল্পীর গায়কীর জন্যে কিনা জানিনা, গানটার অর্থ যেন ঐদিনই প্রথম বুঝে গেলাম। আরেকটা গান আছে এরকম, তুমি আমার সকাল বেলার সুর। এইটাও শুনতাম শুনতাম, হঠাৎ একবার ঐ লাইনটা এসে বুকে বিঁধে গেল- 'অরুণ তুমি তরুণ তুমি করুণ তারও চেয়ে, হাসির দেশে তুমি যেন বিষাদ লোকের মেয়ে'। বিজলির চমকের মত অকস্মাৎ যেন এক ঝলক আলো এসে দৃষ্টি খুলে দেয়। আরেহ, এইভাবে তো এই গানটা আগে কখনো শুনিনি! ভৈরবী রাগে করা একটা গান, ভৈরবীর যে সকাল বেলার মেজাজ তাতে যে এইরকম একটা চাপা অজানা ব্যাথার অনুভূতি বিরাজ করতে পারে সেটা কে ভেবেছে! বিষাদ বললেই তো বেহাগ বা ঐরকম কোন রাগ চিন্তা করি। (৩) সেবার, 'বিষাদ লোকের মেয়ে'র পর থেকেই আমার মনে হয়েছে এইবার যেন গানটা আমি অনুভব করতে পারি। এবং অবাক বিস্ময়ে অনুভব করি যে গানের বাণীতে তো ঐ বিষণ্ণতা, কান্না সেই 'ভালোবাসার চেয়ে সে যে কান্না পাওয়ায়, রাত্রি–শেষের চাঁদ তুমি গো বিদায়–বিধুর' এইসবকিছুই ছিল। আমারই কেবল দৃষ্টি খুলতে দেরি হয়েছিল। আহা, 'তুমি আমার সকালবেলার সুর, হৃদয় অলস–উদাস–করা অশ্রু ভারাতুর।' আপনি যদি এইভাবে গানটা আগে না শুনে থাকেন, তাইলে এখন আরেকবার শুনে দেখবেন, এইরকম সুখময় বেদনা, আর গানের বাণী ও সুরে তার নিখুঁত অনুরণন- একরকম ঐশ্বরিক ক্ষমতা না থাকলে কেউ সেটা করতে পারে! আমার কাছে কাজী নজরুল ইসলামের এই দিকটাই আকর্ষক মনে হয়েছে। না, বিদ্রোহ বিপ্লব তারুণ্য যৌবন সাম্য- হাজার বছরের পুরনো সঙ্কীর্ণ জগদ্দল ভেঙে ফেলার তাড়না সবই নজরুল লিখেছেন। বিদ্রোহ সাম্য ও বিপ্লবের দিকটা সম্ভবত অন্য সকলের চেয়ে অনেক ভালো লিখেছেন- সেটাও সত্যি। কিন্তু নজরুলের গান, গানের বাণী কেবল নয়, বানীর সাথে সুর ও তালের এইরকম মিশেল, নজরুলের মত আর কে করেছেন? আজ নজরুলের জন্মদিন। প্রেমিক পাগল বিদ্রোহী বিপ্লবী কবি কাজী নজরুল ইসলামের জন্মদিন। এই দিনটাকে উপলক্ষ করেই তরুণ বন্ধুদের বলি, নজরুলের গান শুনবেন- কানটা একটু প্রস্তুত করে নিয়ে শুনতে পারলে ভাল, না হলেও অসুবিধা নেই, মনটা পরিষ্কার থাকলেই হয়। এই একগুচ্ছ অপার্থিব সুর ও বানী বাঙলা সঙ্গীতকে ও বাঙলা ভাষাকে নিয়ে গেছে এক অনন্য উচ্চতায়। অনুভব করবেন। এই অমৃত রসের ভাণ্ডার এর স্বাদই যদি উপভোগ করতে না পারলেন তবে বাঙালী হয়ে জন্ম নিয়ে কি লাভ হলো বলেন! (৪) একদল বেয়াদব আছে যারা আমাদের এই প্রিয় কবিকে খণ্ডিত করতে চেষ্টা করে, নানারকমভাবে তাকে ছোট করে। এই বেয়াদবরা একদিন নজরুলের কবিতায় মহাশ্মশান কেটে গোরস্তান বসিয়ে বাচ্চাদের সামনে নিয়ে এসেছিল, তাকে মুসলমান বানানোর মতলবে। সেইসব বেয়াদবের দল জানতো না, তখনো জানতো না এখনো জানে না, একজন কবি ঐরকম লক্ষ বেয়াদবের চেয়ে অনেক অনেক শক্তিশালী। এইরকম বেয়াদব সবসময়ই ছিল, যুগে যুগে ছিল। ওরা কবিদেরকে মেরেছে, কেটেছে, কবিদেরকে ইবলিশের সাথেও তুলনা করেছে। কিন্তু বেয়াদবেরা তো সাধারণত মূর্খ হয়, ফলত তারা জানে না, কবি হচ্ছে ওদের কল্পিত ঈশ্বরের সমতুল্য। কবিকে কাটা যায়না, ভাঙা যায়না সীমানা দিয়ে আটকে রাখা যায় না। থাক, ঐসব ফাজিলদের কথা বলে কবির জন্মদিন নষ্ট করার দরকার নাই। শুভ জন্মদিন কবি, শুভ জন্মদিন কমরেড কাজী নজরুল ইসলাম। 
ডয়েচে ভেলে সম্প্রতি সাংবাদিক শাহনাজ মুন্নী'র একটি লেখা প্রকাশ করেছে যাতে নাকি যথেষ্ট যুক্তি আছে হেফাজতি জঙ্গিরা কিভাবে নারীকে পন্ন বানাতে চায়, সেটা চোখে আঙ্গুল দিয়ে দেখাতে। শিরোনামঃ মামুনুল হকের কথিত দ্বিতীয় বিবাহ ও সামাজিক মনস্তত্ব লেখকের ভাষায়ঃ "প্রথমে সংবাদ শিরোনামটি ধরেই আলোচনা শুরু করা যাক৷ যেখানে বলা হয়েছে, ‘নারীসহ রিসোর্টে আটক মামুনল’ ৷ ‘অস্ত্রসহ আটক’ ‘মাদকসহ আটক’ এইধরনের শব্দ-বন্ধ’র পাশে ‘নারীসহ আটক’ শব্দবন্ধটি রেখে দেখুন৷ কি মনে হয়? নারীই এখানে প্রধান সমস্যা, নারীই স্বয়ং অপরাধ৷ মাদক আর অবৈধ অস্ত্রের মতো নারীও একটি বস্তু৷ এবং সত্যিই তাই, সমাজের অনেকের কাছেই নারী এখনো একটি সামগ্রি বা বস্তুর চাইতে বেশি কিছু নয়৷" 'সামাজিক মনস্তত্ব'ই বটে, তবে প্রধানমন্ত্রী তো ঠিক তার পরদিন সংসদে দাঁড়িয়ে বললেনঃ "পার্লারের মেয়েকে নিয়ে ফুর্তি করতে যায় মামুনুল" তার মানে নারীদেরকে "পার্লারের মেয়ের" তুলনা প্রধানমন্ত্রী মুখ থেকে শুনতে কি খুব ভালো লাগে? তাও আবার সংসদে দাঁড়িয়ে এবং স্লাইডশো তে ছবি দেখানো হলো সংসদে। যখন পশ্চিমা দেশের সংসদে জনগনকে কিভাবে কোভিড-১৯ থেকে রক্ষা করা প্রয়োজন এবং যখন জিডিপির ২৫% প্রনদনা দিয়ে জনগণের সেবা করে পশ্চিমারা, তখন বাংলাদেশের পার্লামেন্টে নারীদেরকে 'পার্লারের মেয়ে' বলে অপমানকর বক্তব্য শুনতে হয়। বাংলাদেশে হেফাজতি জঙ্গিদেরকে এতোদিন লালন করতে গিয়ে, ক্ষমতাসীনরা তো পার্লামেন্টে বিরোধী দল শুন্য করে ফেলেছে, এখন সেই জঙ্গিদের ভয়ে ৪০ মিনিট ধরে বক্তব্য দিয়ে সংসদে মুল্যবান সময় অপচয় হয়! পার্লামেন্ট অধিবেশনে এক মিনিটে ২ লক্ষ ৭০ হাজার টাকা জনগনের ট্যাক্সের টাকা খর্চা হয়। আর এদিকে শাহনাজ মুন্নী'রা 'একপেশে' সাংবাদিকতা করে!
রিপোর্টার্স উইদাউট বর্ডার শেখ হাসিনাকে "প্রেস ফ্রিডম প্রিডেটর" আখ্যা দিয়েছে। প্রিডেটর শব্দটার দুইটা অর্থ আছে, এইখানে সম্ভবত ব্যবহার করা হয়েছে "নির্মম নিপীড়ক" হিসেবে। যদিও আরেকটা অর্থ "শিকারী" ও ভালোভাবে খাপ খেয়ে যায়। নিচে অন্য প্রেস ফ্রিডম প্রিডেটরের সাথে শেখ হাসিনার ছবি। মোট ২১ জন প্রেস ফ্রিডম প্রিডেটরের মাঝে আমাদের দুইজন প্রতিবেশীও আছে। একজন মোদি আরেকজন মায়ানমারের জান্তা। আমরা যখন মেডিক্যালের থার্ড ইয়ারে পড়ি তখন আর্নল্ড শোয়ার্জনিগারের একটা একশন মুভি মুক্তি পেয়েছিলো প্রিডেটর নামে। হৈ হৈ করে আমরা ভিসি আরে দেখতাম। আহা সেইসব দিন কোথায় কার কাছে কোন দেশে হারালো?
এতোদিন যারা রুহানি পিতার বৈধ স্ত্রী সহ রিসোর্টে ঘুরতে যাওয়া নিয়ে গলা ফাটিয়েছে!! এখন তারাই রুহানি মাতা কে অকথ্য গালাগাল করছে!! কি বুঝলেন? 😋😋

জিয়া যখন জিয়া পরিবারের "বাণিজ্য" : জিয়াউর রহমান শুধু ক্যান্টনমেন্টেই খুন করেছিল ৪৮০০ জনের বেশি সামরিক বাহিনীর সদস্য। এদের প্রায় সবাই ছিলেন মুক্তিযোদ্ধা। ক্যান্টনমেন্টের বাইরে তার কারণে কত খুন হয়েছে তার হিসাব সম্ভবত নাই। সবচেয়ে রোমহর্ষক, নৃশংস হত্যা ছিল কর্ণেল তাহের হত্যা। জিয়াকে কর্ণেল তাহের যুদ্ধ করে মুক্ত করে তার চাকরি ফেরত, তার হাতে ক্ষমতা দিয়ে ছিল। তার নিরাপত্তারও ব্যাবস্থা করে ছিল। বিনিময় : কর্ণেল তাহেরকে গাঁজাখোরী কোর্টে অবৈধ ফাঁসি। তাহেরকে যে মামলায় ফাঁসি দেওয়া হয়ে ছিল তার সর্বোচ্চ শাস্তি ছিল সাত বছর সশ্রম কারাদণ্ড। তাহেরের ফাঁসি কার্যকর করার দুই সপ্তাহ পর পরিবর্তন তাহেরের অপরাধের শাস্তি "মৃত্যুদন্ড" করা হয়। শাফায়েত জামিল, খালেদ মোশাররফদের পরিকল্পনা ছিল জিয়া জাতি সংঘের বা কোন দেশের রাষ্ট্রদূত করে পাঠানোর। খালেদ মোশাররফের উপরে অনেকের চাপ ছিল জিয়াকে হত্যা করার। সামরিক ক্যু'র নিয়মও তা। কিন্তু খালেদ জিয়াকে কোন ভাবেই হত্যা করতে রাজী হন নাই। বিনিময় : জিয়া এক দিন পর কৌশলে খালেদকে হত্যা করায়। লাইন ধরে খালেদের লাশের উপর থুতু ছিটিয়ে ছিল, লাথি দিয়েছিল পাকিস্তান ফেরত সৈন্যদের একাংশ জাসদের বিপ্লবী সৈনিক সংস্থা ও গণবাহিনীর সদস্যরা। দুর্ধষ গেরিলা কমান্ডার, ৭১- এর সবচেয়ে বড় সেক্টর ও কে ফোর্সের কমান্ডার খালেদের লাশ ফুলে উঠেছিল ক্যান্টনমেন্টের এক মাঠে ভিতর। জিয়াউর রহমানের এদেশীয় প্রধাণ বুদ্ধিদাতাদের প্রধান ছিল যাদু মিয়া। জিয়া স্পষ্ট বাংলা লিখতে, পড়তে ও বলতে পারতো না স্বাভাবিক কারণে। তার জম্ম শৈশবের কিছুটা কলকাতায়, ১৯৪৭ এর দেশ ভাগের পর জিয়াউর রহমানের পরিবার চলে যায় পাকিস্তানে এবং স্থায়ী ভাবেই সেখানে থেকে যায়। জিয়াউর রহমান সেনাবাহিনীতেও ঢুকেছিল পশ্চিম পাকিস্তানী কোটায়! তাই স্বাভাবিক ভাবেই জিয়া বাংলা লিখতে, পড়তে, বলতে পারতো না। যদু মিয়ার বুদ্ধিতে জিয়াকে ইংরেজি অক্ষরে বাংলায় বক্তৃতা লিখে দেওয়া হতো। মাইলের পর মাইল প্রত্যন্ত অঞ্চলে হেঁটে মানুষ জনের সাথে হাত মিলানো, গ্রামের উঠানে বসা ইত্যাদি জিয়া করেছে যাদু মিয়ার বড় ভাই সিধু মিয়ার বুদ্ধিতে। যাদু মিয়ার সাথে জিয়াউর রহমানের চুক্তি ছিল যদু মিয়াকে প্রধানমন্ত্রী বানানো হবে। যাদু মিয়াকে সেই হতাশা নিয়ে মরতে হয়েছে। দেশবাসীর কাছে জিয়াউর রহমানকে জনপ্রিয় করে তোলার, রাজনৈতিক দল তৈরিতে প্রধান সাহায্যকারী যাদু মিয়াকে দেওয়া কথা জিয়া রাখে নাই। উপরন্তু মাঝ পথে যাদু মিয়ার দুই ছেলেকে জিয়া জেলে ঢুকিয়ে ছিল। পরে নাক খত দিয়ে যাদু মিয়ার কাছে মাফ চেয়ে যাদু মিয়াকে আবার কাছে এনেছে। কর্ণেল তাহের খুন হয়েছে কয়েক যুগ হয়ে গেছে। এখন তাহেরের পরিবার তাহের হত্যার মরোনত্তর বিচার দাবী করছে। প্রধান আসামী জিয়াউর রহমান। জিয়ার সময় ক্যান্টনমেন্টে অত্যাচারিত হতে হতে খুন হওয়া অনেকের স্বজন, ভুক্তভোগী অনেকে বিচার চাইছে। প্রধান আসামী জিয়াউর রহমান। জিয়ার সময় সাজানো বিমান বাহিনীর ক্যু, হত্যা নিয়ে তদন্তের দাবী দিন দিন জোরালো হচ্ছে। প্রধান আসামী জিয়াউর রহমান। ৭ নভেম্বর ১৯৭৫ এ জাসদের বিপ্লবী সৈনিক সংস্থা ও গণবাহিনীর নৃশংসতা, গণহত্যায় নিহত মুক্তিযোদ্ধা সামরিক কর্মকর্তাদের স্বজনরা আজ স্বজন হত্যার বিচার চাইছে। প্রধান আসামী লে. কর্ণেল আবু তাহের বা জাসদ। বিএনপি সাংবিধানিক ভাবে তিনবার রাষ্ট্রীয় ক্ষমতায় এসেছে। তারা দেশের চরিত্র পর্যন্ত পরিবর্তন করে দেওয়ার চেষ্টা শুরু করেছিল। অথচ তাদের নেতা, তাদের দলের প্রতিষ্ঠাতা, প্রধানমন্ত্রীর স্বামী জিয়াউর রহমান হত্যার বিচারের কথা পরিবার বা দলের কেউ মূখে আনে নাই পর্যন্ত। হায়, কি অমানবিক এ স্বজন, পরিজন! সাধারণ একজন গৃহিনী, সাধারণ একজন সন্তানও স্বামী হত্যার, পিতা হত্যার বিচার চেয়ে দরজায় দরজায় ঘুরে অথচ . . . . . । মতিয়া চৌধূরী একবার জিয়া হত্যার বিচার নিয়ে কথা বলেন। বেগম জিয়া সেই বক্তব্যের প্রতিত্তরে মতিয়া চৌধূরীকে মামলা করতে,লড়তে বলে ছিলেন। মতিয়া চৌধূরী: সোয়ামী উনার আর মামলা করতাম আমি...! বাংলা সিনেমার একটা গান মনে পড়ল হঠাৎ। সিনেমার নাম সম্ভবত "আব্বাজান"। মান্না আর রাজীব ছিল। "তোমার মরণ কালে কাঁদবে যে জন সে জন তোমার আপনজন...."। সর্বোচ্চ সুযোগ থাকার পরও যার হত্যা বিচার করেন নাই সে কি ভাবে কারো স্বজন হয়?!! কি করুণ এই ফুরিয়ে যাওয়া। "জিয়া" একটা পরিবারের প্রধাণ বাণিজ্যিক পণ্য।
অন্যসব শিশুদের মতোই কবুতর মুরগী এসবের প্রতি আমারও খুব মায়া ছিল, পুষতে চাইতাম , কিন্তু জানতামনা কিভাবে পুষতে হয় , ফলে বারবার প্রজেক্ট ফেইল ۔ বাজার থেকে কালো মুরগি একটা আনার পর নানী এটা দেখে বলছিল ' ইবা ত বজা ফারইন্যা কুরা ', কান্না কাটি করে রেখে দিসিলাম , অনেক ডিমও পেড়েছিল বারান্দায় কাঠের বাক্সের ভিতরে খড়ের উপর ۔ একদিন সকালে উঠে দেখি তার মাথা কামড়ে খেয়েছে বেড়ালে ۔ আরেকবার বক্সিরহাট থেকে সাদা রঙের দুইটা কবুতর ছানা কিনে এনেছিলাম বড় করবো বলে , ঠোঁট চেপে ধরে গম চাল এসব খাওয়াতাম ۔ একটা সারাক্ষন ঝিমুতো , পরে মরেই গেল ۔ আরেকটা অনেকদিন ছিল , কিন্তু উড়তেই পারতোনা ۔ একদিন সকাল বেলা উঠে দেখি পালক আর হাড্ডিগুড্ডি পড়ে আছে , এটাও বেড়ালের পেটে গেছে ۔ প্রসঙ্গে বলে রাখি , কাঠের বক্সটা ছিল শক্ত না , বক্সের মুখে কার্ডবোর্ড এর টুকরো লাগিয়ে একটা ইট দিয়ে ঠেসে দিতাম ۔ বদ বিড়াল ইট টা নাড়াচাড়া করে কার্ডবোর্ডটা ফেলে দিয়ে দুর্বল শিকারটা ধরতো ۔ বিড়াল না বলে এটাকে মোয়াফ বলা ভাল , বিতাড়িত চোর বিলাইগুলো ধাড়ি হলে চট্টগ্রামের ভাষায় মোয়াফ বলে ۔ আরেকবার ক্লাস সিক্সে , চুনতি গিয়েছিলাম বড় ফুপুর বাড়ি ۔ ওখানে ছিলাম সপ্তাহ খানেক ۔ চুনতি গ্রামে দাদা দাদি দুইদিক থেকেই আত্মীয়স্বজনে ভরা ۔ বাবার ফুপু দেখতে চেয়েছিলেন আমাকে ۔ ঐ বাড়িতে দাওয়াত খেতে গিয়ে উঠানে আজব ধরণের কিছু মুরগি দেখি ۔ সজারুর মতো আবার গলাটা নেকেড , গলায় কোন পালক নাই ۔ আমার তো এইটা চাইই চাই ۔ এক বায়নাতেই দিয়ে দিলেন ۔ শহরে এসে সেই কি তুমুল উত্তেজনা ! পারলে ঐটারে সাথে নিয়ে ঘুমাই ۔ কিন্তু বড় ভয় , যদি এটাও বিড়ালের পেটে যায় ! যেখানে আমরা থাকতাম সেটা একটা পাড়ার মতো , সব ঘরেই মুরগি কবুতর ছিল ۔ একজন বুড়ি ছিলেন সবাই ডাকতো ' জাহাঙ্গীরগ্যা মা ', তাঁকে মুরগিটা বর্গা দিসিলাম , মানে ডিম্ হলে অর্ধেক অর্ধেক , বাচ্চা ফুটলেও অর্ধেক অর্ধেক۔ মুরগিটা বড় হৈছিল , ডিম্ও পেড়েছিল ۔ প্রথম তিনচারটা খেয়েছিলাম , অপূর্ব স্বাদ ۔ পরে বলেছিলাম ডিমগুলো যেন তা দেয়া হয় ۔ কোন এক আজব কারণে মুরগিটা ডিমে তা বসত না ۔ জোর করে ঐটারে বসাতে গিয়ে যা হৈছিল তা হলো ঠোঁট দিয়ে সব গুলো ডিম সে ফাটিয়ে দিয়েছিল ۔ এরপর জাহাঙ্গীরগ্যা মা বর্গা নিতে অস্বীকার করে , কারণ শুধু ডিমে তার কোন লাভ নেই ۔ জবাই করে খেয়েছিলাম বাসায় , খুব কষ্টে ۔ আজকে কোন একটা পোস্টে না পেপারে সজারু মুরগি নিয়ে কথা হচ্ছিল , এটা নাকি রেয়ার ! গুগল করলাম ۔ আসলেই তো এটা বাংলাদেশের ব্রীড নয় , দক্ষিণ আম্রিকা ও অস্ট্রেলিয়ার ! Frizzle তার নাম ۔ ডিম দেয় কিন্তু নিজে তা দিতে চায়না , অন্য মুরগির তা তে এর ডিম্ রেখে বাচ্চা ফুটাতে হয় ۔ বাবার ফুপুর জন্য অনেক মায়া হচ্ছে , আমার বায়নায় সায় না দিলে এই ব্রিডটা সংখ্যায় আরো অনেক বাড়তো ۔
প্রায় দুই মাসের চিকিৎসা শেষে বাসায় ফিরছেন বেগম খালেদা জিয়া। করোনা আক্রান্ত হয়ে গত ২৭ এপ্রিল এভারকেয়ার হাসাপাতালে ভর্তি হয়েছিলেন তিনি।
আমি সিনেমা দেখি না। বাংলা, ইংলিশ, হিন্দি কোনটাই। সবই অপ্রয়োজনীয় লাগে। তারপরও সত্য কথা হইলো, আমি কিছু সিনেমা দেখি, সপ্তাহে গোটা দুই হবে। এগুলা ফেন্চ সিনেমা ইংলিশ সাবটাইটেলসহ। কেন দেখি জানেন? এইখানে হাই পিচের চৌধুরী সাহেব ডায়ালগ নাই, নায়ক নায়িকার কিছুক্ষন পর পর গান নাই, এবং অত্যাধিক ডিজিটাল এনিমেশন নাই। সুন্দর গল্প, অভিনয় আর পরিচালনা চলে, কিন্তু প্রতিবার ক্লাইমেক্স আমাকে নূতন কিছু দেখায় যেটা চিন্তা করি নাই। সেইদিন একটা দেখলাম পুলিশ আসামী ধরে ফেলছে, অনেক লজিক কাঠখড় পোড়ায়। তারা আবার জমজ ভাই, একজন আরেকজনের উপর দোষ চাপায়। শেষ সীনে পুলিশ আসল খুনীকে ধরতে পারে, দুইভাই হঠাৎ একসাথে সব কাপড় খুলে ফেললো, এখন ডিএনএ দিয়ে বা অন্য কোনভাবে আলাদা করা সম্ভব না। পুলিশ কোর্টে নিলেও ছেড়ে দিতে হলো। সিনেমা এখানে শেষ, তারপর সামান্য একটু বাকী ছিলো, এগারো মাস ধরে সেই পুলিশ অফিসার কাজের ফাকে ফলো করে ঠিকই আবার দুইভাইয়ের প্রিপ্লান এবং পরবর্তী ভিক্টিম পর্যন্ত পৌছায়। এক আইনজীবি সব ছেড়ে একা থাকে। সারাদিন বোটে মাছ ধরে, বিক্রি করে, আর রাতে ঘুমায়। একদিন হঠাৎ বাজ পরে সেই বোট পুড়ে গেছে, ইনসুরেন্সের জন্য গেছে। কোম্পানি বললো টাকা দেয়া যাবে না কারন এটা এ্যাক্ট অফ গড। উনি আবার আইনজীবি হলেন নিজের, আসামী সেই ইনসুরেন্স কোম্পানি আর চার্চ। কারন গড এর ব্যাবসা চার্চ করে, গডকে আসামী বানিয়ে পাওয়া যাবে না, তাই চার্চকে দায়ী করলেন। মামলায় সবদিক চেষ্টা করেও চার্চ আর ইনসুরেন্স কোম্পানি জিততে পারেনি, রায় তার পক্ষে। জাজ রিসেস নিয়েছে এসে জানাবে কত ক্ষতিপূরন দিতে হবে। এমন সময় কোর্টে একটা কবুতর উড়ে আসে, তার সামনে বসে। তিনি কিছুক্ষন তাকিয়ে দেখেন, উপরে তাকান, থ্যাংকইউ গড বলে রায় না শুনেই চলে আসেন। এরপর ছোট নৌকা যেটা নিয়ে বোটে যেতেন সেটা নিয়েই মাছ ধরা শুরু করেন। এমন আরেকটা সামনে পরলো। স্বামীর এক মিস্ট্রেস আছে, স্ত্রীরও পয়সার অভাব নাই, একসময় ঠিক করলো ডিভোর্স দিবে। প্রাইভেট ইনভেস্টিগেটর দিয়ে সেই বাসাও খুজে বার করলো। স্বামী বড়লোক, স্ত্রীও। আবার মিসট্রেসকে খুবই ভালোবাসে। তারও ডিভোর্স দেবার ইচ্ছা। কাপল ম্যারিজ কাউন্সেলর দেখায় আবার লইয়ারের সাথে যোগাযোগ করে। মিস্ট্রেসকে কোথায় নিয়ে সব নূতন করে শুরু করবে সেই কথা বলে। যা বলছিলাম, ক্লাইমেক্স এমনি আনপ্রেডিক্টেবলই হতে হয়। শেষ সীনটা হলো স্বামী মিসট্রেসের সাথে বিছানায়, স্ত্রী হাজির। দুইজনই পিস্তল বার করেছে, এরপর হঠাৎ দুইজনই গুলি করলো। বাতি জ্বললো, দুইজনই সেই মিস্ট্রেসকে গুলি করছে। স্বামী স্ত্রী একসাথে বের হয়ে আসলো, বাচ্চার স্কুল গিয়ে সেখান থেকে তুলে গাড়ী নিয়ে লংড্রাইভে চলে গেলো। সব মনে থাকেও না, কিন্তু দেখতে ভালো লাগে। শেষটার জন্য অনেক সময় শুরুতে মিস করলেও সমস্যা নাই। 
আমি এই পুরো ব্যাপারটা নিয়ে কৌতূহলী হলাম। বসুন্ধরার মালিকের ছেলে আসামি। অভিযোগ তার বিরুদ্ধে। কারো কাছে তথ্য থাকলে ইনবক্সে দিবেন প্লিজ, ভিকটিমের পরিবারের কাউকে কি আপনারা চেনেন? চিনে থাকলে, পরিচয় কি করিয়ে দিতে পারবেন প্লিজ?
দক্ষিন ফ্রান্সের সমুদ্রসৈকতে দুজন ফরাসী নারী শরীরের উপরাংশ অংশটুকু অনাবৃত রেখে সূর্যস্নান করছিলো। পাশেই ছিলো এক সাদা আমেরিকান পরিবার (অনুমান করে বললাম; আমার ধারণা কালারড আমেরিকান ফ্যামিলি হলে পুলিশ পাত্তা দিতো না) তাঁদের ছেলেমেয়ে নিয়ে। তো সেই আমেরিকান মহিলা ফরাসি নারীদ্বয়ের এমন "পোষাক পড়া" বা "পোষাক না পড়ার" কারনে অভিযোগ করে পুলিশের আছে। পুলিশ সেই দুই নারীকে সরিয়ে দেয় এবং সম্ভবত জরিমানাও করে। ঘটনা এখানেই শেষ হওয়ার কথা না এবং সেটা হয়ও নি। পুরো ঘটনাটা ফ্রান্স হয়ে পুরো বিশ্বে ছড়িয়ে পরে। সেই শহরের মেয়র নারীদ্বয়ের কাছে ক্ষমা চাই, ইনভলভড পুলিশদের তিরস্কার করে। ফরাসি রাষ্ট্রপতি এমানুয়েল ম্যাঁখো এ বিষয়ে মুখ খোলো। বিবিসির সংবাদে আমরা জানতে পারি ৬০ দশকে যত নারী শরীরের উপরিভাগ অনাবৃত করে সূর্যস্নান করতো, এখন তার চেয়ে অনেক কম শতাংশ নারী করে। সো ফার ফেয়ার এনাফ। বছর দুয়েক আগে ফরাসী সমুদ্র সৈকতে বুরকিনি (পুরো শরির ও মাথা ঢেকে রাখা সুইমস্যুট) পড়ে সমুদ্রে সৈকতে নামার কারনে পুলিশ এক আলজেরিয় বংশোদ্ভুত ফরাসী নারীকে জরিমানা করে। এই ঘটনাও পত্রিকাতে প্রকাশিত হয়েছিলো তবে সেখানেই থেকে গেছে। সেই শহরের মেয়র ঘোষনা দিয়েছিলো বুরকিনি আমাদের সংস্কৃতির সাথে যায় না। জ্বি, এটাই লিবারেলদের সায়েন্স 🙂 
ইতালির ভাইয়েরা, জেগে উঠেছে ইতালি, স্কিপিও এর হেলমেট সে তার মাথা মোড়ানো হয়েছে । বিজয় কোথায়?
ঢাকা দক্ষিণ সিটি করপোরেশনের মেয়র শেখ ফজলে নূর তাপসের বহরের জন্য নির্ধারিত ফেরিতে ওঠায় ব্যক্তিগত গাড়ির দুই যাত্রীকে বেদম পেটানো হয়েছে। মেয়র তাপসের প্রটোকলে থাকা ব্যক্তিরা মারধর করেন বলে অভিযোগ করেছেন ওই দুই ভুক্তভোগী। এটা একটা স্বাভাবিক ঘটনা। ভুল বোঝার অবকাশ নেই। এই দেশের মালিক কারা, এটা যারা এখনো বোঝে নি, তাদের কপালে রাস্তাঘাটে, ফেরিতে, পিটুনি জুটতেই পারে। তবে আরো একটি ইন্টারেস্টিং পর্যবেক্ষণ আছে। খবরে প্রকাশ- "নাম প্রকাশ না করার শর্তে মেয়রের বহরে থাকা এক কর্মকর্তা বলেন, ফেরিটি সিটি করপোরেশনের বহরে থাকা গাড়ির জন্য বরাদ্দ ছিল। সেখানে ওই দুজনের ওঠার কথা নয়। তিনি বলেন, বাইরের দুটি গাড়ি ফেরিতে ওঠায় বহরের দুটি গাড়ি উঠতে পারছিল না। ওই দুটি গাড়িতে যাঁরা ছিলেন, তাঁদের নামার জন্য বলা হয়েছিল। ভদ্রভাবেই বলা হয়েছে। কিন্তু তাঁরা কখনো নিজেদের যুবলীগ নেতা, গোপালগঞ্জে বাড়ি—এমন কথা বলছিলেন। একপর্যায়ে ফেরির লোকজনই বিরক্ত হয়ে মারধর করেছেন। বহরের কেউ মারেননি।" নির্যাতিত দুই ভদ্রলোক, যুবলীগ নেতা, গোপালগঞ্জ বাড়ি ইত্যাদি বলে তাদের অবস্থান জাস্টিফাই করার চেষ্টা করেছেন। তারা জানেন দেশের মালিকানায় ভাগ বসাতে হলে কী বলতে হবে। 'যুবলীগ' এবং 'গোপালগঞ্জ' দুটো শক্তিশালী শব্দ। সব সময় কাজ হয় না। জমিদার বড় হলে, এই সবে কাজ হবে সে নিশ্চয়তা নেই। সব মিলিয়ে একটি অন্যায় ও ট্র্যাজিক ঘটনায় কিছু মাত্রায় কমেডি ঢুকে গেল। 
পাতা ঝরে, জীবনের বৃক্ষ থেকে ঝরে পড়ে পাতা, তুমি তাকে মৃত্যু বলো বলো অবসান; শব্দহীন কলরবহীন পাতা ঝরে হেমন্তে কি বর্ষায়, এ কেমন শেষ যাত্রা শুধুমাত্র নিসর্গ জানে, একাকী যাত্রা আজ - ঝরে পড়ে জীবনের বৃক্ষ থেকে; পাতা ঝরে - কি অসামান্য এই ঝরে পড়া|
কবি ও কবির স্ত্রী (পুরানো কথোপকথন) - আজ রিমার বিয়েতে যেতে হবে, মনে আছে? - না গেলে হয় না, আজ খুব ইচ্ছে করছে ঘরে বসে সারাদিন তোমাকে কবিতা শোনাতে! - তুমি আবার গাঁজা খেয়েছ?
একটি অন্যরকম শ্রদ্ধা যারা জাতীয় সমাজতান্ত্রিক দল (জাসদ) করেন বা এককালে করতেন এবং অনেক নস্টালজিক থাকেন তাদের কথা-বার্তা আমি তেমন গুরুত্ব সহকারে নেই না। এর কারণ দুইটা। আপনি বাংলাদেশে সমাজতন্ত্র-কমিউনিজম কায়েম করতে চাবেন আর আপনার পার্টির নাম রাখলেন হিটলারের পার্টির নামে জাতীয় সমাজতান্ত্রিক দল । এটা তো জোক করার মত একটা বিষয়। পরের কারণটা তাত্ত্বিক। অবৈজ্ঞানিক সমাজতন্ত্র বলে কোন কিছু পৃথিবীর বুকে নাই। যেটা নাই, তার বিপরীতে আপনারা একটা তত্ত্ব হাজির করলেন— বৈজ্ঞানিক সমাজতন্ত্র। এটা গরম সিঙ্গারার মত জনপ্রিয়তা পেল ১৯৭৫ সালের আগ পর্যন্ত। ওই সময়ের সরকারের বিরুদ্ধে করে নাই এরকম কোন হেন কাজ নাই— থানা আক্রমণ, বাহিনী করে সশস্ত্র প্রতিরোধ, সামরিক বাহিনীর মধ্যে শাখা তৈরি করা। লিস্ট শেষ হবে না। নেতা-কর্মীরা অনেকে জেল জুলুম অনেকে সহ্য করলেন, কিন্তু জাসদের যিনি তাত্ত্বিক গুরু তার কিছু হল না। সিরাজুল আলম খান, তথাকথিত বৈজ্ঞানিক সমাজতন্ত্র যিনি প্রসব করেছেন তিনি বহাল তবিয়তে রইলেন। শুধু তা না। বলা হয়, ওই সময়, ওনাকে ছাত্রলীগ ইত্যাদি ঘিরে রেখেছে মেরে ফেলার জন্য এবং এরকম একটা কঠিন সময় উনি ফোন-এ-ফ্রেন্ড করেন আওয়ামী লীগের তৎকালীন প্রধানকে এবং জানে বাঁচেন। ঘটনা সত্য হবার সম্ভাবনা প্রবল। পঁচাত্তর পরবর্তী সময়-এ প্রবল পরাক্রমশালী জাসদ পরিণত হল একটা পোষা বিড়ালে। ৭৫ পূর্ববর্তী সরকারের সব ভুলের কারণে উদ্ভূত গণরোষ ওনারা ধারণ করলেন, যখন কারণ চলে গেল, জাসদ পরিণত হল একটা কৌতুকে। এই কৌতুকের শীর্ষবিন্দুটি আমরা দেখলাম এরশাদের সময়— আসম আব্দুর রব এরশাদের সংসদে (গৃহপালিত) বিরোধীদলের নেতা হলেন। তো শেখ সাহেবের আমলে জাসদ সিআই-এর কোন 'লাল পতাকা দিয়ে লাল পতাকা’ ঠেকানোর কোন প্রজেক্ট ছিল কিনা আমি জানি না। কিন্তু একটা কথা বিনা দ্বিধায় বলা যায়। জাসদের বৈজ্ঞানিক সমাজতন্ত্র পরিণত হল বৈজ্ঞানিক বিভাজনতন্ত্রে। দলটা টুকরা-টুকরা হল এবং একটু সিরিয়াসলি নেয়ার মত একটা লেজ থাকল— বাসদ (জামান)। অনেকদিন পর্যন্ত দলটা থাকল তাবলীগের মত। দলের নেতা আছে, আবার নাই। এটা আবার ঠিক দল না, দল গঠনের প্রক্রিয়া। মূল চার (নাকি পাঁচ) নেতা বিয়ে করেন না। একসাথে থাকেন। একটু বিবাগী ধরনের। (পরে এসব বদলায়) আমি (সম্ভবত) ১৯৯৫ সালের দিকে তোপখানা রোডে বাসদের অফিস এ যাই আমার বন্ধু মামুনের সাথে। ওনাদের এক নেতার সাথে কথা হল। ওনার কথা হচ্ছে বাংলাদেশের বিপ্লবের স্তর সমাজতান্ত্রিক। তখন আমার বয়স অনেক কম। আমি তখন ছাত্র ইউনিয়ন করি, এবং আমার কথা হচ্ছে বিপ্লবের স্তর জাতীয় গণতান্ত্রিক। উনি একটা বাচ্চা ছেলেকে যুক্তি দিচ্ছেন, কার্ল মার্কসের রেফারেন্স দিচ্ছেন, আমি পালটা যুক্তি দিচ্ছি। অলৌকিক এক পরিবেশ। ভদ্রলোকের নাম মুবিনুল হায়দার চৌধুরী। কমরেড মুবিনুল হায়দারের সাথে আমি এরপর কথা বলি অনেকবার। কখনই আমার নিশ্চিত প্রত্যয় জন্মাই নাই যে বিপ্লবের স্তর সমাজতান্ত্রিক। অনেক, অনেক দিন পর ২০১৩ সালে জানলাম হায়দার ভাই আলাদা হয়েছেন। বাসদ আবার ভাগ হয়েছে। বাসদের রাজনীতি ফলো করার দরকার আস্তে আস্তে কমে যাচ্ছিল। তারপরও আগ্রহ নিয়ে পড়তাম। এর সাত বছর পর উনার দলে আবার ভাঙ্গনের সানাই শোনা গেল। কিন্তু কি হল জানি না। কিছুদিন আগে জানলাম হায়দার ভাই আর নেই। এই ভদ্রলোক ফুটপাথে ঘুমিয়েছেন, দিনের পর দিন না খেয়ে চিলেন, একটা বাচ্চা ছেলেকে সমাজতন্ত্র ইত্যাদি পড়ানোর ‘কহশিশ’ করেছেন কোন কিছু পাওয়ার জন্য না। একটাই লক্ষ্য ছিল। উনি ভাবতেন এভাবে মানুষের মুক্তি আসবে। মানুষ গোলামির জিঞ্জির ভাঙবে, দেখবে আলর পথ। মজার ব্যাপার হল, অনেকদিন বিপ্লবের স্তর নিয়ে ভাবা-টাবা হয় না। কমরেড হায়দারের মৃত্যুর পর ভাবলাম। আজ, এত বছর পর, আমার মনে হচ্ছে বাংলাদেশে বিপ্লবের স্তর আসলেই সমাজতান্ত্রিক।
আই সি ইউ সংকট প্রকট! চোখের সামনে আপনজনদের শ্বাস কস্ট দেখা যে কতটা কস্টের হতে পারে তা একমাত্র ভুক্তভোগীরাই জানে। আই সি ইউ সংকট মানে হাইফ্লু অক্সিজেন সংকট। অক্সিজেনের অভাবে মরে যাওয়া যে কতটা কস্টের আমি তা জানি। একটা অক্সিজেন সিলিন্ডার থেকে সর্বোচ্চ ১৫লিটার অক্সিজেন নেয়া যায়। তাও ১ঘন্টায় সিলিন্ডার শেষ হয়ে যায়। আবার অক্সিজেন রিফিল করতে করতে মানুষ মারা। যায়। একটা সেকেন্ড অক্সিজেন ছাড়া থাকা যায়না। আই সি ইউ ছাড়া ১৫ লিটারের উপরে অক্সিজেন দেয়ার কোন ব্যবস্থা হাসপাতালে থাকেনা। বঙ্গবন্ধু হাসপাতালে হাইফ্লু অক্সিজেন ব্যবস্থা থাকলেও আমি দেখেছি তারা তেমন গুরুত্বের সাথে কেউ অক্সিজেন দেয়না। আমার সামনে এক রোগীর জন্য হাইফ্লু অক্সিজেন চালুই করতে পারেনি। অবশেষে রোগী মারা গিয়েছে। করোনা রোগীদের ক্ষেত্রে অক্সিজেন সবচেয়ে গুরুত্বপূর্ণ একটা জিনিস। শ্বাস কস্টে একটা মানুষ যখন মারা যায় অক্সিজেনের অভাবেই মারা যায়। করোনার রোগী আই সি ইউতে থাকা মানেই অক্সিজেন। আর কিছুই না। আমি ৭মাস হাস্পাতালে থেকেছি শুধুমাত্র অক্সিজেনের জন্য বাসায় পর্যাপ্ত অক্সিজেনের ব্যাবস্থা করেই ঘরে ফিরেছি। ২৪ঘন্টা অক্সিজেন নেয়ার মতো ব্যবস্থা আমার ঘরে করা আছে বলেই এখনো বেচে আছি। প্রত্যেকটা হাসপাতালে আই সি ইউ বাদে হাইফ্লু অক্সিজেন ব্যবস্থা করতে পারলে খরচটা একটু কম হতো। সরকার অক্সিজেনের মুল্য নির্ধারণ করে দিলে প্রাইভেট হাসপাতাল গুলো এতটা গলা কাটতে পারতোনা। করোনার চিকিৎসা বলতে তেমন কিছুই নাই তাও আই সি ইউতে লক্ষ লক্ষ টাকা বিল হয়। একটা টাকাও কনসিডার নাই। মরা লাশ নিতে হলেও কোন ছাড় নাই। টাকার অভাবে অক্সিজেনের অভাবেই মানুষ গুলো মারা যাচ্ছে।
"এ পথে আমি যে গেছি বার বার, ভুলিনি তো এক দিনও। আজ কি ঘুচিল চিহ্ন তাহার, উঠিল বনের তৃণ।। তবু মনে মনে জানি নাই ভয়, অনুকূল বায়ু সহসা যে বয়– চিনিব তোমায় আসিবে সময়, তুমি যে আমায় চিন।। একেলা যেতাম যে প্রদীপ হাতে নিবেছে তাহার শিখা। তবু জানি মনে তারার ভাষাতে ঠিকানা রয়েছে লিখা। পথের ধারেতে ফুটিল যে ফুল জানি জানি তারা ভেঙে দেবে ভুল– গন্ধে তাদের গোপন মৃদুল সঙ্কেত আছে লীন।" কথাঃ রবীন্দ্রনাথ ঠাকুর৷ ছবিঃ সংগৃহীত৷
নবী ইব্রাহিমের গোত্রকে বলা হয় বনি ইসরায়েল। ইব্রাহিম, মুসা, ঈসা এবং মুহাম্মদ এই গোত্রেরই লোক। বনি ইসরায়েলিদের মধ্যে মুসা নবীর কিতাব তোরাহ অনুসরন করে যারা তারা ইহুদি নামে পরিচিত। যারা ঈসা নবী ও বাইবেলকে অনুসরণ করে তারা খৃস্টান আর যারা নবী মুহাম্মদ এবং কোরান'কে অনুসরন করে তারা মুসলিম। এই হলো সাধারণ বর্ণনা। সাধারণ দৃষ্টিতে ধর্ম ভেদে মতের অমিল থাকতেই পারে, অন্যধর্মের বিরোধিতা করা যেতেই পারে। সমস্যা হচ্ছে, সর্বশেষ আবির্ভূত হওয়া ইসলাম ধর্ম পূর্ববর্তী সকল নবী রাসূল'কে স্বীকৃতি দেয় এবং সমানভাবে সম্মান করে। শুধু তাই না, তোরাহ এবং বাইবেলকেও মুসলিমদের কোরানের মতোই স্রষ্টা প্রদত্ত বানী হিসেবে মেনে চলতে হয়। সে হিসেবে মুসলিমদের সাথে অন্যধর্মের বিশেষত আব্রাহামিক অন্য দুই ধর্ম অর্থাৎ ইহুদি ও খৃষ্টান ধর্মের কোনো বিরোধ থাকতে পারে না। কিন্তু বাস্তব চিত্র ভিন্ন। ইসলামের সাথে ইহুদিদের বিরোধ বিশ্ব মানচিত্রে প্রাচীন ক্ষত হিসেবে এখনও টিকে আছে। তারপরও কেন কোরান ইহুদিদের বিরোধিতা, সমালোচনা করেছে? কেন ইহুদিদের প্রতিরোধের কথা বলেছে? কোরান কখনো বলেছে বনি ইসরায়েল, কখনো বলেছে ইয়াহুদ আবার কখনো বহুবচনে বলেছে হাদা। প্রশ্ন হচ্ছে নির্দিষ্ট একটি গোত্রকে বুঝাতে গিয়ে দুটি টার্ম কেন ব্যবহার করা হলো। যদি বনি ইসরায়েল বলতে ইহুদি, মুসলমান, খৃষ্টান সবাইকেই বোঝানো হয়ে থাকে তবে ইহুদি বলতে কাদের বোঝানো হচ্ছে? বিষয়টি বুঝতে হলে মুসা নবীর দশটি আদেশের কথা জানা থাকতে হবে। কালের পরিক্রমায় ইসরায়েলিরা মিশরীয় ফারাওদের অধীনস্থ দাসে পরিণত হয়েছিল। নবী মুসা বনি ইসরায়েলিদের'কে সেই লজ্জাজনক অবস্থা থেকে বের করে অনেন। পরবর্তীকালে নবী দাউদ এবং তার পুত্র নবী সোলায়য়মানের সময় বনি ইসরাইলিরা পুরো পৃথীবির সবচেয়ে শক্তিশালী এবং সমৃদ্ধ জাতিতে পরিণত হয়। সেখানে তেরটি গোত্র ছিলো। নবী মুসা এই জাতির জন্য স্রষ্টার আদেশ আনার জন্য সিনাই পাহাড়ে গেলেন দশ দিনের জন্য। কিন্তু তিনি সেখানে ত্রিশ দিনের অধিক অবস্থান করেন। বারোটি গোত্র নবী মুসার অনুশাসন মেনে চললেও একটি গোত্র অবাধ্য হয়ে যায় এবং স্বর্ণ নির্মিত ষাঁড়ের অলৌকিক সাহায্য প্রত্যাশী হয়। নবী মুসা পাহাড় থেকে নেমে এই অবস্থা দেখে ব্যাথিত হলেন এবং ঐ একটি গোত্রকে তিরস্কার করে তাড়িয়ে দিলেন। বলা হ'য়ে থাকে মুসলিমরা ইহুদিদের'কে অবাঞ্ছিত মনে করে। বিষয়টি এমন না। ইহুদিদের নবী মুসা নিজেই বনি ইসরাইলিদের একটি গোত্রকে বিতাড়িত করেছিলেন। অর্থাৎ মুসা নবীর কওম আর বিতাড়িত গোত্র যেমন এককথা না, তেমনি বর্তমানের ইসরায়েল রাষ্ট্রের নাগরিক ইহুদি জনগণ আর জায়নিস্টও এক না। এরিয়েল শ্যারনের মতো আন্ডারগ্রাউন্ড মিলিশিয়া সন্ত্রাসী নেতার হাত ধরে জায়নিস্টদের উত্থান। কালের পরিক্রমায় জায়নিস্টরাই এখন ইসরায়েলের ক্ষমতার কেন্দ্রবিন্দুতে অবস্থান করছে। কোরান মুসা নবীর আদর্শ এবং কিতাব অনুসরণকারি'দেরকে ইহুদি বলেনি, তাদেরকে বনি ইসরায়েল বলেছে আর বিতাড়িত গোত্রটিকে ইহুদি বলেছে। এই বিষয়টি সম্পর্কে ইসলামি আলেমরা সত্য গোপন করায় মুসলিমদের মধ্যে ইসরায়েলি সব নাগরিকদের বিষয়েই একটি নেতিবাচক মনোভাব ও বিদ্বেষ তৈরি হয়েছে এবং এটা ক্রমাগত বেড়েই চলেছে। আর এই মিথ্যাকে মুসলমিদের মধ্যে প্রচার করার মাধ্যমে টিকিয়ে রেখেছে জায়নিস্টদের মদদপুষ্ট মধ্যপ্রাচ্যের আরব দেশগুলো নিজেদের রাজতন্ত্র রক্ষার স্বার্থে।
নবীজীর সময়ে তলোয়ার দিয়ে যুদ্ধ হতো। এখন মিসাইল দিয়ে হয়। এটম বোমা দিয়ে শহর ধংস করা যায়।

মনে আছে ছোট বেলায় পড়া নজরুলের এই কবিতার কথা? সাহেব কহেন, ”চমৎকার ! সে চমৎকার !” মোসাহেব বলে, ”চমৎকার ! সে হতেই হবে যে ! হুজুরের মতে অমত কার ?” সাহেব কহেন, ”কী চমৎকার, বলতেই দাও আহা হা।”’ মোসাহেব বলে, ”হুজুরের কথা শুনেই বুঝেছি বাহাহা বাহাহা বাহাহা ! ” সাহেব কহেন, ”কথাটা কি জান ? সেদিন—-” মোসাহেব বলে,”জানি নি আবার ? ঐ যে, কি বলে, যেদিন—-” সাহেব কহেন, ”সেদিন বিকেলে বৃষ্টিটা ছিল স্বল্প।” মোসাহেব বলে, ”আহাহা শুনেছ ? কি বা অপরূপ গল্প !” সাহেব কহেন, ”আরে মলো ! আগে বলতেই দাও গোড়াটা !” মোসাহেব বলে, ”আহা-হা গোড়াটা ! হুজুরের গোড়া ! এই, চুপ চুপ ছোঁড়াটা ! ” সাহেব কহেন, ” কি বলছিলাম, গোলমালে গেল গুলায়ে !” মোসাহেব বলে, হুজুরের মাথা ! গুলাতেই হবে ! দিব কি হস্ত বুলায়ে ?” সাহেব কহেন, ”শোনো না ! সেদিন সূর্য্য উঠেছে সকালে !” মোসাহেব বলে,”সকালে সূর্য্য ? আমরা কিন্তু দেখি না কাঁদিলে কোঁকালে !” সাহেব কহেন, ”ভাবিলাম যাই, আসি খাসিকটা বেড়ায়ে।” মোসাহেব বলে,”অমন সকাল ! যাবে কোথা বাবা, হুজুরের চোখ এড়ায়ে !” সাহেব কহেন, ”হলো না বেড়ানো, ঘরেই রহিনু বসিয়া !” মোসাহেব বলে, ”আগেই বলেছি ! হুজুর কি চাষা, বেড়াবেন হাল চষিয়া ?” সাহেব কহেন,”বসিয়া বসিয়া পড়েছি কখন ঝিমায়ে !” মোসাহেব বলে, ”এই চুপ সব ! হুজুর ঝিমান ! পাখা কর্ , ডাক নিমাই এ !” সাহেব কহেন, ”ঝিমাইনি, কই এই ত জেগেই রয়েছি !” মোসাহেব বলে, ” হুজুর জেগেই রয়েছেন, তা আগেই সবারে কয়েছি !” সাহেব কহেন, ”জাগিয়া দেখিনু, জুটিয়াছে যত হনুমান আর অপদেব !” 
“ আজ ভুলে যা তোর দোস্ত-দুশমন, হাত মেলাও হাতে, তোর প্রেম দিয়ে কর বিশ্ব নিখিল ইসলামে মুরিদ। ও মন রমজানের ঐ রোজার শেষে এলো খুশির ঈদ।। “
টাকা থাকলেই যা ইচ্ছা তাই কিনতে পারেন না। সম্পদের অপচয় করার অধিকার কারো নেই, তা সে হোক একটা অতিরিক্ত রুটি । যা আপনার কাজে লাগেনা তা আপনি কেন কিনবেন? টাকা আপনার হলেও সম্পদ কিন্তু পৃথিবীর।
আজ শুভ স্বরস্বতী পূজা।। সনাতন ধর্মাবলম্বীদের জানাই শুভেচ্ছা। জাতীয় কবি কাজী নজরুল ইসলামের রচিত একটি ভক্তিগীতি "স্বরস্বতী বন্দনা সংগীত" পরিবেশন করে সুরের দেবীকে শ্রদ্ধা নিবেদন করছি।
এই পৃথিবীতে অনেক জায়গা কিছু তোমার জন্যে বাকিটা শুধুই অপরের তুমি আছো সবখানে সবটুকু জুড়ে- আমার হৃদয়ের! আজ আমার সুবন্ধু- সবচেয়ে প্রিয়জনের জন্মদিন। ......তোমার জন্যে একসূর্য ভালোবাসা ও শুভকামনা!
প্রথম ছবিটা আঁকার জন্য পটুয়া  কামরুল হাসানকে ৭৫ পরবর্তী অনেক দুর্ভোগ পোহাতে হয়েছে। ভাগ্য তাঁর ভালো তিনি মারা গিয়েছেন, না হলে দ্বিতীয় ছবিটি আঁকার জন্য  আজকে তাকে নাজেহাল হতে হতো। নতুবা আজকের শোক প্রকাশের উচ্ছ্বাস দেখে ছবিটা আঁকার মনঃকষ্টে আত্মহত্যা করতে হতো।
মেঘ বসেছে দাওয়ায়.. দুপুর বৃষ্টি যাবার সময় বললো হেসে তোর উঠোনে নেচে গেলাম ভালোবেসে- তুই কি জানিস তোর উঠোনে কেন ঝরি? কেন এমন দিঘল হয়ে আছড়ে পড়ি, কেন এমন হচ্ছে মরণ মেঘদুপুরে- উত্তর পাবি রাখলে হাত ফুল নূপুরে। ইচ্ছা ক'রে ছুঁয়ে বলি আমিও আছি বৃষ্টি হয়ে দুপুরে খেলি কানামাছি তোর উঠোনে জলের সাজে যাচ্ছি ভেসে আমি কেবল মরতে জানি ভালোবেসে।
মন্ত্রি তোমার মোবাইল কোথায়? ♦ সালেম সুলেরী মন্ত্রি তোমার মোবাইল কোথায়? দিন-দুপুরে অপহরণ! ছিনিয়ে নেয়া বলৎকরণ! সান্ত্রী-সেপাই কী জাত ধরণ! লজ্জা-শরম, শ্রী-জাত মরণ। পূণ্যভূমির মন্ত্রি তুমি > শুন্য করো চূর্ণ ভূমি। মন্ত্রি তুমি রাষ্ট্রসম, উড়্ পতাকার শ্রদ্ধাতম, নির্ভরতার শীর্ষক্রমও, শেষ ভরসার শ্বাসওতম। কেমন করে পরাভূত-- লুটকারীরাই ত্রাস ও যমও। কী থাকে আর সাধারণে ভরসা বা আস্থাসম! পুলিশ প্রধান-- পদে আছেন? খবর রাখেন? জাতিসংঘ বাহিনীতে সন্দেহ আজ-- সভা ডাকেন! সু-শাসনের বেহাল দশা, রডের বদল বাঁশের বেড়ি, সেতু-সড়ক যাচ্ছে ধ্বসে, অকুস্থলে ডান্ডা-বেড়ি! ছয়শো টাকার বালিশ বেঁচে ছয় হাজারে বাজার মাতায়, আড়াইশতে'র সূঁচে নাকি পঁচিশ হাজার দরটা হাতায়... কী কল্পনা মন্ত্রি তোমার-- কী বেদনা ব্যর্থ মাথায়, হঠাৎ মোবাইল ছিনিয়ে নিলো-- লাজ ইতিহাস লিখলে খাতায়। বিজয় নামের যে সরণী-- দেশের সেরা রাজধানী-পথ অভাব নামের স্বভাব এসে পথের ওপর হাতছানি-রথ, প্রশ্ন কে কার-- লক্ষ বেকার দেখার কথা দেখছেনা ঠিক, মিডিয়াতে সুবিধাবাদ, পাহাড় কেনে ছ’সাংবাদিক! ব্যর্থ হলে দ্ব্যর্থ মনে পদত্যাগের নেইতো প্রথায়-- মন্ত্রি তোমার মান-ক্ষমতার অপহৃত মোবাইল কোথায়? ♦ স্বরবৃত্ত, নিউইয়র্ক, জুন ২০২১
যে ডাক্তার বলবে ডায়াবেটিসের ঔষধ দিয়ে কিডনী নষ্ট হয় আর ডায়াস্টোলিক প্রেশার ১১০ হলে পিংক সল্ট গুলে পানি খেতে হয়, তার বিষয়ে বিএমডিসির ব‍্যবস্থা নেয়া উচিত।
টিকা দেয়া শেষ হলে অল্প সময়ের মধ্যে শিক্ষাপ্রতিষ্ঠান খুলে দেয়া হবেঃ শিক্ষামন্ত্রী বাংলাদেশ প্রতিদিন
সময়ের কাহন-৫ -------------- সাগর পাড়ের মেয়ে আমি। কর্ণফুলী নদীর তীরে শ্বশুর বাড়ি। নদী বা সমুদ্রের দূরন্তপনা দেখেই বড় হয়েছি। জোয়ার ভাঁটা কি সে আমি খুব ভালোই জানি।তবে একস্রোতা নদী হিসেবে সুরমার সাথেই আমার প্রথম পরিচয়। বর্ষায় প্রবল স্রোতস্বিনী হলেও অন্য সময়ে সে যেন পটে আঁকা ছবির মতোই ভারি নিস্তরঙ্গ ও শান্ত এক নদী।আসামের বরাক নদী থেকে এদেশে নেমেই সুরমা নাম নিয়ে সে কুলকুল করে বয়েই চলেছে। আমাদের ছোট্ট লঞ্চটি তার বুকের ওপর দিয়ে যেতে যেতে গর্জন তুলে যেন সেই নদীটিকে শাসাচ্ছে আর নদীও দিব্যি নির্বিবাদে তার শাসন উপভোগ করছে। নদী শাসন মানলেও পাড় থেকে এলোমেলো দূরন্ত মাতাল হাওয়া ছুটে এসে আমাদের চোখে মুখে ঝাপটা দিয়েই পালিয়ে যাচ্ছে।সেই ঝাপটায় আমার চুলগুলি কিছুতেই তার শাসন মানতে চাইছে না। আমার কর্তা হাতের বাইনোকুলারটি রেখে আমার অপদস্থ অবস্থা দেখে হাসতে লাগলো। আমি চুলগুলি কষে একটা শক্ত খোঁপায় আটকে কর্তার হাত থেকে বাইনোকুলারটা নিয়ে তাতে চোখ রাখলাম। নদীর দুই তীরে ঘন ছায়ায় ঢাকা নিবিড় বৃক্ষরাজি,গ্রামের মানুষের কুটির, বউ ঝিদের নাইতে আসা,কাপড় কাচা,কলসী কাঁখে জল ভরা,দূরন্ত বাচ্চা ছেলেদের জলঝাঁপানো সাঁতার, জেলেদের জাল ফেলে মাছ ধরা।সব যেন আমার চোখের একদম কাছে এসে ধরা দিচ্ছিলো। ভারি ভালো লাগছিলো। বড় বড় লঞ্চগুলি যখন আমাদের লঞ্চের পাশ ঘেঁষে যাচ্ছিলো তখন আমাদের ছোট্ট লঞ্চটা মোচার খোলার মত দুলে উঠছিলো।অভিজ্ঞ সারেং কী এক অপূর্ব কায়দায় দক্ষ হাতে তা সামলে নিচ্ছিলো। কখনো বা শুশুক মাছেরা হঠাৎ জল থেকে মাথা তুলে এদিক ওদিক তাকিয়ে আবার ডাইভ দিয়েই জলে ডুব দিচ্ছিল। ওদের এই ডাইভ দেয়া দেখে ভারি মজা লাগছিলো।মনে হচ্ছিলো ওরা যেন নিজেদের মধ্যে লুকোচুরি খেলছে। মাঝে মাঝে দেখা যায় বিশাল দৈত্যের মতো লম্বা চওড়া পুরনো কোনও নৌকা পাথর নিয়ে চলেছে। দেখলে মনে হয় নৌকাটি যেন জলের ওপর দাঁড়িয়েই আছে।চলছে না।যার গায়ে তখনো সন সহ ব্রিটিশ আমলে বড় বড় করে ইংরেজিতে ক্যালকাটা লেখা শব্দটা মুছে যায়নি। ওগুলি নাকি গাধা বোট। কখনো আবার সরু আর লম্বা গড়ণের বার্কি নৌকাও পাথর নিয়ে চলেছে ।ইষ্ট ইণ্ডিয়া কোম্পানীর আমলে কিম বার্কি নামে এক সাহেব নাকি দ্রুত পাথর আর কমলা পরিবহনের জন্যে এই নৌকার প্রচলন করেছিলেন । পাখিরা উড়ে উড়ে সেই পাথরের স্তুপে কিছুক্ষণ বসেই হঠাৎ ছোঁ করে জল থেকে কোন একটা মাছ তুলে নিয়েই আবার পাড়ের দিকে উড়ে চলে যাচ্ছে। নদীর তীর ঘেঁষে চূণাপাথর পুড়িয়ে চূণ বানানো হচ্ছে সেই ধোঁয়া উড়ে উড়ে বাতাসে মিশে যাচ্ছে। আমার মেয়ের এক জায়গায় বসে থাকতে আর ভালো লাগছিলো না। বাবা ওকে তাই লঞ্চ কিভাবে চালানো হয় তা দেখাতে নিয়ে গেলে সেও আবদার ধরে বসলো লঞ্চ চালাবে। বাধ্য হয়ে মেয়ের আবদার পূরণের জন্যে বাবাকে সারেংয়ের ভূমিকা নিতে হলো আর মেয়েও মনের আনন্দে লঞ্চের স্টিয়ারিং ধরে বসে রইলো। সুরমার জলে ভাসতে ভাসতে এক সময়ে আমরা দোয়ারাবাজার নামে একটা জায়গায় এসে পৌঁছালাম। আমাদের লঞ্চ যেখানে থামলো তার উল্টো দিকেই দোয়ারাবাজার ঘাট। ঘাটকে কেন্দ্র করে সেখানে বেশ বড় বাজার।তবে আমরা যে পাড়ে নামলাম সেই পাড়ের সাথে দোয়ারা ঘাটের কোন সংযোগ সেতু না থাকাতে আমাদের কাঁচা রাস্তার উৎরাই পেরিয়ে পাড়ে উঠতে হল। পাড়ে উঠেই দেখি ল্যান্ডরোভার নিয়ে কর্তার অফিসের ড্রাইভার আম্বর আলী দাঁড়িয়ে আছে। ড্রাইভারকে পেছনের সিটে বসতে বলে আমার কর্তা চালকের আসনে বসলো।আমি মেয়েকে কোলে নিয়ে পাশেই বসলাম। ল্যান্ডরোভার ছুটে চললো পাকিস্তান পেট্রোলিয়াম লিমিটেড কোম্পানীর তৈরি করা রাস্তা দিয়ে।এই পথ চলে গেছে টেংরা গ্যাস ফিল্ড পর্যন্ত। পথের দু পাশ জুড়ে যে কত রকমের জংলী গাছ আর লতাপাতায় সবুজ হয়ে আছে তার কোন শেষ নেই।কোথাও বা নাম না জানা কোন বুনো অর্কিড পাতার ফাঁকে তার মুখটা বাড়িয়ে রেখেছে।কোথাও আবার পাখিরা সেই ঝাড়ে উড়ে এসে নামছে।মাঝে মাঝে কোন কোন ঝাড়ের ডালপায় গাড়ির গায়ে এসে ঠেকছে। বাচ্চা কোলে পথ চলতি কোন গাঁয়ের বধূ গাড়ি দেখে চকিতে থমকে দাঁড়িয়ে আছে।চোখে তার অবাক সন্ত্রস্ত চাউনি।নিচে ঢালু জমিতে কৃষক লাঙ্গল ঠেলছে। দূরে দেখা যাচ্ছে মেঘালয়ের ধোঁয়া ধোঁয়া পাহাড়ের গায়ের রুপালী ঝর্ণার অস্পষ্ট আভাস। চলতে চলতে গাড়ি এসে থামলো টেংরা টিলাতে। টেংরাটিলা নামটা কানাডার নাইকো সংস্থার কল্যাণে আজ আর কারও অজানা নয়। আমরা এসে পড়তেই উর্দি পড়া দারোয়ান গেট খুলে দিলো। সবুজ টিলার গায়ে ধাপে ধাপে খাঁজকাটা পাকা সিঁড়ি বেয়ে অবশেষে নিজেদের বাংলোতে ঢুকলাম। মনে হল কতদিন পরে আমি আমার একান্ত সুখের নীড়টিতে প্রবেশ করলাম। ঘড়ির দিকে তাকিয়ে দেখি দুপুর সাড়ে বারোটা বাজে। বেয়ারা এসে জিজ্ঞেস করলো চা খাবো নাকি? লঞ্চে দুবার খেয়েছি। চা খেতে আর ইচ্ছে করলো না। কাপড় বদলে অনেকদিন পরে হট শাওয়ার নিয়ে ডাইনিং রুমে এসে দেখি বাবুর্চি আলাউদ্দিন সুগন্ধি কালিজিরা চালের ভাত,রুই মাছ ফ্রাই,ডাল,সব্জী আর রুপালি পাবদার সোনালী ঝোল রান্না করে খাবার টেবিল সাজিয়ে দিয়েছে। বহুদিন পরে যেন তৃপ্তির সাথে ভাত খেলাম। দীর্ঘ পথ ভ্রমনের ক্লান্তিতে আমার চোখ দুটি খাওয়ার পরেই ঘুমে জড়িয়ে আসছিলো।একটা লম্বা ঘুম না দিলে আমার এই ক্লান্তি যাবে না।আমি মেয়েকে নিয়ে নিপাট শয্যায় শুয়ে পড়লাম। আমার কর্তাকে অফিসে যেতেই হবে। কোনরকমে তাড়াহুড়ো করে খেয়েই সে অফিসে চলে গেলো। মেয়ের আগডুম বাগডুম কথা শুনে ঘুম ভাঙতেই দেখি সন্ধ্যে হয়ে গিয়েছে। ঘড়ির দিকে তাকিয়ে দেখি লম্বা একটা ঘুম দিয়েছি। তার মানে সন্ধ্যে পার হয়ে গেছে অনেক আগেই। তবে পাহাড়ি জায়গা বলে এখানে বিকেল পার হতে না হতেই সন্ধ্যেটা যেন ঝুপ করে নেমে আসে। মেয়ের দুধ বানাতে বানাতে আলাদিনের কাছে শুনি আমার কর্তা অফিস থেকে ফিরে, স্নান সেরে চা খেয়েই অফিসের ক্লাবে ব্রিজ খেলতে চলে গেছে। মনে মনে ভাবি কি কুম্ভকর্ণ ঘুমই না দিয়েছি যে আমি কিছুই জানলাম না। আমার কর্তার ব্রিজ খেলার খুব নেশা।সন্ধ্যের পরে রোজ তার ব্রিজ খেলা চাইই চাই। আর খেলতে বসলে রাত নটার আগে সে ফিরবে না জানি। আলাদিন চা এনে দিতেই আমি চাটা খেয়েই বারান্দায় এসে দেখি পোকা আসবে বলে সেখানে একটা অল্প আলোর বাতি জ্বলছে তার শেড জুড়ে রাজ্যের যত ঘাসফড়িংয়েরা ভিড় জমিয়েছে। মেয়েকে নিয়ে লনের সবুজ ঘাসে কিছুক্ষণ হাঁটাহাঁটি করতে করতে দেখি দূরে সুরমা নদীর বুকে টিমটিমে আলো জ্বালিয়ে নৌকা চলছে। নদী বা নৌকা দেখা না গেলেও রাতে চলন্ত নৌকার আলোগুলি দেখে বোঝা যায় নৌকা চলছে । দেখে মনে হয় আলো হাতে আঁধারের যাত্রীরা জলের ওপর দিয়ে চলেছে। আকাশ আজ ভারি পরিস্কার। অজস্র তারা ফুটে আছে তার গায়ে। দূরে পাহাড়ের গায়ে দেখা যাচ্ছে গ্রামের কুটিরের স্নিগ্ধ নরম আলো। বিজলি এখনও এখানকার গ্রামে প্রবেশ করেনি। ছোট্ট এই গ্যাস ফিল্ডটি নিজস্ব জেনারেটরের আলোয় আলোকিত। কিছুক্ষণ লনে মেয়ের সাথে খেলা করে ঘরে এসে বসতেই দেখি আমার কর্তা নটার আগেই চলে এসেছে। মেয়ে বাবাকে পেয়ে আমার কোল থেকে নেমে বাবার কোলে গিয়ে উঠলো। আমার কর্তা রাতে রুটি খেতে ভালোবাসে।আমি চিরদিনের ভেতো বাঙালি। ভাত ছাড়া আমার চলে না। খেতে বসে চট্টগ্রামের বাসা আর ভার্সিটির গল্প করতে করতে দেখি রাত এগারোটা বেজে গিয়েছে। পরদিন খুব ভোরে সূর্যের আলো তখনো ফোটেনি।পাখিদের দল তখন ভৈরবী গাইছে।এখানে আসলে পাহাড়ের কোলে সূর্য ওঠা আমার দেখা চাই। কতদিন হয়ে গেলো সেই সৌন্দর্য উপভোগ করিনি। পাখিদের ডাক শুনে বিছানা ছেড়ে ঘরের বাইরে এসে দাঁড়ালাম।এই সময়টা আমার খুব অপার্থিব মনে হয়। মনে হয় খুব নিঃশব্দে পবিত্রতার একটা ছোঁয়ায় পৃথিবীর যাবতীয় পংকিলতা দূর হয়ে যাচ্ছে। বাংলো থেকে বেশ খানিকটা দূরে দেখা যাচ্ছে সরু রুপালী ঝিরিটা। ওকেও আমি খুব মিস করি।কেমন তিরতির ছন্দে সে নিজের মনে বয়ে চলে।এমন শান্ত ধারার ঝিরিটাকেই আবার দেখেছি বর্ষার সময়ে দূরন্ত এক কিশোরীর মত লাফিয়ে লাফিয়ে চলতে। দূরে দেখা যাচ্ছে ভারত বাংলাদেশ সীমান্তের ঢেউ তোলা ধুসর মেঘালয়ের পাহাড়ের সারি। একটু পরে সূর্যদেব নিজের রথ নিয়ে প্রবেশ করতেই পাহাড়গুলি যেন রঙ বদলাতে শুরু করলো।সবুজ, গাঢ় সবুজ, কালচে সবুজ। সে যেন সবুজের হাট। সেই সাথে পাহাড়ের গায়ে ফুটে উঠলো ঝর্ণার অস্পষ্ট রুপালী ধারাগুলিও। চেরাপুঞ্জি এখান থেকে খুব কাছে। বৃষ্টির খ্যাপামিরও তাই অন্ত নেই। যখন ইচ্ছে তখনই সে চলে আসে।এই যে আমি এখানে দাঁড়িয়ে আছি বৃষ্টির ইচ্ছে হলে এই মুহুর্তেই আমাকে ভিজিয়ে দিয়ে যেতে পারে।পাহাড়ের কোলে সূর্য ওঠা দেখার বদলে ভিজে একসা হতে হবে তখন।তবে সে ভেজায় আনন্দও কিন্তু কম নয়। হঠাৎ পেছনে কর্তার গলা শুনতে পেলাম।,"এত ভোরে উঠে কী দেখছো এমন গভীর মন দিয়ে? আমি বললাম সূর্য ওঠা দেখছি। জানো কতদিন পরে পাহাড়ের কোলে সূর্য ওঠা দেখছি যতবারই দেখি প্রতিবারই যেন তার রুপটা একেবারেই অন্যরকম হয়ে ধরা দেয়। এমন রুপের দিক থেকে যদি মুখ ফিরিয়ে রাখি তাহলে মনে হয় নিজেকেই আমি বঞ্চিত করলাম। -আমার কর্তা বললো হবে হয়তো তবে আমার ওসব দেখার কোন দরকারই হয় না। -দরকার হয় না মানে? পাহাড়, জঙ্গল, ঝর্ণা এসব দেখার মতো সময় বা চোখ কোনটাই তোমার নেই বল। - না মহারাণী। সময় না থাকলেও চোখ থাকবে না কেন? আমার দেখার দরকার হয়না কারণ এর সবই আমি তোমার মধ্যে পেয়ে যাই। সাতসকালে এমন কথায় কার না রাগ ধরে?রেগে উঠে বললাম তোমার খালি যতসব আজেবাজে কথা। -বাঃ আজে বাজে কেন? এত সুন্দর কাব্যিক ভাষায় নিবেদন করলাম আর আমার বউয়ের কিনা তা পছন্দই হল না? -থাক কাব্যিক ভাষার দোহাই দিয়ে এই সুন্দর সকালে আদিরস ঢালবার কোন দরকার নেই। - তা না হয় হল।কিন্তু ম্যাডাম বেড টি যে ঠান্ডা হতে চললো। না খেয়ে চলে এলে কেন? - চলো যাচ্ছি। ফিরে গিয়ে দেখি মেয়ে আমাদের না দেখে বিছানা ছেড়ে গুটি গুটি পায়ে বারান্দায় চলে এসেছে। একটু পরেই গ্যাস প্ল্যান্টের ভেঁপু বেজে উঠতেই আমার কর্তা অফিসের জন্যে রেডি হয়ে নিলো। ব্রেকফাস্টে আলাদিন আজ রেখেছে পরোটা,আলুভাজি,ডিমের অমলেট, কলা আর ক্যারামেল দেয়া পুডিং। ব্রেকফাস্ট সেরে কিচেনে ঢুঁ দিলাম। আমি যখন এখানে আসি তখন নেহাত দরকার না হলে আলাদিনকে রাঁধতে দিই না।রান্না নিয়ে নানারকম পরীক্ষা নীরিক্ষা করতে মায়ের মতো আমিও খুব ভালোবাসি। যদিও আলাদিনের কাছ থেকে আমি অনেক রান্নাই শিখেছি। ১৯৬৪ সালে আমার বিয়ে হয়। এই চার বছরে যতবার এখানে এসেছি আলাদিনের কাছ থেকে ইংলিশ আর কিছু কিছু মোগলাই রান্না শিখেছি।বিয়ের আগে মা রান্নাঘরে যেতে দেন নি কোন সময়েই। যদিও মার কাছ থেকে চোখে চোখে দেখে অনেক রান্না শিখেছি। রান্নাঘরে আধুনিক গ্যাসের চুলা।১৯৬৪ সালে বাড়িতে গ্যাসের উনুন বা চুলার কথা তখন কেউ ভাবতেই পারতো না।অনেকে তার নামও শোনেনি। বিয়ের দু তিন দিন পরে শ্বশুর বাড়িতে নিরামিষ রান্নাঘরে আমি যেদিন আমার শাশুড়ির জন্যে লাকড়ির চুলায় রান্না করছিলাম সেদিন আমার কর্তা পাশের আমিষ রান্নাঘরে মাংস রান্না করছিলো।দুটি ঘরের মাঝখানে ছিল বাঁশের জাফরি। একে নতুন বউ তাতে আবার বাঁশের জাফরির ফাঁক দিয়ে আমার কর্তা বারবার আমাকে উঁকি দিয়ে দেখছিলো এটা বুঝতে পেরে আমি লজ্জা আর সংকোচে আড়ষ্ট হচ্ছিলাম। চুলার আগুন নিভে এলে লজ্জায় তাই কিছুতেই বাঁশের চোঙায় ফুঁ দিতে পারছিলাম না। এদিকে লাকড়ি জ্বলার ধোঁয়ায় চোখের জল আর নাকের জলে ভেসে যাচ্ছিলাম। আমার কর্তা আমার নাজেহাল অবস্থা দেখে বাঁশের জাফরির ওপার থেকে আমাকে বললো টেংরা টিলায় গেলে তোমাকে এত কষ্ট করতে হবে না সেখানে গ্যাসের চুলা। তার কথা শুনে আমার মাথায় কিছুতেই আসছিলো না মনে মনে ভাবছিলাম গ্যাসের চুলা আবার কি রকম? টেংরাটিলাতে সেই সময়ে যারা গ্যাস ফিল্ড দেখতে আসতেন তাঁরা গ্যাসের চুলা দেখে অবাক হয়ে যেতেন। চট্টগ্রামে আমার বড় ভাশুরের বাসায় ছিলো ছোট্ট একটা কেরোসিনের স্টোভ।ভার্সিটি থেকে ফিরে এসে সেই স্টোভে এতজনের রান্না রাঁধতে আমার খুব কষ্ট হত। রান্নাঘরের লাগোয়া প্যান্ট্রিতে গিয়ে দেখতে লাগলাম সেখানে কী কী আছে? আর ঠিক তখন আলাদিন এলো বঁটি আর ছুরি নিয়ে যাবার জন্যে। জেলে সর্দার আলকাস মিয়া সুরমা নদী থেকে তোলা বিশাল এক রুই মাছ পাঠিয়ে দিয়েছে।সে মাছ বাংলোর ব্যাক ইয়ার্ডে রাখা হয়েছে।মাছটা কেটে তিন ভাগ করা হবে এক ভাগ আমাদের আর বাকি দুই ভাগ নিচের টিলার দুইজন অফিসারের জন্যে।। আমার যখন বিয়ে হয় পরিবহন ব্যবস্থা তখন তেমন ভালো ছিলো না বলে টেংরাটিলায় মাছ,মুরগী, ডিম,সবজি দুধ,ঘি সবই ছিলো খুব সস্তা। একটা মুরগীর দাম ছিলো পঞ্চাশ পয়সা, খুব বড় মূরগী হলে এক থেকে দেড় টাকা। দুধের সের ছিলো পঁচিশ পয়সা,ঘি( তখন কেজি সিস্টেম ছিলো না) পাঁচ টাকা,ডিম এক টাকায় পঁচিশ থেকে তিরিশটা। এলাকার লোকজনের শাকসবজি বা মাংসের চেয়ে মাছই বেশি প্রিয় ছিল । প্রচুর মাছ পাওয়া যেতো।এছাড়া ফিল্ডের সংরক্ষিত জায়গার নিচু আর জলা জায়গাগুলিতে অহরহ কই,মাগুর শিং,টাকি কিলবিল করতো। সে মাছ শ্রমিকেরা যখন ধরতো তখন সবার বাসায় বাসায় দিয়ে যেতো।আমার মনে আছে খেতে খেতে ভালো না লাগলে বড় বড় মাছগুলি রেখে ছোটো মাছগুলিকে আমি সামনের ঝিরিটায় মুক্ত করে দিতাম। তবে মাছ বা মুরগীর মতো সব রকমের সব্জি টেংরা বা দোয়ারাবাজারে পাওয়া যেতো না। বিশেষ করে ফুলকপি, বাঁধাকপি ওলকপি, পালংশাক এসব পাওয়াই যেতো না এস্কর্ট দিয়ে সিলেট শহর থেকে আনতে হত। আলাদিন একবার ছুটিতে ছিলো বলে আমি অন্য একটা কাজের ছেলেকে বাঁধাকপি কাটার জন্যে বলেছিলাম। খানিকক্ষণ পরে দেখি সেই কপি ডাস্টবিনের শোভা বর্ধন করে আছে।আমি ছেলেটাকে জিজ্ঞেস করলাম কপিতে কি পোকা হয়েছিলো? ফেলে দিয়েছো কেন? সে উত্তর দিয়েছিলো, "কপিটা মেমসাব ভালা নায়। যত কাটি হুদাই পাতা আর পাতা বাইর অয়।কপি আর খুঁইজা পাই না।তাই ফালাইয়া দিছি।আমি তো শুনে থ। আলাদিনের মাছ কাটা দেখতে দেখতে আমি ভাবছিলাম অনেকদিন মাছের কালিয়া খাইনি। আজ রুই মাছের কালিয়া রাঁধবো। ছুটির দিনগুলি যে কোন দিক দিয়ে কেটে যাচ্ছিলো নিজেই জানিনা। বিশেষ করে জ্যোৎস্না রাতে কর্তার সাথে ছোট্ট লঞ্চটিতে চড়ে সুরমা নদীতে যখন ভেসে বেড়াতাম তখন চাঁদের কিরণে উছলে পড়া সুরমার কুলকুল করে বয়ে যাওয়া ঢেউগুলির অপরুপ সৌন্দর্যের দিকে মুগ্ধ দৃষ্টিতে তাকিয়ে থাকতাম। মনে হত চাঁদ যেন তার সবটুকু আলো ওই কুলকুল করা ঢেউগুলির মাথায় মুকুট পরিয়ে দিয়েছে। কখনো বা ছুটির দিনে গাড়ি নিয়ে পাহাড়ের আঁকাবাঁকা পথ ধরে ভারত বাংলাদেশ সীমান্তের ধার পর্যন্ত ঘুরে আসি,কখনো আবার হাঁটতে হাঁটতে ফিল্ড ছেড়ে গ্রামের কাছাকাছি গিয়ে গ্রামের মানুষের সহজ,সরল জীবন নিজের চোখে দেখে আসি। কখনো শ্রমিকদের নিজের হাতে লাগানো সব্জীর বাগান দেখি। আমাদের কোয়ার্টারটা ছিলো একটা টিলার ওপরে। টিলাটিকে ঘিরে যেখানে সেখানে ছড়িয়ে আছে নোনা ফল,কাঁঠাল, পেঁপে আর পেয়ারা গাছ।সারাক্ষণ সেসব গাছের ডালে ডালে পাখিদের কিচির মিচির লেগেই থাকে। টিলাগুলির খাঁজে খাঁজে ছড়িয়ে আছে আশ্চর্য সব ভেষজ গাছ।হাঁটতে গেলে পায়ে পায়ে জড়িয়ে যায়। আমি সব ভেষজ পাতা না চিনলেও থানকুনি আর গাঁদাল পাতা চিনি।আমার শাশুড়ি একদিন ওই টিলা থেকে থানকুনি আর গাঁদাল পাতা তুলে নিয়ে রান্না করেছিলেন।তাই আমারও চেনা হয়েছে। এছাড়াও টিলার খাঁজে খাঁজে পাহাড়ি কাছিমরা এসে গর্ত খুঁড়ে ডিম পেড়ে যেতো। ফুল আর ফুল।কত রকমের ফুলের গাছ যে লাগানো হত। লিলি,বেলি,জবা,গোলাপ,ডালিয়া,চন্দ্রমল্লিকা, গাঁদা তা আর বলে শেষ করা যাবে না। আমাদের বাংলোর লনের একধার বেলি ফুলে ধবধবে সাদা হয়ে থাকতো আর সেই ফুলের সৌরভে বাতাস সুরভিত হয়ে থাকতো। পরিবেশ এখানে গ্রামীন হলেও গ্যাস ফিল্ডে তা বোঝার উপায় নেই।গ্যাস,নিজস্ব জেনারেটর, সার্বক্ষণিক বিদ্যুৎ ও জল,ডাক্তার, আধুনিক হাসপাতাল,প্রতি পনেরো দিন পর পর করাচি থেকে আসা উর্দু আর ইংরেজি সিনেমার রোল ফিল্ডের ক্লাবে বসে দেখা ছাড়াও অহরহ দেশ বিদেশের অতিথিদের আসা যাওয়া লেগেই থাকতো। বিশেষ করে ঢাকা,করাচি আর বিলেত থেকে প্রায়ই অফিসের লোকজন আসা যাওয়া করতেন। এছাড়া শীতের সময়ে অতিথিরা আসতেন হাওরে পাখি শিকার করবার জন্যে। অজস্র পাখিতে তখন হাওরগুলি মুখরিত থাকতো।কত রকম পাখি যে তাঁরা শিকার করতেন। তার মধ্যে কাইম,বালিহাঁস, সারস,লেঞ্জা,বক,রাজহাঁসের কথা মনে আছে। সেসব শিকার করা পাখি ফিল্ডের গেস্ট হাউসে এনে রোস্ট করা হত। শিকার জিনিসটা আমি একেবারেই পছন্দ করি না। নিরাপদ আশ্রয়ের জন্যে আসা নিরীহ পাখিদের এভাবে গুলি করে মেরে ফেলাকে আমার খুব নিষ্ঠুর বলে মনে হত।এ নিয়ে কর্তার সাথে আমি ঝগড়া করতেও ছাড়তাম না। কারণ পাখি শিকারে সেও ছিল ওস্তাদ। সেই থেকে পাখির মাংস আমি খাইনা। এমন কি কবুতরও না। বর্ষার মতো শীতেরও খুব দাপট ছিলো জায়গাটিতে। সূর্যের দেখা পেতে পেতে অনেক সময় দুপুর বারোটা পেরিয়ে যেতো। রাতে প্রচণ্ড ঠান্ডা পড়তো।অনেক সময়ে বাঘের ডাকও শোনা যেতো।একবার একটা বাঘ শীতের হাত থেকে বাঁচার জন্যে কিভাবে যেন সীমানার কাঁটাতার পেরিয়ে ফিল্ডের ভেতরে ঢুকে সটান গেস্ট হাউসের বারান্দাতেই উঠে পড়েছিলো। গেস্ট হাউসে তখন এ,আর রহমান নামে একজন অতিথি ছিলেন তিনি এসেছিলেন পাখি শিকার করার জন্যে।বাঘটাকে দেখে ভদ্রলোকের হঠাৎ কী যে খেয়াল হল সবার নিষেধ উপেক্ষা করে তিনি বাঘটির ঠিক কপাল লক্ষ্য করে গুলি করে বসলেন।তাও আবার কিনা এয়ার গান দিয়ে। কপাল ভালো বাঘটা মারা গিয়েছিলো।এরপর বাঘ আর সেই ভদ্রলোকের একটা ছবি তুলে বাঁধিয়ে রাখা হয়েছিলো গেষ্ট হাউজে। বাঘের প্রসঙ্গে মনে পড়ে গেলো আরো একটি ঘটনা। এক দুপুরে আমি মেয়েকে নিয়ে শুয়েছিলাম হঠাৎ ফোঁস ফোঁস আওয়াজ শুনে ভয়ে চমকে ফিরে দেখি বিশাল এক গোসাপ টিলার জঙ্গল থেকে বেরিয়ে আমার বেডরুমে থপাস থপাস পা ফেলে এগিয়ে আসছে।আমি ভয়ে আমার মেয়েকে বুকে জড়িয়ে ধরে খাটের মাঝখানে দাঁড়িয়ে হাঁউমাঁউ করে চেঁচিয়ে উঠতেই কাজের লোকজন ছুটে এসে অবলীলায় সাপটির লেজ ধরে তুলে নিয়ে সেটিকে আবার জঙ্গলে নিয়ে ছেড়ে দিয়ে আসলো। গোসাপকে ওরা কিছুতেই মারতো না।বলতো," ওরা কারো ক্ষতি করেনা মেমসাহেব। বরং অন্য সাপগুলি ওদের ভয়ে এদিকে আসে না। দেখতে দেখতে আমার ছুটির দিনগুলি ফুরিয়ে আসছিলো। আমিও আবার চট্টগ্রাম ফিরে যাওয়ার প্রস্তুতি নিচ্ছিলাম । এর মধ্যে আমার কর্তা একদিন ছাতক সিমেন্ট কোম্পানীতে অফিসের কাজে যাবে। যাবার আগের দিন রাতে আমাকে বললো '" কাল সকালে তুমিও আমার সাথে যাবে।আতিক ভাই আর ভাবি তোমাকে নিয়ে যেতে বলেছেন।
