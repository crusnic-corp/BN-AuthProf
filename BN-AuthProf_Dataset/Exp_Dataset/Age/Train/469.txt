 ব্যাকটেরিয়া জনিত অসুখে ব্যাকটেরিয়াকে পরাস্ত করতে আমরা এন্টিবায়োটিক ব্যবহার করি। এই এন্টিবায়োটিক যদি কিছু ব্যাকটেরিয়াকে পরাস্ত করতে ব্যর্থ হয় তাহলে সেই ব্যাকটেরিয়া এন্টিবায়োটিক রেজিস্ট্যান্ট হয়ে যায় অর্থাৎ তাকে আর ওই এন্টিবায়োটিক দিয়ে পরাস্ত করা সম্ভব না। করোনার জন্য ভ্যাকসিন আবিষ্কার হচ্ছে। তার আবার দুটি ডোজ। প্রথম ডোজে ভাইরাসকে পুরোপুরি পরাস্ত করা সম্ভব না। তাই প্রথম ও দ্বিতীয় ডোজের ইন্টারমিট্যান্ট সময়ে ভ্যাকসিনেটেড মানুষকে আক্রমণ করে ভাইরাসগুলো কিছুটা রেজিস্টেন্ট ক্ষমতা প্রাপ্ত হয় কিনা বিজ্ঞানীদের ভেবে দেখা উচিত। বর্তমান অধিক শক্তিশালী করোনা স্ট্রেইন কি তারই ফল? আবার সারা পৃথিবী জুড়েই একটি গ্রুপ দাঁড়িয়ে গেছে যারা ভ্যাকসিন বিরোধী। শুনেছি খোদ ইংল্যান্ডেই ৫০% এর বেশি মানুষ ভ্যাকসিন নিতে চায় না। ফলে করোনাকে পৃথিবী থেকে সম্পূর্ণরূপে বিদায় করাও সম্ভব না। 
একজন নারীর মৃত্যু ও পত্রিকার ভূমিকা তুমি একটি পত্রিকার সম্পাদক। তোমার পত্রিকা শীর্ষ না হোক তুমি কিন্তু শীর্ষ সাংবাদিক। জ্ঞানী সম্পাদক । কিন্তু তোমার সেই পত্রিকা কোথাও খবরটা ছাপলো না, কেন? শীর্ষ গ্রুপ থেকে পয়সা পাও বলে? স্বাভাবিক। যারা পত্রিকা ছাপাতে পয়সা দিয়ে থাকে তাদের ছেলের মহান কুকীর্তি তুমি ছাপতে নাই পারো! তারমানে তোমার জ্ঞানী সাংবাদিকতা একটা চাকরি মাত্র! তাই তো সম্পাদক সাহেব? এবার আসি দেশের প্রথম সারির প্রথম পত্রিকা প্রসঙ্গে। একজন বাম সুশীল সম্পাদক ও প্রকাশক। তোমার পত্রিকায় খবরটা ছেপেছো কিন্তু ভুল করে নাকি লজ্জায় বসুন্ধরার নামটা নিতে পারোনি ? অন্য পত্রিকাগুলো কি করেছো? নাম নিতে মানা? কেন? বিজ্ঞাপন, পয়সা, ভাগা। এই জন্য কি? অহেতুক মন প্রশ্ন করে শুধু...
বিক্ষিপ্ত ভাবনা ========= ১. গুলশান ক্যাফে এবং শোলাকিয়া ঈদগাহের অদূরে সংঘটিত জঙ্গি হামলার পর সারা দেশের সব মানুষেরই নতুন এক ধরনের উপলব্ধি হয়েছে। হঠাৎ করে সবাই বুঝতে পেরেছে, ধর্মান্ধ এবং জঙ্গি বলতেই এতদিন চোখের সামনে যে মানুষগুলোর চেহারা ভেসে উঠত সেটা সঠিক নয়। এই দেশের সবচেয়ে নৃশংস জঙ্গিদের বড় একটা অংশ হচ্ছে কমবয়সী আধুনিক তরুণ, বিশ্ববিদ্যালয়ের ছাত্র। শিক্ষা মন্ত্রণালয় সব বিশ্ববিদ্যালয়ের সঙ্গে আলাপ করেছে, তাদের নির্দেশ দিয়েছে– কোনো ছাত্র যদি অনুপস্থিত থাকে সেটা কর্তৃপক্ষকে জানাতে। একজন ছাত্র হঠাৎ করে ক্লাশে আসা বন্ধ করে দিলে সেটা সবার আগে বুঝতে পারে তাদের শিক্ষকেরা। সত্যি কথা বলতে কী, আমি দীর্ঘদিন থেকে কোন ছাত্র ক্লাশে আসে আর কোন ছাত্র ক্লাশে আসে না– সেটা খুঁজে বেড়াই। তবে জঙ্গির খোঁজে নয়, সম্পূর্ণ অন্য কারণে। একজন ছাত্র বা ছাত্রী যখন বিশ্ববিদ্যালয়ে ভর্তি হয় আমরা তখন তাদের আর বাচ্চা ছেলে বা মেয়ে হিসেবে বিবেচনা করি না; আমরা তখন তাদের একজন দায়িত্বশীল বড় মানুষ হিসেবে বিবেচনা করি। কাজেই একজন বড় মানুষ ইচ্ছে হলে ক্লাশে আসবে; ক্লাশে না এসেই যদি সে তার সব লেখাপড়া করে ফেলতে পারে তাহলে ক্লাশে আসবে না। কাজেই মনে হতে পারে, আমাদের বুঝি তার স্বাধীন কাজকর্মে নাক গলাতে পারব না। কিন্তু আমি খুবই পুরনো মডেলের মানুষ, প্রতি ক্লাশে ছাত্রছাত্রীদের নাম ডাকি, একজন ছাত্র টানা কয়েকদিন অনুপস্থিত থাকলেই আমি তাকে খুঁজে বেড়াই। ক্লাশে অনুপস্থিত ছাত্রদের খবর পাঠিয়ে ক্লাশে ডাকিয়ে আনি এবং তাদের ক্লাশে হাজির থাকতে বাধ্য করি। শুধু তাই নয়, ক্লাশে অনুপস্থিত থাকলে তাদের আমার বিশাল একটা লেকচার শুনতে হয় এবং আমার ধারণা, বড় হয়ে যাওয়া ছেলেমেয়েরা তাদের স্বাধীনতায় এ রকম বাগড়া দেওয়ায় আমার ওপর যারপরনাই বিরক্ত হয়। কিন্তু মুখ ফুটে কিছু বলতে পারে না। মাথা নিচু করে সেই লেকচার হজম করতে হয়। আমার লেকচারের ভাষা খুব কঠিন এবং তার সারসংক্ষেপ অনেকটা এ রকম: “তুমি একটা পাবলিক বিশ্ববিদ্যালয়ে ভর্তি হয়েছ, প্রাইভেট বিশ্ববিদ্যালয়ে নয়। পাবলিক বিশ্ববিদ্যালয়ের একটা ছাত্রের পেছনে সরকারের কত টাকা খরচ হয় তুমি জানো? যদি না জেনে থাকো তা হলে বিশ্ববিদ্যালয়ের বাজেটকে প্রতি বছর পাশ করে বের হয়ে যাওয়া ছাত্রদের সংখ্যা দিয়ে ভাগ করো, হিসাব পেয়ে যাবে। দেখবে, দেশের সবচেয়ে হাইফাই প্রাইভেট ইউনিভার্সিটির ছাত্রছাত্রীদের পড়ালেখার জন্য যত টাকা খরচ করে তোমাদের পেছনে সরকার তার থেকে অনেক বেশি টাকা খরচ করে। কাজেই তুমি যদি ভেবে থাকো তুমি নিজের টাকায় কিংবা তোমার মা-বাবা বা গার্ডিয়ানের টাকায় লেখাপড়া করছো, জেনে রাখো, সেটা পুরোপুরি ভুল ধারণা। তুমি এখানে পড়ছো সরকারের টাকায়।” এরপর আমি গলার স্বর আরো ভারী করে আরো কঠিন ভাষায় বলি, “তোমাকে লেখাপড়া করানোর জন্য সরকার সেই টাকা কোথা থেকে পায়? সরকার সেই টাকা পায় দেশের খেটে খাওয়া মানুষের কাছ থেকে, শ্রমিক-চাষী-মজুরদের কাছ থেকে। কাজেই তুমি মোটেই নিজের টাকায় লেখাপড়া করছো না– তোমার লেখাপড়ার খরচ দিচ্ছে এই দেশের কোনো একজন গরিব মানুষ, কোনো একজন চাষী, রিকশাওয়ালা কিংবা গার্মেন্টসের কোনো একজন মেয়ে। যে গরিব মানুষের টাকায় তুমি বাংলাদেশের বড় একটা পাবলিক বিশ্ববিদ্যালয়ে পড়ালেখা করছো, সেই গরিব মানুষটি হয়তো নিজের ছেলে বা মেয়েকে লেখাপড়াই করাতে পারেনি। কিন্তু তোমার লেখাপড়ার খরচ দিয়ে যাচ্ছে।” তারপর আমি লেকচার শেষ করার জন্য বলি, “কাজেই তোমার ইচ্ছে হলো না, তাই তুমি ক্লাশে আসবে না– সেটি হতে পারে না। তোমার সেই অধিকার নেই। তোমাকে ক্লাশে আসতে হবে এবং লেখাপড়া করতে হবে।” সাধারণত এ রকম কঠিন লেকচারের পর কাজ হয়; ছেলেমেয়েরা প্রায় নিয়মিত ক্লাশে হাজির থাকে। আমি এতদিন তাদের শুধুমাত্র নিজের দেশের জন্য দায়বদ্ধতার কথা শুনিয়েছি। বোঝাই যাচ্ছে, এখন থেকে ক্লাশে হঠাৎ করে কোনো ছাত্র বা ছাত্রী অনুপস্থিত থাকতে শুরু করলে, আমাকে সম্পূর্ণ ভিন্ন একটা বিষয় নিয়ে উদ্বিগ্ন হতে হবে; দেখতে হবে, সে হঠাৎ করে জঙ্গিদের খাতায় নাম লিখিয়েছে কি না! ১ জুলাইয়ের এত বড় একটা ঘটনা ঘটে যাওয়ার পর দেশের সব মানুষের মতো আমিও আধুনিক শিক্ষিত তরুণদের এই অচিন্তনীয় নৃশংসতার কারণটি বোঝার চেষ্টা করেছি। বুঝতে পারিনি। আমাদের যেসব সহকর্মী এই বিষয়গুলো নিয়ে একাডেমিক গবেষণা করে থাকেন, তাঁরা আমাকে ‘ব্রেন ওয়াশের’ প্রক্রিয়াটি বোঝানোর চেষ্টা করেছেন। তাঁদের কাছ থেকে অনেক কিছু জেনেছি। তারপরও আমি ‘মানুষ কেমন করে অমানুষ হয়ে যায়’– সেটা এখনো বুঝতে পারিনি। শুধু অনুমান করতে পারি, যারা এই তরুণদের ব্যবহার করে, তাদের এই দেশের জন্য কোনো মায়া নেই। দেশের জন্য মায়া থাকলে একজন তরুণ নিশ্চয়ই জঙ্গি হতে পারে না। আমার খুব জানার ইচ্ছে করে, এই আধুনিক তরুণেরা কোনো একুশে ফেব্রুয়ারিতে শহীদ মিনারে গিয়েছে কি না, কোনো বিজয় দিবসে ‘আমার সোনার বাংলা’ গেয়েছে কি না, বাংলাদেশের ক্রিকেট খেলা থাকলে টেলিভিশনের সামনে বসে সাকিব-মাশরাফি-মুস্তাফিজদের খেলা দেখে আনন্দে চিৎকার করেছে কি না! আমরা কি আমাদের দেশের তরুণদের ভেতরে দেশের জন্য ভালোবাসার জন্ম দিতে ব্যর্থ হয়েছি? এই বিষয়টা নিয়ে যখন আমি চিন্তা করি, তখন সবসময়ই আমি সাধারণত একটা দীর্ঘশ্বাস ফেলি। আমি আগেই বলেছি, নৃশংস জঙ্গিদের মানসিকতা আমি কখনো বুঝতে পারব না। কিন্তু আমাদের একেবারে সাধারণ ছাত্রছাত্রীদের চিন্তাভাবনা এবং মানসিকতাটুকু তো আমাদের বোঝা উচিৎ। আমরা কি তাদের বুকের ভেতর দেশের জন্য সত্যিকারের ভালোবাসার জন্ম দিতে পেরেছি? কেন এই দেশের সবচেয়ে বড় বড় বিশ্ববিদ্যালয়ের প্রতিটি ছাত্রছাত্রীর জীবনের প্রধান উদ্দেশ্য হয়– পাশ করেই দেশের বাইরে চলে যাওয়া এবং কখনোই ফিরে না আসা। অনেক বিশ্ববিদ্যালয়ের অনেক ব্যাচ আছে যাদের একজন ছাত্রও দেশে নেই। আমাদের গরিব-দুঃখী চাষী-শ্রমিক-মজুরের টাকায় লেখাপড়া করে ছেলেমেয়েরা কেন বাইরের লেখাপড়া শেষ করে নিজের দেশে ফিরে আসতে চায় না? কেন একুশে ফেব্রুয়ারিতে শহীদ মিনারের কথা মনে করে তারা দীর্ঘশ্বাস ফেলে না? পয়লা বৈশাখে কেন তারা বটমূলে গান শুনতে চায় না? কেন বই মেলায় নতুন বইয়ের ঘ্রাণ নেওয়ার জন্য মন উচাটন হয় না? আকাশ কালো করে আসা মেঘ, ঝমঝম বৃষ্টি দেখার জন্য কেন তাদের মন উতলা হয় না? এই দেশের সাধারণ মানুষের জন্যে কিছু একটা করার জন্য কেন তাদের বুক টনটন করে না? আমি সেটাই বুঝতে পারি না। আমি কেমন করে একজন জঙ্গির চিন্তাভাবনা বুঝতে পারব? ২. জঙ্গিদের নৃশংসতার ঘটনাগুলো ঘটে যাওয়ার পর আজকাল ব্যাপারটা নিয়ে সবাই আলোচনা করছে। কারো সঙ্গে দেখা হলেই এ বিষয়ে তাদের নিজেদের অভিজ্ঞতার কথাগুলো বলছে। আমি যতগুলো ঘটনার কথা শুনেছি, তার মধ্যে সবচেয়ে ভয়ংকর ঘটনাটি জঙ্গিদের নিয়ে নয়, ছোট শিশুদের নিয়ে। বাচ্চাদের একটা স্কুলের শিক্ষকেরা আবিষ্কার করলেন, হঠাৎ করে একটা শিশু কেমন যেন মারমুখী হয়ে গেছে এবং স্কুলে এসে যখনতখন অন্য বাচ্চাদের মারতে শুরু করছে। কিছুদিন পর আবিষ্কার হলো, সে সবাইকে মারছে না, ঘুরেফিরে সে নির্দিষ্ট কিছু শিশুকে মারছে এবং যাদের মারছে তারা সবাই হিন্দু ধর্মাবলম্বী। স্বাভাবিক কারণেই মারকুটে শিশুর সঙ্গে শিক্ষকেরা কথা বললেন এবং জানতে পারলেন, বাসা থেকে তাকে বলা হয়েছে, ‘হিন্দুরা হচ্ছে কাফের এবং কাফেরদের মারতে হবে। তাদের মারলে সওয়াব হবে।’ যে দুধের শিশুটি এ রকম একটা ধারণা নিয়ে বড় হচ্ছে, বড় হওয়ার পর তাকে নৃশংস একজন জঙ্গি বানানো নিশ্চয়ই পানির মতো সহজ। গুলশান ক্যাফের ঘটনা ঘটে যাওয়ার পর হঠাৎ করে সবার টনক নড়েছে। বিশ্ববিদ্যালয়ের শিক্ষক-কর্মকর্তাদের নিয়ে আলোচনা হচ্ছে। কিন্তু আমার ধারণা, ব্যাপারটা শুধুমাত্র বিশ্ববিদ্যালয় পর্যায়ের ছাত্রছাত্রীদের নয়। এর শেকড় অনেক গভীরে, একেবারে দুধের শিশুরা যেন ঠিকভাবে বড় হয়– সেটাও দেখতে হবে। খুব ছোট একটা শিশুকে ভয়ংকর কিছু ধারণা দিয়ে বড় হতে দিলে যেরকম পরে আমাদের মাথা চাপড়ানো ছাড়া আর কিছু করার থাকে না, ঠিক সেরকম তাদের সুন্দর কিছু বিশ্বাস দিয়ে বড় করলে ভবিষ্যতে তারাই আমাদের সম্পদ হয়ে যাবে। কাজেই আমি মনে করি, একেবারে ছোট শিশুদের কারিকুলাম, বইপত্রগুলো খুটিয়ে খুটিয়ে দেখে তাদের জন্যে এমনভাবে বইগুলো লেখা হোক, তারা যেন সেখান থেকেই মানুষ হওয়ার প্রথম শিক্ষা পেয়ে যায়। তারা যেন একটি বিশ্লেষণী  মন নিয়ে বড় হয়, ধর্মান্ধ মানসিকতা নিয়ে বড় না হয়। ৩. গত কিছুদিনে সবাই নিশ্চয়ই আরো একটা বিষয় লক্ষ্য করেছে; কিন্তু কেউই সেভাবে বিষয়টা নিয়ে আলোচনা করার সাহস পাচ্ছে না। সেটি হচ্ছে, প্রাইভেট বিশ্ববিদ্যালয়ের জঙ্গি-সমস্যা সমাধান করার জন্য ‘ছাত্রলীগ’ সমাধান। খবরের কাগজে দেখলাম, ছাত্রলীগ ঘোষণা দিয়েছে– তারা সব প্রাইভেট বিশ্ববিদ্যালয়ে ছাত্রলীগ কমিটি করে দেবে। খবরটি পড়ে আমি হাসব না কাঁদব; বুঝতে পারছি না। আমি প্রায় দুই যুগ থেকে আমাদের বিশ্ববিদ্যালয়ে আছি। কাজেই ছাত্রদের রাজনৈতিক সংগঠনগুলো খুব কাছে থেকে দেখে আসছি এবং তাদের কাজকর্ম খুব ভালো করে জানি। বিএনপি-জামায়াতের আমলে ছাত্রলীগ খুঁজে পাওয়া যেত না, এখন তাদের সংখ্যা অনেক। বেশ কিছুদিন আগে আমাদের কোনো একটি প্রজেক্টের জন্য কিছু যন্ত্রপাতি কেনা হবে এবং যারা সেগুলো দেবে হঠাৎ করে তারা আমার সঙ্গে যোগাযোগ করে জানাল যে ছাত্রলীগের কিছু নেতা তাদের কাছে এত বড় অংকের টাকা চাইছে যেটা তাদের পক্ষে দেওয়া সম্ভব নয়। খুব স্বাভাবিকভাবেই আমার মেজাজ খুব খারাপ হলো এবং আমি নেতাদের ডেকে পাঠালাম (এর মধ্যে একজন আমার সঙ্গে দেখা হলেই পা ছুঁয়ে সালাম করে ফেলে)। আমি যখন তাদের ঘটনাটা জানালাম তখন একজন নেতা গলা কাঁপিয়ে ঘোষণা দিল, “স্যার, আপনি চিন্তা করবেন না। আমি আমার ছেলেদের বলে দিয়েছি তারা চাঁদা চাইবে না। এই বিশ্ববিদ্যালয়ে আপনার কোনো প্রজেক্টের কোথাও কখনো চাঁদা নেওয়া হবে না।” আমি বললাম, “না, শুধু আমার বেলায় তোমরা ছাড় দেবে– এটা হতে পারবে না। তোমাদের বলতে হবে, আমাদের বিশ্ববিদ্যালয়ে কোনো চাঁদাবাজি হবে না।” ছাত্রলীগের নেতা মোটামুটি সরল মুখে বলল, “না, স্যার, সেটা সম্ভব না!” তারপর আবার আমার পা ছুঁয়ে সালাম করে বের হয়ে গেল। এই বিশ্ববিদ্যালয়ের যেসব ঘটনা আমি দেখেছি তার মধ্যে এগুলো হচ্ছে তুচ্ছ ঘটনা। বড় ঘটনাগুলোর কথা দেশের সবাই জানে। যখন ভাইস চ্যান্সেলর ছাত্রলীগের ছেলেদের ব্যবহার করে শিক্ষকদের গায়ে হাত তুলিয়েছেন, তখন মাননীয় প্রধানমন্ত্রী নিজে বলেছেন, ‘আগাছা উপড়ে ফেলতে হবে।’ ছাত্রলীগের কেন্দ্রীয় কমিটি থেকে কয়েকজনকে বহিষ্কার করা হলো, বিশ্ববিদ্যালয় থেকেও কয়েকজনকে বহিষ্কার করা হলো। সেই আগাছাকে আসলে উপড়ে ফেলা হয়নি, জমিতে সার দিয়ে আগাছাগুলোকে আবার নতুন করে লাগানো হয়েছে। বহিষ্কার করা আসলে একটি লোক-দেখানো ব্যাপার; সবাই নিজের জায়গায় আছে। ছাত্রলীগের যেসব কমিটি করা হয়েছে, সেখানে এই আগাছাগুলোকে বড় বড় পদে রাখা হয়েছে। বিশ্ববিদ্যালয় কর্তৃপক্ষ জল-হাওয়া দিয়ে এই আগাছাগুলো বড় করেছে, তারা ধীরে ধীরে মহীরুহ হয়ে উঠছে। আমি ব্যাপারগুলো টের পাই। কারণ, যখনই কোনো কিছু কেনাকাটা করতে হয়, কোনো সাপ্লায়ার ছাত্রলীগের ভয়ে এখানে কোনো কিছু সাপ্লাই দিতে রাজি হয় না। শুধু তাই নয়, নিজেদের ভেতরে মারামারি করে এখানে লাশ পর্যন্ত পড়েছে। যে সংগঠনটি মাননীয় প্রধানমন্ত্রী শেখ হাসিনার নির্দেশ উপক্ষো করে একটা বিশ্ববিদ্যালয়ে টিকে থাকে এবং যাদের কারণে আমরা বিশ্ববিদ্যালয়ের দৈনন্দিন ছোটখাটো কেনাকাটাও করতে পারি না, সেই সংগঠনগুলো প্রাইভেট বিশ্ববিদ্যালয়ে নিজেদের কমিটি করে জঙ্গি-সমস্যা মিটিয়ে দেবে– এ কথা এই দেশে আর যেই বিশ্বাস করুক, আমি বিশ্বাস করি না! একটা বিশ্ববিদ্যালয়ে ছাত্রলীগের সংগঠন থাকলেই সেই বিশ্ববিদ্যালয়ে জঙ্গি তৈরি হবে না– এর থেকে হাস্যকর যুক্তি আর কিছু হতে পারে না। আমাদের বিশ্ববিদ্যালয়ে ছাত্রলীগ খুব ভালোভাবেই আছে, স্বয়ং ভাইস চ্যান্সেলর তাদের দেখভাল করেন। যাদের অপরাধের জন্য বহিষ্কার করা হয়, তাদের আবার বড় পদ দিয়ে ফিরিয়ে আনা হয়। এখান থেকে কয়েকদিন আগে একটি ছাত্রকে জঙ্গিসংগঠনের সমন্বয়ক হিসেবে ধরে নেওয়া হয়েছে। শুনতে পাচ্ছি, আরো অনেকে আছে। সাধারণ ছাত্রছাত্রীদের সত্যিকারের মানুষ হিসেবে বিকশিত করতে হলে বিশ্ববিদ্যালয়ে সাহিত্য-শিল্প-সংস্কৃতির একটা সুন্দর পরিবেশ তৈরি করতে হয়। ক্লাশরুমের বাইরে ছাত্রছাত্রীদের সঙ্গে শিক্ষকদের সময় দিতে হয়। বিশ্ববিদ্যালয়ের জীবনটুকু যেন তাদের আনন্দময় একটা স্মৃতি হয়ে থাকে, তার জন্য চেষ্টা করতে হয়। আমি প্রায় দুই যুগ থেকে এখানে এই কাজগুলো করে এসেছিলাম। গত বছর যখন আবিষ্কার করেছি যে, এখানে একজন ভাইস চ্যান্সেরর ছাত্রলীগের ছেলেদের দিয়ে শিক্ষকদের গায়ে হাত তুলতে পারেন এবং সবকিছু জেনেশুনেও সরকার না দেখার ভাণ করে তাঁকে বহাল তবিয়তে রেখে দিতে পারে, তখন আমি উৎসাহ হারিয়ে ফেলেছি। আমার মনে হয়, সারা দেশে আমার মতো কতজন শিক্ষক উৎসাহ হারিয়ে নিজেদের ভেতর গুটিয়ে নিয়েছে সরকার তার একটা জরিপ নিয়ে দেখতে পারে। না দেখার ভাণ করলেই সমস্যা চলে যায় না, সমস্যার সমাধান করতে হলে তার মুখোমুখি হতে হয়।
চাঁদের মুখে সূর্যের আলো পড়েছে বলেই চাঁদ সুন্দর । আবার সেই চাঁদের আলো আপনার মুখে পড়ায় আমি ধন্য হয়ে গিয়েছি
একটি অভিযোগের ভিত্তিতে বাসায় ফ্রিজে রাখা রেডি টু ইট (প্যাকেটজাত) সামুচা এবং সিঙ্গারা দেখলাম ১ বছর মেয়াদ দেয়া হয়েছে। সেলফ লাইফ বা মেয়াদকাল যে কেউ যে কোন সময় নির্ধারণ করে ঘোষণা দিতে পারে। কিন্তু সেটার বৈজ্ঞানিক ভিত্তি বা সেলফ লাইফ স্টাডি রিপোর্ট থাকতেই হবে। সব কোম্পানিকে সেলফ লাইফ স্টাডি রিপোর্ট দাখিল করতে হবে নিরাপদ খাদ্য কর্তৃপক্ষের কাছে। ১ বছর মেয়াদি পণ্যের ক্ষেত্রে বিক্রেতার ফ্রিজিং টেম্পারেচার পরীক্ষা করা হবে।
মুজিব বর্ষ ও মুক্তিযুদ্ধের ৫০ বছর উপলক্ষে অন্বয় প্রকাশ - এর কুইজ প্রতিযোগিতা: প্রশ্ন।। তের ।। ছবিটি একজন প্রতিষ্ঠিত কবির কলেজ জীবনের । বলতে হবে ছবিটি কার? (কলেজ জীবনের পূর্ণ নাম লিখতে হবে)। 
আলহামদুলিল্লাহ আমার ছাদ বাগানে আপেল গাছের ফুল । এতেই আমি খুশি। ভাবতে পারিনি আমার কাছে এত তাড়াতাড়ি ফুল আসবে। কয়েক মাস আগে মামুন উর রশিদ ভাইয়ের থেকে সংগ্রহ করেছিলাম। ধন্যবাদ মামুন ভাই
যার কোন স্মৃতি নেই, ব্যক্তিগত দুঃখ-সুখ নেই, কি স্বপ্নে কি জাগরনে হুজুরের জুতা মোবারক জেগে থাকে মাথার ভেতর যার মস্তিষ্কের মতো । একান্ত তারই জন্যে হুজুরের দরোজাটা খোলা, এ-সময়ে সেই পাবে সৌভাগ্যের সুগোপন সিঁড়ি । কবিতাংশ: যোগ্যতা
শিউলি আক্তার শান্ত, শিশু সরকারি প্রাথমিক বিদ্যালয়ের ৩য় শ্রেণির শিক্ষার্থী। জন্মগত ত্রুটির কারণে সে জন্ম থেকে কোনো শব্দ শুনতে পায়নি, যার ফলে সে মুখ দিয়ে কষ্ট, দুঃখ, আনন্দের অভিব্যক্তি সূচক শব্দ ছাড়া অন্য কোনো শব্দ উচ্চারণ করতে পারেনি। আজ শান্তর জীবনে এক আনন্দের দিন।উপজেলা শিক্ষা অফিস মৌলভীবাজার সদর কর্তৃক তাকে শ্রবণযন্ত্র কিনে দেওয়ায় আজ শান্ত প্রথমবার কানে কোনো শব্দ শুনল।প্রথম যখন তার কানে যন্ত্র লাগানো হয়, তখন সে বারবার শিউরে উঠছিল।আমি ও তার মা বারবার তার নাম ধরে ডাকলেও সে সাড়া দিচ্ছিল না, কারণ সে তো কখনো তার নাম শুনেনি।পরে ডাক্তারসাহেব যখন কলম দেখিয়ে বললেন, ক-ল-ম, তখন সে কলম বলার চেষ্টা করল।এই রকম আরও কয়েকটি জিনিস দেখিয়ে নাম বলা হলো শান্ত তার মতো করে বলার চেষ্টা করল।আনন্দে তার চোখমুখ চিকচিক করে উঠলো, আনন্দে আমার চোখ দিয়েও পানি চলে এলো।শান্তকে যখন একটু বেশি বয়সেই প্রথম শ্রেণিতে ভর্তি করি তখন তাকে তার সহপাঠীদের সাথে পরিচয় করিয়ে দিতে গিয়ে বলেছিলাম এই আমার মেয়ে শান্ত, আজ থেকে তোমাদের সাথে পড়বে, তোমরা তাকে সবসময় সাহায্য করবে, শান্ত তার মায়ের সাহায্যে ইংগিতে আমার কথা বুঝতে পেরেছিল,আমার সাথে দেখা হলেই সে মুখ ভরে হাসতো।ক্লাসে কেউ তার সাথে মারামারি করলেই সে এক দৌড়ে আমার কাছে ছুটে আসতো। ইশারা ইংগিতে আমাকে সে ঘটনা বোঝানোর চেষ্টা করতো।এখন শান্তর চলাফেরার কষ্ট অনেকটাই কমবে।আগামী সপ্তাহে তাকে স্পিচ থেরাপির জন্য সিআরপিতে নিয়ে যাব। শান্তকে শ্রবণ যন্ত্র কিনে দেওয়ার জন্য শরীফ মোহাম্মদ নেয়ামত উল্লাহ স্যার (বর্তমান উপজেলা শিক্ষা অফিসার, ওসমানীনগর) এবং উপজেলা শিক্ষা অফিসার মোহাম্মদ মোতাহার বিল্লাহ স্যার আন্তরিকভাবে চেষ্টা করেছেন। অন্যান্য উপজেলা শিক্ষা অফিসার মহোদয়গণও এ ব্যাপারে সহযোগিতা করেছেন। স্যারদের প্রতি কৃতজ্ঞতা প্রকাশ করছি। সকলের কাছে শান্তর জন্য দোয়া প্রার্থনা করছি।
ফেনী দাগনভূঞার শাহীন দীর্ঘ চার বছর পর সৌদিআরব থেকে বিমানবন্দরে নেমে সেখান থেকেই গাড়ি ভাড়া নিয়ে বাড়ি ফিরছিলেন । পথিমধ্যে ঢাকা মুরর্দাপাড়া হাইওয়ে রোড ব্লক করে ডাকাতদল তার সবকিছু ছিনতাই করে নিয়ে যায়। মাটিয়ে গড়াগড়ি করে তিনি আত্নচিৎকার করছেন । কিন্তু মনে হচ্ছে শোনার কেউ নেই । দিনরাত পরিশ্রম শেষে নিজের হাতে রান্নাবান্না, ধোয়ামোছা করে করে খেতে হয় এদের অধিকাংশের। ঘামঝরা অর্থ বাড়িতে পাঠান স্বজনদের মুখে হাসি ফোটাতে। দীর্ঘকাল পর অনেক স্বপ্ন নিয়ে প্রিয় স্বদেশে ফেরেন বুকভরা নিশ্বাস নিতে, প্রিয়জনদের সাথে আনন্দের সময় কাটাতে। কিন্তু হায়, অসহায়ের মত আর্তনাদ ছাড়া তার জন্যে আর কিছুই বাকী রইলো না হয়তো। কেউ কি আছেন দেখার, দেখাবার, সহযোগিতার! যাদের রেমিট্যান্স দেশের দ্বিতীয় বৃহত্তর আয়ের উৎস, আমি তাদের কষ্ট নিজ চোখে দেখেছি, কেঁদেছি বহুবার । হে আল্লাহ, এই ভাইটির সহায় হোন।
"হুমায়ূন আহমেদ যাঁহাদের জন্য লিখিতেন তাঁহাদের মাপেই তিনি গড়িয়া উঠিয়াছিলেন। তিনি যাঁহাদের জন্য লিখিতেন তাঁহারা কাঁহারা? যদি বলি সাজ্জাদ শরিফ কিংবা ব্রাত্য রাইসুর মত পাঠকদের জন্য তবে পরিচয়টা পূর্ণ হয় না। ইঁহারাও একটি দলের সভ্য। কি তাঁহাদের পরিচয়? তাঁহারা ‘বাঙ্গালি মুসলমান’ বা বাংলাদেশের ‘বাঙ্গালি’ বলিলেও কথাটা ফুরাইতেছে না। তাঁহারা আরও। তাঁহারা অধিক। তাঁহারা নিম্ন-মধ্যবিত্ত। ফরাশি আওয়াজে ‘লো পুতি বুর্জোয়া’। ইংরেজিতে বলে ‘মিডল ক্লাস’।" সলিমুল্লাহ খানের ওয়েবসাইটে আজ সন্ধ্যায় আসিতেছে হুমায়ূন আহমেদ বিষয়ক রচনা (ওয়েবের লিংক কমেন্টে)। "এই লেখাটি পরলোকগত লেখকের স্মৃতির সহিত যাহাকে বলে মানানসই হইবে না" বিধায় লেখকের পরলোকগমন দিবসের একদিন পর তাহা প্রচারিত হইতেছে। ছবি: বাংলা ট্রিবিউন
মহামারীকালে নাট্যচর্চার নতুন পথ অনুসন্ধানে দেশ নাটক আয়োজিত আন্তর্জাতিক অনলাইন সেমিনার। আজ রাত ৮ টায় বাংলাদেশ সময় : রাত ৮ টা কলকাতা সময় : রাত ৭.৩০ আপনারা সবাই আমন্ত্রিত ফেসবুক লাইভ স্ট্রিমিং এ।
😃 যারা এখানে লাইক দিতেছেন তাদের আনফ্রেন্ড করবো। না করলেও হইত আনফ্রেন্ড। কিন্তু করবো। বিশেষত প্রচারের জন্যে।
আমরা আইনজীবীরা বিনয়ী, ভদ্র এবং অন্যকে সম্মান প্রদর্শন করতে জানি। সে শিক্ষা আমরা গ্রহণ করেছি। খুব স্বাভাবিকভাবে আমরা অন্যদের কাছ থেকে সম্মান আশা করি। আমাদের পেশাটা স্বাধীন। আমরা কারো বেতনে চলিনা। কারো চাকরি করিনা। কারো অঙ্গুলি হেলনে চলার সময় আমাদের নেই। ব্যবসায়ী,শিক্ষক, ডাক্তার, ক্ষমতাবান, ফকির এমনকি সরকারও আমাদের মক্কেল হতে পারে। আমার ইচ্ছে হলে আমি কারো মামলা করবো না হলে করবোনা। এ বিষয়ে কাউকে জবাবদিহি করার কোন প্রয়োজন আমরা মনে করিনা। এমনকি কাউকে পাত্তা দেয়ারও দরকার মনে করিনা। তিনি যেই হোন এমনকি কোন দেশের প্রেসিডেন্ট হলেও তাকে জবাবদিহি করার কোন ইয়ে নেই। বরং আইনের ব্যত্যয় ঘটলে যতো বড় ক্ষমতাশালী হোক তাকে নোটিশ করা কিংবা তার বিরুদ্ধে আইনি সহায়তা দেয়ার পূর্ণ সাংবিধানিক অধিকার একজন আইনজীবী হিসেবে আমার আছে। আমাকে বিজ্ঞ বলা হয়। কেন বিজ্ঞ বলা হয়? বিজ্ঞ কোন টাইটেল নয় কিংবা ইয়ে নয় যে টাকা দিয়ে কিনে লাগিয়ে দিয়েছি। শখ করেও কেউ আমাদের বিজ্ঞ বলেননা। আমরা সর্ব বিষয়ে জ্ঞান রাখি বলে এবং জ্ঞানী বলে আমাদের বিজ্ঞ বলা হয়। স্যোশাল ইঞ্জিনিয়ার বলা হয়। ন্যাচারাল গার্ডিয়ান অব দ্যা সোসাইটি বলা হয়। আমরা বিজ্ঞ, জ্ঞানী, বিনয়ী, শ্রদ্ধার পাত্র বলে আমাদের মধ্য থেকে উচ্চতর আদালতে বিচারপতি নিয়োগ করা হয়, উচ্চতর আদালত জটিল আইনগত বিষয়ে সিদ্ধান্ত নিতে আমাদের সহায়তা নেন। বাংলাদেশের রাষ্ট্রপতি, স্পীকার, গুরুত্বপূর্ণ মন্ত্রনালয়ের মন্ত্রী আমাদের মধ্য থেকে নিয়োগ করা হয়। এমনি এমনি নিয়োগ দেয়া হয়না। আমরা অনেক জানি বলেই নিয়োগ দেয়া হয়। আমরা বিজ্ঞজন বলেই আমাদের উপর আস্থা রাখে। এদেশের রাজনীতিকদের দুঃসময়ে, এদেশের যেকোন অর্জনে আমাদের উপর ভরসা করতে হয়। এই আমাদেরকেই কিছু কিছু ইয়ে সুযোগ পেলে অসম্মান করতে চান, কোন কোন ক্ষেত্রে অসম্মান করেনও। কিন্তু তাতে আমাদের কিছু এসে যায়না। আমরা ওসবে পাত্তাও দিইনা। কারণ যারা এমন করেন তাদের আমরা অসভ্য, মূর্খ, বর্বর, ছোটলোক, আদবলেহাজহীন বেয়াদব মনে করি। আমরা মনে করি তারা পরিবার, বিদ্যায়তন কিংবা পারিপার্শ্বিকভাবে জ্ঞানী মানুষকে সম্মান দিতে শিখেননি। তাদের এসবে আমরা কষ্ট নিইনা। মনে কষ্ট লাগে তখন যখন আমরা যাদের মাথায় তুলে রাখি, আমরা যাদের সর্বোচ্চ সম্মান দিতে এতোটুকু কার্পন্য করিনা তারা আমাদের অসম্মান করেন, আমাদের সাথে প্রভূত্ব দেখাতে চেষ্টা করেন। অথচ আমাদের সাথে তেমন আচরণ করার কোন নৈতিক বা আইনগত অধিকার তাদের নেই। তারা ভুলে যান যে আমাদেরকে বিজ্ঞ বলা হয়। তারা যখন ক্ষমতার দম্ভে অন্ধ হয়ে বে-আইনি ও অযাচিত নির্দেশনা দেন তা আমাদের পীড়া দেয়। আমাদের মধ্যে প্রশ্নের উদ্রেক করে। তার জ্ঞান এবং যোগ্যতা নিয়ে আমরা আইনজীবীরা সংশয়ে পড়ে যাই। কারণ তাদের হাতেই আমার রাষ্ট্র এদেশের মানুষের ন্যায়বিচার পাবার দায়িত্ব দিয়েছে। আমরা আইনজীবীরা বিজ্ঞ এবং বিনয়ী।আমরা আইনজীবীরা এদেশের সংবিধান রচনা করেছি। বাংলাদেশের নেতাদের উপর জুলুম নির্যাতনের বিরুদ্ধে আইনি লড়াই করেছি। এদেশের যেকোন ক্রান্তিক্ষণে আমরা দৃঢ় প্রত্যয়ে এগিয়ে এসেছি। আমাদের সাথে প্রভুর মতো আচরণ করবেননা। বে-আইনি কোন কিছু চর্চা করতে যাবেননা। আমরা এসব পছন্দ তো করিনা বরদাস্তও করিনা। আইনজীবীদের সাথে অনাকাঙ্ক্ষিত আচার আচরণের বিষয়ে সোচ্চার হয়ে আমরা সুরক্ষার দাবি তুলেছি। বিজ্ঞ আইনজীবীদের সাথে বিজ্ঞ বিচারক, আদালতের কর্মচারী, আদালতে কর্মরত পুলিশ, সরকারী কর্মকর্তা কর্মচারীদের আচার ব্যবহার কিরূপ হবে, এদের কাছে বিজ্ঞ আইনজীবীদের মর্যাদা নিরূপনের জন্য জাগ্রত আইনজীবী পরিষদের পক্ষ থেকে আইনজীবী সুরক্ষা আইন প্রণয়নের এর দাবি করে আসছি। সারাদেশের বিজ্ঞ আইনজীবীরা এই দাবিতে সোচ্চার হয়েছেন। ইনশাআল্লাহ, আমাদের প্রাণের দাবি আইনজীবী সুরক্ষা আইন একদিন বাস্তবায়ন হবেই।
অমর একুশে বইমেলা ২০২১, বাংলা একাডেমি। সোহরাওয়ার্দী উদ্যান চত্বরে পার্ল পাবলিকেশন্স। প্যাভিলিয়ন ৪। "আশ্চর্য মেঘদল"। পাতায় পাতায় ভালোলাগা। হয় আজ বইমেলায় নয়তো রকমারি ডট কম
একটি বিষয় খেয়াল করার মতো। এই যে, কিশোর-কিশোরী একে অপরের দ্বারা খুন হচ্ছে, বন্ধুর দ্বারা বান্ধবী হত্যা হচ্ছে, বন্ধুর বাসায় গ্রুপ-স্টাডি করতে গিয়ে কেউ মারা যাচ্ছে, বা আত্নহত্যা হচ্ছে - এই ধরনের সংবাদগুলিতে ঘুরেফিরে ফাইনালি খুন বা হত্যা হওয়াটাই প্রাধান্য পাচ্ছে! কিন্তু ছেলে মেয়েদের অবাধ মেলামেশা, তাদের অবৈধ শারীরিক মেলামেশা, অশালীন নাটক সিনেমার উত্তেজনা, সারারাতের মদ খাওয়া পার্টি, এই দিবস - সেই দিবস সেলিব্রেশানের নামে অশালীনতা - এগুলির কিছুই খুব একটা গুরুত্ব পাচ্ছে না হত্যার চাইতে। আপনি এই সকল ঘটনায় পুলিশের বিবৃতিগুলি শুনবেন বা ব্রেকিং নিউজের টাইটেলগুলি দেখবেন - সেখানেও ❝হত্যাটাই❞ বেশি প্রাধান্য পায়। তারা যখন বিবৃতি দিচ্ছে অনেকটা হালকা-ভাবে এভাবে বলছে, ❝তাদের পূর্ব পরিচয় ছিলো, নিয়মিত শারীরিক সম্পর্ক হতো, মাঝে মাঝেই এখানে ওখানে সারারাত পার্টি করতো...❞ অথচ আমার দৃষ্টিতে ❝খুন/হত্যা/আত্নহত্যা❞ এক্ষেত্রে একটা ফলাফল বা পরিণতি। কিন্তু হত্যা হবার আগ পর্যন্ত তারা যেগুলি করে গিয়েছে সেগুলিই বরং বন্ধ করার দরকার ছিলো ব্যক্তিগত ভাবে, পারিবারিক ভাবে, সামাজিক ভাবে এবং সর্বোপরি রাষ্ট্রীয়ভাবে। ধরুন কোনো দুই জাস্ট-ফ্রেন্ড শারীরিক সম্পর্কের পর খুন হলো তারই জাস্ট-ফ্রেন্ড দ্বারা। যেহেতু তিনি খুন হয়েছেন, এখন সকলেই মৃতের প্রতি বেশি সিমপ্যাথি দেখাচ্ছে এবং হত্যাকারীর প্রতি চরম ঘৃণা ও বিচার চাইছে। আমিও চাইবো অবশ্যই হত্যার বিচার হোক। কিন্তু ছেলে মেয়েদের অনৈতিক মেলামেশার কি হবে? তাদের সারারাতের পার্টির কি হবে? পার্টির আয়োজকদের কি হবে? এগুলির প্রোমোটারদের কি হবে? এমনকি এখন অনেকে এমন মনোভাবও প্রকাশ করছে যে, ❝সম্পর্ক ছিলো তো ছিলো, তাই বলে খুন করতে হবে? ভালো না লাগলে ছেড়ে দে!❞ ❝সারারাত পার্টি করবি কর, তাই বলে খুন?❞ এর অর্থ এই যে, প্রথম ধাপের ঐ কাজগুলি সামাজিকভাবে ও ধর্মীয়ভাবে তাদের কাছে আর ঘৃণিত কাজ নয়। যাই হোক, আমি বিশ্বাস করি সামাজিক বিভিন্ন অবৈধ কাজ কমিয়ে আনতে রাষ্ট্র সবচাইতে দ্রুত ভূমিকা রাখতে পারে, তবুও আমার দিক থেকেও দায়িত্ব আছে। কিশোর কিশোরীদের, তরুণ তরুণীদের অঘটনগুলি আমার নিজ সন্তানদের কাছেও তুলে ধরি, পড়ে শোনাই, তারাও গভীরভাবে উপলব্ধি করতে পেরেছে এগুলির ক্ষতিকর প্রভাব সম্পর্কে। তাদের পরিণতি দেখে ওদেরও গা শিউরে উঠে! আপনার টিনএজ সন্তানদের সাথেও এগুলি বিষয়ে আলোচনার সম্পর্ক গড়ে তুলুন। অবৈধ কাজগুলির প্রতি তাদের অন্তরে ঘৃণা তৈরি করতে থাকুন। অবৈধ কাজগুলির প্রতি যদি অন্তরে সামান্য ঘৃণাটাও না থাকে, তাহলে তো ঈমানটাই হারিয়ে গেছে, তাই না?
ঢাকা শহর সম্পর্কিত বসবাসের অযোগ্যতা নিয়ে রিপোর্টটা আপনারা দেখেছেন। এই নিয়ে নানাপ্রকার আলোচনা হবে, এই মুহূর্তেও চলছে একটা টেলিভিশনে, থাকেন সেইসব আলোচনা। আমি শুনছি না। স্থপতি ইকবাল হাবীব চীৎকার করে যাচ্ছেন, যেসব কথা তিনি বহু বছর ধরে বলে আসছেন সেইসব কথাই বলছেন। বেচারা আশাবাদি মানুষ, সম্ভবত এখনো আশা করছেন যে কেউ না কেউ তাঁর কথা শুনবে! ইকবাল হাবীব ও তাঁর সাথে আরও যারা এইরকম আছেন, ওদের জন্যে আমার শুভেচ্ছা থাকলো। ভাল লাগতো তাঁরা যদি নগরের এইরকম পচতে থাকার রাজনীতিটাও বলতেন। রাজনীতিটা নিশ্চয়ই তাঁরা জানেন। দেশে গণতন্ত্র না থাকলে নগর সুস্থ হবে না, এই সরল কিন্তু অনিবার্য কথাটা তাঁরা বুঝবেন না সেটা কি করে মানবো? ঢাকা শহর সম্পর্কে আরেকটা তথ্য দিই। বঙ্গবন্ধুর সময় কয়েকটা স্কুল হয়েছিল, এরপর থেকে আজকে পর্যন্ত কম বেশী দুই কোটি মানুষের এই শহরটাতে আর কোন নতুন সরকারই প্রাইমারি স্কুল হয়নি। আবার বলি। সেই বঙ্গবন্ধুর জমানার পর থেকে আজ পর্যন্ত এই ঢাকা শহরে সরকার নতুন করে একটাও প্রাইমারি স্কুল প্রতিষ্ঠা করেনি। কোথায় পেলাম এই তথ্য? বাংলাদেশ ছাত্র ইউনিয়নের কাছ থেকে। ঢাকা শহরে বেশ স্কুল স্কুল উচ্ছেদ হয়ে যাচ্ছিল। সেইসব স্কুলকে রক্ষা করার জন্যে ঢাকা নগরের ছাত্র ইউনিয়নের নেতা কর্মীরা তখন আন্দোলনে নামে। ছাত্র ইউনিয়নের নেতারা তো বুদ্ধিমান ছেলেমেয়ে, ওরা আন্দোলনে নামার আগে এবং আন্দোলনের সময় নানারকম প্রাসংক তথ্য উপাত্ত সংগ্রহ করে নিয়ে তবেই দাবী ইত্যাদি নির্ধারণ করে। সেই আন্দোলনের সময়ই ওদের নেতাদের কাছে শুনেছি এই তথ্য। দুই কোটি মানুষের বসবাস যে শহরে, সেই শহরে রাষ্ট্রের মালিকানায় রাষ্ট্রের পরিচালনায় গত প্রায় পঞ্চাশ বছরে একটা নতুন স্কুল হয়নি। আরও ইন্টারেস্টিং তথ্য কি জানেন? আমাদের দেশের শিক্ষিত মধ্যবিত্ত লোকজনের বেশীরভাগই এই তথ্যটির গুরুত্ব অনুধাবন করেন না। সরকার পাঁচশ নাকি পাঁচ হাজার ইসলামী সংস্কৃতি কেন্দ্র ও মসজিদ বানাচ্ছে। সেটা নিয়ে আমি কিছু বলছি না (বলছি না মানে বক্তব্য নাই সেটা নয়, বলছি না মানে বলছি না আরকি)। কিন্তু দেশের প্রতিটি শিশুকে পাঠদান করার জন্যে পর্যাপ্ত যথাযথ স্কুলের ব্যাবস্থা যদি একটি রাষ্ট্র নিশ্চিত করতে উদ্যোগ না নেয়, প্রতিটা শিশুকে মানসম্পন্ন শিক্ষার আনার আনার উদ্যোগ যে রাষ্ট্রের নেই, সেই রাষ্ট্র যে ঠিক পথে নেই সেকথা আমি অবশ্যই বলব।
পশ্চিম্বঙ্গের নির্বাচনে তৃণমূল কংগ্রেসের বিজয়, মমতা বন্দ্যোপাধ্যায়'কে তৃতীয় বার রাজ্যের মুখ্যমন্ত্রী হবার সুযোগ করে দিলো!
"র" এর একটা ইন্টারেস্টিং টুল আছে। তার নাম হানি ট্র‍্যাপ। এই হানি ট্র‍্যাপে কত হাতি ঘোড়া আটকাইছে তার ইয়ত্তা নাই। এই টুল কেজিবির খুব প্রিয় ছিলো। একবার নাকি এক আফ্রিকান জনপ্রিয় রাজনৈতিক নেতারে এইভাবে ট্র‍্যাপে ফেলছিলো কেজিবি। তারপরে গোপন ক্যামেরায় তোলা এই ক্লিপগুলা সেই রাজনৈতিক নেতারে দেখানো হইতেছিলো তখন নাকি সেই রাজনৈতিক নেতা খুশী হইয়া কইছিলো, কামডা ভালো করছেন। ভিডিওটা আমারে দেন আমি আমার দেশের লোকেদের দেখামু, তারা তো মনে করে আমি পারিনা। কিন্তু আমি দেখায়ে দিবো আমি রাশানদেরকেও কেমন ঠাপাইছি। বাংলাদেশের বাঘরেও ছাগল ট্র‍্যাপ দিয়া ইন্ডিয়ায় নিয়া গেছে। তারপরে তারে ধইর‍্যা তার গলায় রেডিও কলার পড়ায়ে বাংলাদেশে ঢুকায়ে দিছে। বাংলাদেশের বাঘরে ইন্ডিয়ান বাঘ মনে করে ভুল করার কোন কারণই নাই। কারণ বাংলাদেশের বাঘের গায়ের ডোরাই আলাদা। এই বাঘের গলার কলার দিয়া তারা ইনফো নিছে। এখন অবশ্য কেউ কইতেই পারেন বাঘের গলায় কলার পরায়ে ইনফো নেয়ার দরকার কী? ওবায়দুল কাদেররে বললেই তো সব ইনফো দিয়া আসতো। জ্বি না ভাই কোন গোয়েন্দা সংস্থাই একক সোর্সের উপ্রে ভরসা রাখেনা। যত বেশী তথ্য তত বেশী ক্ষমতা। মিতুর হাসব্যান্ড পুলিশ সুপাররে যদি হানি ট্র‍্যাপ দিয়া ধরতে পারে তাইলেই বুইঝেন, বাংলাদেশের সমাজের কত গভীরে এদের পেনিট্রেশন। নেতা, পুলিশ অফিসারের কোটা শেষ করে এইবার বাঘে হাত দিছে। পাকিস্তানিরা অবশ্য আরো সরেস ছিলো, শাহরিয়ার কবীররে পাকিস্তানি আর্মি মুর্গি ট্র‍্যাপ দিয়া ধরছিলো। বাংলাদেশের এই পঞ্চাশ বছরের অন্যতম অর্জন হচ্ছে মুর্গি ট্র‍্যাপ থেকে ছাগল ট্র‍্যাপে উত্তরণ। এটাও একটা উন্নয়ন। এই উন্নয়ন আপনাদের, কে দিয়েছে?
একদম তাতে আমার আপত্তির কোনো কারন নেই।। যারা বড় বড় পাঁচ তারা থেকে দশ তারা হোটেলের রন্ধন শিল্পী তারা উপযুক্ত পারিশ্রমিকের বিনিময়ে তাদের নিষ্ঠা ও কর্ম দক্ষতা দিয়েই তাদের পরিবেশনায় উন্নত শিল্পীত মান আনেন সন্দেহ নেই।। তাদের সম্মুখে সকল সুবিধাদি এবং সকল প্রয়োজনের আয়োজন সরবরাহ করা থাকে।। অত্যাধুনিক প্রযুক্তি ও কাজ সহজের হাজারো উপকরণ হাতের কাছে মজুদ থাকে।। নিশ্চয়ই বড় বড় সেফদের কর্মের মধ্যেও ভালবাসা থাকে।। তবে সেটি প্রফেশনাল ভালবাসা বা তার চাইতেও কিছু বেশি।। এছাড়াও বড় বড় সেফদের থাকে বড় বড় ট্রেনিং।। পক্ষান্তরে আমাদের দেশের আলোকে একজন গৃহিনী যখন রাঁধুনি, তখন প্রায়ই মায়ের কাছ থেকে শিখে আসা কিছু রেসিপি হয়তো আয়ত্তে থাকে।। আরে রেসিপি শব্দটিই তো কয়েক বছর হলো পপুলার হয়েছে এই দেশে।। আমাদের আটপৌরে সাংসারিক জীবনের টানাপোড়েনে অনেক খামতির মধ্যেও একজন রাঁধুনি কে তার শ্রেষ্ঠ রান্নাটি প্রতিবেলায় করতে হয়।। সেটি কেবল ভালবাসার মানুষ গুলোর পেট ভরার জন্য কেবল নয়।। বরং সব সময়েই স্বাস্থ্য নিরাপত্তা ও পরিস্কার পরিচ্ছন্নতা খেয়াল রেখে।। যদিও আজকালকার গৃহিনীরাও যথেষ্ট আধুনিক প্রযুক্তি ব্যবহার করতে পারছে।। তবে সেটি কতটুকু? আগের রাঁধুনি দের বাটনা আর কুটনা, ধোয়া পাকরা এবং পুরো পরিবারের প্রতিটি সদদ্যের পছন্দ খেয়াল রেখে তবে রান্না করতে হতো।। এখনও তাই।। শুধু বাটনা টি করতে হয়না।। বা কাজের লোক থাকলে সেটি ভিন্ন বিষয়।। তারপরেও রাঁধুনির কাছে তার প্রয়োজনের সব সামগ্রী সব সময়ে নাই থাকতে পারে।। এবং আরো বড় কথা এসবের জন্য রাঁধুনি কখনও পারিশ্রমিক নেন না, বা চান না।। যথাযথ ভালবাসা সম্মানটুকুও কখনো মেলে কিনা সেটিও বিবেচ্য।। কিন্তু একজন রাঁধুনি সেটিই চান।। একজন মা বা স্ত্রীর মতো এমন চৌকস রন্ধনশৈলী যার আবার মমতায় ভরা মন, এমন শ্রেষ্ঠত্ব কি তুলনীয়? ছেলেরা হয়তো সেরা সেফ।। তবে শ্রেষ্ঠ সেফ গৃহিনীরাই।।
গবেষণার বরাদ্দ অনেক বেশি। এটার কোনো দরকার ছিলো না। বরং প্রত্যেক শিক্ষকের হাতে একটা করে গরু-ছাগল-হাঁস-মুরগি দেওয়া হলে সেটা একটা কাজের কাজ হতো! উপাচার্য চাইলে নিজের জন্য এক জোড়া পাঁঠা রাখতে পারেন!! ............. "ঢাকা বিশ্ববিদ্যালয় দেশের প্রয়োজনে দক্ষ মানবসম্পদ সৃষ্টিতে নিয়োজিত। সে জন্য পর্যাপ্ত অর্থের প্রয়োজন। বিশ্ববিদ্যালয় পরিচালনা, গবেষণা ও উন্নয়নের জন্য ইউজিসির মাধ্যমে সরকার যে অর্থ দেয়, তা অপর্যাপ্ত। ব্যক্তি বা প্রাতিষ্ঠানিক পর্যায়ে গবেষণা ও শিক্ষার্থীদের চাহিদা মেটাতে বিশ্ববিদ্যালয়ে নিয়মিতভাবে কোনো বরাদ্দ আসে না। বিশ্ববিদ্যালয়ের কলেবর বাড়ছে। অথচ ইউজিসি অনুদান কমিয়ে দিয়েছে। এটি অপ্রত্যাশিত।"
সব ঈদ জামাতে ফিলিস্তীনের মুসলমানদের জন্য দোয়া করা হয়েছে। ইসরাইলিদের জন্য অভিশাপ/বদদোয়া করা হয়েছে। কিন্তু ● ক'দিন আগে দেশে ১৭ জন নিহত, অনেকের সারা জীবনের সঞ্চয় শেষ, ৭০০ পঙ্গু হলো। এদের জন্য দোয়া করা হয় নাই। হেফাজতে ইসলামের নামে অভিশাপ দেওয়া হয় নাই। ● আফগানিস্তানে এক গাড়ি বোমায় নিহত ৭৮ স্কুল ছাত্রীসহ আহত ৩০০'শর জন্য কোন দোয়া করা হয় নাই। অভিশাপ দেওয়া নাই বোমারু তালেবানদের নামে। ● প্রতিদিনই ইয়েমেনে ক্ষুধা, রোগে, বোমারু বিমানের শিশু, নামাযি, মহিলা মারা যাচ্ছে। ইয়াসমিন শিশুদের গণ মৃত্যু হচ্ছে অপুষ্টিতে। কিন্তু এদের জন্য দোয়া করা হয় নাই। অভিশাপ দেওয়া হয় নাই সৌদী আরবের নামে। ● নাইজেরিয়ায় ক'দিন আগেও ৮-১২ বছরের ৩০০ মেয়ে নিয়ে গেছে যৌণ দাসী বানানো ও বিক্রির জন্য। ২৫০ ছেলে শিশু নিয়ে গেছে জঙ্গি বানানো ও শরীরের বিভিন্ন অঙ্গ-প্রতঙ্গ বিক্রির জন্য। খুন করা হয় অভিভাবক, শিক্ষকদের । তাদের জন্য কোন দোয়া করা হয় নাই। অভিশাপ দেওয়া হয় নাই বোকো হারেমকে। অথচ শুধু দোয়া করা হয়েছে ফিলিস্তীনের মুসলমানদের জন্য । শুধূ অভিশাপ দেওয়া হয়েছে ইসরাইলকে।
গড়তে হৈলে নাকি ভাঙ্গতে হয় , বাংলাদেশের বুদ্ধিবৃত্তিক ভূমিতে তাই প্রচুর ভাঙচুর চলতেছে ۔হাতুড়ি শাবল কুদাল۔۔۔۔ পুরা ভূমি এখন তামাতামা 🙄
বাজেটে নতুন কথা হলো-দাম কমবে মাইক্রোবাস, স্যানিটারি ন্যাপকিন আর মুড়ির!
মামুনুল হক সাতদিনের রিমান্ডে, বেশী হইয়া গেছে। এরমধ্যে পটায় কারে বিয়া কইরা বসে। তার কাছেতো আবার পোলা মাইয়া পার্থক্য নাই।
রাসেলের সাথে বছর চারেক পর দেখা। এই সময়ে রাসেল চলে গেছে বহুদূর। বাংলাদেশের শীর্ষ স্থানীয় উদ্যোক্তা রাসেল। ইভ্যালির প্রধান। গত একটি বছরে রাসেলের উপর দিয়ে কম ঝড় যায়নি। তাঁর প্রতিযোগীদের আক্রমণ, জিঘাংসা সব পেরিয়ে রাসেল ঘুরে দাঁড়িয়েছে। কাজ করছেন পূর্ণ উদ্যমে। ভোরে অফিসে আসেন, বাসায় ফেরেন গভীর রাতে। শুধু কাজ আর কাজ... বন্ধুকে এমন উচ্চতায় দেখতে ভালো লাগে। গর্ববোধ হয়। প্রায় ১৫০০ কর্মী নিয়ে চলছে ইভ্যালি। দেশে ১৫০০ মানুষের কর্ম সংস্থান তৈরী হয়েছে এবং আরো হবে, ভাবতেই ভালো লাগে। রাসেল জানালেন, তাঁর বেতন কাঠামোর কথা। শুনে আনন্দিত হয়েছি। বাংলাদেশের একজন গ্র্যাজুয়েট এখানে ঢুকেই এই অর্থপরিমাণ বেতন পান, বিষয়টা বিষ্ময়ের ও আনন্দের। রাসেল আমার স্কুলের বন্ধু। শৈশব-কৈশোরের বন্ধু। আমরা দুজনই ঢাকা রেসিডেনসিয়াল মডেল স্কুল/কলেজের ছাত্র। রাসেলের সেই একই কথা, আমরা সবাই যা বলি। 'এই স্কুল; আমাদের তৈরী করেছে...'
বাংলাদেশ ক্রিকেট দল নিউজিল্যান্ডে গিয়ে এ পর্যন্ত (পূর্ববর্তী সব সফর'সহ) ওয়ানডে, টি২০ বা টেষ্ট - একটা ম্যাচও কি জিতেছে‌ ?
" তোমাদের যেথায় সাধ চলে যাও আমি রয়ে যাবো বাংলার তীরে..! " @ চরএলাহী ' সবচেয়ে কঠোরতম..' শুরুর আগে বন্ধুরা সহ একটু 'শিথিলতা'!
ব্ল্যাকহোল নিয়ে সমগ্র ওয়েবিনারটি নিচের লিঙ্কে পাওয়া যাবে। সময় হলে শুনতে অনুরোধ করছি। মন্তব্য ও সমালোচনাকে স্বাগত জানাই।
আমরা এমন এক সময়ে বাস করি যখন ‘মুখ ঢেকে যায় বিজ্ঞাপনে’; আত্মপ্রচার আর কলরবের এই সময়ে একজন নিভৃতচারী গবেষকের জীবনাবসানের সংবাদ অনেকের চোখে পড়বেনা – তাঁকে চিনতে পারবেন এমন লোকের সংখ্যাই বা কতজন? তদুপরি তিনি থেকেছেন রাজধানীর বাইরে – দীর্ঘ সময় ধরে। কিন্ত গবেষণার কাজে তাঁর আত্মনিবেদনের কথা কী আসলেই বিস্মৃত হওয়া যায়? ভূঁইয়া ইকবালের মৃত্যু সংবাদ শুনে এই কথাগুলো মনে হলো। চট্টগ্রাম বিশ্ববিদ্যালয়ে যুক্ত হয়েছিলেন গবেষক হিসেবে ১৯৭৩ সালে , পরে অধ্যাপনা করেছেন - অবসর নেয়ার আগে পর্যন্ত। কিন্ত তারও আগে তিনি সাংবাদিকতা করেছেন, দৈনিক বাংলায় – প্রথমে ঢাকা বিশ্ববিদ্যালয় সংবাদদাতা হিসেবে, পরে রিপোর্টার হিসেবে স্বাধীনতার অব্যবহিত পরে। ইকবাল ভাইকে চেনার সুযোগ হয়েছে অগ্রজ আলী মনোয়ারের সূত্রে, স্বাধীনতার আগেই। মনোয়ার ভাইয়ের ঘনিষ্ঠজনদের একজন ইকবাল ভাই। আমার কৈশোরে ভারী চশমা পড়া ইকবাল ভাইকে দেখে একধরনের সমীহার ভাব জাগতো – খানিকটা ভয়েরও। ভূইয়া ইকবালের প্রায় সার্বক্ষনিক সঙ্গী ছিলেন গোলাম মোস্তফা। ইকবাল ভাইয়ের সঙ্গে আলাদা করে যোগাযোগ গড়ে ওঠে ১৯৭৪ সালের দিকে অগ্রজ আলী মনোয়ার প্রবাসী হবার পরে, সেটা সম্ভব হয়েছিল রেবু বৌদির (সুলতানা রেবু) কারণে। সেই সময়েই ইকবাল ভাইয়ের সম্পাদনায় প্রকাশিত হয়েছিলো ‘মানিক বন্দ্যোপাধায়’ গ্রন্থটি। তখনও মানিক বন্দ্যোপাধ্যায় নিয়ে আলোচনার শক্তিশালী ধারা বাংলাদেশে গড়ে উঠেছিল বলে মনে হয়না। কিন্ত সেই কাজটি নিষ্ঠার সঙ্গে করেছিলেন ভুঁইয়া ইকবাল। নিভৃতচারী, স্বল্পবাক কথাগুলো সম্ভবত তাঁর জন্যেই তৈরি হয়েছিলো। একটি সাক্ষাতকারে তিনি বলেছিলেন যে, আলস্যের কারণে তাঁর লেখালেখি কম; পরিকল্পিত অনেক কাজ তিনি করে উঠতে পারেন না। কিন্ত আসল কারণ কী আলস্য নাকি গবেষণার প্রতি নিষ্ঠাই তাঁর স্বল্প রচনার কারণ? ‘সমাজ ও সংস্কৃতি’ শিরোনামে তাঁর একটি বই আছে – সেটি পাঠ করলেও বোঝা যায় বিষয়ের গভীরে প্রবেশ না করে তিনি আলোচনা করেন না; নতুনভাবে দেখা ও দেখানোর কাজটি তিনি করতে চান – সেই কারনেই তাঁর সময়ের দরকার। ভূঁইয়া ইকবালের গবেষণার একটি অন্যতম বিষয় ছিলো রবীন্দ্রনাথ। এই মুহুর্তে তাঁর তিনটি গ্রন্থের কথা স্মরণে আসে, ‘রবীন্দ্রনাথঃ তাঁর চিঠি, তাঁকে চিঠি’, ‘বাংলাদেশে রবীন্দ্র সংবর্ধনা’, এবং ‘রবীন্দ্রনাথ ও মুসলমান সমাজ’। ভিন্ন আলোয় রবীন্দ্রনাথকে চেনার কাজে এগুলোর ভূমিকা অসামান্য। লক্ষ্যনীয় বিষয় হচ্ছে ভুঁইয়া ইকবালের অনেকগুলো সম্পাদিত গ্রন্থ আছে। কিন্ত এগুলো কেবল সংগ্রহ নয়, প্রত্যেকটি সম্পাদিত গ্রন্থ তাঁর গবেষণার ফসল। ‘নরেশ গুহকে অমিয় চক্রবর্তীর স্মৃতিকথা ও পত্রাবলি’ তার একটি উদাহরণ। কয়েক দশক ধরে তাঁর সঙ্গে যোগাযোগ না থাকলেও তাঁকে বিস্মৃত হবার সুযোগ ছিলোনা। কেবল ব্যক্তিগত কারণে আমার তাঁকে বিস্মৃত না হবার কথা নয়, তাঁকে আরেকটি কারণে সকলেরই জানা থাকার কথা; আমার স্মৃতি আমার সঙ্গে বিশ্বাসসঘাতকতা না করলে ১৯৭১ সালের শেষ দিকে বা ১৯৭২ সালের গোড়াতে দৈনিক বাংলায় তাঁর একটি প্রতিবেদন ছিলো রাও ফরমান আলীর একটি ডায়েরির কয়েকটি পাতা নিয়ে করা; সেখানেই লেখা ছিলো, বুদ্ধিজীবী হত্যার তালিকা। এখন অনেকভাবে ইতিহাস লেখা হয়, কিন্ত এই ধরণের দলিলগুলো খুঁজে পাওয়া যায়না। রাজধানীর পাদপ্রদীপের আলোর বাইরে, প্রতিষ্ঠা ও পরিচিতির বাইরেই সমস্ত জীবন কাটালেন ইকবাল ভাই। কিন্ত তাই বলে তাঁকে বিস্মৃত হওয়া যাবেনা, আমাদের নিজেদের প্রয়োজনেই।
কোথায় এলাম! কীভাবে এলাম! আজকের এই পরিস্থিতিটা কি করে এমন হলো? আমাদের বর্তমান সামাজিক পরিস্থিতির কথা বলছি। এর সহজ কি কোন উত্তর আছে! তবুও আমরা একটি কার্যকারণের ব্যাখ্যা চাই। কিন্তু সব ব্যাখ্যায় মন ধরে না। অনেক ভাবেই আজকের এই পরিস্থিতি তৈরি হতে পারে। তবুও একটি বিশেষ দিকে তুলে ধরার জন্যে নিজের সঙ্গে নিজের একটি কথোপকথন দাঁড় করিয়ে দিয়েছি। কীভাবে এমন হল? এর কোন সহজ উত্তর নেই। অনেক ভাবেই এমন হতে পারে, একেক জনের কাছে একেক কারণ মনে হবে, তবে একটা জিনিস কি, আজকের এই পরিবেশের জন্যে আমরা সবাই দায়ী! সবার কি সমান ভূমিকা থাকতে পারে? আমি বলবো হ্যাঁ, কারোর ভূমিকা কম বা কারোর বেশি এটা আমি বলতে চাই না! বড় হাতের কাজ বড় হাত করেছে, ছোট হাতের কাজ ছোট হাত করেছে! এর পেছনে আপনার কাছে বিশেষ কি কারণ মনে হয়? আমার ভাবনায় মনে হয়, গত কয়েক দশকে আমরা ভাবনার সামগ্রিকতা থেকে দূরে সরে এসেছি। আমাদের ভাবনায় আমাদের বলে তেমন কিছু অবশিষ্ট নেই, ভয়ানক ভাবে আমাদের ভাবনায় চলে এসেছে আমি আর আমার! একটু স্পষ্ট করে বলবেন কি? আমরা ভুলে গেছি কিছু জিনিস সবার, শুধু আমাদের না, এমন কি শুধু আমাদের দেশের না,পুরোপুরি বিশ্ববাসীর! যেমন? যেমন, মাটি, পানি, বাতাস, আকাশ, পরিবেশ ... যদি একটা একটা করে বলতেন তাহলে বুঝতে সুবিধা হতো? একটি নদী, এটা সবার, এই নদীর পানিকে পরিষ্কার রাখতে হবে, তা না হলে নদী বিষাক্ত হয়ে পড়বে, সেই পানি মানুষ সহ অন্যান্য প্রাণীর মধ্যে যাবে, মাছের ভেতর বিষাক্ততা জন্ম নেবে, নদীর বিষাক্ত পানির কারণে খেতে খামারের সবজি, ফল .. এগুলোও বিষাক্ত হয়ে উঠবে, এমনকি এই নদীর পানি সমুদ্রে গিয়ে সমুদ্রের পানিতেও বিষ ছড়িয়ে দেবে, তাই একটি নদী শুধু আমাদের নয়, আমাদের দেশের নয়, একটি নদী পুরো বিশ্বের সম্পদ, সেজন্যে সবাইকে ভালো থাকতে গেলে সবাইকে মিলেই নদীর যত্ন নিতে হবে, ব্যক্তির জন্যে, সমাজের জন্যে, দেশের জন্যে, এবং বিশ্বের জন্যে। এখানে ব্যক্তির কি ভূমিকা থাকতে পারে? একজন ব্যক্তি কখনোই নদীর পানিতে ময়লা ফেলবে না, বিষাক্ত বা ময়লা এমন ভাবে রাখতে পারবে না যা বৃষ্টির পানি দিয়ে বা অন্য কোনো ভাবে নদীতে গিয়ে পড়তে পারে! এর জন্যে কি করা উচিত বলে মনে করেন? এখন আর উচিত বা অনুচিত শব্দ গুলো ব্যবহার করতে ইচ্ছে করে না! যে যার খুশিতে চলছে, আমিও আমার খুশিতেই চলি, তাই উচিত বা অনুচিত বলে আমার কাছে এখন কিছু নেই! তারপরেও? এর থেকে উত্তরণের জন্যে গণ সচেতনতা বাড়াতে হবে, মানুষকে পরিশ্রম করতে শিখতে হবে, ভাবনায় একটি সম্মিলিত ভাব না আসলে এটা থেকে মুক্তি নেই! সম্মিলিত ভাবনা বলতে কি বুঝতে চাইছেন, আরো একটু পরিষ্কার করে বললে ভালো হতো? আপনি নদীতে জাল ফেলছেন মাছ ধরবেন বলে, বড় মাছ পেলেন, আপনি ধরে রাখলেন, একটু পর ছোট একটি মাছ উঠলো, হতে পারে ওটি একটি বোয়াল মাছের বাচ্চা, আপনি কি সেটাও ধরে রাখবেন? হ্যাঁ! কিন্তু কেন, আপনি কি জানেন না একটি বোয়াল মাছ অনেক বড় হতে পারে? আমি ছেড়ে দিলে কি ওটা নদীতে বড় হতে পারবে, অন্য কেউ কি ছাড়বে? এখানে অন্যদের ভাবার দরকারটা কি? এটা একটা ছোট মাছ, আমি ধরবো না, বড় হলে অন্য কেউ ধরবে, এমন করে যদি অন্যরাও তাদের ভাবনায় এই সামগ্রিক চিন্তাটা আনে, তাহলেই নদীর মাছগুলো বড় হওয়ার সুজোগ পাবে! আমার লাভ কি, মাছটি বড় হওয়ার পরেও আমিই ধরতে পারবো,এমন তো নয়? আমার লাভ বলে কিছু নেই, এটাতে আছে আমাদের লাভ। এটাই ভাবনার সম্মিলিত রূপ। একই ভাবে নদীতে ময়লা ফেললে পুরো বিশ্বের ক্ষতিটা ভাবতে হবে। আপনি বাতাসের কথাও বলছিলেন? ও হ্যাঁ, বাতাস নদী একইরকম। বাতাস ময়লা হতে পারে, বা নষ্ট হতে পারে এরকম কিছু আমাদের করার কথা নয়। আপনার গাড়ির ইঞ্জিন অনেক পুরানো, সেই গাড়ির ধুয়াতে বাতাসে ময়লা হচ্ছে, কিন্তু আপনার গাড়ি চলছে, আপনি কি একবার ভাবেন, এতে করে আমাদের সামগ্রিক ক্ষতি হচ্ছে, আপনার কয়েকটি টাকার জন্যে পুরো একটি শহর বা দেশের মানুষের ক্ষতি হচ্ছে? কিন্তু একটি ইঞ্জিন বা গাড়ির দাম অনেক বেশি! সেখানে কীভাবে একটি মানুষ ... এখানে আপনি ভুলে গেলেন একটি জীবনের দাম কত! আপনার জীবন, আমার জীবন, শুধু কি তাই, ভবিষ্যৎ প্রজন্মের জীবনের জন্যে আপনি একটি গাড়ির মায়া বা কিছু টাকা ছেড়ে দেয়ার চিন্তাটা কি খুব বেশি উদার মনে হচ্ছে! আপনার কথাটা কিছুটা বুঝতে পারছি। কিন্তু আপনি কি বলবেন এর সমাধান কি হতে পারে? আমরা কিছু হলেই শুধু সমাধান খুঁজি। কিন্তু আপনি কি জানেন সমস্যাটা কি! কিংবা অন্য কেউ কি জানে সমস্যাটা কি? আপনি তো কিছুটা বললেন! আমি বলেছি আমার চিন্তায়, অন্য আরেক জন বলবেন তার মত করে! তাই তো হওয়ার কথা! না, সেজন্যেই বলছি আগেই সমাধান নিয়ে ভাবতে যাবেন না। আগে দরকার সমস্যাটা অনুধাবন করা। আমি বা আপনি বললে কিছু হবে না। আমাদের সবার মাঝে সঠিক ভাবে সমস্যার সম্মিলিত রূপটা তুলে ধরতে হবে। তারমানে সমস্যা বুঝাটাই খুব দরকারি! অবশ্যই, সমস্যা বুঝতে পারলে এবং সমস্যা আছে এটা মানতে পারলেই উত্তরণের পথ খুঁজে পাব। আর যে সমস্যাটা অনেক দিন ধরে তৈরি হয়েছে সেটা সমাধান করতে গেলেও অনেক সময় লাগবে, আমাদের সবাইকে ছাড় দিতে শিখতে হবে। এখন আমার দৃষ্টি ভঙ্গিটা দেখেন আপনি বুঝতে পারেন কি না, আমি আবার বলছি আমার দৃষ্টি ভঙ্গী ভুলও হতে পারে, কিন্তু এটা একটা ভাববার মত বিষয়। এখন বলেন, আমাদের আর কি কি সমস্যা আছে! হাহা, এটা খুবই চমৎকার একটি কথা বলেছেন। মানে? আমাদের কোথায় সমস্যা নেই? এই শহরের কথাই ধরেন, গাড়ি, বাড়ি, খাবার, ... আমাদের কোথায় সমস্যা নেই। ভাবনায় সামগ্রিকতার অভাবে সব খানেই সমস্যা ছড়িয়ে পড়েছে। ঘর বাড়ি থেকে স্কুল কলেজ অফিস আদালত কোথায় পরিষ্কার পরিবেশ আছে বলতেন পারেন? একটি স্কুল বা কলেজ তাও কি বিশ্বের? অবশ্যই, স্কুল, কলেজ, বিশ্ববিদ্যালয় সবই বিশ্বের, আমাদের বা আমাদের দেশের বলে কিছু নেই। একটি ছাত্রকে মুক্ত ভাবে শিক্ষা দিতে না পারলে সে যেখানেই যাবে সেখানেই অনাসৃষ্টি করার একটি সম্ভাবনা থেকেই যায়। তাই নদী বাতাস আকাশ পরিষ্কার করার মত আমাদের প্রতিটি ক্ষেত্রই পরিষ্কার রাখতে হবে। কিন্তু কীভাবে? আমি জানি না। কিন্তু এটা বুঝতে পারছি আমাদের দম বদ্ধ হয়ে আসছে। আমরা স্বস্তি নিয়ে বাঁচতে পারছি না। আমরা নিজের সুবিধা কেড়ে নেয়ার চেষ্টায় ভুলগুলো করি ব্যক্তিভাবে, কিন্তু আমাদের ভুগতে হচ্ছে সামগ্রিক ভাবে! আপনি কি বলতে পারেন, একটি সুস্থ্য পরিবেশ গড়ে তুলতে চাইলে কোথা থেকে আমাদের শুরু করা উচিৎ! প্রথমেই আমাদের মানসিকতা থেকে শুরু করতে হবে, প্রথমে বলতে হবে আমরা স্বস্তি নিয়ে বাঁচতে চাই কি না। তারপর যে কোন ক্ষেত্র থেকেই শুরু করতে পারেন। তারপরেও, সব কিছু তো একসঙ্গে পরিষ্কার করা যাবে না। হ্যাঁ, সেক্ষেত্রে বলতে হয় শিক্ষার পরিবেশটা পরিষ্কার রাখা সবচেয়ে জরুরী। কিন্তু এর একটি সমস্যা আছে, সাধারণ মানুষ এর সুফলটা ধরতে পারবে অনেক পরে। তাই ময়লা পরিষ্কার থেকে শুরু করলে সবার বুঝতে সহজ হবে। এরপর? একটা কিছু শুরু করে একটি বিশেষ পর্যায়ে যেতে পারলে বাকীগুলো এমনিতেই সবার চোখে পড়বে, এর পর কীভাবে কোনটার সমাধান করতে হবে। কিন্তু একটা জায়গায় সবাইকে মিলে দাঁড়াতে হবে, সবাইকেই কিছু না কিছু করতে হবে। কিন্তু কীভাবে? দেখেন একটি পরিবারে একজন মুরুব্বি থাকে, কিংবা কয়েকজন মুরুব্বি থাকে, ঠিক একই ভাবে দেশ বা সমাজের মুরুব্বি বলে কেউ না কেউ আছেন, যারা বুঝতে পারেন কি করতে হবে, আরেকদল আছেন, যারা ভালো করেই জানেন কীভাবে কাজটা করতে হবে। তাদেরকে খুঁজে বের করতে হবে। কিন্তু টাকারও তো একটি ব্যাপার আছে! অবশ্যই টাকার ব্যাপার আছে। আপনি ভালো বাতাসের জন্যে কি টাকা দিবেন না, ভালো পানির জন্যে কি আমরা টাকা দিচ্ছি না, ভালো খাবারের জন্যে ... জীবনের জন্যেই তো টাকা, দরকার পড়ে সবাই টাকা দেব, সমস্যা কোথায়! কিন্তু এটা কি কেউ বিশ্বাস করতে চাইবে? যেখানে টাকার প্রশ্ন আছে! ঠিক কথাটাই বলেছেন, আজকের পরিবেশের কারণে সবচেয়ে ক্ষতিগ্রস্ত হল আমাদের বিশ্বাস! আমরা কাউকেই বিশ্বাস করতে পারছি না। তাহলে? বিশ্বাস একদিনে আসবে না, ছেড়ে দেয়ার মানসিকতা আর অন্যের পাশে দাঁড়ানোর মানসিকতা থেকে যদি আবার বিশ্বাস ফিরে আসে। এটা কি সম্ভব! জীবনের দামটা বুঝতে পারলে হয়ত সম্ভব। এরকম মহামূল্যবান জীবন এভাবে চলতে পারে না। আপনার সন্তান, তার জীবন কতটা মূল্যবান ভাবতে শিখুন, সেই জীবনের জন্যে কি আপনি টাকা খরচ করবেন না? ভালো পরিবেশ দিতে না পারলে কিন্তু আপনার সন্তান ভালো মানুষ হতে পারবে না, তার জন্যেই পরিবেশ গড়তে হবে, দরকার পড়লে টাকাও দিতে হবে। এখন কি বুঝতে পারবে মানুষ, এখন তো ডেঙ্গুর সময় ... ডেঙ্গুকে আপনি আশীর্বাদ হিসেবে কাজে লাগালেই হল। দেখেন একটি জ্বরও কেমন করে আমাদের ভিতটা নাড়িয়ে দিচ্ছে। এটাই সময়, একজন আরেকজনের পাশে দাঁড়ানো, একটি ময়লা মুক্ত পরিবেশের জন্যে সবার এগিয়ে আসার সময় এটাই। পরিষ্কার হলেই কি ডেঙ্গু চলে যাবে? নাও যেতে পারে, কিন্তু একটি সম্মিলিত ভাব যদি জাগিয়ে তুলতে পারি, তাহলে খুব সহজেই ধরতে পারব ডেঙ্গু মোকাবেলায় আমাদের আর কি কি করনীয় হতে পারে! বেশ ভালো একটি বিষয় তুলে ধরেছেন। অনেক কথা হল, এখন শেষ কোন কথা কি বলবেন? শেষ কথা বলে কিছু নেই, কথা চলতেই থাকে। তারপরেও আমার মনে হয়, একটি জীবন সবচে গুরুত্বপূর্ণ এবং মহামূল্যবান, এবং জীবন কখনো ব্যক্তিগত বা একটি দেশের নয়, একটি জীবন পুরো বিশ্বের, প্রতিটি জীবনকে এমনভাবে গড়ে তুলতে হয় যেন তার আশেপাশের মানুষগুলো স্বস্তিতে থাকতে পারে, সুন্দর ভাবে বাঁচার জন্যে সুন্দর জীবনের বিকল্প নেই, আর সুন্দর জীবন গড়ে তুলতে চাইলে দরকার সুন্দর পরিবেশ! মনে রাখবেন একটি সুন্দর পরিবেশ গড়ে তুলতে না পারলে আপনার আমার সবার ভবিষ্যতই অন্ধকার। আপনাকে অনেক ধন্যবাদ। আমাকেও অনেক ধন্যবাদ (অনেক দিন আগে শুরু করলেও আজ শেষ করতে পারলাম বলে)। 
এক হুজুর বললেন গরু-ছাগলের ছবি পোস্ট করলে রিয়া (লোক দেখানো অহংকার) হবে। একটু অবাক হলাম। ওনার ওয়ালে গিয়ে দেখি ওনার কোরান পড়ার ছবি থেকে বক্তৃতার ছবি ওই খানে ভর্তি। শুধু তা না। হুজুরের মোটর সাইকেলের শখ। বিভিন্ন দামী ব্র্যান্ডের হন্ডা আর হুজুরের বিভিন্ন পোজের ফটোও দেখলাম। হুজুরের স্ত্রী’র নাম আবার রিয়া।
সব ধারণাকে টপকে যাচ্ছে করোনা। প্রথম শুনতাম বাংলাদেশের এই আবহাওয়ায় করোনা আসবেনা। সেটা এখন অতীত। এরপর জানলাম ডায়বেটিস হার্টের সমস্যা অপারেশন বয়স ৫০শের উপরে থাকলে রিস্ক বেশি। এখন দেখি ২৫ /৩০ বছরের টগবগে তরুণনেরা ও সমানে মারা যাচ্ছে। কিছু মৃত্যু মেনে নিতে খুব কস্ট হয়। আমাদের এলাকার তাসনীম এপার্টমেন্টের তিন বন্ধুর তিন জনেরই স্ত্রী মারা গেছে। এই মৃত্যুগুলো খুব কস্টের করোনা নিয়ে যত গবেষণা হচ্ছে সব গবেষণাকে মিথ্যা প্রমান করে নিত্যনতুন রুপে করোনা আবির্ভূত হচ্ছে। করোনার ভ্যাক্সিন নিয়ে এক লোক তিনদিন পরে মারা গেছে। ভ্যাক্সিন নেয়ার পরেও করোনা হচ্ছে। সব মিলিয়ে হযবরল এক অবস্থা।
কর্কট এবং কয়েকজনের কথা—২৪ শ্রাবনের ঘন মেঘ চাঁদোয়া হয়ে আমাদের ছাদের উপর জমাট হয়ে থাকত৷কখনও ঝরে পড়ত একটি মাত্র জবা ফুলের গাছের উপর৷এক সময় বৃষ্টি দেখতে ভালো লাগতো,সেই ছাত্রীবেলায়৷কত গান মুখস্থ ছিল,কবিতাও৷সময়ের ধূলোবালিতে যে সবতো ঢাকা পড়ে গিয়েছে কবেই! এমনকি বাইরে তাকাবার সময় মন কিছুই আর অবশিষ্ট ছিল না-ততদিনে সুমিতের থার্ড লাইন কেমো শুরু হয়ে যাবার কথা৷বেলজিয়াম থেকে মহার্ঘ সেই কেমো আসবে কিন্তু এসে পৌঁছানো সহজ নয়! প্রতিবার কেমো আনাবার খরচই পঁঞ্চাশ হাজার টাকা,একটা বা দশটা যতটাই হোক৷প্রতিটা কেমো রাখতে হবে ২॰ তাপমাত্রায়৷যখন তখন ফ্রিজ খোলা যাবে না, সাধারণ ফ্রিজ হিসাবে তাকে ব্যাবহার করা যাবে না৷এজেন্ট সরাসরি বিমান থেকে নেমে বাড়িতে পৌঁছে দেবে৷কোল্ড চেইন মেইনটেন করে,তারপর নিজেদের দায়িত্ব যথাযথ ভাবে সংরক্ষণ করার৷প্রথমেই তিনটা কেমো আনার কথা বলেন সুমিতের চিকিৎসকেরা৷আগেই বলেছি অনেক অনেক টাকার দরকার৷টাকা অতি কঠিন উপাদান জীবনের জন্যে-অসুস্থতা হলে তার গুরুত্ব আর অভাব আরো প্রকট হয়ে সামনে দাঁড়ায়৷ আমার দাদা-দিদি,একটা ছোটো বোন অনেক আগে থেকেই চিন্তা করতে বারণ করতেন,প্রতিটা সময় তাঁরা শারীরিক ভাবে এবং দূর থেকে যত ভাবে সাহায্য সম্ভব,করতে লাগলেন৷আমাদের একটা বাড়ি আছে৷সুমিতের বাবা মারা যাবার সময় তা ছিল অনেকটাই ছিল অসম্পূর্ণ৷সুমিত ইনটার্নসিপের টাকা থেকে একটু একটু করে তার কিছুটা ঠিক করতে পারলেও তখনও তা ছিল অসম্পূর্ণ-ই৷ এ ক্ষেত্রে অনেকে না হলেও কারো মনে আসতে পারে বাড়ি বিক্রি করার কথা৷ আমাদের মতন পরিস্থিতির সামনে যাঁরা পড়েছেন তাঁরাই শুধু বুঝবেন ,যে টাকার দরকার এখনই-তা ক্রেতা জোগাড় করে-বিক্রির পরে কাজে লাগানো সহজ নয়!আর আমাদেরতো থাকার জন্যে আশ্রয় চাই৷ঠিক এমন সময়ই আমার সেই "কয়েকজন" অসংখ্য হয়ে এগিয়ে এসেছিলেন৷এইমস তো বটেই,সুমিতের স্যারেরা,সিনিয়র ,জুনিয়র ,বন্ধু-আমাদের প্রায় প্রত্যেক আত্মীয়-পড়শী...কেউ দূরে ছিলেন না৷শব্দহীন ভাবে তাঁরা যখন যেখানে যা করার দরকার,করেই গেছেন৷বিনিময়ে আমাদের কাছে কিছুই ছিলনা দেবার-শুধু কৃতজ্ঞতাই আমি জানাতে পারি তাঁদের৷সেই সব দিনগুলোতে ভাববার কোনো অবসর ছিলনা৷ টিউমারটার কাজ ছিল খুব দ্রুত বড় হয়ে রক্ত চলাচলের পথে বাঁধার সৃষ্টি করা৷সুমিতের মাথাটা অনেক বড় হয়ে যাচ্ছিল,ঠিক দিল্লিতে থাকার সময়ের মতই৷আস্তে আস্তে গলার পাশে লিম্ফনোড ছড়িয়ে গিয়ে নেক টাইটনেস দেখা দিল৷সবাই চেষ্টা করছিল দ্রুত আরো দ্রুত মেডিসিন আনানোর৷প্রতিদিন সুমিত আর মনিদাকে যেতে হোত স্বাস্থ্যভবন-ব্যাংক...৷আন্তরিক ছিল সবাই,কিন্তু সঠীক ভাবে সব কাগজ-পত্র যথাযথ ভাবেপাঠানোর জন্যে ওর বিকল্প তেমন কেউ ছিল না৷ শরীর এতটাই খারাপ হয়ে আসতে লাগলো,শুধু মাত্র বাথরুমে যাওয়া ছাড়া সুমিতের পক্ষে আর কিছুই করার ক্ষমতা তখন নেই৷মেডিসিন আসার সময় একটু বেশিই দেরি হয়ে যাচ্ছিল,কিন্তু কারোরই করার কিছু ছিল না৷ হসপিটালের সাথে নিয়মিত যোগাযোগ ছিল৷ যেদিন আসবে,তার আগেই গিয়ে আমাদের ভর্তি হবার কথা৷সরাসরি কেমো ওখানে পৌঁছে দেবে এজেন্সি৷ অবশেষে বেলজিয়াম থেকে মেডিসিন আসলে কেমো নেওয়া শুরু হোল আবার...একটা দুটো এবং তিনটে৷এই সময়ের শরীরের কথা নিশ্চয়ই পাঠককে নতুন কিছু বলার দরকার হবে না৷একটা পরে একটা শিরা পুড়ে কালো হয়ে যেতে লাগলো৷নতুন একটা শিরার জন্যে অভিজ্ঞ নার্সরাও হিমসিম খেয়ে যেতেন৷কোনোকোনো দিন রক্ত গড়িয়ে আসতো-আর সুমিত লুকিয়ে চোখের জল মুছতে চাইতো৷সাক্ষী হিসাবে আমি নিরুপায় হয়ে খরখরে চোখ নিয়ে দাঁড়িয়ে থাকতাম৷ ক্যানসার নিজেই যে ভয়াণক তাই নয়,এর চিকিৎসা পদ্ধতি এবং তার পার্শ্বপ্রতিক্রিয়া আরও শতগুন ভয়াবহ... . 
উইলিয়াম শেক্সপিয়ার এর মার্চেন্ট অব ভেনিসে শাইলক জিউ ছিল না? অয় সুদের জন্য ব্যাসিলিওর কান কাটতে চায় নাই? মধ্যযুগের ইহুদিদেরকে শেক্সপিয়ার কেন এভাবে চিত্রায়িত করলেন?
নারী সৃষ্টিকে ধারণ করে, যত্নে বড় করে, তারপর সব ভুলে যেতে হয়, যেন সে কেউ নয়। কোনোকালে কেউ ছিলো না কিংবা থাকতে নেই।

হাতি লইয়া আমরা কী করিবো? 'হাতি লইয়া আমরা কী করিবো' এই প্রশ্নের উত্তর কারুর কাছে আছে কিনা আমার সন্দেহ আছে! কেননা প্রশ্নটি ভুলে থাকাই রেওয়াজ। ইংরেজীতে একটি প্রবাদ আছে Elephant in the room যার মানে হলো খুব গুরুত্বপুর্ণ বা বড় কোন ইস্যু যার আলোচনা কারুর কারুর জন্য অস্বস্তিদায়ক, তাই সকলেই জেনে বুঝেই এটা চেপে যান। আলোচনায় অস্বস্তিকর বিষয়ের অবতারণা হলে বিব্রত হবার রেওয়াজ আছে। হোমড়াচোমরা কেউ বিব্রত হলে আলোচনা থেমে যায়,সমস্যা সমাধানের সুযোগ থাকে না। সমস্যাটি কই যায়? সমস্যা রেখে চোখ বন্ধ করলে সমস্যা গায়েব হয়ে যায়? না। সমস্যার ডাল-পালা গজায়, নানান দিকে সমস্যা গড়ায়। নদী নালা খাল বিল দখল করলে যেমন জলাবদ্ধতার সমস্যা সমাজের সবার হয়ে দাড়ায় তেমন। তবে বেচারা হাতি নিজেই যখন সমস্যা তখন 'হাতি লইয়া আমরা কী করিবো?' এই প্রশ্নের উত্তর কেউ দিতে চাইবে কিনা সন্দেহ! এযে সত্যিকারের Elephant in the room পরিস্থিতি! ভয়াবহ নীরবতাই ভাল। তাই চলছে! হাতি মরে না কেন? হাতি সংরক্ষণ বিষয়ে বিশেষজ্ঞদের হাতির আবাসস্থল সংরক্ষণের অনেক গুরুত্বপূর্ণ ইস্যুতে বালিতে মুখ গুজে থাকতে দেখেছি। পরামর্শক ফি না পেলে মতামত দেয়ার চেয়ে বিব্রত হওয়াই শ্রেয় মনে করেন ওইসব বিশেষজ্ঞগণ। আবার কোন কোন বন্যপ্রাণী বিশেষজ্ঞ বন্যপ্রাণীকে প্রদর্শনীযোগ্য করতেই ব্যস্ত থাকেন। পারলে তাবৎ বন্যপ্রাণীকে বান্দরবান, চট্টগ্রাম,কক্সবাজার, লাঠিটিলার বন থেকে এনে প্রদর্শনী কেন্দ্রে ঝুলিয়ে রাখেন। এরা দলছুট হাতি উদ্ধারে জানপ্রাণ দিয়ে দেন,দেশী মিডিয়া থেকে বিবিসি পর্যন্ত এদের কাভার করে। অথচ দেশের সকল হাতির অস্তিত্ব রক্ষার জন্য নীতি প্রণয়ন ও বাস্তবায়নে এই লম্ফঝম্প চোখে পড়েনা। কিছুদিন আগে এক আলোচনায় আমি বলেছিলাম বাংলাদেশের যে কয়টা কালো ভাল্লুক আছে তার সিংহভাগ আছে হয় সাফারী পার্কে নয় চিড়িয়াখানায়। একজন বন্যপ্রাণীর কর্তা বললেন ওখানে আছে বলেই টিকে আছে, নইলে প্রকৃতিতে তার টিকে থাকার পরিবেশ নেই। প্রকৃতিতে টিকে থাকার জন্য আবাসস্থল সংরক্ষণে গুরুত্ব না দিয়ে বন্দী বণ্যপ্রাণী সংরক্ষণ কেমন বন্যপ্রাণ সংরক্ষণ এটা আমার মাথায় আসে না! পৃথিবীর অন্যান্য অনেক দেশে যেখানে বন্যপ্রাণী মানুষের দেয়া খাবার খেলে তাকে ইকোসিস্টেম থেকে অপসারণ ( remove) করা হয়, আমাদের দেশে উল্টো! বন থেকে এনে মানুষের দেয়া খাবার খাইয়ে বন্যপ্রানীকে কোন কোন ক্ষেত্রে বনে ফেরৎ দেয়া হয়। কেশবপুরের হনুমান চড়মুগুরিয়ায় বানর কে মানুষের মতো কলা রুটি খেতে দেয়া হয়। এরকম করলে তা আর বন্যপ্রানী ব্যবস্থাপনা থাকে কিনা এটা একটা প্রশ্ন। এরকম হয় বলেই সাধারন মানুষ বন্যপ্রাণের দায়িত্ব নিতে চায় না। হাতি লইয়া মিনিট কয়েক তামাশা দেখিয়া তারপর ভুলিয়া যায়। ইকোসিস্টেমে বন্যপ্রানীর গুরুত্ব না বুঝে নিজ নিজ এলাকার সাপ, হনুমান, খাটাশ, গন্ধগকুল, মেছো বিড়াল ধরে কিংবা মেরে বন্যপ্রাণী দপ্তরের খোঁজ করে। রাজনৈতিক ছত্রছায়ায় বনের যারা দখলদার তারা তো বলেই বসেন বন বিভাগ যেন তাদের এলাকা থেকে হাতি সরিয়ে নেন। প্রাতিষ্ঠান ও অবকাঠামো স্থাপনের জন্যেও হাতির আবাসস্থল ক্রমশ সংকুচিত হচ্ছে। এখানেও নীরবতাই সকলে শ্রেয় বিবেচনা করেন। তাই "হাতি লইয়া আমরা কী করিবো?" আমার এই প্রশ্নের আলোচনা না করে ( ১) বিব্রত হওয়া যেতে পারে। হাতি মরুক। (২) সকল বন্যপ্রানী সংরক্ষণ নিয়ে আরো ভেবে প্রয়োজনীয় উদ্যোগ গ্রহণ ও বাস্তবায়ন করা যেতে পারে, (৩) সকল বন্যপ্রানী কে খাঁচায় পুরিয়া প্রদর্শনীর ( তামাশা দেখার) ব্যবস্থা করা যাইতে পারে, সেটাই যখন এক শ্রেণির বিষেশজ্ঞ এর মতে বন্যপ্রাণী সংরক্ষনের একমাত্র উপায়! [হাতি লইয়া আমরা কী করিবো?]
“ আজ ভুলে যা তোর দোস্ত-দুশমন, হাত মেলাও হাতে, তোর প্রেম দিয়ে কর বিশ্ব নিখিল ইসলামে মুরিদ। ও মন রমজানের ঐ রোজার শেষে এলো খুশির ঈদ।। “
কন্যারত্ন পা রেখেছে নতুন জীবনে। ওর জন্য, ওদের জন্য চাই সবার দোয়া এবং ভালোবাসা।
বিটিভি চট্টগ্রাম কেন্দ্রে প্রচারিত আমার সুর ও সংগীত পরিচালনায় পরিবেশিত.... গান - " যদি পৃথিবীর সব সুখ " শিল্পী ঃ- ইকবাল পিন্টু সুরঃ- তাপস কুমার বড়ুয়া কথাঃ- প্রকাশ চন্দ্র শীল যন্ত্রানুষঙ্গেঃ- কি-বোর্ড -গোলাম সাফা মিঠু বেহালা- প্রিয়তোষ বড়ুয়া তবলায়- মনোজ সরকার গীটার- মোঃ শাহনেওয়াজ অক্টোপ্যাড- রুবাইয়াত প্রথম প্রচারঃ ১২/০৩/২০২১, সময়ঃ-৩.৩০
আপনিও চলে গেলেন সুবীর'দা...... হয়তো এটাই সত্য, এভাবে সকলকেই একদিন চলে যেতে হবে! বিনম্র শ্রদ্ধাঞ্জলি.... আপনার আত্মার শান্তি কামনা করছি।
ভারতের পশ্চিমবঙ্গে আট দফায় নির্বাচনের প্রথম দফায় শুরু হচ্ছে আগামী ২৭ মার্চ। ইতিমধ্যে তৃণমূল, বিজেপি ও সংযুক্ত মোর্চা ( বামফ্রন্ট, কংগ্রেস, আইএসএফ) সকলে তাদের নির্বাচনী ইস্তাহার জনগনের সামনে প্রকাশ করেছে। তৃণমূল ও বিজেপির ইস্তাহারের যে প্রতিশ্রুতি তা ইওরোপের স্যোশাল ওয়েলফেয়ার ষ্টেট এর জনগনের প্রাপ্ত সুযোগকেও হার মানায়। অথচ গত ১০ বছর ধরে তৃণমূল ক্ষমতায়, তার তো গত ১০ বছরের কাজের মূল্যায়নের বিচারে ভোট পাওয়ার কথা, নতুন করে প্রতিশ্রুতি দেয়ার কি আছে! আর বিজেপি তো ভারতের বেশিরভাগ প্রদেশে সরকার চালাচ্ছে, সেখানে যা করছে, তার উদাহরণ এর মূল্যায়নে ভোট পাওয়ার কথা, নতুন করে প্রতিশ্রুতি দেয়ার প্রয়োজন আছে কি ? মূল সমস্যা হচ্ছে জনগন এসব প্রতিশ্রুতি বিশ্বাসও করে না, তাই ভোটের পরে এটা বুঝে নিতেও চায় না। তাই রাজনীতিবিদরা এদের বোকা মনে করে। প্রকৃত পক্ষে রাজনীতিবিদরাই বোকা, কারণ ইস্তাহারে বর্ণিত তাদের প্রতিশ্রুতি বা ভাঁওতাবাজিতে একটিভ ভোটও এদিক ওদিক হয় না।
ও গোধূলি ও সবুজ ও আমার অপেক্ষমান মা আমি রয়েছি তোমাতেই নুয়ে....
কবিতাকন্যা রহিমা আখতার কল্পনা'র প্রিয়দিন-জন্মদিনে সাগর-শুভেচ্ছা ♦ সালেম সুলেরী আশি দশকের শুদ্ধতাবাদী গুরুত্বপূর্ণ কবি। প্রকরণসিদ্ধ বাংলা হাইকু'র পথিকৃৎ হিসেবেও বিবেচিত। কবিতার বাইরেও তিনি একাধারে লেখক গবেষক, সম্পাদক। আবৃত্তিকার, উপস্থাপক ছাড়াও আকাশ মিডিয়ার সাবেক ঘোষক। বিটিভি, বাংলাদেশ বেতারে'র এককালের বাংলা সংবাদ পাঠক। পেশায় বাংলা একাডেমির পরিচালক হিসেবে কর্মরত। জন্ম শোকের মাস আগস্টের ০৭, ১৯৬২। কিশোরগঞ্জ জেলার চৌদ্দশত ইউনিয়নের নান্দলা গ্রামে। তিনি আশি দশকের ঋদ্ধ কবি রহিমা আখতার কল্পনা। বাংলা একাডেমি'র চলমান কর্মিষ্ঠ পরিচালক। 'ধান শালিকের দেশ', 'উত্তরাধিকার' কাগজে নির্বাহী সম্পাদক ছিলেন। দেশ-বিদেশের সাহিত্যপত্র / ম্যাগাজিনে দু'হাতে কবিতা লিখছেন। এ পর্যন্ত প্রকাশিত ২৮টি বই-এর ১২ টিই কবিতার। বাংলাদেশ-ভারত-প্রবাসবাংলা'র শুদ্ধতাবাদী বিশ্বসংগঠন 'তিনবাংলা'। কবি কল্পনা তাতে প্রেসিডিয়ামের সম্মানিত সদস্য। কবিতার একাধিক কর্মশালায় প্রশিক্ষক ছিলেন। 'হাইকু সোসাইটি'র তিনি প্রতিষ্ঠাতা সাধারণ সম্পাদক। কূটনীতিক স্বামীসমেত সংসারে একটি সৌম্যদর্শন সন্তান। অভিনয়, সঙ্গীতে এই উত্তর প্রজন্ম তৈরি করেছে আশাবাদ। নিজের সুগঠিত কবিতা, লেখনী নিয়েও কল্পনা দীপ্ত, আশাবাদীও। দেশ-বিদেশের ১০টি উল্লেখযোগ্য পদক-পুরস্কারে ভূষিত। ৭ আগস্টের প্রিয়দিন জন্মদিনে সাগরসম শুভাশিস। -------------------- সালেম সুলেরী ♦ গ্লোবাল সভাপতি, তিনবাংলা ৭ আগস্ট, ২০২১, নিউইয়র্ক 
প্রিয় ক্ষমতাবানদের প্রতি আবেদন। দেশে আঠারোর বেশি বয়সী অটিজম ও অন‍্যান‍্য অবস্থার বিশেষ মানুষেরা আছেন যাদের প্রয়োজনে সহায়কদের ক্লোজ কন্টাক্ট বা নিকটাবস্থান দরকার। তাদের ও সকল সেবাদানকারীদের টিকা দিন।
অভিনেত্রী পরীমনি ও একার সদস্যপদ স্থগিত করেছে চলচ্চিত্র শিল্পী সমিতি।।
সাশ্রয় ---- রান্নাঘরের ক্যাবিনেটের সাথে লাগোয়া ট্যিসুহোল্ডারের রডে সরু একটা সুতা বেঁধে টানটান করে তাতে সমান মাপে আদ্ধেকটা করে ডিম কাটতে কাটতে পারুলবালা ভাবেন ছোট্ট বেলায় তিনি দেখেছেন তাঁর মা পিঁড়িতে বসে পায়ের বুড়ো আঙ্গুলে সুতার এক প্রান্ত পেঁচিয়ে নিয়ে অন্য প্রান্তটা বাম হাতের আঙ্গুলে পেঁচিয়ে কী নিপুণ ভাবেই বা ডিম কেটে নিতেন।মাপে এতটুকু ছোটবড় হত না আবার একটা ডিমও এতটুকু ভাঙতো না। সেই কাটা ডিমকে তারপর তেলে সামান্য ভেজে আলু দিয়ে মা ঝোল রাঁধতেন।নামাবার আগে তাতে একটু গাওয়া ঘি আর গরম মশলা বাটা দিতো। আহা সেই আধখানা ডিমের যে কী অপূর্ব স্বাদ ছিলো।এখনকার ডিমে সেই স্বাদ আর কোথায়? সবই তো ব্রয়লার মূরগীর ডিম। কাজের তাড়া থাকলে মাঝে মাঝে তাকেও যখন মা সুতা দিয়ে ডিম কাটতে দিতেন পারুল তখন খুব খুশি হয়ে যেতেন। তবে মার মতো নিঁখুত না হলেও তিনিও ভালোভাবেই ডিম কাটতে পারতেন। যদিও এখন তিনি আর পিঁড়িতে বসতে পারে না।শরীর ভারি হয়ে গেছে তাছাড়া নিচে বসে কাজ করার সেই অভ্যেসটাও আর নেই। মা'র রান্না করা ডিমের সেই ঝোল দিয়ে ভাত খাবার স্মৃতিই কী ভোলা যায়! মা তাকে আর দাদাকে একটা বড় ছানাকাঁসার থালায় ভাত দিতেন। যেদিন ডিমের ঝোল হত সেদিন দাদা বলতো দাঁড়া ভাতগুলি আগে ঝোল দিয়ে মেখে নিই।এই বলে ভাত মাখার সময়ে নিজের ডিম আর পারুলের ডিমের টুকরো দুটিকে এদিক ওদিক সরাতে সরাতে দু এক বার চুষে নিতো। এরপর নিজেরটা দিয়ে ভাত খেতে শুরু করতো আর পারুল তার ডিমটা পরে খাবে বলে রেখে দিতেন।দাদার খাওয়া তার আগেই হয়ে যেতো। পারুল একটু আস্তেই খেতেন।দাদা ভাত খেয়ে উঠে যাবার সময়ে কোন ফাঁকে যে দাদা চিলের মতো ছোঁ মেরে তার কুসুমটা নিয়ে পালিয়ে যেতো পারুল তা টেরই পেতেন না।পারুল যখন দেখতেন তাঁর ডিমের সাদাটা পরে আছে কুসুমটা উধাও হয়ে গেছেতখন তিনি পা ছড়িয়ে ভ্যাঁ করে কাঁদতে বসতেন।মা তখন নিজের কুসুমটা তাঁকে দিয়ে দিতেন। বিয়ের পরে শ্বশুরবাড়িতেও পারুল সুতা দিয়ে নিপুনভাবে ডিম কেটে রান্না করেছেন ।তবে তাঁর একান্নবর্তী শ্বশুর বাড়িতে সদস্য ও পোষ্যসংখ্যা ছিল অনেক। তাই সে বাড়িতে ডিমগুলিকে গোল গোল করে তিন টুকরো করে কেটে সাবধানে ভেজে রাঁধতে হত। শাশুড়ি মার হুকুম ছিলো সবার পাতে যেন এক টুকরো করে পড়ে। সবার জন্যে গুনে গুনেই রান্না করা হত।কিন্তু খাওয়ার সময়ে দেখা যেতো বলা নেই কওয়া নেই দু একজন অনাহুত অতিথিকে নিয়ে পারুলের বড় ভাশুর খেতে বসে যেতেন। পারুলবালাদের যুগে অতিথি আসার কোন দিনক্ষণ ছিলো না। শাশুড়ি বলতেন অতিথি আসার জন্যে তিথির দরকার হয়না বলেই তিনি অতিথি।অতিথি হচ্ছেন স্বয়ং নারায়ণ। সেই অতিথিরুপী নারায়ণের ভোগে বাড়ির তিন বউয়ের জন্যে বরাদ্দ ডিমের টুকরোগুলিই অগত্যা লাগতো।অবশ্য তাতে নাকি বউদের সাথে সাথে বাড়ির লোকেরাও পুণ্যের ভাগীদার হয়।তাছাড়া কে না জানে "সতীর পূণ্যে পতির পূণ্য নহিলে বিপদ বাড়ে।" বউদের জন্যে বাড়ির সবাই পূণ্যের ভাগ পেলেও পারুলরা তিন জার ভাগ্যে হাঁড়িতে ঝোল আর কয়েক টুকরো আলু ছাড়া আর কিছুই থাকতো না। শাশুড়ি বলতেন,"অতিথি খেয়েছেন মানে নারায়ণ খেয়েছেন।সে জন্যে বউদের জন্যে আবার নূতন করে ভাঁড়ার থেকে ডিম বা অন্য কিছু বের করে রাঁধতে হবে নাকি? তাতে আর পূণ্য হবে কি?"। পারুলের ছেলেমেয়ে দুটি যখন হল তখন থেকেই সুতা দিয়ে ডিম কাটার প্রচলন উঠে গেছে।কারণ তখন সব বাড়িতেই গোটা ডিম খাবার চল হয়ে গেছে।এমন কি সকালেও অনেক পরিবার ডিম দিয়েই নাস্তা খান আবার স্কুলের টিফিনে মায়েরা বাচ্চাদের গোটা ডিমই দেয়।অর্ধেক ডিম খাওয়ার কথা তো এই প্রজন্মের ছেলেমেয়েরা কেউই শোনেনি। অবশ্য এখনকার বাচ্চারা ডিম তেমন খেতেও চায় না।নানারকম ফাস্ট ফুডের দিকেই তাদের বরং ঝোঁকটা বেশি । ছোটবেলায় পারুল কখনো ডিম দিয়ে নাস্তা করেছেন এমন কোন স্মৃতি তাঁর স্মৃতির ভাণ্ডারে নেই। তিনি মনে মনে ভাবেন ডিম কি তখন মহার্ঘ কোন বস্তু ছিলো? যদ্দুর মনে পড়ে তখন এক টাকায় চব্বিশ পঁচিশটার মতো ডিম পাওয়া যেতো।বাড়িতেও অনেকেই হাঁস মূরগী পুষতেন তাও কেন আধখানা করে ডিম খাওয়া হত কে জানে? পারুল তাঁর ছোটবেলায় একজনকে আস্ত একটা ডিম খেতে দেখে খুবই অবাক হয়ে মাকে জিজ্ঞেস করেছিলেন তারা কেন আস্ত ডিম খায়না? মা বলেছিলেন ইচ্ছে করলেই আস্ত ডিম খাওয়া যায়।তবে ডিম বেশি খাওয়া ঠিক না।তাতে পেট গরম হয়। তাছাড়া অল্পে তুষ্ট থাকতে শেখো। আর্থিকভাবে স্বচ্ছলতা থাকলেই যে সবটুকু খরচ করতে হবে এমন কোনো কথা নেই, "বিপদের দিনের" জন্য সবসময়ই কিছু তুলে রাখা সবার উচিৎ। ভাগাভাগি করে মিলেমিশে খাওয়াটাও একটা বড় শিক্ষা তাতে সংসারের সাশ্রয়ও হয়। আহা রে ডিম !মনে পড়ে একটি ডিম ভাজা দিয়ে তাদের ভাইবোনদের পান্তা ভাত খাওযার সেই স্মৃতি ! পারুলের এটাও মনে আছে তাঁদের বাড়ির পাশের একজন প্রাইমারি স্কুলের শিক্ষকের ছেলের কথা। ছেলেটি মা'র কাছে আবদার করে বলেছিলো,"মা ম্যাট্রিক পরীক্ষায় আমি যদি প্রথম বিভাগ পাই তাহলে আমাকে একটা গোটা ডিম খেতে দেবে"? তার মা বলেছিলেন আগে পাশ করে দেখাও। সে আমলে প্রথম বিভাগ পাওয়া সত্যিই কঠিন ছিলো।তবে ছেলেটি একটা গোটা ডিম খাবে বলে সত্যিই প্রথম বিভাগে ম্যাটিক পাশ করেছিলো। সুতা দিয়ে ডিম কাটতে কাটতে পারুল ভাবেন আজ বছরের উপর হয়ে গেলো করোনার জন্যে তাঁর স্বামী বা ছেলে কেউই ঠিকমতো বেতন পাচ্ছে না।কিভাবে যে সংসার চালাতে হচ্ছে তা একমাত্র পারুলই জানেন। মা সত্যিই বলতেন আয় থাকলেই হয় না। সংসারের সাশ্রয় করতে জানাটাও দরকার। করোনা আসার পরে শহরে থাকা এমন অনেকের অবস্থাই এখন খুব খারাপ। অনেকেই নাকি এমনও আছেন, যারা দামী ফ্ল্যাট বাড়ীতে থাকতেন , বাচ্চাকেও নামি স্কুলে পড়াচ্ছিলেন , বার্থডে , ম্যারেজডে আরো কতো ডে পালন করতেন । দূর থেকে দেখলে যাঁদের আহামরি অনেক কিছুই মনে হত। করোনা এসে ভালোভাবে তাদের বুঝিয়ে দিয়ে গেলো সাশ্রয় মানে কি। অনেকেরই তো বেতন বন্ধ । দামি বাড়ি ছেড়ে নামী স্কুল থেকে বাচ্চাকে নিয়ে গ্রামের বাড়ীতে চলে যেতে অনেকেই তাই বাধ্য হয়েছেন। অনেকের এমন সংগতিও নেই যে কোনরকমে শুধু সংসারটাকে চালাতে পারে । ইচ্ছে করলেই হয়তো তারা এই বাড়তি ব্যয়টা বিপদের দিনের কথা ভেবে রোধ করতে পারতো। ভাগ্যিস পারুল তাঁর মায়ের দেয়া শিক্ষাটুকু কখনও ভোলেননি।তাই তাঁর রাখা সঞ্চয়েই তাঁর পরিবারটি এখনও ঠিকঠাক চলছে। মনে মনে তিনি কিছুটা হলেও তাই তিনি স্বস্তি পান।
