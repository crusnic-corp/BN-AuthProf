আরো একজন মহান সংগীতগুনীকে হারালাম ------------------------------------------------------------------চট্টগ্রামের শাস্ত্রীয় সঙ্গীতাঙ্গনের পূরোধা, উপমহাদেশের অন্যতম সংগীতজ্ঞ, পরম শ্রদ্ধেয় ওস্তাদ মনোরঞ্জন বড়ুয়া আজ দুপুর ১২.৩০ টায় তাঁর চট্টগ্রাম শহরস্ত বাসায় বার্ধক্য জনিত রোগে শেষ নিশ্বাস ত্যাগ করেন। মৃত্যু কালে তাঁর বয়স হয়ে ছিল ৯০ বছর। সংগীতে বিশেষ অবদানের জন্য শিল্পকলা একাডেমি, সিটি কর্পোরেশন, চট্টগ্রাম বিশ্ববিদ্যালয়, আর্য্য সংগীত সমিতি, চন্দনাইশ সমিতি চট্টগ্রাম, বাংলাদেশ বৌদ্ধ সমিতি, বৌদ্ধ কৃষ্টি প্রচার সংঘ, বৌদ্ধ যুব পরিষদ সহ বহু সংগঠন প্রায়ত ওস্তাদ মনোরঞ্জন বড়ুয়াকে বহু উপাধী ও সম্মাননায় সম্মানিত করেছে। এই মহান গুনী সংগীতজ্ঞকে হারিয়ে চট্টগ্রাম তথা বাংলাদেশের এক অপূরনীয় ক্ষতি সাধন হল। এই মহান সংগীত গুনীর প্রয়ানে গভীর শোক প্রকাশ ও বিনম্র শ্রদ্ধা নিবেদন করছি। ওস্তাদ মনোরঞ্জন বড়ুয়ার জন্ম চন্দনাইশ উপজেলার সমৃদ্ধ পল্লী মধ্যম জোয়ারা গ্রামে।তাঁর মরদেহ নন্দনকাননস্থ চট্টগ্রাম বৌদ্ধ বিহার এ রাখা হয়েছে। আগামীকাল ১০ ডিসেম্বর,বৃহস্পতিবার,দুপুর ২ টায় চট্টগ্রাম বৌদ্ধ বিহারে, তাঁর পারলৌকিক সদগতি কামনায় অনিত্যসভা অনুষ্ঠিত হবে।
একটু আগে বিটিভি চট্টগ্রাম কেন্দ্রে প্রচার হল আমার সুর ও সংগীত পরিচালনায় গাওয়া একটি দেশাত্ববোধক গান। গানটির কথা লিখেছেন গীতিকার মোঃওবায়দুল্লাহ। বাসার টিভি থেকে সরাসরি ভিডিওকৃত।
ভারতের আগরতলার খ্যাতিমান সংগঠন " সুর-অঞ্জলী" এর নজরুল উৎসবে আমার পরিবেশনা। একটি অতিঅল্প শ্রুত নজরুলের গান, স্বরস্বতী বন্দনা।
বাংলাদেশের জনপ্রিয় গীতিকবি,  বাংলাদেশ টেলিভিশন এর সুরকার ও সংগীত পরিচালক জি, কে, দত্ত আর নেই।এই পৃথিবীর মায়া ত্যাগ করে দিব্যধাম পথে গমন করেছেন আজ দুপুর ১২.৩০ মিনিটে। মৃত্যু কালে তার বয়স ছিলো ৭০বছর।  আমরা হারালাম সংগীতের এক নক্ষত্রকে।২০০৮ সালের কথা, প্রায়ই আমার অফিসে আসতেন, একদিন আমাকে বললেন "  তাপস, টেলিভিশনে আমার একই গীতিকারের একটা অনুষ্ঠান করে দাও, এখনো কেউ করেনি, তুমি কর।"  আমি বললাম ঠিক আছে করব। তারপর বেশ কিছু দিন সময় নিয়ে ৬ টা নতুন গানের সুর করলাম, এর পর স্টুডিওতে রেকর্ডিং, ওই বছরের ডিসেম্বরে ১৯ তারিখ আমার সুর ও সংগীত পরিচালনায়  অনুষ্ঠান "গানচিল" ধারণ হয়েছিল। তাঁর আরো অনেক চাওয়া ছিল, হয়তো তার অনেকগুলিই অপূর্ণ রয়ে গেছে।  যেখানে থাকুন জি,কে,দা ভালো থাকুন।।
আজ স্বাধীন বাংলা বেতার কেন্দ্রের বিপ্লবী কন্ঠসৈনিক,   নজরুল সংগীত শিল্পী সংস্থা চট্টগ্রাম এর সম্মানিত সভাপতি, বাংলাদেশ বেতার ও বাংলাদেশ টেলিভিশন এর সংগীত শিল্পী ও সংগীত পরিচালক,   বিশিষ্ট নজরুল সংগীত শিল্পী ও প্রশিক্ষক, শ্রদ্ধেয় গুরুজী জয়ন্তী লালা মহোদয়ার শুভ জন্মদিনে জানাই প্রণাম, শুভেচ্ছা ও  শুভকামনা।  আমি মাসীর নীরোগ দীর্ঘ জীবন কামনা করছি।
অানিচ্চা বাতা সাংকারা ------------------------------------ বুদ্ধগয়া বাংলাদেশ বৌদ্ধ বিহারের পূজনীয় উপাধ্যক্ষ করুণাজ্যোতি থের" এর অকাল প্রয়াণে শোক প্রকাশ ----------------+++++-------------++++----------++++++ বাংলাদেশ বৌদ্ধ ভিক্ষু মহাসভার সদস্য উদীয়মান কৃতী সাংঘিক ব্যাক্তিত্ব,মানবতাবাদী, পরোপকারী, সদালাপী, বুদ্ধগয়া বাংলাদেশ বৌদ্ধ বিহারের উপাধ্যক্ষ করুণাজ্যোতি থের মহোদয়ের অকাল প্রয়াণে আমার ব্যাক্তিগত পক্ষথেকে, বিশ্ব বৌদ্ধ সৌভ্রাত্রিত্ব সংস্থা - যুব (WFBY), এবং আমার সংগঠন বাংলাদেশ বৌদ্ধ সমিতি যুব,এর পক্ষ থেকে গভীরভাবে শোকাহত এবং বিনম্র শ্রদ্ধা নিবেদন করছি। আমি তাঁর পারলৌকিক শান্তি নির্বাণসুখ কামনায় প্রার্থনা সহ পূণ্যদান করছি। একটু আগে তাঁর এই মৃত্যু সংবাদটি আমাকে ভীষন মর্মাহত করেছে। গত বছর ডিসেম্বর মাসে আমি স্বপরিবারে ভারতের বুদ্ধগয়ায় গিয়েছিলাম। পরম কল্যানমিত্র পরম পূজনীয় ডঃ কল্যাণপ্রিয় ভান্তের অশেষ সহযোগিতায় প্রয়াত করুনাজ্যোতী ভান্তে আমাদের তীর্থ ভ্রমনকে স্বার্থক করে তুলতে সার্বক্ষনিক ভাবে সম্পূর্ণ সহায়তা করেছিলেন। তাঁর সার্বিক সহযোগিতার কথা আমৃত্যু আমরা স্বপরিবারে স্মরন করব। অসাধারন এক ব্যক্তিত্ব, জ্ঞান ও প্রজ্ঞায় ছিলেন ভরপুর। তাঁর অাতিথেয়তার কথা, তীর্থ ভ্রমনে তাঁর নির্দেশনার কথা গুলি আমার মানসপটে বার বার ভেসে আসছে। আমি আবারও ভান্তের প্রতি বিনম্র শ্রদ্ধা নিবেদন করছি।
আজ বাংলাদেশ টেলিভিশন চট্টগ্রাম কেন্দ্রে আমার সুর ও সংগীত পরিচালনায় নিয়মিত  আধুনিক গানের অনুষ্ঠান ধারন হল। আজকের পর্বের শিল্পীরা হলেন শ্রদ্ধেয় দাদা সুজিত রায় , প্রকাশ চন্দ্র শীল, পলি শারমিন, মিঠুন চক্রবর্তী, আলম আশরাফ ও শিপ্রা দাশ।  আজকের গানগুলোর গীতিকার যথাক্রমে প্রদীপ দাশ পরাগ, মোঃ ওবায়দুল্লাহ, জহুরুল ইসলাম, এস,আনিস আহামেদ বাচ্চু, ইফতেখার সাদী ও আফছার উদ্দিন অলি।  অনুষ্ঠানে যন্ত্রসংগীত শিল্পীরা হলেন কিবোর্ড- সৈকত নন্দী, তবলা- রাজিব নন্দী, গীটার - এস,এম,শাহজাহান ভাই, বেহালা- শ্যামল দাস ও অক্টোপ্যাড - অনুজিত বড়ুয়া লিমন।  অনুষ্ঠানটি প্রযোজনা করেছেন বৈদ্যনাথ অধিকারী। ক্যামেরায় ছিলেন পলাশ আচার্য্য, নবী ভাই।  এছাড়া ও যারা পুরো অনুষ্ঠানের জন্য সার্বিক সহযোগীতা করেছে তাদের সহ সংশ্লিষ্ট সকলের প্রতি অশেষ ধন্যবাদ ও কৃতজ্ঞতা জানাই।
আজ বিটিভি চট্টগ্রাম কেন্দ্রে ধারণ হল আমার সুর ও সংগীত পরিচালনায় নিয়মিত সংগীতানুষ্ঠান "গানচিল"। এ পর্বের শিল্পীরা হলেন শ্রদ্ধেয় শিল্পী মোস্তফা কামাল ভাই, শ্রদ্ধেয় শিল্পী দীপক আচার্য্য দাদা, শিল্পী কে পি দাশ বাবু, শিল্পী অনামিকা তালুকদার, শিল্পী সুমন বড়ুয়া। গীতিকার গন হলেন এস,আনিস আহমেদ বাচ্চু, মোঃওবায়দুল্লাহ, বাসুদেব খাস্তগীর, প্রদীপ দাশ পরাগ, ও দীপক আচার্য্য। যন্ত্রানুসংগে ছিলেন কিবোর্ডঃ হিল্লোল রায়, অক্টোপেডঃ রতন মজুমদার, বেহালাঃ শ্যামল দাশ, বেস গীটারঃ শাহজাহান ভাই, তবলাঃ রোমেন। অনুষ্ঠানটি প্রযোজনা করেছেন বাবু বৈদ্যনাথ অধিকারী। অনুষ্ঠানের সার্বিক সফলতার জন্য সংশ্লিষ্ট সকলের প্রতি অশেষ ধন্যবাদ ও কৃতজ্ঞতা জ্ঞাপন করছি।
আজ আমার বাসায় নতুন বুদ্ধাসন প্রতিষ্ঠা করলাম। তাই মনটা ভীষন ভাবে প্রসন্ন। বুদ্ধের আশির্বাদে সকলের জীবনে বয়ে আসুক অনাবিল সুখ ও শান্তি। জগতের সকল প্রাণী সুখী হোক, দুঃখ থেকে মুক্তি লাভ করুক।
গত ২৫ অক্টোবর আমার জন্মদিন উপলক্ষে যারা ফোন করে,ফোনে মেসেজ দিয়ে, ফেসবুকের  ওয়ালে পোস্ট করে, মেসেন্জার ইমো ভাইবারে মেসেজ দিয়ে  আশির্বাদ করেছেন,শুভেচ্ছা জানিয়েছেন, , শুভকামনা করেছেন তাদের সকলের প্রতি এবং যারা এর কোনটাই করতে পারেন নাই তাদের প্রতিও আমার বিনম্র শ্রদ্ধা, অশেষ ধন্যবাদ, অকৃত্রিম কৃতজ্ঞতা ও অফুরন্ত ভালোবাসা নিবেদন করছি।  সেই সাথে আমার পারিবারিক ও ব্যাক্তিগত ব্যস্ততার কারনে অধিকাংশ মেসেজ ও পোস্টের জবাব দিতে না পারায় ক্ষমা প্রার্থনা করছি এবং ভবিষ্যতেও পাশে থাকার আকুল আবেদন রইলো। সকলের মঙ্গল কামনা করছি।