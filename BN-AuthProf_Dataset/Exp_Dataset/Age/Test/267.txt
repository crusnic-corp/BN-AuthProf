রাজশাহী ইউনিভার্সিটি সেন্ট্রাল এলামনাই এসোসিয়েশন এর ইফতার পার্টিতে ( ২৩ তারিখ ঢাকা ক্লাবের স্যামসন সেন্টারে) রাবি'র সকল প্রাক্তনীদের উপস্থিতি কামনা করছি। ইফতারের সাথে সাথে পারস্পরিক কুশল বিনিময়ের এই অনুষ্ঠান রাবি'র সকল প্রাক্তনীদের জন্য উন্মুক্ত।
মে দিবস নিয়ে আমার লেখাটার প্রতিক্রিয়া দেখে বর্তমানে মে দিবসের প্রাসঙ্গিকতা নিয়ে লিখতে ইচ্ছে হলো। তবে লেখাটা বড় হয়ে যাওয়ার জন্য আবারও ক্ষমা চাচ্ছি। আশা করি কষ্ট করে পড়লে খারাপ লাগবে না। বর্তমান কর্পোরেট বিশ্বে পুঁজির মালিক বা বিনিয়োগকারী ছাড়া সকলেই এক প্রকার শ্রমিক। কারো শারীরিক শ্রম কম মেধার শ্রম বেশি; আবার কারো শারীরিক শ্রম বেশি মেধার শ্রম কম। মাসিক ৫ লাখ টাকা বেতনের চাকুরিজীবীর সাথে দৈনিক ২০০ টাকা মজুরির শ্রমিকের জীবন যাত্রার মান ভিন্ন হলেও উভয়েই শ্রমজীবী মানুষ। বর্তমানে শারীরিক শ্রমের শ্রমিকদের মোটামুটি ৮/১০/১২/১৪ ঘন্টা কাজ করতে হলেও বর্তমান&nbsp; ইনফরমেশন টেকনোলজির (আইটি) আমলে মোবাইল ফোন, ম্যাসেজ, ইমেইল সহ আরো অনেক মাধ্যমের কারণে মেধা শ্রমের শ্রমিকদের কাউকে কাউকে ২৪ ঘন্টাও কাজ করতে হচ্ছে। ছুটির দিনেও বাসায় থেকে কাজ করতে হচ্ছে। তাছাড়া কর্পোরেট জগতের নামী দামী শ্রমিকরা তো প্রতিযোগিতায় (তার সামনে ঝুলানো মুলাটা দখলের) এগিয়ে থাকার জন্য সকালে অফিসে ঢুকে রাতে বের হয়। অবশ্য ২/৪ মাস পর পর লাক্জারিয়াস বেড়ানোর সুযোগ দিয়ে ঐ কয়দিনের জন্য স্বাধীন মানুষ বানিয়ে ( অধিক কাজের জন্য রিফ্রেশমেন্ট) অন্য সময়ে দাস করে রাখে। আজকের কর্পোরেট যুগের শ্রমিকদের (বড় বড় কর্তাদের) দূর থেকে অনেক ভাল মনে হলেও প্রকৃত পক্ষে তারা কর্পোরেট দাস। তাহলে কি হলো, দেশ মানুষ জীবন সম্পর্কে কোন খোঁজ নেই। আমরা মানুষ, আমাদের জীবন আছে, জীবনে সুখ আছে,আনন্দ আছে, সাথে দুঃখও আছে। আমাদের আছে একটা মন,যে মন স্বপ্ন দেখে। কিন্তু আইটির কারণে সর্বদা পেশার মধ্যে নিয়োজিত থাকায় মানবীয় যে চিত্ত বিনোদনের জন্য আমাদের কোন সময় নেই। যেটা দাস প্রথার আমলে কোন দাসের ছিল না, মনিবের হুকুম তামিল করাই ছিল তার ধ্যান, জ্ঞান,চিন্তা। জাপান উন্নত দেশ। সেখানকার বড় অংশের মানুষ কাজকে প্রাধান্য দেয়ার জন্য প্রথমে বাচ্চা নেয়া বন্ধ করলো,পরে বিয়ে করা বন্ধ করলো, এখন সময় নষ্ট হবে বলে রোমান্সও বন্ধ করে দিয়েছে। আগামীতে বুঝা যাবে না,ওরা মানুষ না যন্ত্র। বর্তমান বিশ্বের যে পুঁজিবাদী উন্নয়ন, তাতে উন্নত দেশ হলে আমাদের ভবিষ্যত প্রজন্মের ঐ একই অবস্থা হবে। মানুষের সুকোমল যে চিত্ত তা হারিয়ে যাবে। অন্যদিকে রোবোটিক সিস্টেম শারীরিক শ্রমের বিকল্প ও আর্টিফিসিয়াল ইন্টালিজেন্স মেধা শ্রমের বিকল্প হিসেবে দ্রুত লয়ে এগিয়ে আসছে। তার সাথে মানুষকে প্রতিযোগিতা করে টিকে থাকতে হলে মানুষকেও যন্ত্রে পরিনত হতে হবে। আসলে মানুষ কি কখনও যন্ত্রে পরিনত হতে পারবে? পারলেও সে তার আবিষ্কৃত যন্ত্রের সাথে প্রতিযোগিতায় টিকতে পারবে ??? মানুষ যখন যন্ত্রের সাথে প্রতিযোগিতা করবে, তখন মানুষের মস্তিষ্কের নিউরনের গঠন কেমন হবে, মানুষের জেনেটিক কোড কেমন হবে !!!!!!!!!!!!!!!!!!!!!!!!!! আমি এর পরে আর ভাবতেই পারছি না, তাই আর লিখতে পারছি না । আর ভাবতে গেলে আমার&nbsp; পাগল হয়ে যাওয়ার সম্ভাবনা আছে। তবে যে বিষয়ে আলোচনা শুরু করেছিলাম সেই বিষয়ে বলতে চাই, মানুষ আবার দাস প্রথার দিকে যাচ্ছে। প্রথমত পুঁজির দাস, সাথে সাথে পুঁজির বেপরোয়া মুনাফার জন্য তৈরী যন্ত্রের দাস। মানুষের সুকোমল চিত্ত, যার জন্য মানুষে মানুষে ভালোবাসা ও দ্বন্দ্বের মাধ্যমে এই মানব সমাজের আবির্ভাব,তা দিন দিন শেষ হয়ে যাচ্ছে। এভাবে চললে এই মানুষ আর মানুষ থাকবে না, হয়তো নতুন কোন নাম ধারণ করবে। তাই আবার একটা মে দিবসের সূচনার মাধ্যমে প্রকৃত স্বাধীন মনের মানুষ হিসেবে প্রতিষ্ঠিত করতে হবে। যে মানুষ পুঁজিবাদী দাসত্ব থেকে বেরিয়ে এসে হাসবে, খেলবে, ভালবাসবে, গান গাইবে, স্বপ্ন দেখবে, সর্বোপরি প্রকৃত মানুষ হিসেবে জীবন যাপন করবে।
আজ ১৭ এপ্রিল স্বাধীন বাংলাদেশের প্রথম সরকারের শপথ গ্রহণের দিন, অর্থাৎ এদিনই স্বাধীন বাংলাদেশের প্রথম সরকার গঠিত হয়। বাংলাদেশের স্বাধীনতার ঘোষণা তো ৭ মার্চ বঙ্গবন্ধু দিয়েই দিয়েছেন। ২৫ মার্চ পাকিস্তানী হানাদারদের ক্রাক ডাউনের পরে তিনি সর্বাত্মক যুদ্ধের আহবানের সাথে স্বাধীনতার চুড়ান্ত ঘোষণা দেন,যা তৎকালীন মেজর জিয়া সহ অনেকে পুনরাবৃত্তি করেন। স্বাধীনতার প্রথম ধাপ হিসেবে পাকিস্তানে বন্দি বঙ্গবন্ধুকে সরকার প্রধান (রাষ্ট্রপতি) ও তাজউদ্দীন আহমেদকে প্রধান মন্ত্রী করে স্বাধীন বাংলাদেশের সরকার গঠন হয় আজকের দিনে। যে সরকারের অধীনে দেশকে হানাদার মুক্ত করতে মুক্তিযুদ্ধ পরিচালিত হয়। দীর্ঘ নয় মাস যুদ্ধ করার পর ১৬ ডিসেম্বর সমগ্র দেশকে হানাদার মুক্ত করে বিজয় অর্জন করেছি । তার পূর্বে যেখানেই হানাদার মুক্ত হয়েছে সেখানেই এই সরকার প্রশাসন পরিচালনা করেছে। যেমন, ৮ ডিসেম্বর যশোর হানাদার মুক্ত হওয়ার সাথে সাথে সেখানে জেলা প্রশাসক নিয়োগ করা হয়। আর বিদেশি মিশনগুলি তো ১৭ এপ্রিল এর পর থেকে কাজ শুরু করে দেয়। তাই বাংলাদেশ সরকার আনুষ্ঠানিক ভাবে ১৭ এপ্রিল ১৯৭১ প্রতিষ্ঠিত হয়। ফলে বাংলাদেশ নামক রাষ্ট্রের উদ্ভবে আজকের দিনটি অত্যন্ত গুরুত্বপূর্ন।
আবগাপ্লুত হাওয়ায় লেখাটা একটু বড় হওয়ার জন্য ক্ষমা চেয়ে নিচ্ছি। মহান মে দিবস, যার মাধ্যমে আমার দেশ সমাজ মানুষ সম্পর্কে জ্ঞান আহরণের হাতে খড়ি, শ্রমজীবী মানুষ নিয়ে ভাবনার শুরু। আমি যখন ক্লাস নাইনে পড়ি তখন আমাদের ক্লাব খুলনার নবারুন সংসদের মে দিবসের আলোচনা সভায় আমার প্রথম বক্তৃতা প্রদান। তখন মুখস্থ করে বলেছিলাম, আমেরিকার শিকাগো শহরের হে মার্কেটের শ্রমিকরা তাদের শ্রম ঘন্টা ও শ্রম মজুরি নিয়ে আন্দোলন শুরু করে এবং পুলিশের গুলিতে অনেক শ্রমিক হতাহত হয়, যার ফলে তখন থেকে শ্রমিকদের শ্রম ৮ ঘন্টা নির্ধারিত হয়। তখন গুগল বা ইন্টারনেট ছিল না, তাই ঐ টুকু তথ্য যোগার করতে আমাকে অনেক বেশি বেগ পেতে হয়েছে। তারপর কত কত বক্তৃতা করেছি, কিন্তু জীবনের প্রথম&nbsp; বক্তৃতা প্রদান। তাও শ্রমজীবী মানুষের স্বার্থে। তাই আমি যখন আমেরিকা গিয়েছিলাম, তখন আমি ঠিক করেছিলাম,মে দিবসের ঐ যায়গায় আমি যাবই। কিন্তু আমার প্রশিক্ষণের বিশ্ববিদ্যালয়ের শহর থেকে সেটা অনেক দূরে, বিমানে ৪/৫ ঘন্টার জার্নি। আমি আমার ভাগ্নি জামাইয়ের সহায়তায় শিকাগো শহরে যাই। কিন্তু ওরা এই প্রজন্মের মানুষ বিষয়টা জানলেও শিকাগোতে এত দেখার জিনিস থাকতে এটার বিষয়ে আমার এত আগ্রহের বিষয়টি হয়তো বুঝতে পারলো না। তারপরও সে আমাকে হেল্প করলো, গোটা শিকাগো শহর তন্ন তন্ন করে খুঁজলাম, কিন্তু ঐ স্থানটা কোনভাবেই খুঁজে বের করতে পারি না। কাউকে জিজ্ঞাস করলে কেউ কিছু বলতে তো পারলোই না, মনে হলো তারা জীবনে এ বিষয়টি শুনেই নাই। পরবর্তীতে গুগলের GPS এর সাহায্যে স্থানটার হদিস পাওয়া গেল। কিন্তু সেখানেও ঐ রকম কোন স্থাপনা চোখে পড়ে না। তখন ওখানে খুব স্নো পড়ছিল। হঠাৎ দূর থেকে স্কাল্পচারের মত একটা কিছু দেখতে পেলাম। কাছে এসে দেখি নিচের দিকে স্নো তে ঢাকা , আমি শরীরের সমস্ত শক্তি দিয়ে স্কাল্পচারের গায়ের স্নো পরিষ্কার করতে লাগলাম, বেড়িয়ে আসলো ঐ বিষয়ে লেখা। আমার ভাগ্নি ও ভাগ্নি জামাই দূর থেকে আমার কান্ড কারখানা দেখে অনেকটা পাগলই মনে করলো। ওরা তো বুঝলো না, জীবনের প্রথম বক্তৃতা, অনেকটা প্রথম প্রেমের মত। মনুমেন্টের ৪ টি প্লেটে এই বিষয়ে লেখা সহ মনুমেন্টের ছবি যুক্ত করলাম। মহান মে দিবস - পৃথিবীর সকল শ্রমজীবী মানুষের জয় হোক ।
রাজশাহী বিশ্ববিদ্যালয় সেন্ট্রাল এলামনাই এসোসিয়েশন এর 'বর্ষবরণ ১৪২৬'। ১৯ এপ্রিল শুক্রবার বিকাল ৪ টায় । ইন্জিনিয়ার্স ইনস্টিটিউট, রমনা,ঢাকা । রাবি প্রাক্তনীরা সকলে আমন্ত্রিত । 
সকলকে ধন্যবাদ,যারা আমার অসুস্থতা নিয়ে ফেসবুক,ফোন,ম্যাসেজ অন্যান্য যোগাযোগ মাধ্যমে উদ্বেগ প্রকাশ করেছেন। আবার অনেকে খবর পেয়ে সোশ্যাল মিডিয়ার বাইরে অন্যান্য মাধ্যমে খবর পেয়ে যোগাযোগ করতে ব্যর্থ হয়ে উদ্বিগ্ন ছিলেন। আবার অনেকে ফোনে খবর নিয়ে বিরক্ত করা থেকে বিরত থাকায় খবর না পেয়ে উদ্বিগ্ন ছিলেন। সর্বোপরি আমার অসুস্থতা নিয়ে উদ্বিগ্ন সকলের নিকট আমি গভীর কৃতজ্ঞতা প্রকাশ করছি। আজ দুপুর ৩ টা নাগাদ আমি হসপিটাল থেকে রিলিজ নিয়ে বাসায় ফিরেছি । মূলতঃ আমার একটি জটিল কার্ডিও পালমোনারি ডিজিজ আছে, যার নাম পালমোনারি হাইপারটেনশন, সেটা আবার প্রাইমারি অর্থাৎ এর কারন অজানা। তাই এই রোগটি ইনকিউরিবল, শুধুমাত্র মেডিসিনের মাধ্যমে কিছুটা নিয়ন্ত্রণে রাখা যায়। হয়তো এই জাতীয় কোন সমস্যা থেকে গত রোববার আমি অফিসে পৌছানোর পর পরই অজ্ঞান হয়ে যাই, কয়েক মিনিট পরে জ্ঞান ফিরে আসার পর ৩/৪ বমি হয় । হয়তো বলছি এই কারণে যে, ডাক্তারাও সুনির্দিষ্ট ভাবে বলতে পারেনি,তবে এটাই গেজ করেছে । তারমধ্যে অন্যান্য সকল টেষ্ট করতে যেয়ে গল ব্লাডারে ষ্টোন ধরা পরে। কিন্তু যে কোনো ধরনের গল ব্লাডার অপারেশনে জেনারেল এনেস্থেশিয়া করতে হয়। কিন্তু পালমোনারি হাইপারটেনশন রোগীর জেনারেল এনেস্থেশিয়া খুবই ঝুঁকিপূর্ণ। তাই ডাক্তাররা আপাতত হাই এন্টিবায়োটিক দিয়ে গল ব্লাডারের প্রদাহ টা দমনের চেষ্টা করছে। বাদবাকি পরে যা হয় তখন দেখা যাবে এটাই ডাক্তারদের সর্বশেষ মতামত। তাছাড়া আমার মূল রোগটায়ও নুতন কিছু সমস্যা ধরা পড়েছে, ওটা হয়তো আগে ছিল, পূর্বে ধরা পড়েনি। যাহা হোক এখন আমি ভালো আছি, বাসায় রেস্টে আছি । ভালো তো থাকতেই হবে, দেশ, সমাজ ও মানুষের কাছে আমার যে দায়, তা শোধ করার জন্য হলেও ভালো থাকতে হবে। সর্বোপরি আমার অসুস্থতা নিয়ে যারা উদ্বিগ্ন ছিলেন সকলের প্রতি আবারও অশেষ কৃতজ্ঞতা। ভালো থাকবেন সকলে। একটু রেস্টে থাকতে হচ্ছে, তাই যোগাযোগ করতে পারছি না, এ জন্য আন্তরিকভাবে দুঃখিত ।
''রাজশাহী বিশ্ববিদ্যালয় ৮০ দশকের ছাত্র মৈত্রী কর্মীদের মিলন মেলা'' নামে নিম্নের এই পেইজ টা ওপেন করা হয়েছে। মিলন মেলায়  অংশগ্রহণ ইচ্ছুক সকলকে এই পেইজের মাধ্যমে অন্যদের অংশগ্রহণের আহ্বানসহ মিলন মেলা সম্পর্কে মতামত প্রদানের জন্য অনুরোধ করছি।
ফ্রান্সে ইয়োলো ভেষ্ট মুভমেন্ট আবার জোরে শোরে শুরু: পৃথিবীর ইতিহাসে ফরাসি বিপ্লব সর্বপ্রথম শ্রমজীবী মানুষকে স্বপ্ন দেখায়। সেই ফ্রান্সেই শুরু হয়েছে আধুনিক কালের শ্রমজীবী মানুষের ইয়োলো ভেষ্ট মুভমেন্ট। উল্লেখযোগ্য হচ্ছে, এই মুভমেন্ট কোন ট্রাডিশনাল রাজনৈতিক দলের নেতৃত্বে হচ্ছে না । বিশ্বায়নের এই যুগে পৃথিবীর সকল দেশের শ্রমজীবী মানুষের কাছে এই মুভমেন্ট নুতন প্রেরণা সৃষ্টি করবে। তবে এই মুভমেন্ট হতে হবে বিশ্বের সকল দেশের শ্রমজীবী মানুষের স্বার্থের সাথে সংগতি রেখে। দুনিয়ার শ্রমজীবী মানুষ------ এক হও।
গোটা বিশ্বে বর্ন বা ধর্ম ভিত্তিক সাম্রদায়িক গোষ্ঠীর আচরনের ভয়াবহতা দিন দিন বাড়ছে। এটা উস্কে দিতে পারলে আরও অনেক বানিজ্য, আরও অনেক মুনাফা। পুঁজির বিশ্বায়নের যুগে মুনাফার আচরন সকল বর্ন বা সম্প্রদায়ের ক্ষেত্রেই নির্মম। তাই উন্নত দেশ শুধু নিজের জন্য একটি মানবিক দেশ বা সম্প্রদায় গড়ে তুলে ভালো থাকতে পারবে না। একটা মানবিক বিশ্ব গড়ে তুলতে হবে, যার মাধ্যমে সকলকে নিয়ে ভালো থাকতে হবে। নিউজিল্যান্ডে হতাহতদের প্রতি সমবেদনা। 
আমার বড় মেয়ে 'ও' লেভেল পরীক্ষায় ২ বিষয়ে ষ্টার ও অন্যান্য বিষয়ে 'এ' পেয়েছে এবং একটি বিষয়ে ৩ নম্বরের জন্য 'বি' গ্রেড পেয়েছে। একটা বিষয়ে 'বি' গ্রেড পাওয়ায় মেয়ের মন খুব খারাপ, সে রেজাল্ট সেলিব্রেট করছে না। আমি তার রেজাল্টে খুশি। আমার মতে জীবন চলার পথে লক্ষ লক্ষ পরীক্ষার সম্মুখীন হতে হয়, তার মধ্যে এটা একটা পরীক্ষা মাত্র । তাই  ম্যাসেন্জারে তাকে সাহস দিয়ে অভিনন্দন জানিয়েছি ( নীল এর উপর সাদা রঙে বাংলায় লেখা ) এবং মেয়ে তার উত্তরে ( সাদা এর উপর কালো রঙে ইংরেজিতে লেখা ) যা লিখেছে, তাতে আমি অভিভূত। লেখা দুটি'র স্ক্রিন সট ছবি দিলাম ।