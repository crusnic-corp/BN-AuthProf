আমরা চাই আমাদের বই পাঠক পড়ুক,  লোকের কাছে পৌঁছাক।  অনেকে ভাবেন এই পৌঁছে দেওয়ার কাজটা নির্লজ্জতা। বই প্রচার করা মানে শরম-লজ্জার মাথা খাওয়া।  কোন কোন লেখক আবার ভাবেন পাছে লোকে কি বলে!  এই কথা ভেবে ভেবে অনেকে নিজের বই যে প্রকাশ হয়েছে সেটা বলতেও লজ্জা বোধ করেন।  কথা হলো আপনি যদি আপনার বইয়ের কথা না বলেন তাহলে লোকে আপনার বইয়ের কথা জানবে?  নাকি মেলায় ঘুরে ঘুরে আপনার বই খুঁজবে ?  বইয়ের কথা ছড়িয়ে পড়ুক, বই নিয়ে কথা হোক।  আমার প্রকাশিতব্য উপন্যাস - ' দ্য স্টোনম্যান মার্ডার ' ছড়িয়ে পড়ুক।
এক কপি বই কিনেন না আবার জানতে চান 'ভাই কয় কপি বই বিক্রি হলো? ' ফাইজলামি করেন মিয়া?  মজা নেন?  এসব পাবলিকরে থাপড়াইতে ইচ্ছা হয়না???
নারীদেরকে সৃষ্টিকর্তা পূর্ণতা দিয়েই পাঠিয়েছেন।  শুধু পূর্ণতাই না অতিরিক্ত দিয়ে দিয়েছেন।  তাইতো আমরা অপূর্ণ পুরুষ পূর্ণ হতে এই নারীদেরই প্রয়োজন হয়। উপন্যাস - #দ্য_স্টোনম্যান_মার্ডার
' ছায়া ' ফয়সাল আহমেদ ভাইয়ের ষষ্ঠ উপন্যাস। ফয়সাল ভাইয়ের লেখা সম্পর্কে আমি চোখ বন্ধ করে বলতে পারি।  উনার লেখায় আপনি তৃপ্তি পেতে বাধ্য।  আর মানুষ ফয়সাল ভাইয়ের কথা বললে বলে শেষ করা যাবে না।  আমার কাছে মনে হয় তিনি নিট এন্ড ক্লিন একজন মানুষ।  ছায়া বইটির প্রি-অর্ডার চলছে।  অর্ডার করে নিতে পারেন রকমারি অথবা ভাইয়ের ইনবক্সে।
নো ফ্রি লাঞ্চ, নো ফ্রি চিকিৎসা এবং বইয়ের সৌজন্য সংখ্যা -----গত দুই নভেম্বর ২০১১ সালে " প্রথম আলোয় " নন্দিত কথা সাহিত্যিক হুমায়ূন আহমেদের " নো ফ্রি লাঞ্চ " শীর্ষক একটি লেখা প্রকাশিত হয়।  মার্কিন যুক্তরাষ্ট্রের মতো একটি ধনী দেশের স্বাস্থ্য ব্যবস্থা ও তার চিকিৎসা ব্যয় সম্পর্কে লেখক তার অভিজ্ঞতা বর্ণনা করেছেন।উপরের এই বিষয়টি নিয়ে আবার বাংলাদেশের খ্যাতিমান ডাঃ এ বি এম আব্দুল্লাহ বলেছেন - মার্কিন যুক্তরাষ্ট্র বিশ্বের অন্যতম উন্নত ও ধনী দেশ। স্বাস্থ্য সেবা প্রদানে তাদের মান শীর্ষ স্থানীয়।  কিন্তু জনগনকে বিনামূল্যে স্বাস্থ্য সেবা দেওয়ার কোন ব্যবস্থাই তাদের নেই।  হুমায়ূন আহমেদের লেখাতেই স্পষ্ট ফুটে উঠেছে,  ঐ দেশে ' নো ফ্রি লাঞ্চের '  মতোই ' নো ফ্রি চিকিৎসা '।  বাংলা প্রবাদের মতো ' ফেলো কড়ি মাখো তেল ' আর চিকিৎসার বেলায় ' ফেলো টাকা তবেই চিকিৎসা '।যুক্তরাষ্ট্রে যে চিকিৎসাই আপনি করান টাকা আপনাকে দিতেই হবে।  অপর দিকে বাংলাদেশের অবস্থা যদি লক্ষ্য করেন তাহলে দেখবেন,  আমাদের ফ্রি চিকিৎসা দেওয়ার পরেও কিছু কিছু জায়গায় ভাংচুর।  ডাক্তারদের মারধরের খবর ছাপা হয়।  বলা হয় চিকিৎসক মানেই কসাই।  কিছু কিছু চিকিৎসা সরকারিভাবে হয়না সেগুলোর জন্য প্রাইভেট হাসপাতালে যেতে হয়।  সেখানেও টাকা দেওয়া নিয়ে চলে বিভিন্ন তালবাহানা।  বাঙালীদের কথা হলো এমন 'যদি তাদের সব ফ্রিতে দেওয়া হয় তাহলেও তাদের পেট ভরবে না '।  চিকিৎসা সেবামূলক পেশা ; তাই বলে ডাক্তারদের কি পেট-পিট নেই?  ফ্রিতে রোগী দেখলেও কেউ ডাক্তারদের ফ্রিতে খাওয়াবে না।  হুমায়ূন আহমেদ ও ডাঃ এ বি এম আব্দুল্লাহ স্যারদের কথার প্রসঙ্গে আমি বলতে চাই সৌজন্য সংখ্যা নিয়ে।  কোন লেখকের একটা বই প্রকাশ করলেই দেখা যায় অনেকে সেই লেখকের কাছে সৌজন্য কপি চেয়ে বসেন।  এটা কি আদৌ যুক্তিসংগত?  একজন লেখক দিন-রাত পরিশ্রম করে তার মূল্যবান সময় নষ্ট করে একটা বই লিখেন।  বই লিখতে যেমন সময় নষ্ট হয় তেমনি হারভাঙা পরিশ্রমও হয়।  সেসবের মূল্য কি সৌজন্য কপি?  তারপর যখন তার লেখাটি একজন প্রকাশকের হাতে তুলে দেন তখন সময় এবং পরিশ্রমের সাথে যুক্ত হয় টাকা।  প্রকাশনী একটি বই বের করতে বইয়ের পিছনে প্রচুর টাকা লগ্নি করেন।  আপনি কী একবারও ভেবেছেন, লেখকের পরিশ্রমের পারিশ্রমিক আর প্রকাশনীর লগ্নির টাকা কোথা থেকে আসে?  সহজ উত্তর হলো - আপনাদের মতো পাঠক যখন সেই বইটি সৌজন্য সংখ্যা না চেয়ে টাকা দিয়ে বইটি কিনে।  কিন্তু আপনারা যখন লেখকের কাছে তার বইটি সৌজন্য কপি চেয়ে বসেন তখন কি একবারও সেসব কথা ভাবেন?অনেকেই ভাবেন যে লেখকরা হলো অকর্মার ঢেকি তাদের সময় কাটেনা বলে লিখেন আর প্রকাশকের খেয়েদেয়ে কোন কাজ নাই তাই তিনি বই প্রকাশের জন্য টাকা খরচ করেন এবং উভয়েই বিলিনিয়ার।  লেখালেখি বিষয়ে অনেকেই এ ধরনের মনোভাব প্রকাশ করেন। কিন্তু খাদ্য,বস্ত্র, বাসস্থান, চিকিৎসা ও শিক্ষার মতো মৌলিক চাহিদা থেকে শুরু করে সিনেমা দেখা বা বেড়াতে যাওয়ার মতো বিনোদনমূলক কর্মকান্ডে আমরা অকাতরে ব্যয় করে থাকি।  অন্য যে কোন পেশায় বা সেবাতে,  যেমন পরিবহন বা যোগাযোগের ক্ষেত্রে টাকা দিতে হবে,  এটা সবাই জানেন এবং সেভাবেই প্রস্তুত থাকেন।  কিন্তু বই কিনার জন্য কেউ আলাদাভাবে কিছু বরাদ্দ রাখেন না।  যখন কোন লেখকের কোন বই বের হয় তখন শুরু হয় দেধারসে সৌজন্য কপি চাওয়ার হিরিক।  তাই কোন লেখকের কাছে সৌজন্য সংখ্যা চাওয়ার আগে উপরের কথাগুলো ভেবে দেখবেন।  একজন লেখকের সম্মান সৌজন্য কপি সংগ্রহ করে নয় পারিশ্রমিক দিয়ে সম্মান দিতে শিখুন।লেখা - এ আর চৌধুরী রাহি।
আলহামদুলিল্লাহ আমার দ্বিতীয় গ্রন্থ প্রথম উপন্যাস ' দ্য স্টোনম্যান মার্ডার ' এর ফাইনাল প্রচ্ছদ এইটা।বই - দ্য স্টোনম্যান মার্ডার।লেখক -  এ আর চৌধুরী রাহি প্রকাশনী - আলোর ঠিকানা।প্রচ্ছদ - আব্দুল্লাহ মারুফ রুসাফি।প্রকাশকাল - অমর একুশে গ্রন্থমেলা ২০২১।মিরাজকে নিয়ে মনিরুজ্জামান বের হলেন। মাথার উপর সূর্যের উত্তপ্ত রোদের তাপ লাগছে।  শহর কোলাহল পূর্ণ।  মানুষের ব্যস্ততা যেন প্রতি মূহুর্তে, প্রতি সেকেন্ডে ;  কিন্তু মানুষ দিন শেষে নিতান্তই শূন্য।  শূন্যতা নিয়েই মানুষ জন্ম নেয় আবার মৃত্যুও হয় শূন্য হয়ে তাই মানুষকে বাঁচতেও হয় শূন্যতা নিয়ে।  রাস্তায় মানুষ আর গাড়ির অবাধ বিচরনে ধুলোগুলো উড়ে বেড়াচ্ছে বাতাসে।  গাড়ির জ্যামে আটকে আছে কতোশতো প্রয়োজন। এই প্রয়োজন একসময় ফুরিয়ে যাবে নিথর দেহে যখন প্রাণ থাকবে না। সব প্রয়োজনের ইতি ঘটবে তখন।মধ্য রাস্তায় দাঁড়িয়ে আছে ট্রাফিক পুলিশের একজন সার্জেন্ট।  ঠিকঠাক নিয়ম মেনে গাড়ি চলছে কিনা সেদিক তার খেয়াল।  ঘামে ভিজে থাকা রিক্সাচালক জ্যাম ছাড়ার অপেক্ষায় নির্লিপ্ত চোখে তাকিয়ে আছে সামনের গাড়ির দিকে।  রাস্তার পাশে একটা টং দোকানে এসে দাঁড়ালেন মনিরুজ্জামান পাশেই দাঁড়ালো মিরাজ। মনিরুজ্জামান একটু ইতস্তত হয়েই জিজ্ঞেস করলো, ' সিগারেট চলে?  ' মিরাজ একটু অপ্রস্তুত ভঙ্গিতে বলল,  হ্যাঁ চলে।'একটা স্বস্থির নিশ্বাস ফেলে মনিরুজ্জামান বললেন, ' বুঝলেন মিরাজ সাহেব, কড়া তামাকের গন্ধ আমার খুব পছন্দ।  চমৎকার ক্যামিকেল নিয়ে থাকতে ভালোবাসি আমি। মাঝে মাঝে এক্সপিরিমেন্ট ও করি।  বিরক্ত হবেন নাতো?' একেবারেই না।  আমারো এসবের প্রতি একটা ভালোবাসা আছে।মনিরুজ্জামান  দোকান থেকে দুইটা সিগারেট নিয়ে একটা সিগারেট মিরাজের দিকে এগিয়ে দিয়ে বললেন, ' আচ্ছা এবার কাজের কথায় আসাযাক। অফিসে বিভিন্ন সময় বিভিন্ন লোক আসা যাওয়া করে তাই বাইরে আসলাম।  যেহেতু বিষয়টা গোপনীয় সেহেতু বিষয়টা গোপনে করাই ভালো। 'দ্য স্টোনম্যান মার্ডার উপন্যাসের অংশ থেকে।ভালোবেসে বইয়ের কথা ছড়িয়ে দেওয়ার দায়িত্ব আপনাদের।  ভালোবাসার মানুষদের প্রফাইলজুড়ে থাকুক 'দ্য স্টোনম্যান মার্ডার '।
হাসপাতালের মর্গে কোন একদিন তোমার আমার অনুভূতির ময়না তদন্ত হবে।  এ আর চৌধুরী রাহি 
বেঁচে থাকতে বেশি কিছুর দরকার নেই,চাওয়া শুধু কিছু পরিচিত মানুষের হাতের স্পর্শ। যেটা ধরে কিছুটা সময় স্বপ্নে হারিয়ে যাওয়া যায়।  নিশ্চিন্তে কিছু সময় কাটানো যাবে।.যেখানে হারানোর ভয় থাকবে না,থাকবে না দুঃস্বপ্নের।চাওয়া পাওয়ার হিসেব মিলিয়ে ক্লান্ত জীবনকে আরো বিষিয়ে তুলতে হবে না। 'চায় কিছু কোল,যেখানে মাথা রেখে কিছুকাল কল্পনায় ঢুবে থাকা যায়।',খোঁজে বেড়িয়ে মানুষ ক্লান্ত এসব হাতের,মানুষ যেটা খোঁজার পিছনে জীবন শেষ করে,সেটা আজ সোনার হরিণ। যত খোঁজবে,দৌড়ে পালাবে। এক বুক দীর্ঘশ্বাস নিয়ে ক্লান্ত পথিক যখন ঘরে ফিরে আসে,সুখটা চিলেকোঠায় দেখা মিলে। এ আর চৌধুরী রাহি ।
‘‘বদলে যাওয়া সময়কে ফিরে পাওয়ার চেষ্টা না করে ঘুণে ধরা অনুভুতি গুলোকে বদলানো দরকার’’---কারণ..... যে একবার পাল্টে যায়,সে আর কখনও আগের মত ফিরে আসে না। .মানুষ বাঁচে অনুভূতি আর একগুচ্ছ স্বপ্ন নিয়ে ।স্বপ্নেরা যখন মৃতপ্রায় তখন মানুষ পাগল হয় ,নয়তো বেঁচে থাকার ইচ্ছে হারিয়ে ফেলে ।.__প্রিয় মানুষ হারিয়ে যায়।তবে মনে থাকে অনন্তকাল । মনে দোলা দিয়ে ওঠে । কারো অশ্রু ভিঁজে ওঠে স্বপ্ন ছোঁয়ায়,কারোবা অনুশোচনায় । এ আর চৌধুরী রাহি ।
মানুষ মরে ক্ষণে ক্ষণে, মনে মনে।  ঠিক যেমন সেদিন দুপুরে কুকুরটাকে পুলিশ বিনা কারণে লাথি মারলো, কিছু বললাম না বিধায় তৎক্ষণাৎ একবার মরে গেলাম। এখনও মনে পড়লে একবার করে মরে জাই। এমন অসংখ্য ঘটনায় যে চূর্ণ বিচূর্ণ হয়ে মূহুর্তে একবার করে মরি সে হিসাব লিখে রাখার মতো ব্যাক্তিগত ডায়রী আমার নেই! অবশ্য যা ভুলতে পারি না তা লিখার দরকার হয় না।  মনে পড়লেই চোখের সামনে প্রজেক্টরের মতো ভেসে উঠে একদম জ্বলজ্বলা কাহিনী, সত্য কাহিনী। @রাহি