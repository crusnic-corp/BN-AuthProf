বাড়িয়ে দাও তোমার হাত আমি আবার তোমার আঙুল ধরতে চাই।আমি আবার তোমার পাশে হাঁটতে চাই....
জল ছুঁয়ে দিতেই জল বিয়োগের তাড়না তাড়িয়ে ফিরছে প্রবল। সবে পঞ্চাশে। হু বলেছে পয়ষট্টি পর্যন্ত যুবক।পঞ্চাশের যুবককে কোন সুখে ধরলো কে জানে! গতদিনে ছিলো দিনভর বৃস্টি।এলকোহলিক বৃস্টির উস্কানিতে মাতাল মন বারবার তার কথা বলতে চেয়েছিলো। দমন করেছি অপবাদের ভয়ে আজ এতদিন পরেও। স্মৃতি কি কেবল বৃস্টি দিনেই রচিত হয়? সেদিনো এমনই দিনভর ঝর ঝর বৃস্টি।ভিজে কাঁচা কাদা পথ বৃদ্ধাংগুলে টিপে টিপে পাঁচ মাইল পেরিয়ে অবশেষে পৌঁছেছিলাম বাড়ি।তখন কলেজ কাল।মা ছিলো সাথে।সাথে সেদিন শিশুও ছিলো একজন।সারাটা পথ সে ছিলো তাহারই কোলে।কারো মুখে কোন কথা নেই।ইলেক্ট্রিভ ম্যাথের কঠিন প্রশ্নে মুখ গুঁজে বসে থাকা যেন।অথচ বুকের মধ্যে বেজে চলেছিলো বিয়ে বাড়ির বাদ্যি,আর্ফিয়াসের সুর।সিন্দাবাদের অলীক দ্বীপগুলো জেগে উঠেছে একের পর এক।আমি অধরা যতো স্বপ্নকে সাজিয়ে নিয়েছিলাম গুনগুন গুঞ্জনে। ফেসবুকে তার জায়গা নিলো যে, সেও এসেছিলো এ ঢাকার আবাসে।সেদিনও একই সে ঝিরিঝিরি বৃস্টি।ভিজে পরে একান্তে কত ইচ্ছের উচ্ছাস বুকে বেঁধে কেটেছে সময়! তবুও সবকিছু অধরাই রয়ে যায়। সামান্য বরষায় যদি মনের এমন বাঁধ ভাঙা দশা হয়,বুঝিনা কেন বিচারক আজও আসামীর কথা পেতে রিমান্ডে পাঠায়?
প্রতিদিন এত সকাল আসে আমার সকাল কই মনের ঘরে অন্ধকারে বন্দী হয়েই রই।
রাজারতো অবশ্যই নিজস্ব বলে কিছুই নেই-ই জনগণের চাঁদায় তাঁর জীবন যাচে.- এই সত্য সূর্য পূবে উদিত হয়, -বলার মতোই নিরর্থক . আধিক্যের জোরেই যখন প্রাধান্যের স্বীকৃতি ও নির্ণয় তখন অধিকংশের জেরে শেষ চরণের ব্যবচ্ছেদও অনাবশ্যক . কথিত যে নলখাগড়ার বনে শেয়ালই রাজা .তাই জনপদ ও জনমানুষের বিচারেই গুণগুণ তথা যোগ্যতার শ্রেষ্ঠত্ব যাচাই করা যায় আর তাদের মধ্যমনি নির্ণীত হয়ে যে সকলকে পরিচলানার দায়িত্ব পায়,সে-ই রাজা .তাই রাজা বড় না প্রজা বড় ,ডিম্ আগে না মুরগি আগের মতোই সে অনর্থক অর্বাচীন তর্কও মাঠে মারা যায় . সর্বভুখের কোন ক্ষুধা থাকে না ,যা পায় তাই সে খায় .এটা ব্যাধির মতো .জ্ঞান অন্বেষণ মানেই যা পায় তাই পড়ি,তা হতে পারে না ."যেখানে আগ্রহ সেখানে ঢুকে পড়ো-গভীরে,তবেই তোমার জ্ঞানাকাঙ্খা পূর্ণতা পাবে ,স্বার্থক হবে " যে পাঠ চিত্তে কোন ধ্বনি তোলেনা,দুর্বোধ্য হলেও কেবল পাঠের কোটা পূর্ণ করতে ব্যবহৃত হয় সে পাঠ কাউকে বিকশিত করে না .তাই যে কোন আমিকে বই ধরাইয়া দিলেই সে বিদ্বান না হইয়া বরং বেক্কল হইলেও হইতে পারে .সে বিদ্যা কী কাজে ব্যয় করিবে তাহা খুঁজিয়া পায় না,কিংবা পাঠ ও বাস্তবতার ফারাক দেখিয়া বুদ্ধি আড়ষ্ট হইয়া যায় . উদাহরণ স্বরূপ নিজের কথা কইতে পারি . জাকির ভায়ের যে গল্পখানি অন্তর্জলী যাত্রা কিংবা অন্ত্যেষ্টিক্রিয়া নাকি মাতৃহন্তা এমন নামীয় গদ্য এই উপমহাদেশের সেরা পঞ্চাশ গল্পে ঠাঁই পেয়েছে তা সকলের কাছে অসাধারণ ,অভূতপূর্ব ,চমকপ্রদ হলেও এই অবোধের বোধগম্যই হয়নি লেখক গল্পে কী গল্প লিখেছেন, তাই সর্বভূক হওয়া তো দূরের বাদ্যি শুনতে ভালো তাতে বাজানোর বিদ্যা করায়ত্ব হয় না .যদি হজমের শক্তিই না থাকে তো উদর পূর্তি করলে বিপদের সম্মুখীন হওয়ার সম্ভাবনা হয় প্রকট. আমি তার দোহার সাজিয়া কেন বসিয়া থাকিব ?হইতে চাইয়াও হইতে পারিলাম কই?মতের অমিলতো কম কিছু নেই তবু দোহার হইতে পারিলেই আমার বাসনা পূর্ণ হইতো .যার সহিত একাকার হইতে চাই তার সাথেও এতো বিস্তর ফারাক যে মানুষে মানুষের এই তফাৎ ঘোচানোর নয় .শুরুতেই নিরঞ্জন সেই সূত্র সেট কইরে দিয়েচে.তাইতো জগতে জীবনভর মানুষ ভজতে কেটে গেলো আমার - মানুষ ধর মানুষ ভজ শোন বলি রে পাগল মন। মানুষের ভিতরে মানুষ করিতেছে বিরাজন।। মানুষ কি আর এমনি বটে যার চরণে জগত লুটে এই না পঞ্চ ভূতের ঘটে খেলিতেছে নিরাঞ্জন। 
খবর-২ বিএনপি এম্পি হারুন সাপ ফোঁস করেছেন তাই এক শেখ সাব ফাঁস করলেন,প্রয়াত জনপ্রিয় দেশপ্রেমিক জিয়াই নাকি জাহাজে করে পার্টি দিয়ে জোয়ান ছেলেমেয়েকে এই পথে উদ্বুদ্ধ করেছিলেন। জিয়া ভাই কবর থেকে উঠে এসে একবার বলে যান, প্রয়াত মহান নেতা শেখ মুজিবর রহমানের স্বপ্ন পূরণের অংগিকারে আপনি এই উচ্ছল যৌবনপ্রাপ্তদেরকে এ পথের দিশা দিয়েছিলেন, হ্যাঁ অথবা না?
আজকের খবর।তিনটে কারনের মধ্যে বিশেষঅজ্ঞরা বলছে একমাত্র কাস্টমস এটা নিয়ন্ত্রণ করতে পারে। আহা! যেন কাস্টমস এসব জানেই না।
কখনো আব্বার মুখের দিকে ভালো করে তাকিয়ে দেখিনি আব্বা দেখতে কেমন? অনেক লম্বা ছিলেন কিন্তু ফিতের মাপে কতটা উচ্চতা ছিল আজও জানিনা . আব্বাকে আমি যখন দেখেছি,শুধু আমিই না সারা তল্লাটের মানুষই ভয়ে সিঁটিয়ে থাকতো অকারণে সামনে যেন পড়তে না হয় ,সেই চেষ্টা ছিল সকলের . সপ্তাহের প্রতি শনিবার কর্মস্থল থেকে সাইকেল চালিয়ে আব্বা ফিরতেন বাড়ি . এক সন্ধ্যায় আমরা ভাইবোনেরা রাস্তা ও ছোট পুকুরের(আপা ) পাড়ে ধুলোবালিতে খেলা করছি . হঠাৎ কেউ একজন দেখলো দূর থেকে আব্বা সাইকেল চালিয়ে আসছেন . আমরা আচ্ছুটির ঝোঁপের আড়ালে আপার কিনারে নিজেদের লুকিয়ে রাখলাম . পরে কোন একদিন জেনেছিলাম ,আব্বা আমাদের হাউজটিউটরকে তারিফ করেছিলেন এই বলে যে,আমি খুব খুশি হয়েছি দেখে যে, আপনার ছাত্রছাত্রীরা আপনাকে ভয় পায়. তারা আপনাকে বাজার থেকে ফিরতে দেখে ঝোঁপের আড়ালে লুকিয়ে পড়েছিল . হা ভগবান ! আব্বার আগে আগে সেই স্যারও যে ফিরছিলেন পায়ে হেঁটে আমরাতো তাকে খেয়ালই করিনি এতটাই তটস্থ ছিলাম আব্বার ভয়ে সকলে . জেনেছিলাম,জীবিত আট ভাই বোনের মধ্যে আমিই সেই সৌভাগ্যবান যাকে আব্বা পিঠে চড়িয়েছেন,কাঁধে বসিয়েছেন,জন্মানোর খবর শুনে আজান দিয়েছেন আঁতুরঘরে উষ্ণতার জন্যে বাবলা কাঠের গুঁড়িতে আগুন জ্বালিয়ে দিয়েছেন . এই যে আব্বাকে নিয়ে আমার বলার কিছুই নেই কেবল বিরোধিতা ছাড়া তা বোধ হয় সকলেই আন্দাজ করতে পারে ,কিন্তু আমি আন্দাজ করতাম আব্বা আমাকে ভয় পেতেন রাগ,সততা ,সত্যবাদিতা আর স্পষ্টবাদিতাকে আমার আর্গুমেন্টকে .কী পড়তাম না জানলেও পড়াশুনায় ভালো এটুকু আব্বা জানতেন মায়ের কাছে ,শিক্ষকদের কাছে .তাই প্রচ্ছন্ন একটা প্রশ্রয় আমি ঠিকই টের পেতাম অন্য সব ভাইবোনদের থেকে. এখন জানি আব্বা তার নিজেকেই আমার ভেতর দেখতে পেতেন হয়তো . হয়তো সেই প্রশ্রয়টুকু তাই সমীহ থেকেই আসতো . আব্বাই আমাকে পুকুরের জলে দুহাতে ভাসিয়ে রেখে সাঁতার শিখিয়েছিলেন,প্রথমবার হাত সরিয়ে নিয়েছিলেন যখন বুঝতে পেরেছিলেন আমি পারবো.আর কী আশ্চর্যভাবে আমি সত্যিই পেরেছিলাম,একটুও ডুবে যাইনি. ধূসর হয়ে আসা স্মৃতিগুলোর মাঝে এই স্মৃতি আজও জ্বলজ্বল করে মানসপটে. একবারও পড়ে না গিয়ে সাইকেল চালানোও শিখি আব্বার কাছে,এতটা নির্ভার এতটা আত্নবিশ্বাস বোধ করি পিতা ছাড়া অন্য কোন মানুষ তৈরী করতে পারে না . আব্বা চলে যাওয়ার আট দশ বছর পড় বড় চাচার শশুর বাড়ির এক আত্নীয়ার সাথে কাকতালীয়ভাবে পরিচয় আর সেদিন সেই নীলু ফুফুর কাছে প্রথম জেনেছিলাম উদ্দাম যৌবনের প্রথম দিকে কলেজ পড়ুয়া আব্বা যখন সদ্য বিয়ে করেন তখন তিনি দু'একবার তাদের নিয়ে সদলবলে সিনেমা হলেও গিয়েছিলেন . সুন্দর গান গাইতে পারতেন যা আমরা কখনো শুনিনি. শুনলাম সেইসব ফর্সা সুদর্শনাদের কাছে আব্বা ছিলেন যেন সিনেমার সাক্ষাৎ হিরো. নীলু ফুফুর চোখে,মুখে,কণ্ঠে একইসাথে উচ্ছাস আর বেদনার , কণ্ঠের চাপা স্বর বলে দিচ্ছিলো আব্বা তাকে পাত্তাও দেয়নি কিন্তু সুন্দরী অন্য বোনেদের সাথে আড্ডা দিয়েছে ঠিকই . আব্বাদেরও এমন জীবন থাকে তা ছিল তখন ধারণারও বাইরে .যেমন অনেকেই তার আব্বাকে তুমি বলে সম্বোধন করে সেতো ভাবতেও পারিনি কতকাল ! ছেলে যত বড় হচ্ছে দূরে সরে যাচ্ছে ,আমিও আব্বাকে ততই অনুভব করছি বুঝতে পারছি . আজ ফাদার্স ডে. পৃথিবীতে আমার আব্বার যদি কোন গুনাহ ,অন্যায় ,পাপ থেকে থাকে মহান রাব্বুল আলামিন যেন তা ক্ষমা করে দেন .শেষ জাহানের দ্বিতীয় জনমে প্রিয় আল্লাহ আমার আব্বাকে তাঁর শ্রেষ্ঠ মাকাম ও সম্মান দান করুন .আর সেখানেও আব্বা মা কে পাশাপাশি চাই . হ্যাপি ফাদার্স ডে !! 
কুসুম কাদায় কদমের পেলব শরীর ছড়িয়ে আছে মোহন মায়ায় পদ্মাভ রেশমি সিল্কে নগ্ন পা পড়তেই প্ররোচিত পথ আমাকে হাঁটায় উজান আকাশে উড়ে উড়ে যায় কাজলে ডুবে থাকা জমাট বর্ণমালা রাশি রাশি শুন্যতা হুঁ হুঁ করে ঢুকে পড়ে ভাবলেশহীন বুকের কন্দরে দ্বিগ্বিদিক নির্জনতা আমাকে শেখায় মারণ মন্ত্র একলা বাঁচার অপচেস্টা এ দারুণ পথে ফাঁদপাতা চোরাবালি, একবিংশ ডুবতে থাকে,আমিও সাথে মাথায় স্নেহের বর্ষাতি হাত রেখে কিন্নরি কে যেন গায় ঘুমপাড়ানি গান চাঁদ মামা আয় চাঁদ মামা আয়-আয় আয় চাঁদ মামা আয় .... My first PP of facebook
আজ দু'দিন এই চ্যানেলে একটা সিরিজ দেখার সময় এই বিজ্ঞাপনটা বারবার রি-প্লে হয়। ড্রিংস পান করতে করতে এক বন্ধু অন্যকে বলছে মাতালের মতো জড়ানো গলায় চাঁদে চলে যাচ্ছে সে।পাগলেও বুঝবে যে এই ড্রিংকস এর মাজেজা কী তা এই বিজ্ঞাপনে চোখের পর্দা ঘুচে ফেলে বুঝিয়ে দেয়া হয়েছে।এটা পান করলে নেশা জমে যাবে। গোল্ডফিশ জাতির কারো মনে আছে কিনা জানিনা, বিদেশী বিয়ারের বোতলের আদলে এনার্জী ড্রিংক্সের নামে এর আগেও এলকোহল ছাড়া হয়েছিলো এবং তা পরে সচেতন মানুষের উদ্বেগের কারনে তথাকথিত ভ্রাম্যমান আদালতের অভিযানে ব্যান করা হয়। আজ আবার যদি এমনটাই হতে থাকে তো এসবের প্রতিরোধ ও প্রতিবিধানের দায়িত্বে যারা সরকারের হয়ে কাজ করছে তারা আসলে কী করছে? আমি পানীয়টি পান করে দেখিনি।কিন্তু বিজ্ঞাপনই আমার কমন সেন্সকে জাগিয়ে দিয়েছে।এই জাগার কাজটি কি সেই দায়িত্বশীল ব্যক্তিদের মনে ঘা মারবে কখনো? তারা কি কৌতুহলী হয়ে যাচাই করে দেখতে পারে না, পাব্লিক কম্পলেন না করা পর্যন্ত?
সুফী ,মাওলানা ,মৌলানা কিংবা মুফতিদের প্রতি একটি জিজ্ঞাসা হ্যাঁ অনেক আগেই দেখেছি যে মানুষ মারা গেলে তাকে গোসল কাফনের পর আর কোনো মহিলা স্পর্শ করতে পারেনা এবং জানাজাতেও মেয়েদের অংশ নেয়ার সুযোগ নেই এই দেশে .প্রিয় স্বামী মৃত্যুর সাথে সাথে নাকি পরপুরুষ হয়ে যায় ? এমন একটি অসহ্য,অভব্য বিধান সত্যি কি কোরান সুন্নাহতে নির্দিষ্ট করা আছে নাকি শুধু বাংলাদেশের মুসলিমররাই এজাতীয় বিধান তৈরী করেছে ? কারণ আমি ইতোমধ্যে জেনেছি যে বিশ্বের অন্যান্য মুলিম মহিলারা পুরুষের সাথে জামাতে নামাজ আদায় কিংবা জানাজাতে অংশ নিতে পারে . আশা করছি তাহলে নিশ্চয় তারা তাদের প্রিয়জনের মৃতদেহকেও ছুঁতে পারে . হয়তো নারীদের হায়েজের কথা বলবেন,সেক্ষেত্রে কেবল তারাই না হয় দূরে থাক . অনুমান করে নয় সহি ভাবে জানা থাকলে আপনিও বলতে পারেন ঘটনার ব্যাখ্যা দিয়ে .