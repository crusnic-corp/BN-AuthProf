আরো কতো শব্দহীন হাঁটবে তুমি , আরো কতো নিভৃত চরনে আমি কি কিছুই শুনবো না - আমি কি কিছুই জানবো না !
যার কোন স্মৃতি নেই, ব্যক্তিগত দুঃখ-সুখ নেই, কি স্বপ্নে কি জাগরনে হুজুরের জুতা মোবারক জেগে থাকে মাথার ভেতর যার মস্তিষ্কের মতো । একান্ত তারই জন্যে হুজুরের দরোজাটা খোলা, এ-সময়ে সেই পাবে সৌভাগ্যের সুগোপন সিঁড়ি । কবিতাংশ: যোগ্যতা
আমি যার শিয়রে রোদ্দুর এনে দেবো বোলে কথা দিয়েছিলাম সে আঁধার ভালোবেসে রাত্রি হয়েছে । এখন তার কৃষ্ণ পক্ষে ইচ্ছের মেঘ জোনাকির আলোতে স্নান করে, অথচ আমি তাকে তাজা রোদ্দুর দিতে চেয়েছিলাম ।
তোর সব দুঃখগুলো , তোর সব বিষন্নতাগুলো বুকে নিয়ে একা একা ফিরে যাবো উদাসিন পাখি । এই চোখ , এই স্মৃতি , এই ত্বক , মাংস , হাড় ব্যথার আগুনে পুড়ে ছাই হবে , ভষ্ম হবে - তবু তোর পরাজিত স্বপ্নে আমি কোনদিন আসবোনা আর । কোনদিন আসবোনা আর আমি এই বিষন্ন পৃথিবী নিয়ে একা একা ফিরে যাবো গভীর নেশায় কোনদিন আসবোনা আর , কোনদিন আসবোনা আর .
তবু যে যার কাঁটার কাছে ফিরে যায় একদিন, একদিন যে যার নিসঙ্গতার কাছে ।।
একদিন তোমার সমস্ত বুকে আমার সাম্রাজ্য ছিলো একদিন আমার সাম্রাজ্যের তুমিই অধিস্বরী ছিলে ।
বোধের গোড়ায় ঢেলে কাড়ি কাড়ি জল একটিও তাজা ফুল ফোটানো গেলনা । অথচ জলার ধারে কতো ফুল ফোটে, একটিও ফুল তার বাঁচানো গেলনা ।।
খুঁজে দেখি চলো হারানো প্রানের গান , হারানো ফসল পূর্নিমা উৎসব । চলো খুঁজে দেখি নিসর্গ - অভিধান , জীবনের মূল শব্দ , অর্থগুলো । - পাখিদের গল্প
লাশ হয়ে যাই লোহার বাসর ঘরে পাশে নাগরিক বেহুলা রয়েছে শোয়া। এখনো রাত্রি র'য়ে গেছে এক পোয়া, আবাজ ফোটেনি পাখির কন্ঠস্বরে। পরের ঘটনা সিনেমার অনুরুপ- চক্ষু মটকে নিহত শক্ত স্বামী, ক্রন্দনরত বধুটি ও তার মামী, বাকীরা নিরব, শোকে বিলকুল চুপ। কলার ভেলার বিকল্প হলো ট্রাক, বেহুলা ভাসায় ছয়টি চাকার ভেলা। পিচের নদীতে ভেসে চলি সারাবেলা, পাশ দিয়ে ছোটে তাজা স্বপ্নের ঝাঁক। দেবতা-সভায় পৌঁছে লক্ষ্য করি, একাকী এসেছি, সাথে নেই সুন্দরী।।
জানা-পথ পিছে ছাড়িয়ে এসেছো ভিন্ন অচেনা মোড়ে এখনো কি তবে বাজবে না বাঁশি! রাশি রাশি রোদ না ঝরুক এই সকালে এতোটুকখানি টুকরো রোদের অধিবাস যদি থাকে সারা হাত জুড়ে একখানা বাঁশি বাজাবে পুর্নজন্ম । 
তুমিই শুধু ভালোবাসা রাখতে গিয়ে ছড়িয়ে ফেললে চতুর্দিকে অসাবধানে ভালোবাসা ছড়িয়ে ফেললে চতুর্দিকে…
একদিন এ রাস্তায় চলবে না বাস জনস্রোত আসবে না—যেন বিপুল এক কার্ফুর ভয়াল রাত্রি ডানা মেলে উবু হয়ে বসে আছে প্রহরায়। অতপর একদিন এ পথে কোনো ব্যক্তিগত গাড়ি মুখর রোদ্দুরে গা ভিজিয়ে আসবে না, একটি লোকও যাবে না হেঁটে— একটি রমনীও না। দুটি সবুজ কুকুর ডাস্টবিনে ব্যর্থ অন্বেষনে অতীতের রিকশায় উঠে পড়বে অবিকল অথচ একটি কাকও উড়বে না ভুলেও এ রাস্তায় হরতাল হবে—হবে জমাট কার্ফু। একদিন এ রাস্তায় গোপন কাপড়ের টুকরো প'ড়ে থাকবে না রক্তাক্ত দেহে কোথাও, কোনো নারীর উন্নত স্তন বাতাসকে দেবে না গর্বোদীপ্ত স্পর্শ একদিন সমস্ত নারী পুরুষ রুদ্ধ ঘরে একরকম নিষিদ্ধ খেলা খেলবে সেদিন এ রাস্তায় কার্ফু হবে। শুধু রাত্রির মতো, কালো পিচের রাস্তায় তুমি একটা সোনালি লাশ হয়ে নিশ্চুপ শুয়ে থাকবে বসনহীন একটি রঙিন মাছি তোমার সমস্ত গোপন অঙ্গে চুমু খেয়ে যাবে। একদিন এ রাস্তায় সুনীল কার্ফু হবে সেদিন একটি কাকও ডাকবে না একমাত্র একটি তুমি ছাড়া এ রাস্তায় আর কেউ হাঁটবে না—কেউই না। # একদিন এ রাস্তায় কার্ফু হবে
