আল কুদস মসজিদের দায় কী শুধুই ফিলিস্তিনিদের ------------------------------------------------------------------------ . আল কুদস মসজিদে ১০.০৫.২১ তারিখে ৯০,০০০ ফিলিস্তিনি তারাবি সালাত আদায় করেছে। এই নব্বই হাজার ফিলিস্তিনের মধ্যে একটির গায়েও কোন সুন্নতী লেবাস বা জুব্বা পাঞ্জাবী নেই। তারা লড়ে যাচ্ছে আল কুদস মসজিদ পুনরুদ্ধারে। অথচ ফিলিস্তিনের একটা ফিডার খাওয়া শিশু যে ঈমান রাখে, অন্যান্যরা চমকপ্রদ সুন্নতী লেবাস ওয়ালাদের সেই ঈমান রাখেনা। কপাল ভালো যে এসব লেবাসীরা ফিলিস্তিনে জন্ম গ্রহণ করেনি, নইলে ফিলিস্তিনিরা গণপিটুনি দিয়ে ফতোয়া বাজি শিখিয়ে দিতো। কোন কাজ কাম নেই মাইকে গলাবাজী করে ইউটিউবে ছাড়লেই হক আদায় হয়ে যায়? দ্বীনের দাওয়াত দেয়া হয়ে যায়? যত্তোসব স্বগাদ্দারী করা। মুসলিম জাতির আত্মপরিচয়ের জায়গা জেরুজালেম, আল কুদস মসজিদ পৃথিবীর প্রথম কিবলা, সেগুলো রক্ষা বা পুনররুদ্ধারের দায়িত্ব যেন একমাত্র ফিলিস্তিনিদেরই। ইহুদীরা মূলত অভিশপ্ত ও যাযাবর জাতি। তারা ফেরাউন কর্তৃক বিতাড়িত হয়ে তীহ প্রান্তরে মান্না সালোয়া খেয়ে ৪০ বছর কাটিয়েছিল। তারপর হিটলার কর্তৃক প্রায় ষাট লক্ষ ইহুদী নিধন হয়েছিল, এগুলো করা হয়েছিলো কী স্বাধ করে? তাদের অশুভ খাসলতের কারণেই। পক্ষান্তরে ৫৭টি মুসলিম দেশ তীব্র কঠিন ও কঠোর ভাষায় নিন্দা জ্ঞাপন করে ভ্রাতৃপ্রতীম জাতির পাশে দাড়িয়েছে। বাহ্। বেশতো। একদিকে ঈমানী দায়িত্ব পালনে ব্যস্ত মুসলিম জাতি অপরদিকে মৃত্যু ও ধংশের মধ্যে সাহরী ও ইফতারী করছেন ফিলিস্তিনিরা। ধংশ হোক যাদের ক্ষমতা থাকা স্বত্বেও ফিলিস্তিনিদের আক্ষরিক সহায়তা প্রদান করেনি, তাদের পাশে গিয়ে, তাদের কাঁধে কাঁধ মেলায়নি। আর ধংশ হোক তারা যারা এমনতর মানবিক কর্মকান্ডের জন্য শক্তির খুটি হয়ে দাড়াচ্ছে তাদের পাশে। এটাই প্রথম নয় বহুবছর ধরে ইসরায়েল এই বর্বরতা চালিয়ে আসছে। অথচ বিশ্ব মোড়লেরাই আসল উস্কানীদাতা। কেন? ফিলিস্তিনিরা কি মানুষ নয়? এসব মোড়লেরা আইএস বা তালেবান দমনের জন্য সর্ব শক্তি নিয়োগ করায় পারঙ্গমতা দেখালেও ইসরায়েল কি ধোয়া তুলসীপাতা? এটা একটা সাম্প্রদায়িক আক্রমণ? ইসরায়েল অবশ্যই একটি বর্ণবাদী সাম্প্রদায়িক সন্ত্রাসী রাষ্ট্র। সন্ত্রাস যে দেশই করুক, যে মানুষই করুক, বা যে ধর্মের লোকই। সন্ত্রাস সন্ত্রাসই, হত্যা হত্যাই। মিত্র বলে, স্বজাতি বলে, জ্ঞাতি বলে সন্ত্রাসকে লালন করা, হত্যায় মদদ দেওয়া এমনকি সহ্য করাও সন্ত্রাসীর কাজ, সাম্প্রদায়িক কাজ। কোথাও আজ কেউ নেই এই সাম্প্রদায়িক বেজন্মাদের বিরুদ্ধে কথা বলার। মুসলিম প্রতিরোধে গেলে তাদের ঘাড়েই উল্টো দোষ চাপানোর খসড়া নোট তৈরি ব্যস্ত তারা। সর্বশক্তিমান আল্লাহপাক নিশ্চয় ছাড় দেন, কিন্তু ছেড়ে দেন না। আমরা রোজ কিয়ামত পর্যন্ত সেই সুদিনের প্রত্যাশায়। #freeAlAqsa #FreePalestine #Raise #your #voice #against #terrorism
রমাজান ৩০. বৃহস্পতিবার. ১৩ মে আল্লাহপাক রাব্বুলআলামীন বাঁচেয় রাখলে আবার এমনভাবে দেখা হবে সামনে রমজানে।
এই মহা দুযোর্গ অতিক্রম করে কার সথে কার দেখা হবে তা অনিশ্চিত। তাই আসুন, আমরা পরস্পর পরস্পরকে ক্ষমা করে দিই আর প্রত্যেকে প্রত্যেকের জন্য দুআ করি। সকলে বলি, আমি একজন ক্ষমা ও দুআ প্রার্থী। এই জীবনের চলার পথে কোনো ভাবে অন্যায় করে থাকলে দুনিয়ার উপরেই যেন তার প্রায়শ্চিত্ব করে যেতে পারি, সংশোধিত হতে পারি। পরপারের বিচারের দিনে যেন পৃথিবীর অপরাধের জন্য দাড়াতে না হয়। মহান রাব্বুল আলামীন অসীম ক্ষমাশীল, পরম দয়ালু। তিনি নিশ্চয় দয়া করে ক্ষমা করবেন, যদি আমরা পরস্পরে পরস্পরকে ক্ষমা করি। যার যা হক তা পরিপূর্ণভাবে আদায় করতে পারি।
আফসোসও করবেন না কটাক্ষও করবেন না, এই সমস্ত মানুষদের নিয়ে যারা জীবনের ঝুঁকি নিয়ে আপনজনের টানে ঘরে ফিরছে। ফেরার জন্য আপনার এমন কোন জায়গা হয়তো নেই, যেখানে জীবন হাতে নিয়ে হলেও আপনি সেখানে ফিরতে পারেন। পৃথিবীতে মায়ার চাইতে বড় কোনো জিনিস নেই। মানুষ বাঁচেই মায়ায়। মায়ার টান বড়ই নির্মম। আকাশ, স্থল এবং নৌপথ উন্মুক্ত সমাজের অত্যন্ত উপরতলার মানুষদের জন্য। তারা নিজস্ব গাড়ী বা রেন্ট এ কার ভাড়া করে আপনজনের কাছে ফিরছেন- আর নিচতলার খেটে খাওয়া মানুষ গুলোকে বরাবরের মতো অমানবিক ভাবে খোয়াড়ে বন্দি করার সীমাহীন অসীম প্রচেষ্টা....!! গণজোয়ার ঠেকাতে পারবেনা কেউ,গণপরিবহন বন্ধ করে তাদের কষ্ট দেয়াটা কতোখানি মানবিকতার মধ্যে পড়ে সেটা ভাবার যোগ্যতা অর্জন করুন। আটকালে সবাইকেই আটকান। মানবিক হবো কবে আমরা। আমরা কী এখনো অনুধাবন করতে পারছিনা, অমানবিকতার বিরুদ্ধে, আপনাদের বিরুদ্ধে স্বয়ং বাতাস যুদ্ধ ঘোষণা করেছে...!!! বারবার বৈষম্যের কারণে বাঙালি হয়েও আমরা ভারতবর্ষ থেকে বৃটিশ উপনিবেশী সেখান থেকে পাকিস্তানী সেজে এখন বাংলাদেশী। বৈষম্য বড় বিদ্বেষময়। বৈষম্য ভালো কিছু তৈরি করে না।
কুষ্টিয়ার শিল্প-সাহিত্যাঙ্গনের প্রিয়মুখ খ্যাতিমান ফ্যাশন হাউজ 'লোকজ'- এর কর্ণধার, কবি, ছড়াকার, ডিজাইনার কাজল তালুকদার আজ ১০ মে রাত ১টায় কুষ্টিয়া জেনারেল হাসপাতালে ইন্তেকাল করেছেন। ইন্না লিল্লাহী ওয়া ইন্না ইলাহী রাজিউন। কুষ্টিয়া সরকারি কলেজের সাবেক শিক্ষক ও গীতিকার অধ্যাপক ধীর আলী তালুকদার স্যারের ছেলে কাজল নিজে বুটিকের নকশাবিদ হিসেবে তার ফ্যাশন হাউজ ‘লোকজ’ এর মাধ্যমে অনেক নান্দনিক শিল্পমানের কাজ করেছেন। কাজল লেখালেখির সাথে সম্পৃক্ত ছিলো। মায়াবী শব্দগুলো নামে তার একটি বইও প্রকাশ হয়েছে। তাঁর বিদেহী আত্মার মাগফিরাত কামনা করছি। আল্লাহ আমাদের সব্বাইকে ক্ষমা করুন।
আমাদের বাল্যবন্ধু কচুবাড়ীয়া গ্রামের কাজী রবিউল আলম প্রশিকাতে চাকুরী করতেন কেন্দ্রীয় সমন্বক হিসেবে। জাতীয় নেতা কাজী আরেফ আহমেদ স্মৃতি পরিষদের অন্যতম উদ্যেক্তা হিসেবে তার ভূমিকা অপরিসীম। তিনি করোনা আক্রান্ত হয়ে চিকিৎসা নিচ্ছেন। আমরা সকলে সকল করোনা আক্রান্তদের জন্য দুআ করি।
ঝিনাইদহের পাগলা কানাই -------------------------------------- পাগলা কানাই ছিলেন লালন পরবর্তী বাংলার অন্যতম মরমী সাধক ও লোককবি। তিনি ইংরেজী ১৮০৯ সালের ৯ মার্চ ও বাংলা ১২১৬ সালের ২৫ ফাল্গুন ঝিনাইদহ সদর উপজেলার লেবুতলা মাধবপুর গ্রামে জন্ম গ্রহন করেন। পিতার নাম মেসের আলী আর মা মোমেনা খাতুন। কৈশরে তার পিতা মৃত্যুর পর কবি কানাই মামার বাড়ি বেড়বাড়ি চলে আসেন। সেখানে সে রাখালের কাজ শুরু করেন। এসময় সে আধ্যাত্মিক ভাব ধারার একাধিক বাউল শিল্পীদের সংস্পর্শে আসে। এরপর শুরু হয় তার মাঠে মাঠে রাখাল বালকদের সাথে সঙ্গীতের হাতে খড়ি। সে সময় তার গানে মুগ্ধ হয়ে মাঠের ক্লান্ত কৃষক আর রাখালরা তাকে পাগলা কানাই বলে ডাকতো। এভাবেই তার মুগ্ধ করা গানের কথা খুব অল্প সময়ে এলাকা ছেড়ে সারা দেশের মানুষের মধ্যে ছড়িয়ে পড়ে। অল্প বয়সে পিতা-মাতাকে হারিয়ে ভগ্নির আশ্রয়ে কানাইয়ের বাল্য ও কৈশোর কাটে। কানাইয়ের প্রকৃত নাম কানাই শেখ, কিন্তু পাগলা কানাই নামেই তিনি সমধিক পরিচিত। তাঁর কোন প্রাতিষ্ঠানিক শিক্ষা ছিল না। তিনি কিছুকাল স্থানীয় নীলকুঠিতে খালাসির কাজ করেন। বিবাহিত জীবন যাপন করলেও তিনি ক্রমশ আধ্যাত্মিকতার প্রতি আকৃষ্ট হন। কানাই ছিলেন স্বভাবকবি। তিনি মুখে মুখে গান রচনা করতেন এবং নিজেই গেয়ে তা প্রচার করতেন। প্রতিদ্বন্দ্বিতামূলক গান রচনা ও পরিবেশনায় তিনি পারদর্শী ছিলেন। শিষ্যদের সহযোগে তিনি যশোর, কুষ্টিয়া, পাবনা, রাজশাহী, বগুড়া প্রভৃতি অঞ্চলে গান পরিবেশন করতেন। তাঁর শিষ্যদের মধ্যে কালাচাঁদ বয়াতি, হাকিম শাহ, করিম বিশ্বাস, ইন্দু বিশ্বাস ও করমদ্দী ছিলেন প্রধান। অল্প সময়ের মধ্যে তিনি আধ্যত্মিক গান রচনা ও বিভিন্ন অনুষ্ঠানে পরিবেশনের মাধ্যমে জনপ্রিয়তা আর্জন করতে সক্ষম হন। তিনি দির্ঘ প্রায় ৮০ বছরের জীবদ্দশায় প্রায় ৩ হাজার আধ্যত্মিক, ভক্তি সঙ্গীত এবং কবিতা রচনা করে গেছেন। তার রচিত গানের মধ্যে রয়েছে পালাগান, জারিগান, ধোয়াগান, কবিগান, মুর্শিদি, মারফতি এবং ইসলামকি গান। ইংরেজী ১৮৮৯ সালের জুলাই মাসে ও বাংলা ১২৯৬ সালের ২৮ আষাঢ় তিনি মৃত্যু বরণ করেন। মৃত্যুর পর মরমি কবি পাগলা কানাইকে তার ভক্ত আর আত্মীয় স্বজনরা তার মামা বাড়ি বেড়বাড়িতে দাফন করে। সেখানেই সরকারীভাবে তৈরি করা হয়েছে পাগলা কানাই স্মৃতি অডিটরিয়াম এবং পাকাকরণ করা হয়েছে কবির কবরস্থান। ঝিনাইদহে একটি স্থানের নামই হয়ে গেছে পাগলা কানাইয়ের নামে। 
মা নিয়ে কতো কথা বলা যায়... ---------------------------- রাব্বিার হামহুমা কামা রাব্বি ইয়া আনী ছাগীরা। . “মায়ের গায়ে একটা গন্ধ থাকে ,ঘামে ভেজা হোক কিংবা কোনো সুগন্ধির হোক ; সুনির্দিষ্ট একটা ঘ্রাণ। শুধু সন্তানরাই সে গন্ধ পায়। আমরা অনেকেই গন্ধ দিয়ে মানুষ চিনি, একটা মানুষের সঙ্গে একটা গন্ধ সেটা সুগন্ধির হোক বা তা নিজের সেটাকে আমরা একাত্ম করে নি, তাকে সেই গন্ধ দিয়েই চিনি; আর মায়ের ক্ষেত্রে সেটা হয় আরো জোরালো। পৃথিবীতে সবাই বদলে যেতে পারে, কিন্তু মা কখনোই বদলায় না। আঠারো শতকের মা হোক বা বিশ শতকের সন্তানকে গান গেয়ে বা গল্প বলে ঘুম পাড়ানোর অভ্যেস এ যেন একটা অমলিন অভ্যেস কতকটা বৃষ্টির সময়ে তেলেভাজা খাবার মতই অনিবার্য এই অভ্যেস যা চলে আসছে এক ই যাবে আর চলবেও হাজার বছর পরেও। মায়েরা সঠিক অর্থেই সন্তানের ভালো লাগে ভালো থাকেন, সন্তানের ভালোই তারা ভালো থাকেন, তাদের সারা পৃথিবী তাই যেন তাদের সন্তান ময়, তাদের যাতে ভালো হয় তারা তাই করে একথা তো বলাই বাহুল্য। . মা ! এই একটা শব্দ আমাদের জীবনে জীবনের সমান। আমাদের জীবনে মা একটা এমন জায়গা যা আমরা ঠিক সুস্পষ্ট ভাবে ব্যাখ্যায় করতে পারিনা। মা আমাদের সেই গাছ তলা যেখানে জীবনের কঠোর তপ্ত রোদের মধ্যে একফালি ছায়া যেখানে আমরা চলার পথে কিছুটা বিশ্রাম পাই। মা আমাদের বাড়ির সেই কোনটা যেখানে আমরা আর সবকিছু ভুল হলে গিয়ে বসে নিঃস্বাস নি। আমাদের জীবনে আমাদের মা ই একমাত্র মানুষ যে এক্কেবারে ভেতর থেকে বোঝে, মায়েদের কিছু বলে দিতে হয়না আমাদের, আমাদের মুখ দেখলেই কেমন করে যেন আমাদের মনের অবস্থা বুঝে ফেলে। আর ঠিক সময়মত সঠিক সমাধান চলে আসে হাতের কাছে।এমন কোনো মনুভূতি নেই নেই আমাদের মায়েরা আমাদের জীবন সম্পর্কে জানেনা বা তার জন্য আমাদের সঠিক সমাধান বলে দিতে পারে। মা আমাদের জীবনে এমন একজন যে আমাদেরকে ভালোবাসে এক্কেবারে তার নিজের অংশ হিসেবে, আর তা সঠিক অর্থেই আমরা সত্যিই তো তাঁদের নিজের অংশই হই, তাই তাঁর যে ভালোবাসা আমাদের প্রতি তা কখনোই বদলায় না। . মা এমন একজন মানুষ যে নিজে না খেয়ে তার সন্তান কে খাওয়ালে সত্যি তার খিদে মিতে যায়। সন্তানের হাসি মুখ দেখলে তার প্রাণ খুশিতে ভরে ওঠে তার মন। মায়েরা সারা জীবন আমাদের সন্তানদের জন্য তাদের জীবনের সুখ শান্তি স্বাচ্ছন্দ ত্যাগ করে, সারাজীবন শুধুমাত্র কিভাবে তার সন্তান ভালো থাকবে তার চিন্তায় তাদের দিন কাটে। মায়ের কাছে সেই সোনা কাঠি রূপ কাঠি টা থাকে যেটা দিয়ে ঘুম চলে আসে এক পলকে আর চোখের ওপর স্বপ্নের চাদর বিছিয়ে দেয় আর এক লম্বা প্রশান্তির। মায়ের সাথে শুধু কথা বলে এক এমন শান্তি পাওয়া যায় যা আমাদের সারা দিনের সমস্ত ক্লান্তি দূর করে দেয়, এক অদ্ভুত ভালো লাগে ভরে দেয়। মা হল এমন এক মানুষ যার কাছে আমরা সবথেকে বেশি নিরাপদ থাকি, আমাদের জীবনের সবথেকে আরামের জায়গা হল আমাদের মা। আমাদের ছোটবেলার সমস্তটা জড়িয়ে থাকে আমাদের মা , তাদের ছাড়া আমরা আমাদের কোনোবেলা ভাবতে পারিনা। . মা’ দিবসের শ্রদ্ধাজলি



