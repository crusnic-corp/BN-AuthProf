ফাইজ় তাইয়েব আহমেদ স্বাস্থ্যগত দারিদ্র্য, চক্রাকার দারিদ্র্যের সংখ্যা, জন্মহারের দিক থেকে দরিদ্র জনসংখ্যা বাড়ার স্বাভাবিক অংশ বাদ দিয়েই মোট দারিদ্র্য জনসংখ্যার প্রায় ২৬ দশমিক ৬৩ শতাংশে দাঁড়ায়, মোট ৪ কোটি ৩৮ লাখ। এই সাড়ে ২৬ শতাংশ স্থায়ী দরিদ্র্য। আর যদি স্থায়ী ও অস্থায়ী মোট দারিদ্র্য দেখি সেটা সানেম প্রকাশিত ৪২% এর কাছাকাছি। তবে অর্থনীতি পুনরুদ্ধারের সাথে সাথে অস্থায়ী দারিদ্র্য কমে আসবে, তথাপি একটা উল্লেখযোগ্য অংশ নুতন করে দারিদ্র্য সীমায় যে পড়বে তা নিয়ে কোন সন্দেহ নেই। প্রশ্ন হচ্ছে টেকসই উন্নয়ন অভীষ্ট হিসেবে দারিদ্র্যকে ২০৩০ সালের মধ্যে অর্থাৎ এক দশকের মধ্যে ২৬ দশমিক ৬৩ শতাংশ থেকে শূন্যে (যদিও সংজ্ঞানুসারে ৩ শতাংশ) নামিয়ে আনার মতো প্রস্তুতি ও সক্ষমতা আদৌ বাংলাদেশের আছে কি? পুরোনো পরিকল্পনায় বর্ধিত দারিদ্র্যের নতুন সংখ্যাকে এত ব্যাপক হারে কমিয়ে আনা যাবে কি? এই ব্যাপক বর্ধিত দারিদ্র্যকে অ্যাড্রেস করতে দুর্নীতি অপব্যবস্থা অবসানের পাশাপাশি নতুন দারিদ্র্য বিমোচন কৌশল ও তার বাস্তবায়ন পরিকল্পনা দরকার নয় কি?
বৈদেশিক রিজার্ভ কখনোই অলস নয়। ব্রেটন উডস সিস্টেম ছাড়া বাদবাকি যেসব ‘সভরেন ফ্রি ফ্লোটিং কারেন্সি’-তার অন্যতম একটা ভিত্তি হচ্ছে ‘ফরেক্স রিজার্ভের’ বিপরীতে স্থানীয় মুদ্রা তৈরি করা। ফলে সেই একই বৈদেশিক মুদ্রা থেকে ঋণ নেওয়া এবং সেটা সরকারি প্রকল্পে বিনিয়োগে করার মানে হচ্ছে, একই ডলার দিয়ে পুনরায় টাকা তৈরি করে দ্বিতীয়বার সেই টাকা অর্থনীতিতে ঢুকানো, যেটা কোনোমতেই করা যায় না। করলে এটা বাংলাদেশ ব্যাংকের ‘ব্যালান্সশিটে’ অসাম্য তৈরি করবে, এতে টাকার মূল্যমানও ভারসাম্য হারাতে পারে। অন্যদিকে যদি নস্ত্র অ্যাকাউন্টের সংরক্ষিত ডলার দিয়ে সরকার বৈদেশিক মুদ্রার দায় পরিশোধ করে, কিন্তু সেই একই পরিমাণ টাকা স্থানীয় মুদ্রা থেকে সরিয়ে না নেয়া হয় তবে সেটাও টোকার মূল্যমান কমিয়ে আনতে পারে। (বাংলাদেশ ইনস্টিটিউট অব ডেভেলপমেন্ট স্টাডিজের সিনিয়র রিসার্চ ফেলো অর্থনীতিবিদ ড. নাজনীন আহমেদ, ৬ সেপ্টেম্বর ২০২০ দ্য বিজনেস স্ট্যান্ডার্ড (টিবিএস নিউজ))। বড় রিজার্ভের বিপরীতে অর্থ প্রত্যাবাসন সহজ হয় বলে বিদেশি বিনিয়োগকারীদের মধ্যে আস্থা তৈরি হয়। বৈদেশিক মুদ্রার বিপরীতে টাকার বিনিময় হার এবং দেশের ঋণমান (ক্রেডিট রেটিং) নির্ধারণে রিজার্ভের গুরুত্ব অপরিসীম। বাজারে বৈদেশিক মুদ্রার সংকট থাকলে কেন্দ্রীয় ব্যাংকের রিজার্ভ থেকে জোগান হয়। বৈদেশিক মুদ্রার বিপরীতে টাকার বিনিময় হার যৌক্তিক পর্যায়ে ধরে রাখতে বাজারের চাহিদা অনুযায়ী বৈদেশিক মুদ্রায় তারল্য বাড়ানো হয়, ফলে বিনিময় হার দীর্ঘদিন ধরেই স্থিতিশীল। সুতরাং বৈদেশিক মুদ্রার রিজার্ভ আসলে অলস পড়ে থাকে না, প্রত্যক্ষ ও পরোক্ষভাবে স্থানীয় ও বৈদেশিক মুদ্রা প্রবাহের ইকোসিস্টেমকে সচল রাখে। তাই রিজার্ভের অর্থের নীতিবিরুদ্ধ বিকল্প ব্যবহারের সুযোগও নেই।
গণপাশ শিক্ষার্থীদের ক্যারিয়ারকে গণধর্ষনের সমান। এটা ভয়ংকর মেধা ফাঁদ তৈরি করবে। এই ফাঁদ কিভাবে মুছবে আগামীর বাংলাদেশ? পরীক্ষা না নিয়ে ক্যারিয়ারের অন্যতম একটা স্তরে শিক্ষার্থীদের গণপাশ করিয়ে দেয়ার অর্থই হচ্ছে করনোকালে শিক্ষা ব্যবস্থাপনায় কোনই প্রস্তুতি নেই। সরকার বিশ্ব ব্যবস্থাপনা থেকে কিছুই শিখেনি। কভিড-১৯ যতই দীর্ঘস্থায়ী হোক না কেন, নিউ নরমাল স্বাস্থ্যবিধি মেনে আমাদের শ্রেণী শিক্ষায় ফিরে যেতে হবে একদিন। সেজন্য শ্রেনিকক্ষে শিক্ষার্থীদের সংখ্যার পুনঃ নির্ধারণ দরকার। দেশের অধিকাংশ স্কুলের অবকাঠামো ও শিক্ষক সংকট এমন পর্যায়ে যে শ্রেণীর আকার অনুর্ধ ৪০ এ নামিয়ে আনা উচিৎ। এছাড়া শিক্ষা মান বিবেচনায় আমরা বহু আগেই সরকারকে এই পরামর্শ দিয়েছি যে, একজন শিক্ষকের পক্ষে ঘন্টায় ৪০ এর বেশি শিক্ষার্থীকে পড়া বুঝানোর দায় দেয়া বড়ই অমানবিক। করোনার প্রকট অভিঘাতের পরেও সরকার ও প্রশাসন এসব কারিগরি ও মনস্তাত্ত্বিক দিক বুঝার চেষ্টা করেনি, দীর্ঘ মেয়াদী শিক্ষা ব্যবস্থাপনা ও শিক্ষা অবকাঠামো পরিকল্পনা তো দুরের কথা। অন্যদিকে শ্রেণীকে বিভক্ত করে ছোট ছোট ব্যাচে করে শিক্ষার্থীদের ছোট ছোট সময়ের জন্য ক্লাসে ফিরানোর কোন উদ্যোগ দেখি না। যদিও আমাদের কোচিং গুলোতে বহু আগে থেকেই 'ক্র্যাশ প্রোগ্রাম' জনপ্রিয়। শিক্ষা একটি চলমান প্রক্রিয়া, এই থেকে পালাতে আমাদের সরকার কিছু দিন পর পর স্কুল ছুটি দীর্ঘায়িত করেই আর পরীক্ষাহীন অটো পাশ দিয়েই দায়িত্ব সারছে। উচ্চ মাধ্যমিক, আলিম কিংবা দ্বাদশ শ্রেণীর সমাপ্তি শুধু একটা শিক্ষা স্তরই নয়, এটা শিক্ষা স্তর থেকে কর্ম স্তরের একটা বড় সংযোগের মাধ্যম। এর মাধ্যমে লক্ষ লক্ষ শিক্ষার্থির শিক্ষা স্কিল লাইফ স্কিলে রূপান্তরিত হবার পথে অগ্রসর হয়। সরকার ২০১৪ সালে বিনা ভোটে পাশ করেছে, পরেরবার রাতের ব্যালটে বন্দুকের নলে অবৈধ সরকার গড়ে পাশ দেখিয়েছে। নিজের অর্জিত চৌর্য অভিজ্ঞতাকে সে শিক্ষা ব্যবস্থাপনায় নিয়ে এসেছে। করোনাকালে বিনা পরীক্ষায় পাশ করার অপসংস্কৃতি দিয়ে শিক্ষায় ফাঁদ তৈরি করেছে। এর মাধ্যমে শিক্ষার্থীদের উচ্চ মাধ্যমিক সনদকে শতভাগ ফালতু বানিয়ে দিয়েছে। এই ব্যাচের পরিশ্রমী শিক্ষার্থীরা জীবনের প্রতি পদে অপমানিত, অবহেলতি হবেন, ঠকবেন। করোনার ঝুকিমুক্ত বয়স সীমায় থেকেও, ১৭-১৮ বছর বয়সী ছাত্র ছাত্রীরা এই বঞ্চনা সইবেন সারাটি জীবন। এটা অগ্রহণযোগ্য, শাস্তি যোগ্য, এর জন্য জবাবদিহিতা করতে হবে অবশ্যই। বিশ্বের সর্বোচ্চ জনঘনত্বের হয়েও বাংলাদেশে কভিড ফ্যাটালিটি তুলনামূলক কম, তবে অর্থনৈতিক, কর্মসংস্থান ও শিক্ষা ক্ষতি মোটেই কম নয়। কারণ মেধাহীন অযোগ্য দুর্বিত্ত সরকার ইন্টেলেকচুয়াল লকডাউন কি সেটা বুঝেনি, চেষ্টাও করেনি। করেছে সত্য লুকানোর গাজোয়ারি, মিথ্যা সার্টিফিকেট ও সুরক্ষা সামগ্রীর ব্যবসা। এখানে শিক্ষা প্রতিষ্ঠান বন্ধের সাথে সাথে শিক্ষাও প্রায় বন্ধ। বিশ্বে কোথাও শিক্ষা বন্ধ নেই, পরীক্ষা বন্ধ নেই। অবাক করা বিষয় যে, বাংলাদেশের হাট-বাজার, অফিস-আদালত, রাস্তা-ঘাট, ট্রান্সপোর্টেশান ব্যবস্থার কোথাও করোনার স্বাস্থ্যবিধি মানার নূন্যতম লক্ষণ নেই। শুধু দায়িত্ব এড়াতে শিক্ষা প্রতিষ্ঠান বন্ধ, বিশ্ববিদ্যালয় বন্ধ, হল বন্ধ। টিউশানি ভিত্তিক অপ্রাতিষ্ঠানিক অর্থনীতি বন্ধ যা দিয়ে লাখো পরিবারের ব্যয় নির্বাহ করেন শিক্ষার্থীরা। ১৩ বছর ডিজিটাল সরকারের নামে দেশ চালিয়ে, সাড়ে পাঁচ লক্ষ কোটির বাজেট করা সরকার একটা পাবলিক পরীক্ষা ডিজিটাল পদ্ধতিতে আয়োজন করতে পারেন না, কিসের ডিজিটাল এটা? যেখানে দেশের সব পাবলিক বিশ্ববিদ্যালয় সহ স্কুল কলেজ সব শিক্ষা প্রতিষ্ঠান বন্ধ, স্বাস্থ্যবিধির দুরুত্ব মেনেও সিটের সংকট নেই, সেখানে সামাজিক দুরুত্ব মেনে সারা দেশে সাড়ে তের থেকে ১৪ লাখ ছেলে মেয়ের পরীক্ষা নেয়া মোটেই কঠিন কিছু ছিল না। শিক্ষা নিয়ে কাজ করা প্রতিষ্ঠান শিশির সংক্ষিপ্ত পরীক্ষার প্রস্তাব দিয়েছে। অন্যদিকে নম্বর না কমিয়ে বিষয় কমিয়ে (মেজর কোর্সে) পরীক্ষা নেয়ারও বিকল্প ছিল। ছিল ছোট ছোট গ্রুপে বিভক্ত করে স্কুল মক টেস্টের কিংবা অপরাপর আধুনিক ডিজিটাল উপায়ের। অন্যদিকে দেশের ১৪ লাখে ছেলে মেয়ের জিপিএ গড় করতে ডিসেম্বর লাগবে কেন? ক্যারিয়ারে এই যে বর্ধিত শিক্ষা গ্যাপ, এটাতো কখনই পূরন হবে না। এমনিতেই বাংলাদেশের ছেলে মেয়েরা সেশন জটে পরে অন্য দেশের তুলনায় অন্তত ২ বছর পরে স্নাতক শেষ করে। চার বছর ও আড়াই বছর আগের জিপিএ'র গড় বের তো কম্পিউটারের কয়েক মিনিটের আর দুই দিনের ব্যবস্থাপনা কাজ! কবে এই ছেলে মেয়ে পরবর্তি ধাপে পরীক্ষা দিবে? সেখানে পরীক্ষা না নিয়ে আবারো এই নকল জিপিই ধরে ভর্তি হবে? পারলে করেন না দেখি বিসিএসও এই এভেরেইজে? হিম্মত আছে, তদবিরকারী দলীয় পান্ডাদের বাদ দিতে পরীক্ষা না নিয়ে জিপিএ এভারেইজ দিয়ে জেএসসি ও এসএসসি জিপিএ গড়ে বিসিএস নিয়োগে রাজি হতে? পরীক্ষা ও বিকল্প পরীক্ষা যদি এত কঠিনই হয়, তাইলে এই যে ডিজিটাল সরকারের নামে লক্ষ কোটি খরচ হল তার সুফল কই গেল? স্কুল কলেজের নামে কেনা কম্পিউটার কই, ফাইবার নেটোয়ার্ক কই? কই ইন্টারনেটের ব্যবহার। কই অনলাইন এক্সাম? কই ডিস্ট্যান্ট লার্নিং? কই চতুর্থ শিল্প বিপ্লব? ডিজিটাল বাংলাদেশে পরীক্ষা বিহীন গনপাশ কেন? ডিজিটালের প্রয়োগ শুধুই কেন নাগরিক আড়িপাতায়? শেখ হাসিনা সরকারের গুন্ডারা শুধু দেশের মা বোনদের ধর্ষণ করেনি। এরা শেয়ার বাজার ধর্ষণ করেছে, ব্যাংক করেছে, ভোটাধিকারকে ধর্ষণ করেছে। এরা পুলিশ বিচার ব্যবস্থা আর নিরাপত্তা বাহিনিগুলোকে ধর্ষণ করেছে। টানা ১০ বছর প্রশ্ন ফাঁস করে শিক্ষা ব্যবস্থা ধর্ষণ করেছে। এখন গণপাশের গণধর্ষণ কায়েম করেছে। ব্যবস্থাপনার 'মান' এ নির্বোধ আরেক আওয়ামীলীগ সরকার ৭২-৭৩ এ গণ পাশ দিয়েছিল। তার ফলাফল বাংলাদেশ স্বধীনতা উত্তরকালের এই ৫০ বছর ভোগ করেছে। একদল মেধাহীন চাটুকার এদেশের সব পদ পদবী কেড়ে নিয়ে, মেধাবীদের তাড়িয়ে ঘুষ তদবিরের জঞ্জালে ভরা অযোগ্য প্রশাসনের নেতৃত্ব দিচ্ছে আজো। করোনা দীর্ঘায়িত হলে নিকট আগামীর ৪-৫টি পাবলিক পরীক্ষাতেও গনপাশের সংস্কৃতি প্রতিষ্ঠিত হবে? অস্থির অতীত পেরিয়ে আজকে তরুণরা যখন নতুন বাংলাদেশের স্বপ্ন দেখেছে, তখন শিক্ষা ধ্বংস করে হাম্বা সরকার বাংলাদেশের সুসশান সম্ভাবনায় আবারো কুঠারাঘাত করছে। ভাবা যায়, একদল ছেলে মেয়ে ফাঁস কৃত প্রশ্নে মুখস্তবিদ্যা নির্ভর জেএসসি কিংবা এসএসসি'তে জিপিএ মেরেছে, এখন তার গড়েই মাধ্যমিক ও উচ্চ মাধ্যমিকের সর্বোচ্চ স্তরের এসে জিপিএ পাবে? ৪ বছর আগে দেয়া জেএসএসি ও আর আড়াই বছর আগের এসএসসির (যার সবগুলো বিষয়ের প্রশ্ন ফাঁস হয়েছিল) ফল বিবেচনা করে এইচএসসির রেজাল্ট দিয়ে দেয়া হচ্ছে, তাও শিক্ষা বর্ষে ৬ মাস নষ্টের পরে। শিক্ষা ব্যবস্থাপনার সক্ষমতা কতটা হীন আর নীচ হলে ৬ মাস হাতে পেয়েও নিউ নরমাল স্বাস্থ্যবিধি মেনে একটা পাবলিক পরীক্ষা নেয়া যায় না। অথচ উচ্চ মাধ্যমিক স্তরে আসার আগেই প্রাথমিকে ভর্তির প্রায় অর্ধেক শিক্ষার্থীই ঝরে পড়ে। এই শিক্ষা সমাজে ও ব্যক্তির কর্মে ঠিক কি ভূমিকা রাখবে? এই যে অপরাধ প্রবণ সমাজ, এই কর্মহীন প্রবৃদ্ধির দেশ, এই যে যোগ্য লোকের অভাব, এই যে মেধা ফাঁদ; এই ফাঁদ কিভাবে মুছবে আগামীর বাংলাদেশ? এইচএসসি পরীক্ষা পরবর্তি স্তরের ভর্তি পরীক্ষার বিকল্প নয়! ১। সেসব বেসরকারি বেসরকারি কলেজ/বিশ্ববিদল্যালয় ভর্তি পরীক্ষা নেয় না তাদের এই ফেইক জিপিএ এর উপর নির্ভর করতে বাধ্য করা হচ্ছে। ২। যারা গ্রাজুয়েশানে বিদেশে যাবে তাদের সার্টিফিকেট ভ্যালু কমে যাবে। ৩। বুয়েট মেডিকেলের ডিইউ পরীক্ষার ভিত্তি জিপিএ। নির্দিস্ট মার্ক/জিপিএ পেলেই শুধু ভর্তি পরীক্ষা দেয়া যায়, সেখানে আনলিমিটেড স্টুডেন্ট ভর্তি পরীক্ষা দিতে পারে না। ফলে নতুন মেধাবীদের অনেকেই ক্ষতিগ্রস্ত হবেন। ৪। ১৪ লাখের মধ্যে সর্বোচ্চ সাত লাখ উচ্চ শিক্ষা স্তরে যায়, এর মধ্যে অল্পই (সোয়া লাখ) ভর্তির প্রসেসে পাশ করে মেধাবী বা কিছুটা মেধাবী প্রতিষ্ঠানে যায়। বাকিরা শিক্ষা ও কর্ম জীবনে ডিস্ক্রিমিনিশানে পড়ার ঝুঁকিতে আছে। ইনাদের ভুয়া সার্টিফিকেটের কলঙ্ক বইতে হবে। শুধু ভর্তিতে পাশ করা মেধাবীদের নিয়ে দেশ ভাবতে পারে না, সবাইকে নিয়েই দেশের ভাবতে হয়। বাকীদের যারা উচ্চ শিক্ষায় যায় না অর্থাৎ উচ্চ মাধ্যমিক যাদের শেষ শিক্ষা স্তর-সেই বাকি সাত লাখও ক্ষতি গ্রস্ত হবেন। ৫। যেসব চাক্রিতে এইচএসসি পাশ চায়, সেখানে জিপিএ বিচার কিভাবে করবে নিয়োগদাতা? পরিক্ষাহীন গড়ের সার্টিফিকেট দিয়ে? সেখানে বহু ব্যাচের প্রার্থী থাকবে। ফলে এই ছেলে মেয়ে গুলার অনেকেই তারা কোদালে ঠেলবে, যোগ্য হওয়া স্বত্বেও। একটা পাবলিক পরীক্ষার সাথে ভর্তি পরীক্ষার তুলনা মানে হচ্ছে সব শিক্ষার্থীর পুরা ফ্লো'টা বিবেচনা না করা। ৬। আমরা কি তাদের সার্টিফিকেট দিব? যারা জেএসসি আর এসএসসি দিসে কিন্তু কলেজে ভর্তি হয় নাই? বরং আমি বলি কি, এইচএসসি পরীক্ষাকে মান সম্পন্ন করা গেলে বহু ক্ষেত্রেই ভর্তি পরীক্ষা এড়ানো যাবে। প্রায় পঞ্চাশটির মত মানহীন বিশ্ববিদ্যালয়ের আলাদা আলাদা এই হয়রানি ও খুরুচে ভর্তি পরীক্ষা নিজেই একটা জঞ্জাল, টাকা কামানর আরেক ধান্ধা। পুনশ্চ জেলায় জেলায় ভ্রমণ করে ভিন্ন ভিন্ন জায়গায় ভর্তি পরীক্ষার প্রক্রিয়া নিজেই পাবলিক পরীক্ষার চেয়ে বেশি ঝুঁকিপূর্ণ। পরিমার্জিত, ৮ অক্টোবর ২০২০।
ঋণ করবে বাংলাদেশ, ঘি খাবে ভারত! বঙ্গবন্ধু শিল্পনগর উন্নয়নে বিশ্বব্যাংক চার হাজার কোটি টাকা ঋণ দিচ্ছে। ইউরিবর ও কমিটমেন্ট ফি সহ ঋণের মোট সুদের হার ইউরোতে ৪,৩৭%। চার বছরের রেয়াতকালসহ ৩৪ বছরে এই ঋণ পরিশোধ করতে হবে বাংলাদেশকে। ২০১৫ সালে ভারতের প্রধানমন্ত্রী নরেন্দ্র মোদির বাংলাদেশ সফরকালে ভারতীয় বিনিয়োগকারীদের জন্য অর্থনৈতিক অঞ্চল প্রতিষ্ঠার সমঝোতা স্মারক সই হয়। শুরুতে ভারত কুষ্টিয়ার ভেড়ামারায় ৪৬০ একর ও বাগেরহাটের মোংলায় ১১০ একর জমিতে অর্থনৈতিক অঞ্চল প্রতিষ্ঠার আগ্রহ নিয়ে এগোচ্ছিল। কিন্তু যখন দেখা গেলে, বাংলাদেশ সরকার অগ্রাধিকার ভিত্তিতে বঙ্গবন্ধু শিল্প নগরকে দেশের সর্ববৃহৎ শিল্পনগর হিসেবে গড়ে তোলার এবং সেখানে অবকাঠামো উন্নয়নে বৃহৎ বিনিয়োগের নীতিগত সিদ্ধান্ত নিয়েছে তখন ভারত সিদ্ধান্ত পরিবর্তন করে কুষ্টিয়া-বাগেরহাট থেকে সরে বঙ্গবন্ধু শিল্পনগরেই (চট্টগ্রামের মীরসরাই ও সীতাকুণ্ড উপজেলা এবং ফেনীর সোনাগাজী) ভারতীয় অর্থনৈতিক অঞ্চল চেয়ে বসে। অথচ কোরিয়ান, চীনা এবং জাপানী প্রত্যেকটি ইপিজেড দেশীয় শিল্পের ইপিজেড থেকে আলাদা, এটাই যৌক্তিক কারণ অবকাঠামোগত বিনিয়োগ গুলো আলাদা আলাদা। এখানে বাংলাদেশকে তিন দফায় ৭৫০ কোটি ডলার ঋণ দিবে ভারত। ভারতীয় এই ঋণের শর্ত মোটামুটি এ রকম যে প্রকল্পে শুধু ভারতীয় ঠিকাদারেরা কাজ পাবে। ঋণের টাকায় পূর্তকাজের প্রকল্প হলে ৬৫ শতাংশ মালামাল/সেবা ভারত থেকে আনতে হবে। বিশ্বব্যাংকের ঋণের বাইরেও আরো ৩৮৬ কোটি ২৭ লাখ টাকা ঋণ হিসেবে বাংলাদেশ সরকারের নিজস্ব তহবিল থেকে ব্যয় করবে। উল্লেখ্য যে, ভারতের পক্ষে অর্থনৈতিক অঞ্চলটি উন্নয়নের কাজ এককভাবে পেয়েছে হিন্দুত্ববাদী রাজনীতির অর্থলগ্নীকারী হিসবে অভিযুক্ত আদানি গ্রুপ। অতি বৃহৎ অর্থনৈতিক অঞ্চলের জিটুজি কাজ একটি গোষ্ঠীর পরিবর্তে অনেক গুলো ব্যবসায়ী গোষ্ঠীর সমন্বয়ে তৈরি বহুপাক্ষিক কন্সোর্টিয়ামকে দেয়াই যুক্তিযুক্ত ছিল। এতে করে অর্থিনৈতিক আচরণে বৈরি বা মনোপলি হবার সুযোগ তৈরি না হয়! নন-কন্সেশনাল ঋণ ঋণ হিসেবে বিশ্বব্যাংকের ইউরোপীয় পার্টনার ইউরিবর (ইউরোপীয় ইন্টার ব্যাংক অফারর্ড ব্যাংক) থেকে ঋণ নিয়ে, ভারত থেকে কঠিন শর্তের ঋণ নিয়ে এবং নিজের পকেট থেকে অভ্যন্তরীণ ঋণ নিয়ে ভারতের ব্যবসায়ীদের জন্য এই যে বাংলাদেশের নিজস্ব শিল্প ও অর্থনৈইতিক অঞ্চলে ভারত ঢুকে পড়লো- এখানে এসে বাংলাদেশী শিল্প গ্রুপ গুলো অবকাঠামো সুবিধা নিতে পারবে তো? বিশ্বব্যাংকের ঋণ যেখানে ঠিকাদার-এমপ্ল্যমেন্ট-সার্ভিসের শর্ত নমনীয় সেখান থেকে ঋণ এনে তা ভারতীয় ইকোনমিক জোনে ঢুকানো হবে কেন? সেখানে তো ভারতের পক্ষ থেকে সহজ শর্তের একপাক্ষিক ঋণই থাকার কথা। কিংবা দেশীয় ব্যবসায়ীদের শিল্পনগরে ভারতকে ঢুকানো কেন? যেখানে আমাদের ইপিজেড গুলো ফুল হয়ে গেছে, ব্যবসায়ীরা অবকাঠামো সংকটে ভুগছেন! ভারত চাইলেই কি তাকে উদাম করে সব খুলে দিতে হবে? আর রামপাল সহ অন্যান্য ভারতীয় প্রকল্পে ৭৫ থেকে ৮৫% এর বেশি ভারতীয় কর্মসংস্থানের যে পোড়া নীতি, অন্তত ৩০ বছর ধরে তিন ধরণের ঋণের সুদ দেয়ার পরে ঠিকাদার, সরবারহ-পণ্য-সেবা ভারতীয় হবার শর্ত মেনে ভারতীয় অর্থনৈতিক অঞ্চল বাংলাদেশের ব্যবসায়ীদের জন্য ঠিক কতটা উপকারে আসবে তার উপর যেন কয়েকটা উচ্চমান সরকারি ও বেসরকারি স্ট্যাডি করা হয়!
দুই গরুর অর্থনীতি! ১। সমাজতন্ত্রঃ আপনার দুটি গরু আছে। রাষ্ট্র আপনার গরু দুটি নিয়ে নিবে, তবে আপনাকে অতি সামান্য পরিমাণে দুধ দিবে প্রতিদিন। ২। সাম্যবাদঃ আপনার দুটি গরু আছে। আপনি একটার দুধ আপনার প্রতিবেশীদেরকে দিবেন। ৩। ইসলামী অর্থনীতিঃ আপনার দুটি গরু আছে, গরু দুটির আয়ের বাৎসরিক লভ্যাংশের উপর বছর শেষে আড়াই শতাংশ হারে আত্মীয়-প্রতিবেশীকে যাকাত দিবেন। ৪। ফ্যাসিজমঃ আপনার দুটি গরু আছে। রাষ্ট্র জোর করে গরু দুটি কেড়ে নিবে এবং আপনাকে রাষ্ট্রের কাছ থেকে দুধ কিনতে বাধ্য করবে। ৫। ব্যুরোক্র্যাসিঃ আপনার দুটি গরু আছে। আমলাতন্ত্র দুটি গরুই নিয়ে নিবে। পালতে না পেরে সবজি ক্ষেত নষ্টের দায়ে একটাকে গুলি করে মারবে। আরেকটার দুধ দোহন করবে এবং দিনশেষ দুধ গুলো কাউকে না দিয়ে ফেলে দিবে। ৬। ক্লাসিক পুঁজিবাদঃ আপনার দুটি গরু আছে। আপনি একটি বিক্রি করে ষাঁড় কিনবেন। প্রজনন করে আনেক বাছুর উৎপাদন করে খামার ইকোনোমি গ্রো করবেন। তারপর আপনি সব বিক্রি করে টাকা ব্যাংকে রেখে অবসরে যাবেন, সুদ খাবেন আর আয়েশী জীবন চালাবেন। ব্যাংক আপনার টাকা অন্য খামারে বিনিয়োগ করবে। ৭। ভেঞ্চার ক্যাপিটালিজমঃ আপনার দুটি গরু আছে। ব্যাংকে চাকরি করা আপনার শালার মাধ্যমে তিনটি গরু আছে হিসেবে ঋণপত্র তৈরি করবেন। এবং আপনার পাবলিক লিস্টেড কোমাপ্নি থেকে শেয়ার বাজারে আপনি ৩টি গরু বিক্রি করবেন। তারপর অডিট ফার্ম নিয়োগ দিয়ে জেনারেল অফারের মাধ্যমে ডেবট/ইকুইটি অদলবদল করে চারটা গরু ফেরত চাইবেন এবং ট্যাক্স অফিস থেকে মোট ৫ টা গরুর বিপরীতে কর অবকাশ সুবিধা নিবেন। এবার একজন মধ্যস্বত্ব্য ভোগী এজেন্টের মাধ্যমে আপনি ৬ টি গরুর দুধ দোহনের স্বত্ব ট্যাক্স হ্যাভেন ক্যামেন আইল্যাণ্ডে লিস্টেড আপনার শালীর কোম্পানি বরাবর ট্র্যান্সফার করবেন যে কিনা আপনার শেয়ার বাজারে লিস্টেড কোম্পানির কাছে এবার ৭টা গরু বিক্রি করেছে বলে দেখাবে। বার্ষিক এজিএম রিপোর্টের প্রতিবেদনে বলবে আপনার ৮ টা গরু আছে, তবে আপনার আরো একটি বেশি গরু থাকার সামার্থ তৈরি হয়ে গেছে। ৮। ইটালিয়ান কর্পোরেশানঃ আপনার দুটি গরু আছে। কিন্তু আপনি জানেন না সেগুলো চরতে চরতে কোথায় গেছে। আপনি সানশাইন বিচে গিয়ে লাঞ্চ করার সিদ্ধান নিলেন। ৯। ফ্রেঞ্চকর্পোরেশানঃ আপনার দুটি গরু আছে। আপনি স্ট্রাইক ডাকলেন, রায়ট অরগানাইজ করলেন কেননা আপনি ৩ টি গরুর মালিক হতে চান। সরকার আফ্রিকান কলোনিয়াল ট্যাক্স থেকে প্রাপ্ত টাকায় আপনাকে আরো একটি গরু দিবার সম্মতি পত্র দেয়। ১০। মার্কিন কর্পোরেশানঃ আপনার দুটি গরু আছে। আপনি একটা বিক্রি করে টাকা ব্যাংকে রাখলেন। এবার অন্য গরুটাকে মেশিন লাগিয়ে তা থেকে ৪ টা গরুর দুধ দোহন করতে লাগলেন। কিছু দিন পর আপনি একটা কন্সাল্ট্যান্ট ফার্ম নিয়োগ দিলেন একটা কম্প্রেহেন্সিভ গবেষণা পেপার তৈরির জন্য কেন গরুটা মারা গেল। ১১। সুইস কর্পোরেশানঃ আপনার এলাকায় ২টি গরুর একটা খামার আছে। এই খামার দেখিয়ে আপনি সুইস ব্যাংকের পত্রে দেখাবেন আপনার ৫০০০ গরু আছে। এবার খামারের মালিককে গরু নিজের কাছে রাখার জন্য চার্জ করবেন। ১২। আইরিশ কর্পোরেশানঃ আপনার দুটি গরু আছে। একটা গরু না, আসলে ঘোড়া! ১২। অস্ট্রেলিয়ান কর্পোরেশানঃ আপনার দুটি গরু আছে। বিজনেস ভালই যাচ্ছে। আপনি অফিস বন্ধ করে পানশালায় মদের পার্টি দিয়ে সেলিব্রেট করবেন। ১৩। চাইনিজ কর্পোরেশানঃ আপনার দুটি গরু আছে। ২ গরুর দুধ দোয়ার জন্য ৩০০ লোক আছে। আপনি দাবি করলেন আপনি ৩০০ লোকের কর্মসংস্থান তৈরি করেছেন। এবং উচ্চ প্রবৃদ্ধি তৈরি করেছেন। কয়েকদিন পরে সাংবাদিককে গ্রেফতার করে জেলে পাঠালেন যে কিনা বাস্তব অবস্থা নিয়ে নিউজ রিপোর্ট করেছিল। ১৪। ইন্ডিয়ান কর্পোরেশানঃ আপনার দুটি গরু আছে। আপনি প্রতিদিন তাদের পুজা করেন। গোমূত্র ভক্তি সহকারে নিজে পান করেন এবং অন্যদেরও গোমূত্র পানে উৎসাহিত করেন। ১৫। ইরাকি কর্পোরেশানঃ আপনার একটাও গরু নাই, কখনও ছিলো না। কিন্তু সবাই মনে করে আপনার অনেক গরু আছে, আপনি তাদের বার বার বুঝানোর চেষ্টা করেন, যে ভাই আমার একটাও গরু নাই। তারা কেউ আপনাকে বিশ্বাস করে না, উপরন্তু গরুর দুধ কালোবাজারে অবাধে উৎপাদন ও বিক্রির অভিযোগ করে আপনার সরকারকে চাপ দেয়। সরকার এসে বল্ল, ভাই তোর হাতে পায়ে ধরি, অন্তত দুটা গরু হলেও দেখায়া দে। আপনি অপারগ বলে তারা আপনার দেশে সমানে বোমা মারা শুরু করে। বহু বোমার পরে আপনার দেশের কারোরই আর কোন গরু ও গরু খামার অবশিষ্ট রইলো না। সিএনএন ও বিবিসি প্রতিবেদনে বলা হয়েছে, লোক্টার গরু নাই সত্য তবে বোমার ফেলার পরে উনি একটি গণতান্ত্রিক দেশের নাগরিক হবার গৌরব অর্জন করেছেন। ১৬। ব্রিটিশ কর্পোরেশানঃ আপনার দুটা গরু আছে। দুটাই ম্যাড! ১৭। ইন্দোনেশিয়ান কর্পোরেশানঃ আপনার ৯৯ টা গরু আছে। আপনি সবগুলা গরু ব্যাংকে মর্টগেইজ রেখেছেন দুধ কেনার টাকা ধারের জন্য। তারপর আপনি আরো ১টি গরুর স্বপ্ন দেখছেন, আহা! যদি ১০০ টা গরু মর্টগেজ দেয়া যেত, তাইলে দুধ কেনার জন্য আরো কিছু বেশি অর্থ ধার পাওয়া যেত। ১৮। গ্রীক কর্পোরেশানঃ আপনার দুইটা গরু আছে, একটা জার্মান আরেকটা ফ্রেঞ্জ ব্যাংক থেকে ধার করা। আপনি দুটাই খেয়ে ফেললেন। ব্যাংক আপনাকে ফোন দিয়েছে তাদের দুধের হিস্যা দেয়ার জন্য। আপনি দুধ দিতে না পেরে আইএমএফ'কে ফোন দিলেন। আইএমএফ জার্মান ও ফ্রেঞ্জ ব্যাংককে দুধ দেয়ার জন্য আপনার আরো দুটি গরু ধার দিল। আপনি সেই দুটাও খেয়ে ফেল্লেন। ফ্রেঞ্জ জার্মান ব্যাংক আর আইএমএফ সবাই আপনাকে ফোনের পর ফোন দিচ্ছে দুধ ও গরু ফেরত দিবার জন্য, আপনি ফোন না ধরে চুল কাটতে সেলুনে যাচ্ছেন। ১৯। ইরানি কর্পোরেশানঃ আপনার দুইটা গরু আছে। দীর্ঘ মার্কিন অবরোধে পড়ে উন্নত খাবার ও চিকিৎসাহীন রোগা গরুর জন্য ভ্যাক্সিন দরকার। আপনি একটা পাকিস্তানি স্মাগ্লিং চ্যানেল বের করলেন ২ টা ভ্যাক্সিন পাকিস্তান থেকে ব্ল্যাকে আনার জন্য। সরকারের এজেন্ট এসে বল্লো তুই দুটার পেপার দেখিয়ে চারটা ইঞ্জেকশান আনবি প্লিজ, আমার নিজের গরু দুটাও রোগা।ইজ্রায়েলি গোয়েদা রিপোর্টে দেখানো হল, আপনি পাকিস্তান থেকে চারটা মরনাস্ত্র সংগ্রহের চেষ্টা করছেন। হামাস, হেজবুল্লাহ, হুতি আর একটা নিজ দেশের জন্য। ২০। বাংলাদেশ কর্পোরেশানঃ আপনার দুইটা গরু আছে। এম্পি এসে আপনার কাছে ৪ গরুর টাকা চাঁদা চেয়ে বসলো। আপনি তাকে বুঝাতে গেলেন, স্যার! আমার তো মাত্র ২ টা আছে, আপনি ১ টা নিয়ে আমাকে বউ বাচ্ছা নিয়ে বাঁচতে দিন। এম্পি আপনাকে ধমক দিয়ে বল্ল তুই জামাত শিবির বিম্পি। আপনি তাকে ২টা গরুই দিয়ে দিলেন। ধার করে আরো ১ টা গরু সামনের নির্বাচনের আগেই দিবেন বলে প্রতিজ্ঞা করে এই যাত্রায় জানে বাঁচলেন। এমপি জনতা ব্যাংকের চেয়ারম্যান বারাকাত সাহেবের কাছে তার খামারের উন্নয়নের জন্য খামারের তিন হাজার অস্ট্রেলিয়ান গরু মর্টেগেজ বিপরীতে মাত্র ৩০০ কোটি টাকা ব্যাংক ঋণ চাইলেন। বারাকাত এম্পিকে ফোন দিয়ে জানালেন, ব্যাংক এডভাইজরি কমিটির সভাপতি আওয়ামী লীগ মন্ত্রীসভার গুরুত্বপূর্ণ সদস্য ঋণ অনুমোদন করতে গিয়ে ঋণ আবেদন পত্রে ভুল তথ্য পেয়ে যারপর নাই ক্ষুদ্ধ হয়েছেন। ঋণ আবেদন পত্রে ভুলে ৩ লাখ অস্ট্রেলিয়ান গাভির জায়গায় মাত্র ৩ হাজার লেখার টাইপো আছে। ভুল তথ্য সংশোধন করে, ৩০০ এর বদলে সঠিক পরিমানে ৩ হাজার কোটি টাকার সরকারি ব্যাংক ঋণ অনুমোদিত হয়েছে বলে মিস্টার বারাকাত এমপিকে ফোনে জানালেন। ঋণের অর্থ, মন্ত্রী সাহেবের পিএস থেকে সংগ্রহের জন্য বলা হল। দেশের প্রানিসম্পদের অভুতপূর্ব প্রবৃদ্ধি এবং দারিদ্র্য বিমোচনে অসামান্য অর্জনের জন্য সংসদে এম্পি মন্ত্রীর ভূয়সী প্রশংসা হইলো, দেশপ্রেমে কাঁদো কাঁদো হয়ে কেউ কেউ পদক দেয়ার কথা উঠালেন। এদিকে নির্বাচন এসে গেল, বাকি টাকার জন্য আপনার কাছে ঘন ঘন ফোন আসছে। আপনি আপনার মামার বাড়ির পুকুর সেঁচে সবচেয়ে বড় তিনটা মাছ, আপনার শ্বশুর থেকে গরুর দুই লিটার ফ্রেশ দুধ আর নিজের একমাত্র ছাগল টা নিয়ে বিজিএমইএ'র ঋণখেলাপী ব্যবসায়ী নেতার গুলশানের আলিশান বাসার বাইরে অপেক্ষা করছেন, ছোটবেলার স্কুলবন্ধুর কাছে একটা গরু কেনার টাকা যদি এবারের মত ধার পাওয়া যায়!
বাঁধ নিয়ে রাষ্ট্রহীন নাগরিকের মরণপণ লড়াই! উপকূলীয় জলবায়ু ঝুঁকির অন্যতম একটা আশাংকাজনক বিষয় হচ্চে, স্বাদুপানির জল এবং স্বাদুপানি বেষ্টিত স্থলভাগে লনণ (স্যালাইন) পানির আগ্রাসন। তাই উপকূলীয় স্বাদু পানি অঞ্চলে ধান সবজি ফল ও ফসলাদি, গৃহপালিত পশু ও তাদের খাবার এবং প্রাণীর খাদ্য চক্র, বৈশিষ্ট এবং বৈচিত্র ইত্যাদি রক্ষায় উপকূলীয় বাঁধ অতি গুরুত্বপূর্ণ। স্থলভাগে স্যালাইন পানির আগ্রাসন অন্তত চার ভাবে হচ্ছে- ১। ভারত আন্তর্জাতিক নদীর পানি প্রত্যাহার করছে, ২। ভারত আন্তর্জাতিক নদীতে বাঁধ দিয়ে পানি প্রবাহ সংকুচিত (পদ্মা) অথবা একেবারে বন্ধ (তিস্তা)করে দিয়েছে। ৩। বাং লাদেশের গ্রীষ্মকালীন সেচ প্রকল্প ৪। উপকূলীয় জলোচ্ছ্বাস। পানি প্রত্যাহার, নদ-নদীতে পানির চাপ কমে আসা এমনকি পানি হীনতার কারণে স্বাদু পানির চাপ ক্রমাগত কমছে বলে উপকূলের অভ্যন্তরীণ জলাশয়ে লবণ পানির আগ্রাসন ক্রমাগত হারে বাড়ছে। অথচ আন্তর্জাতিক নদীর পানি প্রত্যাহার রোধে এবং আন্তর্জাতিক নদীতে ফার্কার মরণ ফাঁদ থেকে পানি প্রাপ্তি নিশ্চিত করতে কার্যকর কূটনীতি আওয়ামীলীগ সরকার করছে না। প্রায় ১৩ বছর যৌথ নদীকমিশনের বৈঠক নেই, সর্বশেষ বৈঠকে বাংলাদেশের 'ভারতীয় পাচাটা গোলাম' সরকার কোন এজেন্ডাই উঠায়নি। তৃতীয় ইস্যুতে বাংলাদেশকে ফসল ফলাতে সেচ করতেই হবে, বরং যা পানি দরকার সেচে তার এক দশমাংশও দিচ্ছে না ভারত, ফলে সেচ প্রকল্প বন্ধ হয়ে ভূগর্ভস্ত পানির নির্ভরতা বাড়ছে দিন দিন। স্যালাইন পানি রোধের চতুর্থ উপায় উপকূলীয় জলোচ্ছ্বাস থেকে আসা লবণ পানি ঠেকানো। এখানে শত শত প্রকল্প আছে তবে বেপারোয়া চুরির কারণে কিছুই হচ্ছে না ঠিক মত। গ্রামের একটা কাঁচা রাস্তায়ও উপকূলীয় বাঁধ গুলোর চেয়ে বেসি মাটি ফেলা হয়! আরসিসি কনক্রিট এবং স্লুইস গেইট যুক্ত বাঁধ করার টাকা নিয়ে নেতারা শুধু কিছু মাটি ফেলে চলে যায়। তাও এই মাটি ফেলার একটা অপকৌশল হচ্ছে, কালবৈশাখীর মৌসুম বা ঝড় বৃষ্টির মৌসুম আসার আগে ৩০-৪০% মাটি ফেলা হয়, বাকিটা বন্যায় তলিয়ে গেছে দেখিয়ে বিল আদায় করে নেয়া হয়। চাল থেকে শুরু করে ব্যাংক চোরা জাত এভাবে বাংলার উপকূলীয় মানুষ, লাইভস্টক এবং উপকূলীয় ইকোসাইকেলের জীবন সহায় সম্পদ রক্ষার উপকূলীয় বাঁধ চুরি করে। আজ ২০২০ সালে আমরা দেখেছি মাটির বাঁধ বাঁচাতে গ্রামবাসী সাগরের পানিতে নিমে মাবব ঢাল তৈরি করেছে। এমন নির্দয় দৃশ্য আমাদের দেখতে হয়। এইযুগে রাষ্ট্রহীন নাগরিকের সংগ্রাম এমন হয়, ভাবা যায়! এই দৃশ্য হাওড়ে ও উপকূলে ফি বছরই দেখা যায়। অন্তত নিজেদের মনকে বুঝ দিতে হলেও যেন, ভাঙার উপক্রম হওয়া বাঁধে মাটি ফেলা, বালির বস্তা দিয়ে বাঁধ তলিয়ে যাওয়ার ব্যর্থ চেষ্টা করে যান গ্রামবাসী। বাঁধ নামক রাষ্ট্রীয় প্রকল্প উপকূলীয়, হাওড় ও নদী তীরবর্তী মানুষের গলার ফাঁস, যার কারণে তাঁদের নিজের সুরক্ষা খোঁজা হয় না সময় মত। বরং তাঁরা বালির বাঁধের তাসের ঘরে বার বার ভরসা রাখে এবং জীবন-জীবিকা সহায়-সম্বল, হাঁস মুরগু-গরু বাছুর খোয়ায়। এরা যেন রাষ্ট্রহীন নাগরিক। প্রতিটি লোড ক্যাল্কুলেশান হীন, পানির চাপের হিসাব নিকাশ ও নকশা হীন বাঁধ বন্যা ও জলোচ্ছাস ট্র্যাপ হয়ে উঠে। একদিকে মানুষ মনে করে বাঁধ আছে, তাই সম্পদ সময়মত সরায় না। বন্যার অব্যবহতি পরেই শুরু হয় জলাবদ্ধতা, কারণ এই বাঁধে স্লুইস গেইট, পাম্প স্টেশান বা অন্যভাবে পানি সরানোর মেকানিজন নেই। যেন তেন বাঁধ বর্ষার বাড়ান্ত ফসল বাঁচায় কিছুটা কিন্তু বন্যা পরবর্তিতে এই একই ফসলের হারভেস্টকে বিঘ্নিত করে কারণ স্লুইস গেইট হীন বাঁধ। প্রবাহ অনিয়ন্ত্রিত মাটির বাঁধ জলাবদ্ধতার কারণ, যাতে হারভেস্টে ফসল কাটতে কৃষকের বেশি শ্রম ঘন্টা ব্যায়িত হয় ও উৎপাদন খরচ বেড়ে উঠে। অন্যদিকে পানির সরানোর সঠিক ও হিসেবী বন্দোবস্ত না থাকায় পরবর্তি ফসলের বীজতলা তৈরি এমনকি মূল ফসলের জমি তৈরি বিলম্বিত হয়। মাটির বাঁধ ফসলের (পড়ুন ধান, পাট) বাড়ন্ত মৌসুমে পানি নিয়ন্ত্রণ করলেও বাঁধ যে আর্থিক সাশ্রয় করে, জলাবদ্ধতা সৃষ্টি করে ফসল হারভেস্টে ও পরবর্তি ফলনপ্রস্তুতিতে তার চেয়েও বেশি আর্থিক ক্ষতি বয়ে আনে । এই অংক সবার সবার জানা চাই! তাহলে কি ফসল ও শহর রক্ষায় বাঁধের দরকার নেই? অবশ্যই আছে, আমরা বলছি গতানুগতিক মাটি ফেলা বাঁধ তৈরি করার পদ্ধতি বাদ দিয়ে (যা প্রতি বছর ভাঙ্গে, নতুন কন্ট্রাক্ট এর জন্য প্রভাবশালীরা যা জলাবদ্ধতা সহ বিভিন্ন অজুহাতে আবার কাটে বা ভেঙে দেয়), টেকসই বাঁধ দিতে হবে। যাতে ধেয়ে আসা বন্যার পানির পরিমাণ ভিত্তিক নিয়ন্ত্রণ সক্ষমতা থাকবে, একই সাথে থাকবে বন্যার পরে জলাবদ্ধতা প্রটেকশনের ব্যবস্থা। এলাকার ফসলী জমির উচ্চতা ও সমতলতা বিশেষে বীজ তলা তৈরির ও ফলন শুরুর চাহিদাকে বাঁধ নির্মানের সাথে ইন্টিগ্রেটেড করতে হবে। পাশাপাশি উপকুলীয় বাঁধ নির্মাণে বহু বছরে ধেয়ে আসা জলোচ্ছাস গুলোর গড় উচ্চতাকে আমলে নিয়ে কারিগরি নকশায় টেকসই বাঁধ দিতে হবে। মাটির বাঁধের মাধ্যমে চুরির অনন্ত সিস্টমকে উপড়ে ফেলতে হবে।
দেশে দেশে আছে ডিজিটাল নাগরিক সুরক্ষা আইন, বাংলাদেশ করেছে সরকার নিরাপত্তার কালো আইন। ইউরোপীয় ইউনিয়ন, আইট্রিপলি, আন্তর্জাতিক টেলিযোগাযোগ সংস্থা,মটর ভেহিকল সংস্থা গুলো মিলে বহুপাক্ষিক পর্যালোচনার মধ্যমে ইউরোপীয় নাগরিকদের ব্যক্তিগত তথ্য ইউরোপে এবং ইউরোপের বাইরে ব্যবহারের ক্ষেত্রে একটা সার্বজনীন “সাধারণ তথ্য সুরক্ষা নিয়ন্ত্রণ” আইন কাঠামো তৈরি করেছে। যাকে বলা হয় জেনারেল ডেটা প্রোটেকশন রেগুলেশন ইইউ-২০১জি৬৭ সংক্ষেপে জিডিপিআর। এটি ইউরোপীয় ইউনিয়ন (ইইউ) এবং ইউরোপীয় অর্থনৈতিক অঞ্চল (ইইএ) এর প্রতিটি স্বতন্ত্র নাগরিকের ডেটা সুরক্ষা এবং গোপনীয়তার বিষয়ে ইইউ আইনের একটি প্রতিষ্ঠিত নিয়ম যা ইইউ এবং ইইএ অঞ্চলের বাইরে ব্যক্তিগত ডেটা স্থানান্তরকেও সম্বোধন করে। জিডিপিআর সাতটি মূলনীতি নির্ধারণ করেছে:  আইনগত বৈধতা, ন্যায্যতা এবং স্বচ্ছতা  তথ্য ব্যাহারের উদ্দেশ্য ও এর সীমাবদ্ধতা  নূন্যতম তথ্য ব্যবহার  তথ্যের সঠিকতা  তথ্য সংরক্ষণের সীমা  তথ্য নিরাপত্তা, তথ্য গোপনীয়তা সুরক্ষা এবং ইন্টেগ্রিটি (অখণ্ডতা, বিশুদ্ধতা, সম্পূর্ণতা)  জবাবদিহিতা। বিপরীতে বাংলাদেশের প্রধানমন্ত্রী কার্যালয়ে এটুআই (এক্সেস টু ইনফরমেশন) বিভাগ খোলা হয়েছে এবং জানুয়ারি ২০১৮ তে সরকার একটি নতুন ডিজিটাল সুরক্ষা আইন করেছে। বাংলাদেশ সরকারের ডিজিটাল সুরক্ষা আইনে কি আছে?  নতুন আইন অনুযায়ী ডিজিটাল মাধ্যমে প্রকাশিত বা প্রচারিত কোনো তথ্য-উপাত্ত দেশের সংহতি, অর্থনৈতিক কর্মকাণ্ড, নিরাপত্তা, প্রতিরক্ষা, ধর্মীয় মূল্যবোধ বা জনশৃঙ্খলা ক্ষুণ্ণ করলে বা জাতিগত বিদ্বেষ ও ঘৃণা সৃষ্টি করলে আইন-শৃঙ্খলা বাহিনী তা ব্লক বা অপসারণের জন্য টেলিযোগাযোগ নিয়ন্ত্রক সংস্থা বিটিআরসিকে অনুরোধ করতে পারবে।  আইনে সার্বক্ষণিক দায়িত্ব পালনের জন্য জাতীয় কম্পিউটার ইমার্জেন্সি রেসপন্স টিম গঠন এবং প্রধানমন্ত্রীর নেতৃত্বে ডিজিটাল নিরাপত্তা কাউন্সিল গঠনের কথা বলা হয়েছে।  আইনের ২১ ধারার প্রস্তাব অনুযায়ী ডিজিটাল মাধ্যমে মুক্তিযুদ্ধ বা মুক্তিযুদ্ধের চেতনা বা জাতির পিতার নামে প্রোপাগান্ডা বা প্রচারণা চালালে বা মদদ দিলে অনধিক ১৪ বছরের কারাদণ্ড বা এক কোটি টাকা জরিমানা অথবা উভয় দণ্ড হতে পারে।  আর ধর্মীয় মূল্যবোধ বা অনুভূতিতে আঘাত দেয়ার জন্য ওয়েবসাইট বা অন্য কোন ইলেকট্রনিক বিন্যাসে কিছু প্রচার বা প্রকাশ করলে অনধিক ১০ বছর কারাদণ্ড বা অনধিক ২০ লাখ টাকা অর্থদণ্ড অথবা উভয় দণ্ড হতে পারে।  অপরাধ বিবেচনা করে কোনটি জামিনযোগ্য আর কোনটি অজামিনযোগ্য তা নির্ধারণ করার ক্ষমতা ও জামিন বালিতের ক্ষমতা দেয়া হয়েছে।  তথ্য অধিকার আইনের সঙ্গে সাংঘর্ষিক ডিজিটাল নিরাপত্তা আইন। ডিজিটাল নিরাপত্তা আইনের ৩২ ধারা অনুযায়ী ‘সরকারি গোপনীয়তা ভঙ্গের অপরাধে’- অভিযুক্ত করা যাবে গণমাধ্যম বা সংবাদকর্মীকে।  পুলিশ যদি ধারনা করে যে, কোন নাগরিক ডিজিটাল সুরক্ষা আইন ২০১৮ এর সংজ্ঞার আলোকে কোনও অপরাধ করার কথা ভাবছেন, তখন তাকেও অভিযুক্ত করতে পারবে। অর্থাৎ এই ধারার মধ্যমে যে কোন বুদ্ধিবৃত্তিক ও জাতীয় স্বার্থ্য কেন্দ্রিক চিন্তার চর্চা ও তৎপরতাকে গলাটিপে ধরার ব্যবস্থা করা হয়েছে। এর মাধ্যমে সরকারের সমালোচক ও জাতীয় স্বার্থ্যে কাজ করা বুদ্ধিজীবিগণ যারা ক্ষমতাসীন দলীয় লোকেদের স্বার্থ্যের বিরুদ্ধে থেকে অনলাইন নলেজ শেয়ারিং সেশন করবেন, অনলাইন মতবিনিময় সভা সেমিনার কিংবা ডিজিটাল প্রচারপত্র বিলি করবেন, তাদেরকেও নিরাপত্তা ঝুঁকি বলে অভিযুক্ত করার হাতিয়ার দেয়া হয়েছে। বাংলাদেশ সরকারের ডিজিটাল সুরক্ষা আইনের মূল উদ্দেশ্য হচ্ছে যাবতীয় নাগরিক তথ্যের উপর সরকারের অধিকার প্রতিষ্ঠা। সরকারের প্রয়োজনে সংবাদ মাধ্যম, সামাজিক যোগাযোগ মাধ্যম, সংবাদপত্র এবং অন্য সকল অনলাইন কাঠামোর উপর সরকারের একক নিয়ন্ত্রণ প্রতিষ্ঠা করা। এক দিক থেকে ইহা বাক্‌স্বাধীনতার পশ্চাৎমুখী যাত্রা। সরকার বিরোধীতা ও এক্টিভিজম দমন করার উপায়ও বটে। সরকারের সমালোচনা নিয়ন্ত্রণ করা। যা জিডিপিআর এর ঠিক উল্টো। অর্থাৎ এখানে সরকারের সুরক্ষা আছে, নাগরিকের সুরক্ষা নেই। বাংলাদেশের শীর্ষস্থানীয় সংবাদপত্র “দৈনিক প্রথম আলো” ২৩ সেপ্টেম্বর ২০১৮ তার সম্পাদকীয়তে লিখেছে- “বাক্‌স্বাধীনতার পশ্চাৎমুখী যাত্রা-ডিজিটাল নিরাপত্তা আইন-১৯ সেপ্টেম্বর। দেশের মানুষের বাক্‌স্বাধীনতা হরণের জন্য একটি কালো দিন হিসেবে ইতিহাসে ঠাঁই করে নেবে। কারণ, এই দিনটিতে সচেতন অংশীজন বিশেষ করে গণমাধ্যমকর্মীদের বিস্ময়ে স্তব্ধ করে দিয়ে বিতর্কিত ডিজিটাল আইন পাস হয়েছে। দলমত-নির্বিশেষে সচেতন মহল তাই একবাক্যে এই বিষয়ে তাদের তাৎক্ষণিক প্রতিক্রিয়ায় গভীর হতাশা ব্যক্ত করেছে। তাদের প্রাথমিক প্রতিক্রিয়ায় একটি বিষয় স্পষ্ট যে, মানুষকে ভয়ভীতি দেখাতে এই আইনের ব্যাপকভিত্তিক অপপ্রয়োগ ঘটতে পারে। দেশের আইন প্রয়োগকারী সংস্থাগুলোর একশ্রেণির সদস্য এখন আরও বেপরোয়া হয়ে উঠতে পারেন।“
দেউলিয়া হতে কত দেরি, পাঞ্জেরি? ১। বাণিজ্যিক ব্যাংকিং খাত থেকে নেয়া সরকারের পুঞ্জীভূত ঋণের স্থিতি বা পরিমাণ দাঁড়িয়েছে ১ লাখ ৬৬ হাজার ২৫ কোটি টাকা। ২। গত ডিসেম্বর পর্যন্ত সঞ্চয়পত্র থেকে সরকারের মোট ঋণ দাঁড়িয়েছে দুই লাখ ৬২ হাজার ৭৬০ কোটি টাকা। এই অর্থ বছরে যোগ হয়েছে আরো প্রায় ৪ হাজার কোটি টাকার সঞ্চয়পত্র ঋণ। ৩। ট্রেজারি বিলের ঋণ স্থিতি ৫০ হাজার কোটি টাকার বেশি। ৪। ফরেন কারেন্সি ঋণ অফিসিয়ালি ৩৬ বিলিয়ন ডলার, কিন্তু অভ্যন্তরীণ কিছু সোর্স বলছে প্রায় ৫৬ বিলিয়ন ডলার। রপ্তানি আয় রেমিটেন্স ধ্বসের মুখে রিজার্ভ ৩২ বিলিয়ন ডলার। আয় কত জানেন? জুলাই থেকে জানুয়ারি পর্যন্ত মোট রাজস্ব আদায় হয়েছে এক লাখ ৬৫ হাজার কোটি টাকা। ফেব্রুয়ারি থেকে করোনার কারনে নতুন করে বড় ধরনের রাজস্ব ঘাটতি শুরু হয়েছে। মার্চ, এপ্রিলে ল্যান্ড স্লাইড ধ্বস হয়েছে রাজস্ব আয়ে। বাজেটে ১ লাখ ৪৬ হাজার ছিল প্রাথমিক ঘাটতি ছিল, অর্থবছরের শুরুর আট-নয় মাসে যোগ হয়েছে নতুন ৪৯ হাজার কোটির রাজস্ব ঘাটতি। বৈদেশিক ঋণ পাওয়া যায়নি প্রত্যাশা মত, শুধু অভ্যন্তরীণ ঋণ গুলোই বাড়ছে। সোয়া পাঁচ লাখ লক্ষ কোটির বাজেট আসলে আয় ও ঋণ প্রাপ্তির দিক থেকে মাত্র পৌনে তিন বা তিন লক্ষ কোটি টাকার বাজেট। বিপরীতে শুধু অভ্যন্তরীণ ঋণই এর প্রায় ২ গুণ। হ্যাঁ ব্যাংক ঋণ, সঞ্চয় পত্র ঋণ এবং ট্রেজারি ঋণ মিলে প্রায় পৌনে পাঁচ লক্ষ কোটি টাকা ঋণ। বাজেট ঘাটতি ও রাজস্ব ঘটতি বাদ দিলেও একটা পূর্ণ বাজেটের সমান শুধু অভ্যন্তরীণ ঋণ। ঋণ ছাড়া গতি নেই, কিন্তু ঋণকে তো পটেনশিয়াল বিনিয়োগ হতে হবে, প্রডাক্টিভ হতে হবে। নাইলে তো সেটা 'মানি বা অর্থ' হবে না, বরং পাচার আর লায়াবেলিটি হবে। মন্দা কালীন একটি অর্থনীতিকে তো অপ খরচ থামিয়ে, বাজে প্রকল্প বন্ধ করে তার পরে ঋণ নিবার কৌশলে যেতে হয়, সরকারি খরচে কৃচ্ছতা সাধন করতে হয়। কোরোনার কিট, পিপিই আর মেডিক্যাল সারঞ্জামে যে মহা দুর্নীতি আর দুঃসময়ে চাল চুরির যে তোড়ঝোড়, সরকার ও প্রশাসনের এটিচুডে কোন পরিবর্ত দেখা যায়! ৪৮ বছরে যা ব্যাংক ঋণ নেয়া হয়েছে তার সম পরিমাণ বা কিছু বেশি নেয়া হয়েছে শুধু এই এক বছরেই। দেউলিয়া হতে কত দেরি, পাঞ্জেরি? (আপডেটেড)
করোনার প্রভাবে শিক্ষায় ঝড়ে পড়া বাড়বে। বাংলাদেশের দারিদ্র্য (২০.৫%) এবং অতিদারিদ্র্য (১০.৫%)। করোনার কারনে এই সংখ্যাগুলোর ঋণাত্মক পরিবর্তন হতে বাধ্য। অর্থাৎ সুনির্দিষ্টভাবে সাস্টেইনেবল ডেভেলপমেন্ট গোল, অর্থাৎ এসডিজি’র টার্গেট থেকে বাংলাদেশ দূরে সরে যাবে। ঠিক কতটা তা আমরা জানি না। তবে বিবিএসের সর্বশেষ খানার আয় ও ব্যয় নির্ধারণ জরিপের উপাত্ত ব্যবহার করে সানেমের গবেষণার প্রাথমিক হিসাবে দেখা যায়, এ রকম অর্থনৈতিক সংকটে পরিবারের আয়ের ক্ষেত্রে ২৫ শতাংশ নেতিবাচক প্রভাব পড়লে বাংলাদেশে দারিদ্র্যের হার ৪০ দশমিক ৯ শতাংশে পৌঁছাবে। অর্থাৎ দরিদ্র্য ও অতি দরিদ্র্য মানুষের সংখ্যা ৩ কোটি ৭৫ লক্ষ থেকে বেড়ে দ্বিগুণ অর্থাৎ সাড়ে সাত কোটিতে পৌঁছাবে যাদের দৈনিক আয় মাত্র ১,৯ ডলারের কম। করোনার কারনে কর্মী ছাটাই বাড়ছে। আয় কমছে, ব্যক্তি সঞ্চয় ফুরিয়ে যাচ্ছে, চিকিৎসা ব্যয় বাড়ছে। সামস্টিক বা পরিবারের সঞ্চয় কমছে বলে ব্যক্তিগত ধারের সুযোগ কমছে। উপর্জনক্ষম সদস্যের অসুস্থতা কিংবা বেকারত্ব জনিত কর্মহীনতা এবং সেই সাথে খাদ্য সংকট ও পুষ্টি হীনতার করাল ছোবল পড়বে আমাদের প্রাথমিক ও মাধ্যমিক শিক্ষায়। অর্থাৎ আয় ও সঞ্চয় হীনতায় পড়ে শিক্ষায় ঝড়ে পড়া বাড়বে, কৃষি ও ভাসমান কাজে শিশু শ্রম বাড়বে। একই সাথে প্রাইমারি, জুনিয়ার স্কুল, মাধ্যমিক ও উচ্চমাধ্যমিক পরীক্ষার্থীদের ঝরে পড়া বাড়বে এবং পাশের হারো কমে আসতে পারে। সুতরাং মধ্য ও দীর্ঘ মেয়াদে শিক্ষা উপবৃত্তির ও সামাজিক সুরক্ষা ভর্তুকির ব্যাপক প্রসারণ দরকার। যেহেতু দারিদ্র্য বেড়ে গেছে তাই পরবর্তি এসএসসি ও এইচএসসি'র অংশ গ্রহণ কমে যাবে। সরকারকে ফি গুলো তুলে দিতে হবে। শিক্ষা উপবৃত্তি না বাড়ালে শিশুরা বিদ্যালয় বহির্ভূত শ্রমে জড়াবে দারিদ্র্য মোকাবেলায়। ক। বর্তমানের শিক্ষা উপবৃত্তি খুবই নগণ্য। এর তুলনায় শিশু শ্রমের মজুরি অন্তত কুড়ি গুণ বেশি। এখানে একটা ভারসাম্য আনতে হবে, যেতে উপবৃত্তি প্রণোদনা হিসেবে শিশু শ্রমের চাইতে বেশি আকর্ষনীয়। খ। শিক্ষা উপবৃত্তিকে অন্তত ১৬ বা ১৮ বছরের সমসাময়িক শ্রেণী পর্যন্ত বিস্তৃত করা হয়। শিক্ষার শ্রেণী হিসেবে এটা উচ্চ মাধ্যমিক। গ। জেএসসি, এস এস সি এবং এইচএসসি পরীক্ষার রেজিস্ট্রেশান এবং পরীক্ষা ফি সরকার উঠিয়ে নিক। এতে করে ঝরে পড়া বন্ধে একটা জোরালো পদক্ষেপ নেয়া হবে। ঘ। করোনার পরপরই প্রাথমিক ও মাধ্যমিক স্কুলগামী ছেলেমেয়েদের পুষ্টিহীনতা রোধে সারাদেশে একযোগে স্কুলমিল চালুর উদ্যোগ নেয়া হোক। খাদ্য সংকটে সরকার ও মহানুভব নাগরিক এগিয়ে এসে যে সাহায্য দিবে তা নিতান্তই নূন্যতম ক্যালরি (চাল ডাল)। কিন্তু এতে বাদ পড়বে অতি গুরুত্বপূর্ন অনেক পুষ্টি উপাদান। ফলে তিন বা ছয় মাসের পুষ্টিহীনতার পরে দেশের প্রান্তিক ও ভাসমান অর্থনৈতিক শ্রেণী গুলোর পরিবারের সন্তানদের ব্যাপক পুষ্টিহীনতা (ম্যাল নিউট্রিশান) দেখা দিতে পারে। দীর্ঘ মেয়াদে বাচ্চাদের পুষ্টি সমস্যা কমাতে পারে স্কুল ফিডমিল।
আত্মশুদ্ধির অনুপম চর্চা হোক রোজা! এক ----------------- বাংলাদেশে আমাদের মুসলমানের একটা বড় অংশ একদিকে ঘুষ, চাঁদাবাজি, প্রতারণা নির্ভর অবৈধ রোজগার করে। অর্থাৎ হারাম খায়। আবার নিয়মিত নামাজ রোজাও করে। নিয়ত ও কর্ম আমাদের শুদ্ধ নয়, অথচ লোকদেখানো ধর্মীয় চর্চা করি। সারাটাদিন সর্বপ্রকার আকাম কুকাম ও পাপ কাজ করে দিনশেষে আত্মশুদ্ধির অভিনয় করি। এই শ্রেণীতে যেমন আছি আমি আপনি, আছেন ব্যবসায়ী, আমলা, পেশাজীবী, তেমনি আছে আমাদের বেশধারী ধর্ম গুরুও। একই সাথে স্রষ্টা, সমাজ এবং নিজেকে ফাঁকি দেওয়ার এই ত্রিমুখী প্রচেষ্টায় কখনোই একটা জনপদের মানুষের আত্মোন্নতি লাভ হতে পারে না, আসলে আমাদের তা হয়ও নি। বাংলাদেশের উপনিবেশ উত্তর মিশ্র শাসন কাঠামো যেহেতু নিজেই স্বেচ্ছাচার, দুর্নীতি ও অব্যবস্থাপনায় ভরা, তাই দেশের নাগরিক আর্থিক চর্চাসহ অন্য প্রায় কোনো বিষয়েই রাষ্ট্র কাঠামোকে বিশ্বাস করেনি কখনও। ফলে সে যখন যেভাবে পেরেছে রাষ্ট্রকে ফাঁকি দিয়েছে। একদিক থেকে বলা যায়, আইনের যে কোন স্বেচ্ছাচারী প্রয়োগ সমাজে বরং অপরাধ বাড়িয়েছে। অন্যদিকে নৈতিকতার উপ্লভদ্ধি ও পরমার্থের বিশ্বাস অগভীর হয়ে গেছে বলে আমাদের ধর্ম চর্চা আমাদের পাপ থেকে দূরে রাখতে পারিনি। আমরা সুবিধামতো পরিসরে ব্যক্তি পর্যায়ে ইসলামী নৈতিকতা (ইসলামী রিচুয়াল নিয়ে কথা বলছি না এখানে) মানার চেষ্টা করি, আবার অনেকেই করি না, তবে পাপ শেষে ভিতরে ভিতরে 'খোদা মাফ করে দিও' বলে আপাত বুঝাপড়া করে নেই। মুসলমানদের ইসলামী নৈতিকতার বর্ণনায় ব্যক্তির ওপর ও ব্যক্তির সম্পদে মা-বাবা, আত্মীয়-প্রতিবেশী ও সমাজের এত এত অধিকার বর্তেছে যে, এখানে বস্তুবাদী জীবন পালনের সুযোগই কম। মা-বাবা, স্ত্রী-সন্তান, ভাই-বোন, পরিবার, আত্মীয়-পরিজন, প্রতিবেশী, এতিম, মিসকিন, দুস্থ, রোগী- এদের সবার হক, গরিবের হক, প্রাণিকুল ও পরিবেশের হক, জাকাতসহ সমুদয় দায়িত্ব সামনে রেখে ব্যক্তি মুসলমান, যে কিনা একজন সত্যিকারের ‘আত্মসমর্পণকারী’, তার ভোগবাদী ও বস্তুবাদী হওয়ার সুযোগ সীমিত। যেহেতু এগুলোর অনেক কিছু নিয়ে আমাদের রাষ্ট্র তার নিজের দায়িত্ব পালন করে না, তাই ব্যক্তি মুসলমান তার বিশ্বাসের পরিসরে থেকেই এসব পালন করে বা করে না। কিন্তু ইন্টারেস্টিং হচ্চে, কিছু করুক বা না করুন তার জন্য সে মনে মনে কায়মনোবাক্যে আল্লাহর কাছে মাফ চেয়ে দায়িত্ব সারে। একদিকে এই সহনীয় নৈতিক সীমানা, অন্যদিকে রাষ্ট্রের নিজেরই নাজুক নৈতিক অবস্থা, এবং পাশাপাশি শাসকদের সীমাহীন দুর্নীতি-এই তিনে মিলে অপরাধ সংস্কৃতিকে বহু বিস্তৃত করছে। মূলকথা কষ্টকর ইসলামী নৈতিকতা পালনে মুসলমানরা ব্যক্তিগত বোধে তাড়িত হয়ে যেখানে যতটুকু পারা যায় ততটুকুই নিজের সুবিধামতো ঠিক বা বেঠিকভাবে করেছে, বাকিটুকুর (এমনকি পাপ-মহাপাপও) জন্য সর্বশক্তিমান আল্লাহর কাছে ক্ষমা চেয়ে দায়িত্ব সারছে। এ যুগপৎ ধারায় সমাজে ঘুষ, দুর্নীতি ও অপরাধ প্রতিষ্ঠিত হয়েছে। প্রতারণা দুর্নীতি অপরাধ আমাদের জীবনাচারের অংশ হয়ে গেছে। তবে সমাজের সমস্যা সমাধানের জন্য আল্লাহ জ্ঞান-বিবেক-বুদ্ধি-দূরদৃষ্টি ও প্রজ্ঞা দিয়ে কিছু মানুষ পাঠান প্রতিটি সমাজে, তারা অন্ধকার হটিয়ে সমাজকে আলোকিত করেন। দেখা যাচ্ছে আমাদের আলোকিতরাই বেশি বড় চোর, বহু বুদ্ধিজীবী আর আলেমই বরং বড় ভন্ড হিসেবে আবির্ভূত।আমাদের সমাজে আমরা জ্ঞানীগুণী-জ্ঞানহীন, শিক্ষিত-অশিক্ষিত, প্রগতিশীল-প্রতিক্রিয়াশীল, মোল্লা-মুন্সী, শ্রেণী-বর্ণ নির্বিশেষে সবাই আল্লাহকে জঞ্জালমুক্ত করে সমাজ আলোকিত করার পাল্টা দায়িত্ব ও চ্যালেঞ্জ দিয়ে রেখে নিজেরা যার যার সাধ্যমতো বেপরোয়া দুর্নীতি, আর্থিক ও সামাজিক অপরাধ, গরিবের হক লুট, মেহনতি মানুষের অধিকার নষ্ট, আত্মীয়-প্রতিবেশীকে ঠকানো, প্রাণ ও পরিবেশ ধ্বংসের অবিরাম চেষ্টায় লিপ্ত রয়েছি।
