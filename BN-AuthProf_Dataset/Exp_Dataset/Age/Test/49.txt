সিনেমায় নায়িকাদের ইজ্জত মারার মধ্য দিয়ে ক্যারিয়ার শুরু করে (যা এখনও চলমান) আজ এই ভাই দিনের পথে এসেছে ও বিজ্ঞানী হয়েছে।
হাতের এই খেলনা ঘড়িটিকে শাওমি ভক্তরা স্মার্ট ওয়াচ বলে থাকেন। আর কিছু হোক না হোক, এই খেলনা ঘড়িটকে আমার মুখের দিকে ঘোরালেই আলো জ্বলে ওঠে। ফলে সময় দেখতে সুবিধে হয়। আরও একটা সুবিধা আছে এই খেলনায়। স্টেপ কাউন্ট করে। মানে আমি কয় পা হাঁটলাম তা নিখুঁত না হলেও একটু এদিক ওদিক করে হিসেব করতে পারে এই ঘড়ি। আমি প্রতিদিন সর্বোচ্চ কত স্টেপ হাঁটতে চাই, তাও সেট করে রাখা যায়। অপশনে দেখলাম, সর্বোচ্চ ত্রিশ হাজার স্টেপ সেট করা যায়। আমি ভর দুপুরে অলিতে গলিতে হেঁটে বেড়া মানুষ। আমার জন্য ত্রিশ হাজারের বেশি অপশন রাখা দরকার ছিল। কর্তৃপক্ষের দৃষ্টি আকর্ষণ করে কোন লাভ থাকলে করতাম। সে যাই হোক, এই ব্র‍্যান্ডের নাম শাওমি হল কেন? অন্য কিছু হলে কী ক্ষতি হত
একটি সতর্কতামূলক পোস্ট- শাওমি 'ইমিল্যাব কে৬৬ স্মার্ট ওয়াচ' নামে একটা প্লাস্টিকের খেলনা বেচে। ২৫০০-৩০০০ টাকা দিয়ে এই খেলনা কিনে ধরা খেতে যাবেন না কেউ দয়া করে। এর চাইতে গুলিস্তান স্টেডিয়াম মার্কেট থেকে ঘড়ি কিনে হাতে পরবেন, ভালো সার্ভিস পাবেন আমার বিশ্বাস। দুই দিন আগে এই খেলনা কিনে আমি ধরা খেয়েছি। আমি চাইব, আমার শুভাকাঙ্ক্ষীরা কেউ ধরা না খাক। শুধুমাত্র টাইম ছাড়া আর কিছুই ভালো দেখায় না এই খেলনা। স্মার্ট ওয়াচ কেনার শখ হলে বাজেট বাড়ানো উচিত। নাহলে ফুটপাত থেকে ২০০-৩০০ টাকায় এনালগ ঘড়ি কিনে হাতে পরাই ভালো।
প্যাসিফিকের কোন এক নির্জন দ্বিপের সন্ধ্যে। তীরে আছড়ে পড়ছে উত্তাল ঢেউ। দৈত্যসমান ঢেউগুলো তীরের বালুবেলা ধরে এগিয়ে আসতে আসতে ফিনফিনে পাতলা ব্লেডের ফলার মত হয়ে নিঃশেষ হয়ে যায় অবশেষে। কান পাতলে সাগরের গর্জন আর সিগালের সন্ধ্যেনামানিয়া গান ছাড়া আর কিছুই শোনা যায় না। হাতে শতাব্দীপুরনো রেড ওয়াইন৷ মোবাইলফোনে মৃদুস্বরে ক্লাসিক্যাল জাজ মিউজিক বেজে চলেছে। সন্ধ্যে একটু জমাট হয়ে আসলে নির্জনতা আরও জেঁকে বসে। সাগরজলে প্রতিফলিত হয় ক্ষয়িষ্ণু চাঁদ। যতদূর চোখ যায় ঢেউ আর ঢেউ। কোথাও কেউ নেই। রাত গাঢ় হয়ে আসে। তীরে আছড়ে পড়া ঢেউয়ে সামুদ্রিক প্লাঙ্কটনের মৃদু আলো। যেন কোন স্বর্গীয় গোলাপী আভা লেপ্টে আছে সমস্ত তীর জুড়ে। রাত আরও গভীর হয়ে আসে। গভীর সমূদ্রের ঢেউও যেন ঘুমিয়ে যায় এক সময়। নিরব নিস্তব্ধতায় খাঁ খাঁ করে সে দূরদ্বীপ। নানা কথা মনে পড়তে থাকে একে একে। অতি অতীতে হয়ত এই সাগর ধরেই চলেছিল ডাচ-ওলন্দাজদের কোন বণিক জাহাজ। মোহরভর্তি কোন জাহাজে হামলে পড়েছিল জলদস্যুরা৷ সমস্ত নাবিককে মৃত অথবা জীবন্ত ফেলে দেয়া হয়েছিল গভীর সমূদ্রে। বহুকাল চলে গেছে এরপর। ঠিকমত কান পাতলে সাগরতলের গভীরতল হতে আজও যেন মৃত নাবিকদের অন্তিম আর্তনাদ শোনা যায়। রাত যাত্রা করে সুবেহ-সাদিকের পানে। গাছের ডালে সিগালের আড়মোড়া ভাঙার শব্দ শোনা যায়। মোবাইলে জাজ মিউজিকের প্লেলিস্ট শেষ হয়ে আসে। অদূরে খালি পড়ে থাকে গত রাতের সঙ্গী ওয়াইনের গ্লাস। পূব আকাশে আলো ফোটে। পাখিরা ডানা মেলে গভীর সমূদ্রে। ঢেউয়েরা জেগে ওঠে। আবারও কাঁচের মত ফিনফিনে ঢেউ এসে পায়ের পাতা ভিজিয়ে দিয়ে যায়। গভীর শূন্যতায় হাহাকার করে ওঠে বুকের ভেতরটায় কোথায় যেন। নিঃসঙ্গ দ্বীপে একা দাঁড়িয়ে মনে হতে থাকে, এই অসীম অনন্ত নক্ষত্ররাজীর মাঝে বেঁচে থাকাটা অর্থহীন!
সোহরাওয়ার্দী উদ্যানের প্রতিটি গাছে এভাবে পোস্টার লাগানো হয়েছে, যাতে কেউ গাছ কাটতে না পারে। অভিনব পদ্ধতি!
চঞ্চলের এই ছবি দেখে আজ লোকজন বুঝতে পারল, চঞ্চল হিন্দু। এজন্য লোকজন তাঁকে দলে দলে বয়কট করছে। অসংখ্যের মধ্যে এমডি রোকন ইসলাম নামের এই পায়ূযোদ্ধা লিখেছে- "তোর এমটিও অভিনয় নাটা কা আরে কুডি না তুই জে হিনডো আগকা জানতাম না একেএইসউন জানলাম বিওয়াই সালি"। ওয়াজে সারা বছর জুড়ে ভিন্ন ধর্মের প্রতি বিদ্বেষমূলক বক্তব্যকে প্রশ্রয় দেবার ফল শুরু হয়ে গেছে।
আমি গত কিছুদিন ধরে প্রচুর বাংলা সাহিত্যের ক্লাসিক বইগুলো পড়ছি। এমতাবস্থায় আমার মনে হল, বঙ্কিম, রবীন্দ্রনাথ, বিভূতি, ওয়ালীউল্লাহ, শরৎ, মাণিকরা এ সময় যদি বাংলা দেশে জন্ম নিতেন এবং সাহিত্য রচনা করতেন, তবে তাঁদের বই এসময়ের শাহাদাত হোসেন, আরিফাজাদ, ফ্রিল্যান্সার নাসিম, বইমেলায় আলো ছড়ানো লোকগুলো, মুঞ্জেরিন... এঁদের তূলনায় খুবই কম চলত।
চঞ্চলের এই ছবি দেখে আজ লোকজন বুঝতে পারল, চঞ্চল হিন্দু। এজন্য লোকজন তাঁকে দলে দলে বয়কট করছে। অসংখ্যের মধ্যে এমডি রোকন ইসলাম নামের এই পায়ূযোদ্ধা লিখেছে- "তোর এমটিও অভিনয় নাটা কা আরে কুডি না তুই জে হিনডো আগকা জানতাম না একেএইসউন জানলাম বিওয়াই সালি"। ওয়াজে সারা বছর জুড়ে ভিন্ন ধর্মের প্রতি বিদ্বেষমূলক বক্তব্যকে প্রশ্রয় দেবার ফল শুরু হয়ে গেছে।
একজন কলকাতার দাদা আমাকে বললেন, আমাদের দেশে নাকি কোন শিল্প-সাহিত্যের চর্চা হয় না। এই দিক থেকে নাকি আমরা অনেক পিছিয়ে। আমি খুব রাগ করে সেই দাদাক দুটো ফেসবুক আইডির লিংক পাঠালাম। একজন আমার ফ্রেন্ডলিস্টের 'সাহিত্যিক বন্দ্যোপাধ্যায়'। অন্যজন আমাদের ছাত্রলীগের সাধারণ সম্পাদক 'লেখক ভট্টাচার্য' ভাই। আমি সে কলকাতার দাদাকে প্রশ্ন করলাম, এবার কী বলবেন? দাদা দেখলাম, মুখ কাঁচুমাচু করে পালালেন। আমি আসলে এমনই। এভাবেই লজিক নিয়ে বসে থাকি। কেউ আক্রমণ করামাত্রই যুক্তির ডালা মেলে ধরি। পরে বেচারা পালিয়ে বাঁচে কোনরকম। নিজেকে নিয়ে মাঝে মাঝে গর্ব হয় খুব। কিন্তু লজ্জায় প্রকাশ করি না বুঝলেন? এইতো সেদিন একজনকে বললাম, তুমি কি জানো, মানুষ সৃষ্টির সেরা জীব? লোকটা এক পেগ মেরে জিজ্ঞেস করলেন, এই কথা কে বলেছে? আমি এক গাল হেসে তাচ্ছিল্যের স্বরে বললাম, সেও জানো না গাধা? মানুষ সৃষ্টির সেরা জীব এ কথা স্বয়ং মানুষেরা নিজেরা বলেছে। আমার এই অকাট্য যুক্তি শুনে সেদিন তার নেশা কেটে গিয়েছিল। আহা বেচারা! চারশ টাকা পার পেগে ৩ পেগ ফরেন মেরেছিল সেদিন। আজ নিউমার্কেট যাবার সময় দেখলাম, এক ভ্যানে প্রচুর মাল। অদূরে ভ্যানওয়ালা এবং দুইজন পুলিশ দাঁড়িয়ে বাকবিতন্ডায় লিপ্ত। আমি গাছের আড়াল থেকে দেখছি। কিছুক্ষণ পর দেখলাম, ভ্যানওয়ালা পুলিশের হাতে কয়েকটা নোট গুঁজে দিচ্ছে। কচকচে। পাঁচশ টাকার নিচে হবে না। ভাবলাম, একবার গিয়ে বলি, এইযে পুলিশ ভাই, আপনি এখানে কী লেনদেন করছেন? ডিউটিরত অবস্থায় আপনার তো লেনদেন করবার কথা না! সব ভিডিয়ো করেছি। এবার ফেসবুকে ছেড়ে দেব! কিন্তু আমি তা করলাম না। আগেই বলেছি, আমি খুব চালাক লোক। আমি এক বোতল শরবত কিনে নিলাম। মুখ থেকে মাস্ক খুললাম, যাতে আমাকে চেনা যায়। লেনদেন শেষে পুলিশকে গিয়ে বললাম, স্যার শইল ভালো? আমি শরীরকে শইল বললাম, কারণ হুমায়ূন আহমেদের উপন্যাস পড়ে আমরা জানি, বোকা লোকরা শরীরকে শইল বলে থাকে। আমার তো বোকা সাজারই দরকার! আমি শরবতের বোতল পুলিশের হাতে ধরিয়ে দিয়ে বললাম, স্যার, ইফতারের সময় খাইয়েন। শইলে বল আসবে। এবং মনে মনে বললাম, আমার চেহারাটা মনে রাইখেন, কখনো দুই নাম্বারি করলে হেল্প না করেন, অন্তত বাধা দিয়েন না। এরপর নিউমার্কেট গেলাম। এরপর... এরপর গল্পটা আরও কিছুক্ষণ চলত কিন্তু এখন হাতে লেখার সময় নেই। আমি এখন সুন্দর সুন্দর রমনি দেখছি। আমি একজন চালাক এবং প্রেমিক মানুষ। রমনিদের মাঝে আমি সুন্দর ও কবিতা খুঁজে পাই। আপাতত রমনি দেখি৷ বাকিটা পরে লিখব সময় পেলে।
আজ রবীন্দ্রনাথ ঠাকুরের জন্মবার্ষিকী উপলক্ষ্যে নানান জন নানান কথা বললেন, যুক্তি দিলেন, স্ট্যাটাস দিলেন। আজ এই দিনে আমিও ভাবলাম রবীন্দ্রনাথ সম্বন্ধে দুটি কথা বলি। যেমন ভাবা তেমন কাজ। বহু গবেষণা করে এই দুটি অজানা তথ্য আপনাদের জন্য তুলে আনলাম। আশা করি ভালো লাগবে। তথ্য-১ঃ রবীন্দ্রনাথ মুসলমান ছিলেন। তাঁর গুপ্ত নাম ছিল 'মোহাম্মদ রবিউল ইসলাম'। তিনি মূলত 'রবীন্দ্রনাথ ঠাকুর' ছদ্মনামে লিখতেন। তথ্যসূত্রঃ রবীন্দ্রনাথের দাড়ি। একজন মুসলমান ব্যতিত এমন লম্বা, সুন্দর, সফেদ-শুভ্র, নূরানী দাড়ি রাখা আর কারো পক্ষে সম্ভব নয়। তাছাড়া তিনি সর্বদা আজানুলম্বিত পায়জামা, পাঞ্জাবি, টুপি পরিধান করতেন। এটিও কি একটি কম ইশারা? আর বুদ্ধিমানদের জন্য কি যেন যথেষ্ট? রবীন্দ্রনাথ তাঁর 'জীবনস্মৃতি' গ্রন্থে এক স্থানে বলেছেন, "আমার চোখের উপর হইতে যেন একটা পর্দা সরিয়া গেল।" এখানে কবি পর্দার কথা বলেছেন, যা ইসলামে একটি অপরিহার্য বিষয়। তথ্য-২ঃ রবীন্দ্রনাথ বিএনপি করতেন। তথ্যসূত্রঃ রবীন্দ্রনাথ তাঁর 'সোনার তরী' কবিতায় নৌকা মার্কাকে ছোট করেছেন এবং ধানের শীষের গুণগান করেছেন। যেমন- 'ঠাঁই নাই, ঠাঁই নাই, ছোটো সে তরী আমারি সোনার ধানে গিয়েছে ভরি'। লক্ষ করুন বন্ধুরা, এখানে তরী অর্থাৎ নৌকাকে 'ছোটো' বলা হয়েছে এবং ধান তথা ধানের শীষকে 'সোনার' বলা হয়েছে। রবীন্দ্রনাথ তাঁর 'ভরা ভাদরে' কবিতায় নৌকার কথা উল্লেখ না করে আবারও ধানের কথা বলেছেন- 'নদী ভরা কূলে কূলে, খেতে ভরা ধান। আমি ভাবিতেছি বসে কী গাহিব গান।' এছাড়া তিনি 'নৌকাডুবি' নামে আস্ত একটি উপন্যাসও লিখেছেন। এখানে রূপকের অন্তরালে থেকে কবি নির্বাচনে নৌকা মার্কার ভরাডুবির ইঙ্গিত দিয়েছেন। তথ্যদুটি শেষ হল। ধন্যবাদ।