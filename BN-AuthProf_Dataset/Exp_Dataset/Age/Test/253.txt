রংচটা দেওয়াল, ভাঙা জানালার কাচ। পুরোনো সব আসবাবপত্র তুমিহীনা রঙহীন সব। চশমার কাচটা ঘোলাটে বড্ড - তোমার অপেক্ষায় আমি জানালার ধারে, শূন্য দৃষ্টিতে তাকিয়ে থাকি যতদূর চোখ যায়! ভর দুপুরে একটা কাক ও ডেকে যায় আপন মনে। তুমিহীনতায় ভুগতে থাকা এই আমি, জানি, তুমি ফিরবে না। আমার শূন্য, রঙহীন ঘরটা আলোকিত করবে না আর। তোমার ফেলে যাওয়া সব স্মৃতিগুলো, বোবা যন্ত্রণায় কাতরে মরে। তাদের আকুতি তোমায় ফিরে পাওয়ার। শুকনো গোলাপের চারা, ভেঙে যাওয়া চায়ের কাপ, তোমার শেষ না হওয়া চোখের কাজল, কিংবা ভাঙা নীল চুড়ি টাও তোমার স্মৃতি মনে করিয়ে দেয়। তুমি নেই জেনেও আমি স্বপ্ন সাজাই! কাক ডাকা ভোরে হতচকিত হয়ে - হাতড়ে মরি দরজার খিল, যদি তুমি আসো! ধূলা জমা প্রিয় গিটার টা পড়ে আছে কোণে অবহেলায়, রুদ্রের কবিতাগুলোতেও আজ বড্ড বিতৃষ্ণা জন্মেছে। তুমি নেই বলে! তুমি নেই বলে, আজ প্রিয় গান টাও গুনগুন করা হয় না বহুকাল। বারান্দায় বসে রবীন্দ্র সংগীত, কিংবা গভীর রাতে ছাদে জোছনা স্নান। কোনটাই হয় না! তুমি নেই বলে প্রিয়, তুৃমি নেই বলে!! রংচটা দেওয়াল, ভাঙা জানালার কাচ, পুরোনো আসবাব, চশমার ঘোলাটে কাচ, এ সবই বড্ড আপন এখন আমার। • 'অবাস্তব' ~ শাহরিয়ার সুমন
ঘূর্ণি বাতাসে সরে যাওয়া দূরের মেঘের মত সরে যেতে চাইছ, হয়ত অন্য আকাশের সীমানায়! সেখানে হয়ত অঝোর ধারায় বর্ষণ হবে-ভালোবাসার!
অতঃপর তোমার প্রস্থান... তোমার ফেলে যাওয়া শেষ পদচিহ্ন, কিংবা স্মৃতি, যেন খেলা শেষে খেয়ালি কোন শিশুর ভাঙা খেলা ঘর। চলে যাওয়া মানে প্রস্থান বলো তোমরা; আমি তাকে বলি রক্ত মাংসের মানুষ থেকে ক্ষণিকের বিচ্ছেদ। আদৌও কি চলে যায় কেউ? নাকি রয়ে যায় কিছু কথা নিঃশব্দে, কিছু আবেগের প্রশ্রয় হয় অশ্রু সজল চোখে। অথচ সময়গুলো ছিল কি প্রাণবন্ত, তুমিময় ছিল প্রতিটি ক্ষণ, পুরুষ হওয়া বড্ড পাপ জানো? কাপুরুষতার ভয়ে তারা কাঁদতে শেখে না। এ মহাপ্রস্থান তার কাছে নতুনের শুরু মাত্র। কেউ চলে যায় না, কেউ কেউ রয়ে যায় আগের থেকেও কিছুটা বেশি হয়ে মহাপ্রস্থানের শোক হয়ে! • "প্রস্থান" ~ শাহরিয়ার সুমন 
কাশফুল হাতে যে মেয়েটাকে দেখছেন এটা আমার বড়বোন। উহু আমরা এক মায়ের পেটের নয়, তবে সে আমার বড়বোন। আমার সব থেকে আপন। তার কাছে আশ্রয়টা আমার সব থেকে প্রিয়। তার বকা, আর তার সাথে ঝগড়া করতে আমার সবকিছুই ভালো লাগে। তবে সে বিরাট বদ মেয়ে আমার প্রতি এতোটুকু মায়া না, আমাকে ভালোবাসো সবার থাকে কম অল্প এট্টু। এতো কিছু বলছি কারণ আমার বড়বোনটার আজ জন্মদিন। জন্মদিনের অনেক শুভেচ্ছা রইল রে আপু, আর অনেক অনেক ভালোবাসা। জীবনে অনেক বড় হ।সব সময় ভালো থাকবি আর হাসিখুশি থাকবি কেমন। ভ্যাগিস তুই আমার ১৪ দিনের বড় না হলে আমার বড় বোন পেতাম না। আর আমাকে একটু ভালোবাসিস কেমন?? "শুভ জন্মদিন শানু আপু"
ধন্যবাদ ' গল্প-কবিতা' এর সকলকে এতো সুন্দর একটা আয়োজনের জন্য!!!আমার 'ইচ্ছা' কবিতাটি আছে এর মধ্যে!! ❤❤
আমি মাঝে মাঝেই তোমাকে দেখতে পাই। তুমিও পাও কি? অথবা দেখেছ?? নিবেদিতা! তোমাকে দেখি আমি হারিয়ে যাওয়া নক্ষত্রদের মাঝে। বিশুদ্ধ চন্দ্রপ্রভায়; জোছনা স্নানরত, তোমার শরীরের ভাঁজে ভাঁজে লুকিয়ে আছে কামনার আগুন, যে আগুন প্রতিনিয়ত দগ্ধ করে আমাকে। নিবেদিতা! আমি তোমাকে খুঁজে পাই শীতের সকালে। সুরভীত বিষাক্ত ইউক্যালিপটাসে, কি নিদারুন সৌন্দর্য কিন্তু দেখ বিষাক্ত, ঠিক যেন তুমি নিবেদিতা। যেমন করে বিষময় করে তুলেছ আমার হৃদয়। নিবেদিতা! আমি মাঝে মাঝেই তোমাকে দেখতে পাই। তুমিও পাও কি? অথবা দেখেছ?? কখনো? একটিবারো? • "নিবেদিতা" ~ শাহরিয়ার সুমন
র্নিঘুম এ শহরে কেউ বেঁচে নেই! আছে নিয়ন আলোয় নিস্তব্ধতা, তোমার ফেলে যাওয়া শেষ পদচিহ্ন। আর কিছু নষ্ট স্মৃতি... সেদিন রাতে তুমি ফেলে গিয়েছিল ভুল করে অথবা ইচ্ছাকৃত!! আজ তারা প্রতিরাতে জীবন্ত হয়- বিষাক্ত করে শহরের এই বাতাস। অথচ তুমি জানলে না সেই বাতাসেই বিকল হয়েছিল আমার ফুসফুস। • ~ শাহরিয়ার সুমন
- টিপটা বাঁকা পড়েছো কেন? - তুমি ঠিক করে দিবে বলে! - তবে চোখে কাজল দিয়েছো কেন? - তুমি অমোঘ দৃষ্টিতে তাকিয়ে থাকবে বলে!!
ভালবাসা নয় নারী তুমি ঘৃণার বিষ হয়ে আমার রক্তে মিশে যাও.... 
১৮ পৃষ্ঠায় তুমি বিদ্যমান, তুমি বিদ্যামান আমার কবিতায় প্রেমে-অপ্রেমে,থাকা-অথাকায়। তুমি আছো জীবনের গদ্য ছন্দে, পথ চলা সঙ্গীর ন্যায়। তুমি আছো পাখিদের কলকাকলীতে, কাশফুল কিংবা শীতের কুয়াশায়। তুমি আছো নাগরিক কর্মব্যস্ততায়, ঘরে ফেরা মানুষের টানে। তুমি আছো আমার মন খারাপে, বিষাদগ্রস্ত একটুকরো কালো মেঘ হয়ে। তুমি আছো আমার অট্টহাসিতে তোমার কাজল কালো চোখের মায়া,যে হাসির কারণ। তুমি আছো আমার অগোছালো হৃদয়ে, আমার অঘুম হাজারো মধ্যে রাতে। তুমি আছো কালবৈশাখীর দমকা হওয়ায়, সদ্য কিশোরীর চঞ্চলতায়। তুমি আছো বৃষ্টির মুগ্ধতায়, এই বিশাল নেক্রপলিসে! তুমি আছো বিশুদ্ধ চন্দ্রপ্রভায়। তুমি আছো নিকোটিনের কালো ধোঁয়ায়, ব্যথাতুর হৃদয়ের কিংকর্তব্যবিমূঢ়তায়। তুমি আছো জ্বলন্ত বারুদের ঝাঁঝালো গন্ধে! মহাকালের প্রতিটা প্রতিবাদে হয়ে। তুমি আছো শরতের প্রেয়সী হয়ে, তুমি আছো বসন্তের বাসন্তী হয়ে। তুমি আছো গ্রীষ্মের মন খারাপে! তুমি আছো নজরুলের বিদ্রোহে, রবি ঠাকুরের ভালোবাসায়। তুমি আছো ভিঞ্চির মোনালিসায়, লালনের গানে। তুমি আছো মরুর বালুকণায়, আছো সমুদ্রের উচ্ছলতায়। তুমি আছো আমার শার্টের ছেঁড়া বোতামে, একুশটি লাল গোলাপ কিংবা একাত্তরটি অর্কিডে। তুমি আছো ইকোনো বলপেনে লেখা নীল খামে ভর্তি চিঠিতে। তুৃমি আছো মহাকালের প্রতিটা স্পন্দনে স্পন্দনে, তুমি ছিলে, তুমি আছো। তুমি থাকবে কি ?? মৃত্যুর পরও, আমার খোদায়কৃত এপিটাফে! • "তুমি ছিলে, তুমি আছো, তুমি থাকবে কি??" ~ শাহরিয়ার সুমন