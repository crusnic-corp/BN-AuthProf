ওখানে কারা সুখের চাদর বিছিয়ে গাইছে সময়ের গান তুমি ওদের গলা চেপে ধরো সেলাই করে দাও ঠোঁট প্রতি বর্গমাইল খুবলে খাচ্ছে শকুন আর হায়েনার ঐক্যজোট ♬♬♬
আমরা সবাই দুনিয়া নামক বিষের গামলায় মৃত্যুর দিকে তেড়ে যাওয়া কিছু বিষণ্ণ মাছ
মানুষের সবচেয়ে চমৎকার বিষয়টি হচ্ছে মানুষ একদিন মরে যায়
নারী অধিকার বলে গলাফাটানো অধিকাংশ শীর্ষ নারীই দেশের প্রান্তিক নারীদের গোণায় ধরে বলে মনে হয়না। শহরের একটা প্রিভিলেজড মেয়ের দৃষ্টিকোণ থেকে নারীবাদীরা দেশের নারী অধিকারের বর্তমান অবস্থাকে সঙ্গায়িত করে। এবং কেন যেন ঘুরে ফিরে নারী স্বাধীনতা বিষয়টা তাদের কাছে সমাজের কয়েকটা কুসংস্কারের বিরোধীতার মাঝেই আঁটকে আছে। নারীরা ঘরের বাইরে যেতে পারবেনা/নারীরা রাতে বের হবেনা/ নারীরা উপার্জন করবেনা- এইসব চর্চা গুলোকে সমাজের আবহমান কুসংস্কার হিসেবে ব্যাখ্যা করা যায়। সমাজে দিনের পর দিন এই প্রথাগুলা চলে আসতেছে। যেমন, সন্ধ্যায় মেয়েরা চুল খোলা রেখে বাইরে গেলে মেয়েদের ভূতে ধরে। এইরকম কুসংস্কার। কুসংস্কারের বিরুদ্ধে যুদ্ধঘোষণায় ওরা অগ্রগামী পুরুষগুলোকে সাথে নিতে পারতো। কিন্তু তা না করে পুরুষতন্ত্রের বিরুদ্ধে যুদ্ধ ঘোষণার নামে ওদের অধিকাংশই ব্যক্তি পুরুষের সাথে যুদ্ধে নামে, এবং নারী অধিকারের মত স্বাভাবিক একটা ধারণাকে স্বাভাবিক ভাবে সমাজে প্রতিষ্ঠা করতে পারেনা। নারী পুরুষ দুটোই মানুষের প্রজাতি এবং একজোড়া ক্রমোজোমের তফাত দুটো আলাদা লিঙ্গের জন্ম দেয়। এই সহজ সাধারণ বৈজ্ঞানিক কথাটা তারা আজ অব্দি প্রতিষ্ঠিত করতে পারেনি, কিংবা করতে চায়না। বরং চলমান অবস্থা দেখে একটা আশংকা হয়, পৃথিবীতে আরেকটা সংঘাত হয়তো আসন্ন। গণতন্ত্র- সমাজতন্ত্র, আস্তিকতা- নাস্তিকতা, শ্বেতাঙ্গ- কৃষ্ণাঙ্গ এইসব বিভেদগুলোর মতোই নারীতন্ত্র- পুরুষতন্ত্র নামে একটা বিভেদ তৈরী হচ্ছে পৃথিবীতে। দিনশেষে যেকোনো আইডিওলজিরই উদ্দেশ্য থাকে একটাই- সেটা হচ্ছে নিয়ন্ত্রণ করা। এদেশের নারীবাদের প্রফেটরা দেশে কয়টা নারীকে শিক্ষার সুযোগ করে দিচ্ছে, কয়টা নারীকে অর্থনৈতিক ভাবে স্বাবলম্বী করতেসে এই পরিসংখ্যান আমার জানা নেই। অন্যদিকে নারী স্বাধীনতার নামে আমার মনে হয় নারীকে মানুষের আসন থেকে নামিয়ে পণ্যের হিসেবেই উপস্থাপন করতেছে। বর্তমান বিশ্ববাজারে মাল্টিন্যাশনাল কোম্পানিগুলোর অন্যতম টার্গেট নারী ক্রেতারা। আধুনিকতার মোড়কে ওরা নারীদের আভিজাত্য গিলাচ্ছে। তবে প্রান্তিক নারীদের মুক্তি নাই। ওরা আরো বেশি বন্দী হচ্ছে, ওরা আভিজাত্য কিংবা আধুনিকতার স্বাদ পায়না। এবং ওদের নিয়ে ভাবারও কেউ নাই। এই যে কোটা সংস্কারের আন্দোলনে ১০% নারীকোটা বাদ দেয়া হলো। শহরের প্রিভিলেজড নারীটা, যে বাপের টাকায় প্রতি সাবজেক্টের আলাদা কোচিং করে তার জন্য এই কোটা অপ্রয়োজন এবং অসম্মানের। কিন্তু দেশের আনাচে কানাচে শ্বশুরবাড়িতে নির্যাতিত ঐ অ-আধুনিক নারীটির জন্য ১০% নারীকোটার মূল্য একটা দেশের চাইতেও বেশি ছিলো। এমনকি ঐ আন্দোলনে ঐ সুবিধাবঞ্চিত নারীগুলোর হয়ে কথা বলার মত কোনো প্রতিনিধি ছিলোনা। এবং এখনো নারীদের যেকোনো অধিকারের ব্যাপারে ওদের নিয়ে ভাবার কেউ নাই। ওরা এত ভারী ভারী কথা বুঝবেনা, স্বামীকে অমান্য করার কথা মাথায় আসলেও ওরা হয়তো তিনবার তওবা করে। তো ওদের অধিকার প্রাপ্তির সমাধান কি? কেউ চিন্তা করছে? এতসব হাবিজাবি দেখে দিনশেষে আমার সত্যিই মনে হয়না এই নারীবাদ আদৌ নারীদের মুক্ত করবে। বরং অধিকাংশেরই এপ্রোচ দেখে মনে হয় পুরুষতন্ত্রের গালে চপেটাঘাত করতে করতে করতে করতে তারা পুরুষতন্ত্রকে হটিয়ে দিবে, সমাজে নারীতন্ত্র প্রতিষ্ঠা করবে, চাকুরিতে পুরুষের জন্য ১০% কোটা করবে, সংসদে সংরক্ষিত পুরুষ আসন রাখবে ইত্যাদি ইত্যাদি ইত্যাদি। অর্থাৎ মানবমুক্তিকে পাশ কাটিয়ে মানুষের মাঝে মালিক- শ্রমিক, রাজা- প্রজা এইসব পুরোনো গ্রুপিং এর পর আমরা আরো একটা গ্রুপিং দেখতে যাচ্ছি। নারী বনাম পুরুষ! আপনি জানেন কি? মানুষকে ধ্বংস করতে স্বয়ং মানুষই যথেষ্ট?
দূরে গেলেই বুঝতে পারি তুমি আছো যতই মাথা নেড়ে নাই নাই বলি ততই মাথার ভেতরে তুমি সিংহাসনে বসো দূরে গেলেই বুঝতে পারি কেন কাছে থাকা যায়না জীবন আমারে চায়না মৃত্যু আমারে নেয়না যে যারে যত বেশি চায় সে তারে তত পায়না || ভেন্ট্রিলোক্যুইস্ট || 
১৯৭২ সালের ১৮ জানুয়ারী বঙ্গবন্ধু ব্রিটিশ সাংবাদিক ডেভিড ফ্রস্টকে দেয়া এক সাক্ষাৎকারে ৭ই মার্চের ভাষণে কেন সরাসরি স্বাধীনতা ঘোষণা করেননি তা ব্যাখ্যা করেন। ফ্রস্ট- "আপনি যদি বলতেন, আজ আমি স্বাধীন বাংলাদেশ রাষ্ট্রের ঘোষণা করছি, তো কী ঘটত?" বঙ্গবন্ধু- "বিশেষ করে ঐ দিনটিতে আমি এটা করতে চাইনি। কেননা, বিশ্বকে তাদের আমি এটা বলার সুযোগ দিতে চাইনি যে, বঙ্গবন্ধু শেখ মুজিব স্বাধীনতার ঘোষণা দিয়েছেন এবং আঘাত হানা ছাড়া আমাদের আর কোনো বিকল্প ছিল না। আমি চাইছিলাম তারাই আগে আঘাত হানুক এবং জনগণ তা প্রতিরোধ করার জন্য প্রস্তুত ছিল।" একজন অবিসংবাদিত নেতার সবচেয়ে বড় বৈশিষ্ট্য হচ্ছে তাঁর রাজনৈতিক দূরদর্শিতা। বঙ্গবন্ধুর অসামান্য রাজনৈতিক দূরদর্শিতার কারণে বাঙালির স্বাধীনতা যুদ্ধ আন্তর্জাতিক মাধ্যমে 'মুক্তিযুদ্ধ' হিসেবে স্বীকৃতি পেয়েছে, কোনো বিচ্ছিন্নতাবাদী গৃহযুদ্ধ নয়। তাই ৭ই মার্চের ভাষণ সরাসরি বাংলাদেশকে স্বাধীন ঘোষণা করেনি, বরং সরাসরি বাংলাদেশের 'মুক্তিযুদ্ধ' ঘোষণা করেছে যে যুদ্ধের সর্বাধিনায়ক হয়ে উঠেছিলেন বঙ্গবন্ধু। অতএব, যারা 'স্বাধীনতা ঘোষণা' করার প্রশ্নে কোনো অর্বাচীন সামরিক অফিসারকে ইনিয়ে বিনিয়ে জাতির পিতার কাতারে আনতে চায়, তারা শয়তানের বংশধর। কারণ, ৭ই মার্চ বাঙালির কেবল স্বাধীনতা নয়, সরাসরি মুক্তিযুদ্ধের ঘোষণা।
পৃথিবীর সমস্ত মানুষ সিদ্ধান্ত নিলো জগতের সকল পিঁপড়াকে মেরে ফেলবে। কেউ দাবী করলো মাথায় চাপ দিলে মরে যাবে, কেউ দাবী করলো গাঢ় সালফিউরিক এসিড ঢেলে দেয়া উচিত পিঁপড়ার বাসায়, কেউ দাবী করলো পুড়িয়ে ফেলা সবচেয়ে কার্যকরী ইত্যাদি ইত্যাদি। মতের অনৈক্য যখন চরমে তখন মানুষে মানুষে যুদ্ধ লেগে গেল। এই সুযোগে দুনিয়ার সকল পিঁপড়া দল বেঁধে মানুষকে কামড়াতে লাগলো। এবং মানুষ মরে গেল। 
বাংলাদেশের রাজনৈতিক বাস্তবতা ও ডিজিটাল নিরাপত্তা- কোনো রাজনৈতিক দল যখন দীর্ঘদিন একক ক্ষমতায় থাকে তখন সমাজের বিভিন্ন স্তরে এর কিছু ঋণাত্মক প্রভাব একটু বেশিই দৃশ্যমান হয়। বিশেষ করে তথ্য প্রযুক্তির এই যুগে যখন ডিসইনফরমেশানই প্রতি-রাজনীতির অন্যতম হাতিয়ার তখন এইসব প্রভাব এতই সিলেক্টিভ ভাবে উপস্থাপন করা হয় যে, একজন অরাজনৈতিক সাধারণ মানুষও ক্ষমতাসীন দলের প্রতি চূড়ান্ত বিরক্ত হয়ে উঠতে পারে। একটা গণতান্ত্রিক সরকার ব্যবস্থায় সরকারি দলের ক্ষমতাকে চ্যালেঞ্জ করার জন্যই 'প্রধান বিরোধী দল' ধারণাটির আবির্ভাব। রাজনৈতিক প্রতিযোগীতায় এই বিরোধীতা বাকস্বাধীনতার অন্তর্গত নয়, বরং এটিই সঠিক রাজনৈতিক চর্চা। কিন্তু তখন কী ঘটে যখন বিরোধী দল অপরাজনীতির ট্রাম্প কার্ড নিয়ে হাজির হয়? কী সেই ট্রাম্প কার্ড? সেই ট্রাম্পকার্ড হচ্ছে সাধারণ জনগণকে সরকারের মুখোমুখি দাঁড় করানো। যখন সরকারি দল একটি মানসম্মত বিরোধীদলের অভাবে ধীরে ধীরে রাষ্ট্রের অ্যাবসলিউট ক্ষমতার জায়গায় চলে আসে, তখন সেই ক্ষমতার মুখোমুখি দাঁড়াতে থাকে সাধারণ জনগণ। ফলে রাজনীতির সিস্টেমেই জনগণ বিরোধী দলের ভূমিকায় অবতীর্ণ হয়। এবং জনগণের সরকারই হয়ে উঠতে থাকে জনগণের রাজনৈতিক প্রতিপক্ষ। রাজনৈতিক প্রতিপক্ষকে ফেইস করার উপায়টাও হয়ে উঠে সম্পূর্ণ রাজনৈতিক। অর্থাৎ এক্ষেত্রে সরকারের বিরোধীতা বিষয়টি আর 'বাকস্বাধীনতা'র মধ্যে সীমাবদ্ধ থাকেনা। আমি বরাবরই বলি, বাংলাদেশে সবচেয়ে কঠিন রাজনীতি হচ্ছে 'নিরপেক্ষতার রাজনীতি'। এটাই সেই নিরপেক্ষতার রাজনীতি। কিন্তু ঘটনা এখানেই থেমে থাকেনা। জনগণ বনাম সরকারের এই ভীষণ রাজনৈতিক দ্বন্দ্বে এবার সুযোগ নেয়া শুরু করে মেরুদণ্ডহীন রাজনৈতিক দলগুলো। নামমাত্র প্রেস বিজ্ঞপ্তি ও দশবারোজনের সম্মিলিত বিপ্লবে তারা তথ্যপ্রযুক্তির জোরে উক্ত রাজনৈতিক প্লটকে ডাইভার্ট করতে থাকে ফ্যাসিজম, স্বৈরাচার, একনায়কতন্ত্র ইত্যাদি সঙ্গায়। এবং এই প্রক্রিয়াটা এতই সিলেক্টিভ থাকে যে, দলগুলো জনগণের স্বাভাবিক দাবীদাওয়া, অধিকার আদায়ের মিছিলকে বানিয়ে ফেলে শর্টকাট রাজনৈতিক এজেন্ডা। এদেশের মানুষ রাজনৈতিকভাবে কতটা সচেতন সেটা ফেসবুকের আলু-পটল গ্রুপগুলো দেখেই ধারণা নেয়া যায় মোটামুটি। ফলে অসচেতন জনগণ খুব সহজেই ম্যানিপুলেট হয়ে যায় এবং নিজেদের অজান্তেই নিজেরা হয়ে উঠে ঐ অমেরুদণ্ডী দলগুলোর খেলার পুতুল। ফলে না আদায় হয় গণমানুষের ন্যায্য অধিকার, না আদায় হয় সরকারবিরোধী এজেন্ডা। বিশাল সরল অংকের উত্তর হয় বড়সড় একটা শূন্য! আমার চোখে এটাই এদেশের বর্তমান রাজনৈতিক বাস্তবতা। আমি বরাবরই স্বাধীনতার পক্ষের মানুষ। আমি চিৎকার করে মনের ভাব প্রকাশের পক্ষে। আমার কাছে কোনো ক্ষমতাই অ্যাবসলিউট নয়। আমি বিশ্বাস রাখি ভলতেয়ারের বাক্যে, "তোমার কোনো কথার সাথেই আমি একমত নই, কিন্তু তোমার সেই কথা বলার স্বাধীনতার প্রশ্নে আমি জীবন দিতে পারি।" তবে হতাশার ব্যাপার, আমি ডিজিটাল নিরাপত্তা আইনের সঠিক ব্যবহার আজও হতে দেখিনি। আমার দম বন্ধ হয়ে আসে অনলাইনের এই রঙিন দুনিয়ায়। আমি দেখি ভন্ডামি, হেইট স্পিচ, রেসিজম, সেক্সিজম,সাম্প্রদায়িকতা, মৌলবাদ, জঙ্গিবাদ, মিথ্যা, মিথ্যা, মিথ্যা এবং তার উপরে আরো আরো মিথ্যা। এইসব ক্ষেত্রে আমি দেখি বাকস্বাধীনতার পূর্ণ চর্চা! এবং এইসব চর্চার বিরুদ্ধে আমি আজ অব্দি কোনো রাজনৈতিক দলকেই অফিশিয়ালি সাহস নিয়ে দুটো কথা বলতে দেখিনি। বরং যাদেরকেই বলতে দেখেছি, তাদেরকেই দেখেছি কথিত ডিজিটাল আইনের বলি হতে। এই তথ্যপ্রযুক্তি আইন বা ডিজিটাল নিরাপত্তা আইন; যে নামেই এটাকে ডাকিনা কেন, এই আইনের বিরুদ্ধে লড়াইটা সেই ২০১৩ সাল থেকে। এবং সবচেয়ে হতাশার বিষয়, কখনো সুনির্দিষ্টভাবে শুধু এই আইনের বিরোধীতা করে আমি কখনো প্রগতিশীলদের এক হতে দেখিনি। ঘুরে ফিরে সকল প্রটেস্টই ছিনতাই হয়ে গেছে অমেরুদণ্ডী দলগুলোর রাজনৈতিক এজেন্ডায়। সবই ঘুরে ফিরে সেই 'নিরপেক্ষতার রাজনীতি'র দুষ্টচক্র! হতাশ লাগে। যতদিন এদেশে গণতন্ত্রে একটা মেরুদণ্ডী বিরোধী দল না আসবে, ততদিন সকল প্রগতিশীল আন্দোলন/দাবীদাওয়ার অকাল গর্ভপাত হবে। যতদিন জনগণের মাথায় অমেরুদণ্ডী ভন্ড দলগুলা কাঁঠাল ভেঙে খাবে, ততদিন এদেশের রাজনীতির কোনো ভবিষ্যত নাই। নাই। নাই। নাই। 
একদিন চিকন পিনের চার্জার হইয়া যাবো। সারাশহর খুঁইজাও আর পাইবানা। 
ছোটবেলায় অংক করার সময় প্রমাণ করতাম, বামপক্ষ = ডানপক্ষ বড় হয়ে এখন প্রমাণ লাগেনা। চোখের সামনেই দেখতেসি 😛