আমরা আকাশের নীচে দাঁড়িয়ে ছিলাম মধ্যরাতে পূর্ণ চাঁদ মেঘের আলিঙ্গনে আর আমি অপেক্ষা করতে পারছিলাম না ওই মিষ্টি প্রলোভনের অভ্যন্তরে যাবার জন্য ! তারপর... তারপর মেঘে ঢেকে গিয়েছিলো চাঁদ আমাদের আঁধারের সম্মেলনের সমাপ্তি !
দেয়ালের আখ্যান ! একটা দেয়াল কত কিছুর সাক্ষী হয়ে থাকে, তার পাঁজরে সুপ্ত কতশত ঘটনা, গল্প, কতকালের !প্রেম, বিরহ, সুখ দুঃখ, আনন্দ বেদনা যন্ত্রণার.... তার হৃদয় ফুঁড়ে তাজা সবুজ লতায় লাল ফুল বিকশিত ! যেনো ভালোবাসা ও যন্ত্রণার যে কাহিনী দেয়ালের বুকে তা প্রকাশ করতে...
শেষ হলো আমার একক পেইন্টিং প্রদর্শনী "অস্তিত্বের আখ্যান" ২২ সেপ্টেম্বর বিকেলে শুরু হলো যে যাত্রা শেষ হলো ৬ অক্টোবর সন্ধ্যায় ! এই দু'সপ্তাহ বিভিন্ন ভাবে যারা ছিলেন আমার ও আমার পেইন্টিং এর সাথে সবাইকে অন্তরের ভিতর থেকে ধন্যবাদ ! আমার হৃদয়ের সাথে রেখেছিলো যারা হৃদয়খানি...
পড়ন্ত দুপুরে বাড়ীর বউ নদী থেকে স্নান সেরে তার শাড়ীটা মেলে দিয়েছে উঠোন লাগোয়া মাটি ও পাটখড়ির বেড়াতে ! আমি দেখিনি তারে দেখেছি তার মেলে দেয়া শাড়ী !
ক্যানভাসে আমি সুর তুলি | রঙের সুর ! সে সুর সুখের, আনন্দের আবার বেদনার যন্ত্রণার, জীবন ও প্রকৃতির | প্রকৃতি থেকেই তো সব পাওয়া আমাদের | তার থেকেই গ্রহণ | যা দেখি, যা দেখেছি, যা আমার জানার মধ্যে তাই তো আঁকি ! আঁকবার চেষ্টা করে যাওয়া | এ যেনো ক্যানভাসে রঙের সাথে নিজের মনের খেলা ! খেলতে খেলতেই ছবি হয় | হয় সুর তোলা | প্রকৃতি, জীবন, দেখা, জানা, রঙ, সুর ! সৃষ্টি ! কোন কিছু সৃষ্টি করা | সৃষ্টি করা সৃজনশীলতায় | মূর্ত নয় | বিমূর্ত আমার ছবি | কোন কিছু নেই আবার আছে | কিছু না থাকলে তো শূণ্য ক্যানভাস | যেমন কথা ছাড়া কোন গান ! শুধু সুর | বৃষ্টির শব্দের কি কোন কথা আছে ! পাহাড়ের ঝর্নার ! নদীর বয়ে চলা, পাখির ডাকের ! যন্ত্রণা, কষ্ট, আবেগের কি কোন কথা হয় ! যা হয় অনুভবে অনুভূতিতে | আমাদের মন ও মননে | মধ্যদুপুরে কোন এক গ্রাম্য মেঠোপথে হঠাৎ থমকে দাঁড়িয়েছিলাম সেই কৈশোরে | জনমানবহীন এক নির্জন দুপুর | মেঠোপথের দু'ধারে ফসলের ক্ষেত | হঠাৎ কানে ভেসে আসা ঘুঘুর ডাক | সেই ডাকেই থমকে দাঁড়ানো | কেমন যেনো এক অনুভূতি বুকের ভিতর | কি ছিলো ! আজও মনে পড়লে ধরেও ধরতে পারিনা | তবে ভালোলাগা ছিলো তাই তো হঠাৎ করে ওমন দাঁড়িয়ে পড়া | সেই কেমন করা অনুভূতি নিয়েই ছবি আঁকা | হতে পারে তা সুখের আনন্দের, বেদনার, যন্ত্রণার | জীবন ও প্রকৃতির | জীবন ও প্রকৃতি থেকেই তো সব নেয়া, যা আমার দেখা ও জানার |
চারুকলা অনুষদের ড্রইং এন্ড পেইন্টিং বিভাগের চেয়ারম্যান হিসাবে শিল্পী অধ্যাপক শিশির ভট্টাচার্য্য গতকাল যোগদান করেন ! গ্রাফিক ডিজাইন বিভাগের পক্ষ থেকে স্যারকে আমরা অভিনন্দন জানানোর সময় শিল্পী রফিকুন নবী স্যার উপস্থিত ছিলেন !
জিটিভি 'র এই সন্ধ্যায় অনুষ্ঠানে আমি ! প্রচারিত হবে আজ বিকাল ৫:৩০ মিনিটে...
এনটিভি'র শুভসন্ধ্যা অনুষ্ঠানে আমি ! প্রচারিত হবে ২৭ সেপ্টেম্বর সন্ধ্যা ৬:১৫ মিনিটে...
বাংলা ভিশন 'র  "দিন প্রতিদিন" অনুষ্ঠানে আমি ! প্রচারিত হবে ০২ অক্টোবর সকাল ৮:৩০ মিনিটে...
শিল্পী অধ্যাপক শাকুর শাহ্, শিল্পী মাকসুদুর রহমান ও নাহিদ এর সাথে... 