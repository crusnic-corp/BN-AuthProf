ষোলো বছর আগের ছবি। সেবার মাইকেলের সাগরদাঁড়ি থেকে ফেরার পথে মাথায় চাপলো ইঞ্জিন চালিত 'নসিমনে' যশোরে ফিরবো। নিতীশ'দার নিষেধ আপত্তির তোয়াক্কা না করেই নসিমনে চেপে বসেছিলাম। সে এক উন্মাতাল দিন ছিলো আমাদের। ফিরতে ফিরতে দেখি নির্জন এক রাস্তার বাঁকে দুটো মাটির কলসিসমেত তাড়ি বিক্রি করছে এক ভদ্রলোক। যেহেতু আমরা চিরকালীন 'আঠারো'র প্রতিনিধি সুতরাং তাড়ি না খেলে 'আঠারো'কে অবমাননা করা হয়। নসিমন দাঁড় করিয়ে হল্লা করতে করতে নেমে পড়া গিয়েছিলো সেই অচেনা পথের মোড়ে। ভেবেছিলাম, তাড়ি খেয়ে 'ভোম-ভোলানাথ' হয়ে উঠবো। উপর্যুপরি দুই গ্লাস! তা কোথায় সে নরহরি, কোথায়ই বা শ্যামলাল! 'কিচ্ছু না হওয়ার' বেদনা নিয়ে আবার যখন নসিমনে চেপে বসলাম রাজু'দা কি তার ট্রেডমার্ক হাসি দিয়ে প্রকম্পিত করে তুলেছিলো সেই নির্জন নীরবতাকে? রঞ্জু ভাই কি 'অনেক সাধের ময়না আমার..' গান গেয়ে মুগ্ধ করেছিলো সমবেত আমাদের? কিংবা প্রমোদ'দা— ভাওয়াইয়ার সুর টেনে ধরে বিবাগী করে দিয়েছিলো আমাদের? মনে নেই। মনে নেই সেই তপ্ত দুপুরে কোনো হলুদ পাখি ডেকে উঠেছিলো কিনা। কোনো কৃষ্ণ-রমণী চকিত চাহনিতে মাতাল করে তুলেছিলো কিনা তার নিজস্ব দুপুরকে। আমার ফিরতে ফিরতে জেনেছিলাম, একটি ফড়িংবিকেল হারিয়ে গেলে স্মৃতির ঝাঁপি খুলে বসতে হয়। আমরা এ-ও জেনেছিলাম যে, কোনো কোনো মধ্যাহ্নের কোনো ডাকনাম থাকে না। তারা হাওয়ায় চেপে আসে আর রৌদ্রে মিলায়।
২১ মার্চ জন্মদিন ছিলো। ফেসবুকে দিনটির কথা হাইড করে রাখলেও আমার বন্ধুরা দিনটিকে স্মরণ করে, আমাকেও স্মরণ করিয়ে দেয়। এদিন অসংখ্য বন্ধু-স্বজনের শুভেচ্ছা এবং উপহার পেয়ে আমি আপ্লুত। বাসায় শ্রী'র কেক, ক্যান্ডি আর বার্থডে বেলুন গোপনে কিনে এনে রাত বারোটায় সারপ্রাইজড করে দেওয়া, অফিসে নিলয়'দা চুপচাপ বই কিনে এনে উপহার দেওয়া, লাবণ্য'দি আর মুকুল ভাই মোবাইলে অনেকগুলো টাকা উপহার পাঠিয়ে হতবাক করে দেওয়া, সৌনক'দা তার ইরাবতী ওয়েবম্যাগে জন্মদিন উপলক্ষ্যে গল্প প্রকাশ করে বিস্মিত করে দেওয়া— এ সকল ভালোবাসার কাছে আমি বার বার নতজানু হই। বাকরুদ্ধ হয়ে পড়ি। যারা ফেসবুকে, ফোন করে বা অন্যান্য মাধ্যমে শুভেচ্ছা জানিয়েছেন, সকলকে আমার আন্তরিক ভালোবাসা ও কৃতজ্ঞতা জানাই। ওই একই দিনে কবি আক্তারুজ্জামান লেবুর মৃত্যু আমাকে বিষণ্ন করে দেয়। তার মৃত্যুর কাছে আমার সকল আনন্দ ম্লান হয়ে যায়। সংবাদটা শোনার পর থেকে গভীর বিষণ্নতা আচ্ছন্ন করে ফেলে। কিন্তু দি শো মাস্ট গো অন। জীবন থেমে থাকে না। দেরি করে হলেও, সকলকে আমার আন্তরিক ভালোবাসা ও কৃতজ্ঞতা জানাই।
"ক্রূরতা ভালো নয় বন্ধু। ঈর্ষা ভালো নয়। এসো নতমস্তকে সমুদ্র আর পাহাড় আঁকি। নীলগাই এখনও অকস্মাৎ লোকালয়ে চলে আসে। এই সত্য ভুলো না। আমাদের ডাক্তার চলে গেছে এই সত্য ভুলো না। ফলে আমরা কষ্ট লুকিয়ে চুপি চুপি সিনেমায় যাই। আমাদের ভালোবাসি এসো।" এটা অন্যরকম ভালো। পুরোটাই পড়লাম। ❤ * 'শ্রীদেবী অপেরা' প্রসঙ্গে কবি রিমঝিম আহমেদ।
শ্রী-তে চোখ রাখুন। যুক্ত হোন। আজ পাবলিশ হলো— ১. কল্যাণী রমা’র কয়েকটি ছোটোগল্প। ২. তারেক অণু’র ‘পাবলো পিকাসোর প্রদর্শনী’। ৩. রনক জামানের অনুবাদে আর্নেস্ট হেমিংওয়ের গল্প ‘নিজেকে এখন শুইয়ে রেখেছি’। ৪. নাহিদ ধ্রুব-র গল্প ‘আত্মকরুণার মতো বৃষ্টিতে’।
কবি মৃদূল মাহবুব লিখেছেন তার প্রকাশিত কবিতার বই "'মানুষ একাকী এক মিথ' নিয়ে" চিন্তাসঞ্চারী এই চৌকশ গদ্য। পাঠ করুন। মতামত জানান। শ্রী-র 'আমার বই' বিভাগে আপনিও লিখতে পারেন আপনার প্রকাশিত নতুন বইটি নিয়ে। বিস্তারিত জানতে শ্রী-র ফেসবুক পেজে চোখ রাখুন। যুক্ত হোন।
'হিম যন্ত্রাংশ' নিয়ে কবি শামীম হোসেন লিখেছেন 'ঝকমারির বিপরীতে হিম যন্ত্রাংশ' শিরোনামের এই আশ্চর্য মায়াময় গদ্য। পাঠ করুন। মতামত জানান। শ্রী-র 'আমার বই' বিভাগে আপনিও লিখতে পারেন আপনার নতুন প্রকাশিত বইটি নিয়ে। বিস্তারিত জানতে শ্রী-র ফেসবুক পেজে চোখ রাখুন। যুক্ত হোন।
বইমেলার প্রথম দিনে নিজের বই নিয়ে লিখেছেন কবি নুসরাত নুসিন। বইমেলা উপলক্ষ্যে শ্রী-র নিয়মিত আয়োজন 'আমার বই'-তে আপনিও আপনার বইটি নিয়ে লিখতে পারেন। বিস্তারিত জানতে শ্রী-র ফেসবুক পেজে চোখ রাখুন। যুক্ত হোন।
বইমেলা উপলক্ষ্যে নিয়মিত জমজমাট থাকছে শ্রী-র ‘আমার বই’ বিভাগ। বিস্তারিত জানতে শ্রী-র ফেসবুক পেজে চোখ রাখুন। যুক্ত হোন।
জহর সেনমজুমদারের কবিতা নিয়ে লিখেছেন কবি গৌতম চৌধুরী। দুজনেই বাংলা ভাষার গুরুত্বপূর্ণ কবি। নিজেদের রচনাকর্মে তাঁরা সমৃদ্ধ করে চলেছেন বাংলা সাহিত্যকে। পাঠ করুন, 'জীবনের আদিকল্প ও কবিতার ক্রমস্ফুরিত বিকিরণমালা'। আপডেট পেতে শ্রী-র ফেসবুক পেজে যুক্ত হোন। সঙ্গে থাকুন।
গ্রাফিতি শিল্পী কিথ হ্যারিংয়ের ডায়রিতে লেখা কথাগুলো বাংলায় বলেছেন তন্ময় হাসান। আপডেট পেতে শ্রী-র ফেসবুক পেজে যুক্ত হোন। সঙ্গে থাকুন।
