যখনই কোন দিন কাজের জন্য সকালের আযকার অপ্টিমাইজ করতে গিয়েছি, সেসব দিন আর অপটিমাইজড যায়নি, বরং উল্টোটা হয়েছে।
নুমান ইবনে বাশীর রাদিয়াল্লাহু আনহু থেকে বর্ণিত, তিনি বলেন, আমি আল্লাহর রসূল সাল্লাল্লাহু আলাইহি ওয়াসাল্লামকে বলতে শুনেছি: অবশ্যই হালাল বিবৃত ও স্পষ্ট এবং হারাম বিবৃত ও স্পষ্ট, আর উভয়ের মাঝে রয়েছে বহু সন্দিহান বস্তু; যা অনেক লোকেই জানে না। অতএব যে ব্যক্তি এই সন্দিহান বস্তুসমূহ হতে দূরে থাকবে, সে তার দ্বীন ও ইজ্জতকে বাঁচিয়ে নেবে এবং যে ব্যক্তি সন্দিহানে পতিত হবে (সন্দিগ্ধ বস্তু ভক্ষণ করবে), সে হারামে পতিত হবে। (এর উদাহরণ সেই) রাখালের মত, যে নিষিদ্ধ চারণভূমির আশেপাশে পশু চরায়, তার পক্ষে নিষিদ্ধ সীমানায় পড়ে যাওয়ার সম্ভাবনা রয়েছে। শোন! প্রত্যেক বাদশাহরই সংরক্ষিত চারণভূমি থাকে। আর শোন! আল্লাহর সংরক্ষিত চারণভূমি হল তাঁর হারামকৃত বস্তুসমূহ। শোন! দেহের মধ্যে একটি মাংসপিন্ড রয়েছে; যখন তা সুস্থ থাকে, তখন গোটা দেহটাই সুস্থ হয়ে থাকে। আর যখন তা খারাপ হয়ে যায়, তখন গোটা দেহটাই খারাপ হয়ে যায়। শোন! তা হল হৃৎপিন্ড (অন্তর)। -- বুখারী / মুসলিম
আমাদের ঠিকা বুয়ার ছেলে, বয়স ৯-১০, কিছুদিন আগে মাদ্রাসা থেকে পালিয়ে গিয়ে হেমায়েতপুরের এক গ্রামের চেয়ারম্যানের বাসায় থেকে এসেছে, ২৮ দিন। এই এক মাস যে কী বিভীষিকা গেছে, তা বলার মত না। একটা বাচ্চা মারা গেলেও বাবা মা কিছুদিন পর স্বাভাবিক হয়ে যায়, কিন্তু মিসিং হলে সেটার ট্রমা পার করা অসম্ভবের কাছাকাছি। বুয়া প্রায় ২৭ হাজার টাকা খরচ করেছে তাকে খুঁজে বের করার জন্য, যে যা বলতো তাই করতো, এই ফাঁকে প্রতারিত হয়েছে অনেক কবিরাজ টাইপের মানুষের কাছ থেকে। ছেলেটা পালিয়েছিল মাদরাসায় অতিরিক্ত মার খাওয়ার কারণে। এখন সে একটা স্কুলে ভর্তি হয়েছে। দিনশেষে একটা পরিবার হাশরের ময়দানে মাথায় মুকুট পরা থেকে বঞ্চিত হলো। মাদরাসাটা আমাদের বাসা থেকে ২০০ গজের ভিতর, নামাজ পড়তে যাওয়ার সময় কমন পড়ে। অনেকে বলতে পারেন, "বাকীরা কীভাবে আছে ?"। হ্যাঁ থাকতে পারে, সহ্য করতে পারে, তাই বলে সবাইকে "সহ্য করতে হবে" এটা একটা বাজে মানসিকতা। হজ্জের সময় মসজিদে নববীতে দেখেছি বিকালে বাচ্চারা উস্তাদদের কাছে পড়া দিতে আসতো। দুই একজন পড়া দিয়ে সেখানেই দুষ্টামি শুরু করে দিত, উস্তাদরা কিছু বলতেন না। একজন একদিন দেখলাম পড়া শেষ করে দিয়ে সেখানেই শুয়ে পড়লো, কার্পেটে, তখনও উস্তাদ কিছুই বললেন না। শাসনের দরকার আছে, আয়াজও ওর মার কাছে মাঝে মাঝে মার খায় পড়াশুনার জন্য, তবে পশুর মত হিংস্রতাকে যারা ইনিয়ে বিনিয়ে নরমালাইজ করতে চান, তাদেরকে আমার সুস্থ মানসিকতার মনে হয় না।
লেটস ডিফেন্ড আ রেইপ ক্রাইমঃ -- বয়স ৩০ পার হয়ে গেছে, একটা মিক্সড পরিবেশে শিক্ষকতা করে, প্রতিদিন নির্জনে প্রচুর ছাত্রী আসে পারসোনাল কনসালটেন্সি আওয়ারে। অনেকে তো যেচে গিয়ে অন্তরঙ্গ কথা বলে। কতক্ষণ আর নিজেকে ঠিক রাখা যায় ? ... এরকম যুক্তি ভ্যালিড হলেও পরিণতি *সবসময়* একটা ক্রাইমই থাকে। যখন কোন অপরাধ ঘটে তখন এর পেছনের বিশাল সিস্টেম নিয়ে কথা বললে ক্রাইমটা ইটসেলফ ডিসেনসেটাইজড হয়ে যায়, মনে হবে "এরকম তো হবেই, আগে সিস্টেম ঠিক করেন"। ক্রিমিনালের জুতার মধ্যে নিজের পা রেখে দেখার সবসময় দরকার নাই যখন অন্য উদাহরণও আছে।
ফুলানঃ "প্রাণপ্রিয় ভাইটি আমার" মনে মনে আমিঃ "ধ্যাৎ, সমস্যা কী ? এমনে কেউ কথা বলে ?"
বাংলাদেশের সুন্দরতম গাছের একটা হচ্ছে শিমুল গাছ। এই সময়টায় এরকম রূপ হয়ে থাকে। যাদের সময় আছে উইকেন্ডে ঢাকার বাইরে গিয়ে দেখে আসতে পারেন। 
রাসুলুল্লাহ সাল্লাল্লাহু আলাইহি ওয়া সাল্লাম তাঁর জীবদ্দশায় যত সাহাবীদের খাইয়েছেন - যেমন আসহাবে সুফফাহ বা জিহাদের সময়, সেগুলো যোগ করলে প্রায় পাঁচ লক্ষ আহার(meal) হবে, একজন পশ্চিমা শায়খ হিসাব করেছেন। মিসকিন/ক্ষুধার্তদের খাওয়ানো ইসলামে এতই গুরুত্বপূর্ণ যে এই আমল বাদ দিলে আল্লাহর গজব নাজিল হবার সম্ভাবনা আছে। কুরআনে বহু জায়গায় জোর দেয়া আছে "তোয়ামুল মিসকিন" বা দরিদ্রদের খাওয়ানো সম্পর্কে। যেমন সুরা আল-মুদ্দাসসির এ ৪২-৪৪ নাম্বার আয়াতে এসেছেঃ ‘কিসে তোমাদেরকে জাহান্নামে নিয়ে গেছে? তারা বলবে, ‘আমরা নামায আদায়কারী লোকেদের মধ্যে শামিল ছিলাম না, আর মিসকীনদেরকে খাবার খাওয়াতাম না, সুরাহ আল-হাক্কাতেঃ "সে মহান আল্লাহর উপর ঈমান আনেনি, আর মিসকীনকে খাদ্যদানে উৎসাহিত করত না।" আল-ফজরেঃ আর যখন তিনি তাকে পরীক্ষা করেন তার রিযক সঙ্কুচিত ক’রে, তখন সে বলে, ‘আমার রব আমাকে লাঞ্ছিত করেছেন।’ কখনো নয়, বরং তোমরা ইয়াতীমদের দয়া-অনুগ্রহ প্রদর্শন কর না। আর তোমরা ইয়াতীম মিসকিনকে খাদ্য দেয়ার জন্য পরস্পরকে উৎসাহিত কর না, -- আরও অনেক আছে। এর সাথে কিছু ঘটনা রিলেট করতে চাই। মা-র কাছে শুনতাম দুর্ভিক্ষের সময় মানুষ আমাদের গ্রামের বাড়ীতে ভাতের মাড় নিতে আসতো। আমার দাদী ছিলেন অত্যন্ত দানশীলা। মাড়ের সাথে কিছু ভাতও দিয়ে দিতেন। এছাড়াও নিজের কাছে যা জমাতেন তা সবই দান করে দিতেন, আমরাও দেখেছি, বেশি দান করাতে পরিবারের অন্য সদস্য মাঝে মধ্যে নাখোশ হতো। দুর্ভিক্ষের আশে পাশে একটা সময় এমন গেছে যে এই গ্রামের অধিকাংশ গরীব পরিবার কোন না কোন সময়ে এখানে কাজ করেছে। শস্যের এত প্রাচুর্য ছিল শুনতাম যা এখন কিছুটা অকল্পনীয় মনে হয়। তবে আমার মনে হয় এই নেয়ামত যে কারণে পাওয়া গিয়েছিল - তা হচ্ছে গরীবদের খাওয়ানো। এখন সেসব নেই, হয়তো কালের পরিক্রমায় সেই আমল বন্ধ হবার কারণে। আরেক ছোট ভাই আছে যে বলেছিল তার বাবার দেশের বাড়ীতে প্রতিদিন প্রচুর মানুষ খেতো, তখন দিনকাল/ইনকাম ভাল ছিল, এখন সেরকম নেই, কারণ ঢাকায় এসে সেটল করাতে সে আমল বন্ধ হয়ে গেছে। শহুরে জীবনে মিসকিনদের খাওয়ানোর রেগুলার আমল করা একটু সময়সাপেক্ষ, তবে অনেক গরিব মাদ্রাসা আছে যেখানে খাবার জন্য দান করতে পারেন রেগুলার, তাহলে রিযক সঙ্কুচিত হবে না ইনশা আল্লাহ আর আল্লাহর ক্রোধ থেকেও রক্ষা পাওয়া যাবে।
আমার মনে হয় ফেসবুকে যারা লেখালিখি করেন (ছেলেরা অবশ্যই), তাদের দুই-একটা ছবি থাকা জরুরী। নাহলে সাদা ঘোড়ায় চড়ে আসা প্রিন্স টাইপের এক্সপেকটেশন এসে পড়তে পারে অনেকের জন্য। মানুষ যতই ইন্টেলেকচুয়াল দিকটা অ্যাপ্রিশিয়েট করুক, আকর্ষিত হোক, বাহ্যিক দিকটা একটা প্রভাব ফেলেই। সো বাস্তবতার সাথে মিল রাখার জন্য দুই-একটা ছবি দরকার, তবে মডেলিং পোজ না আবার।
২০-২৫ বছর আগের কথা, তখন বাসায় জনকন্ঠ রাখা হতো। ঈদ সংখ্যা প্রায় ৬০ পৃষ্ঠার মত হতো, পুরাটা না পড়লেও এত ভারী ঈদ সংখ্যা হাতে নিতেই ভাল লাগতো। কোন একবারের সংখ্যায় নাটকের পপুলার বেশ কয়েকজন তারকাদের সাক্ষাৎকার ছাপে। "কী করতে পছন্দ করেন?" -এর উত্তর বেশিরভাগ ছিল "খেতে পছন্দ করি"। বেশ অবাক হয়েছিলাম, এটা পত্রিকার সাক্ষাৎকারে দেবার মত উত্তর হলো ? কত ধরণের হবি থাকতে পারে, তাই বলে খাওয়া কি হবি হয় নাকি ? এখন আমাদের সব কিছু আসলে খাওয়া-দাওয়া ভিত্তিক। বিয়ের অনুষ্ঠানে খাবার খারাপ হয়েছে তো শেষ, চৌদ্দগুষ্টির মান-ইজ্জত গেল। কারো ভাল্লাগছেনা, চল কিছু খেয়ে আসি। বিভিন্ন খাবারের ডিসকাউন্টের ফলে সে খাবারের আসল কোন চাহিদা না থাকলেও সেটা খাওয়ার একটা অভিপ্রায় চলে আসে। বাসায় রেগুলার খাবারে একটা-দুইটা আইটেম রান্না হলে অনেকে লজ্জিত বোধ করে, অ্যাটলিস্ট ৪-৫ টা আইটেম থাকতে হবে। খাওয়া খাওয়া আর খাওয়া। আমার কাছে মনে হয় খাওয়া-দাওয়া নিয়ে এত কনসার্ন, তোড়-জোর আমাদের রুহানিয়্যাত ধ্বংস করে ফেলছে। মাঝে মধ্যে একটু ভাল খাওয়াদাওয়া দোষ নেই, তবে কোথায় কী পাওয়া যাচ্ছে, সব সময় নজর রাখা - এটা একেবারেই আত্মার খোরাকের অপোজিট। 
খিলাফত আসলে বিলুপ্ত হয়েছিল সুলতান দ্বিতীয় আব্দুল হামিদের অপসারণের সাথেই। টেকনিক্যালি খিলাফা বিলুপ্তির ১১২ বছর হয়ে গেছে।
সামাজিকতা মেইন্টেইন করে এদেশে ডায়েট করা অসম্ভব। যখনই মনস্থির করি রিচ ফুড বা মিষ্টি জাতীয় খাবার "অফ", আর তেমনি দাওয়াত এর বন্যা বয়ে যায়। আর যে খাবার খাবো না বলে ঠিক করি, সেগুলোই খাবার হিসেবে চলে আসে, না খেলেও রুড দেখা যায়। 
চ-বর্গীয় শব্দমালা যাদের ঠোঁটের আগায় ঝুলে থাকে, তারা কোন রেফারেন্স হতে পারে না, মাঝে মধ্যে তারা ভাল কথা বললে + আমরা অ্যাগ্রি করলেও।
