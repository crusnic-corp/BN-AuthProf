কাছের মানুষগুলোকে কেয়ারের নামে খেয়েছে কিনা,কি খেয়েছে এসব জিজ্ঞেস না করে আমাদের জিজ্ঞেস করতে হবে,"আজ স্রষ্টাকে স্মরণ করেছে কিনা,,," কারন আমাদের জন্য স্রষ্টাই সবকিছুর ব্যবস্থা করে রেখেছেন। 
আমরা প্রতিদিন একই কাজ করতে করতে তিক্ততা চলে আসে যেমন আমরা যদি প্রতিদিন একই তরকারি খায় ওই তরকারির প্রতি রুচি থাকেনা।আবার মনে করেন যদি প্রিয় কারো কিছু হয় বা কোন কিছু বেশ কিছুদিন যাবৎ মন থেকে চাইছেন কিন্তু পারছেন না করতে তখনই আমাদের মন মরা বোধ হয়।সহজ কথা যখনই মনের বিরুদ্ধে কিছু ঘটে তখন এমন হয়,মনের চার্জ চলে যায়।তখনই বলি"ভালো লাগছেনা"। কথা হচ্ছে সে অবুঝ সময় থেকে কিভাবে বেরিয়ে আসবো??কিভাবে চার্জ দিবো মনের??আমরা যদি তখন আমাদের পছন্দের কাজগুলো করি,পছন্দের মানুষগুলোর সাথে সময় কাটাতে পারি,ক্রিয়েটিভ কিছু করতে পারি খেয়াল করে দেখবেন আপনি আসতে আসতে আপনার সেই ভালো লাগা মুহূর্তগুলোকে আবিষ্কার করতে পারছেন,"ভালো লাগেনা"রোগ থেকে মুক্তি পাচ্ছেন।কারন আমাদের মন ঘড়ির কাঁটার মত ব্যাটারি দিলে চলে আর না দিলে বন্ধ হয়ে যায়। তাই "ভালো লাগছেনা"রোগ হলে কোন এক্স-রে না করে নিজেকে সময় দিতে হবে,নিজেকে আবিষ্কার করতে হবে।ইফ উই ক্যান মোটিভেট আওয়ারসেলফ ওন দেট টাইম,উই ক্যান স্টার্ট আওয়ার ইঞ্জিন এগেইন। লক্ষ্য করলে টের পাবেন ফোনের ব্যাটারি লো হতে থাকলে অনেক সময় হ্যাং করে আসতে আসতে অফ হয়ে যায়,চার্জ দিলে আবার সচল হয়।
আজ নাকি বিশ্ব বাবা দিবস।এই দিবস নিয়ে আমার মধ্যে কোন স্পেশালিটি নেই।আবার সাপোর্ট করিনা তাও কিন্তু না।আমি মনে করি বিষয়টি পুরোপুরি নিজেদের একান্ত অনুভূতির বিষয়। অনেককেই দেখছি সামাজিক যোগাযোগ মাধ্যমগুলোতে বাবার সাথে ছবি তুলে মায়াজড়িত ক্যাপশন আর লাভ ইমোগুলো ব্যবহার করে নিজেদের মতো করে ভালোবাসা প্রকাশ করছে আর শুভেচ্ছা বিনিময় করছে।খুব ভালোই লাগছে দেখতে আর ক্যাপশনগুলো পড়তে। যারা কোন পোস্ট করছে না তারা তাদের বাবাকে ভালোবাসেনা তা কিন্তু না। পৃথিবীতে বিভিন্ন মন মানসিকতার মানুষ রয়েছে।তাই সবার অনুভূতিগুলোও যার যার মতো। আমাদের মধ্যে অনেকেরই বাবার সাথে সম্পর্ক অতি মধুর,বন্ধুসুলভ।কোন সমস্যা হলেই বাবার সাথে শেয়ার করি,একসাথে বসে ডিসকাস করে সমাধান বের করি।এমন অনেকেই আছি ছেলেদের মধ্যে বাবার সাথে ফুটবল,ক্রিকেট থেকে শুরু করে ট্রাম কার্ডও খেলি,মুভি দেখি।ছেলে বলে,"বাবা,শার্টের কালারটা মানাচ্ছে আমাকে??" বাবা মজা করে বলে,"আপনার সাথে একটা সেলফি তুলতে পারি??" মেয়েদের ক্ষেত্রে মায়াটা একটু বেশি লক্ষণীয়।স্কুল-কলেজে তো দিয়ে আসে-নিয়ে আসে,অনেকের বাবা ভার্সিটিতেও তা চলমান রাখে।বাবা-মেয়ে একসাথে লুডু,দাবা থেকে শুরু করে ব্যাডমিন্টনও খেলে।মেয়েও যখন যা প্রয়োজন,যা সমস্যা বাবাকে এসে বলে।কিছু ছেলেমেয়ে বাবার ঔষধ হাতে তুলে দিয়ে ঘুমোতে যায়। আবার আমাদের মধ্যে অনেকে আছে বাবাদের সাথে সম্পর্কটা একটু দূরত্ব বহন করে।তারা তাদের প্রয়োজনটা,তাদের সমস্যা সরাসরি বাবাকে বলতে সংকোচ বোধ করে।"মা,বাবাকে বলো তো সেমিস্টার ফি জমা দেয়ার লাস্ট ডেট কাল; মা,বাবাকে বলো টেইলার্সে কাপড় দিয়ে আসছি,টাকা লাগবে।" আবার অনেকে সরাসরি কথা বললেও বলার সময় মনে হয় ফ্লোরের সাথে কথা বলছে।কিন্তু যাদের বাবা এমন কর্কশ,ছেলের আড্ডা-সিগারেট নিয়ে উঁচু গলায় কথা বলে সেই বাবা ঠিকঠিক ছেলেকে বিপদ থেকে উদ্ধার করে,সেই বাবা মেয়ের বিয়ের আগের রাতে নীরবে কাঁদতে থাকে।বিয়ের রাতে স্টেজে মেয়েকে বুকে নিয়ে কাঁদে কোমল হৃদয়ে। আমাদের সাথে আমাদের বাবার সম্পর্ক যেমনই হোক না কেন, এক জায়গায় সবারই মিল।তা হলো ভালোবাসায়।যারা বাবা-মা কে বৃদ্ধাশ্রমে দিয়ে আসে তারাও একটা সময় অবসরে বসে বাবা-মায়ের অনুপস্থিতি অনুভব করে,সেই বাবা-মাও ছেলেমেয়েদের জন্য দোয়া করে সর্বদা।এটিই ভালোবাসা। আবার অনেক বাবা-মায়ের সেপারেশনের কারনে বাবা-মায়ের সাথে ছেলেমেয়েদের যোগাযোগ বিচ্ছিন্ন থাকে।কেউ কেউ বাবা-মায়ের উপর রাগ করে আলাদা থাকে।বাবা দেশের বাইরে থাকলে,সমুদ্রের মাঝপথে থাকলে,আকাশপথে থাকলে একসাথে ঈদ করা হয় না।এমনও হয়েছে অনেকে মৃত্যুমুখ দেখতে পারে না। এখন লিখছি যাদের বাবা নেই তাদের নিয়ে।প্রতিনিয়ত তারা তাদের বাবাকে মিস করে বিশেষ করে যখন তাদের বিয়ে ঠিক হয়,কোন বিপদে,যখন তাদের রেজাল্ট দেয়,যখন চাকরী হয়।তখন একটি কথা মনে লাগে,"ইস!আজ যদি বাবা থাকতো।" নিজের অভিজ্ঞতা থেকে বলছি,অনেক কিছু বলার থাকলেও নিজের মধ্যে রেখে দিতে হয়,বলার সুযোগ হয় না। কেউ যখন প্রশ্ন করে,"রিসাত,তোমার বাবা কি করে??"তখনই গলাটা শুকিয়ে আসে উত্তর দিতে গিয়ে।আশেপাশের সবাই যতই আপন হোক না কেন বাবার জায়গাটা আলাদা।আই ফিল হিস প্রেজেন্স এরাউন্ড মি।যদিও আমার চাচারা এই অভাবটা খুব বেশি বুঝতে দেয়না।এই অংশে আমি যতই লিখি শেষ হবে না।অবশেষে মার্ক জুকারবার্গ হয়তো বলবেন, "স্পেস এরোর"। পরিশেষে বলবো,আমাদের উচিত যাদের সাথে বাবার সম্পর্ক ভালো তাদের আজীবন এভাবেই থাকা আর আমরা যারা দূরত্ব বহন করি তাদের উচিত নিজ দায়িত্বে সম্পর্কে মিষ্টতা আনা।আগামীকাল আমরা সেই সুযোগ না পেতেও পারি।কবরবাসী বাবা-মা সহ প্রত্যেক বাবা-মায়ের জন্য বলবো,"রাব্বির্ হাম্ হুমা কা'মা রাব্বায়ানি সাগীরাহ্"। 💜 হ্যাপি ফাদার'স ডে 💜 
💜RESPECT WOMEN💜 পোস্টের শিরোনাম দেখেই নিশ্চয় আঁচ করতে পারছেন বিষয়বস্তু কি হবে।নিজের চারপাশের বাস্তবিক অভিজ্ঞতা থেকে সহজ বাংলায় তুলে ধরার চেষ্টা করছি।ভুল ত্রুটি ক্ষমা সুন্দর দৃষ্টিতে দেখার আশা ব্যক্ত করে আগেই ধন্যবাদ জানিয়ে রাখলাম। আমরা সবসময় বলি নারী জাতি মায়ের জাতি।এই মা হওয়ার আগে সর্বপ্রথম তাঁকে মেয়ে হয়েই জম্ম নিতে হয়।আমাদের আজকের সমাজে এখনো অনেক সমাজ আছে যেখানে মেয়ে হয়ে জম্ম নিলে তাঁকে ভুগতে হয়।অপারেশন থিয়েটর থেকে যখন নার্স মেয়ে হওয়ার সংবাদ নিয়ে আসে তখন স্বয়ং নিজের বাবার চেহারা বাংলার পাঁচ হয়ে যায়। জম্মের পাঁচ-ছয় বছরের মাথায় স্কুলে ভর্তির পালা।মেয়ে হয়ে জম্ম নেয়াতে দূরে কোথাও ভর্তি করানো যাবেনা।ভর্তি হলেও সাথে কেউ না কেউ থাকেই।অবশ্য এটি আমাদের বাংলাদেশের প্রেক্ষাপটেই বেশি হয়ে থাকে।এখনো অনেক পরিবারের মেয়ে তো লেখাপড়ার সুযোগই পায়না।তার একটি ভুল সরি দোষ হলো সে মেয়ে হয়ে জম্ম নিয়েছে।এভাবে বিভিন্ন বন্দি কুপ্রথার মধ্যদিয়ে তাঁকে বেড়ে উঠতে হয়। এরপর কলেজ-ভার্সিটি লাইফ।মেয়ে হওয়াতে তাঁর জন্য শিক্ষা জীবনের দরজা যেন স্কুল পর্যন্ত খোলা।স্কুল লাইফ শেষ হতে না হতেই তাঁদেরকে মেয়ে থেকে মহিলা হতেই হবে এই ধরণের বাধ্যকতা যেন আমাদের সমাজের রীতি। এই পর্যায়ে কিছু সংখ্যক এগিয়ে যায় কিছু সংখ্যক শ্বশুরবাড়ির রান্নাঘরটি বেছে নেয়। বিয়ে-শ্বশুরবাড়ি-সংসার।তাই বয়স কত,সে ম্যাচিউর্ড কিনা তা দেখার বিষয় না,বিষয় হচ্ছে বিয়ে তাঁকে দিতেই হবে।যে চিন্তা সে কাজ,সম্পন্ন হলো বিয়ের পর্ব।বিয়ের পর নিজের পরিবার ছেড়ে চোখের পানি আর বুকভরা কষ্ট নিয়ে চলে আসতে হয় সম্পূর্ণ অজানা এক পরিবেশে।শুরু হয় সংসার জীবন। যদি মেয়েটি পিতৃমাতৃহীন হয় তাহলে তো আর বলার বাকি রাখেনা,বিয়ে হওয়াটা মুশকিল হয়ে যায়।আর কোনভাবে বিয়ে হলেও যৌতুকের ব্যাপারে ছাড় নেই।বিভিন্নভাবে তাঁকে অত্যাচার করা হয় বিশেষ করে আমাদের চট্টগ্রামে এই সমস্যার প্রবণতা বেশী। আবার কিছু নারীর জীবনে তাঁর চলার পথে কালো দাগ লেগে যায় কিছু মানুষরূপী অমানুষের জন্য।একটু ভাবুন তো আমাদের সমাজের চোখ কেমন ঘোলাটে.... একজন ছেলে যখন একজন মেয়েকে ধর্ষণ করে তখন আমরা শুরুতে কি বলি??আমরা বলি মেয়েটিকে ধর্ষণ করেছে কিন্তু বলিনা ছেলেটি ধর্ষক।অসহায় সে মেয়েটি তখনও সমাজের চোখে দোষী।এভাবেই চলতে থাকে একজন নারীর অপ্রিয় সত্য গল্প। একজন নারী যদি সকলের সুখের জন্য ভাজা মাছের মতো নিজের জীবনকে গরম তেলে ভাসিয়ে দিতে পারে,তবে আমরা সকলে মিলে কি পারবোনা সেই নারীকে সম্মান করতে?? একজন নারী তাঁর জীবনের প্রতিটি মুহূর্তে যেন সেক্রিফাইস নামক শব্দটির সাথে ওতপ্রোতভাবে জড়িত।তাই আমাদের উচিত সর্বদা তাঁদের সাথে থাকা,সম্মান করা। 
এখনকার ভালোবাসার গল্পগুলো আর ডায়েরীতে লিখা হয়না,ফোনেই সীমাবদ্ধ থাকে। আর এখনকার প্রেমগুলোও ঠিক ফোনের মতোই।ফোন যেমন চুরি হয়ে যায় বা হ্যাং হয়ে সব মুছে যায়,এখনকার প্রেমগুলোও খুব তাড়াতাড়ি ব্রেকআপ হয়ে যায়। 
আমাদের ভালো থাকা,মন্দ থাকা অনেকটা নির্ভর করে চারপাশের পরিবেশের উপর। পরিবেশের উপাদানগুলো যদি বিষাক্ত হয় এবং কিলবিল করতে থাকে তাহলে তখন নিজেদের অবস্থার অস্তিত্ব আর থাকেনা,নিষ্ক্রিয় হয়ে যায়। অবস্থার প্রেক্ষিতে তখন আমরা নিজেদেরকে হারিয়ে ফেলি ...##
কেউ যদি আপনাকে মিস না করে তাহলে আপনি আপসেট হবেননা। কারন সে যখন আপনাকে মিস করবে তখন আপনাকে নক করবে আর আপনিও আবেগী হয়ে সাড়া দিবেন।আর এভাবে আসতে আসতে আপনাদের কথোপকথন বাড়তে থাকবে যা আপনার ক্যারিয়ার গঠন ডায়াবেটিকস রোগীর চিনিমুক্ত চায়ের মত পাঁনসা হয়ে যাবে। চিন্তা ধারনায়: রিসাত