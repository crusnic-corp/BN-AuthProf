আকাশও একদিন মিশে যায়। মেঘের সাথেও ভয়ানক সংসার গড়ে মানুষের মন।
কিছু কথা থাক তবু গোপনে। বুঝে নিও কিছু কথা দীর্ঘশ্বাসে, বুঝে নিও থেকে গেছি ছায়াদের মতো, যেভাবে কথা থাকে ব্যথাদের পাশে।
সেই তরুণীর জন্য প্রকাশ্য ধুমপান করে প্রতিবাদ জানাচ্ছি। সেই সাথে তীব্র নিন্দা জানাচ্ছি। এবং ধুমপান করতে করতে এই স্ট্যাটাস লিখছি। কিন্তু আমার ধুমপানের কারণে আমার পাশে দাঁড়িয়ে থাকা এক তরুনী আমার দিকে তাকিয়ে আছে বিরক্ত ভাব নিয়ে। তবুও আমার প্রতিবাদ চলবেই।
- রুদ্র এবার ঝড় আসবে,চারপাশ কালো হয়ে গেছে। - হুম। - তুমি এই ঝড়ো রাতের কালোতে ভয় পাও না রুদ্র? - নাহ! - কিসে ভয় পাও? - হৃৎপিণ্ডের কালোতে! - তুমি মন দেখতে পাও রুদ্র? - হুম পাই। - চামড়া,হাঁড় এসব দৃষ্টি অবরোধ করেনা? - আমিতো আকাশ দেখি,মেঘ দেখিনা। - দেখেছো রুদ্র কেমন যেনো নিস্তব্ধ হয়ে গেছে চারপাশ। - নির্বাক থাকাকে দুর্বলতা ভেবো না।এটা আগ্নেয়গিরির ঘুমন্ত রূপ মাত্র। - ঘরে ফিরবেনা রুদ্র? - আমি যেখানে দাঁড়াই সেটাই আমার ঘর।আকাশের ছাদ,চারপাশে সবুজের দেয়াল আর ইচ্ছেমত দরজা। - আমি চলে যাবো? - হুম যাও। - তোমার কি ঘর হবেনা রুদ্র? একটা সংসার হবেনা কখনো? - সংসার গুলোতে আকাশের প্রবেশ নিষেধ করে রেখেছে সবাই।সেখানে বৃষ্টি হয় না,জোছনা লুটায় না।কেবল বন্ধ জানালার ওপারে বেড়ে যাওয়া বয়স।আমার ভালো লাগেনা। - একটা কথা বলি রুদ্র? - হুম বলো। - না থাক! আমি চললাম।
তুমি আমার সাথে আছো, থাক আর না থাক, পার্থক্যটা কি, জীবনটা কষ্টের ছিলো, সে অসহ্য...
একসময় মানুষের হৃৎপিন্ড ছিলো ঠিক এখানেই। বহুকাল স্পর্শ পায়নি বলে নদীর মতো দেখায়। সাবধানে থেকো! হাত রেখো না, ভেসে যাবে। 
- রুদ্র? - হুম! - একদিন আমরা একে অপরকে ভুলে যাবো তাইনা? - হুম! - পারবে তুমি রুদ্র? - মানুষ সবই পারে। মানুষের সহ্য ক্ষমতা অসীম। - ঠিকই বলেছো। কোন বিরহ চিরস্থায়ী নয়। তাই না রুদ্র? - ভুল বলেছো। সব বিরহই চিরস্থায়ী। বুড়ো হলে কেবল মুখ লুকিয়ে থাকে। বিরহ চিরস্থায়ী, মানুষ চিরস্থায়ী নয়। 
সিগারেট খাইতে গিয়া এলাকার বড় ভাইয়ের চড়-থাপ্পড় খাইলাম, কলেজের বড় ভাই চোখ গরম কইরা তাকাইলো, আম্মায় লাঠি নিয়া দৌড়াইলো, এলাকার মুরুব্বি আমি খারাপ হয়ে গেছি বইলা চা দোকানে আপসোস করলো, পুলিশে ২০০ টাকা ফাইন দিলো ( পরে ১০০ টাকা দিছি), ফেসবুকে সিগারেট সহ ছবি দেই বইলা ইনবক্সে আমারে উপদেশ শুনাইলো। তখন তোমরা আমারে নিয়া আন্দোলন করলা না কেন শালারপুতেরা?
রাত পুড়েছে বিষণ্নতায় দু'আঙুলের ফাঁকে, ছোট্ট ছানার পোড়ার খবর মা পাখিটার থাকে। চোখ পুড়েছে, বুক পুড়েছে মুখ-মুখোশের পাশে, একটা মুখের একটা ছবি পুড়তে গিয়ে হাসে। পথ পুড়েছে, টান পুড়েছে ঘর পুড়ে যায় শেষে, ফ্রেমের ভেতর একফালি রোদ পুড়লো ভালোবেসে। পুড়লো কবি, পুড়লো আগুন পুড়লো প্রেমের ছায়া, পুড়ে যাওয়ার একটু আগে ফিরে তাকায় মায়া। কাব্য পোড়ে, চিঠি পোড়ে ছাইতো তবু থাকে, হৃদয় পোড়ার মানচিত্রটার খবর কে আর রাখে।
আমাদের মাঝে কোন সম্পর্ক নেই। আমাদের মাঝে রয়ে গেছে একটা ঝড়। প্রতিদিনের ঝড়ো বাতাসে উলোটপালোট হয় স্মৃতিদের ঘরসংসার। আমাদের মাঝে কোন সম্পর্ক নেই। আমাদের মাঝে রয়ে গেছে একটুকরো কালো আকাশ। হাসি-হাসি মুখে ভর করে কালো মেঘেদের এক্কা-দোক্কা। আমাদের মুখগুলোতে নেমে আসে নাবিকের বাড়ি ফেরার আকুলতা। তোমার আমার মাঝে কোন সম্পর্ক নেই। আমাদের মাঝে রয়ে গেছে চিরস্থায়ী নিরেট দেয়াল। প্রতিদিন সে দেয়ালে একটা করে ইট তুলে দেই। ক্লান্ত হয়ে বসে থাকি হেলান দিয়ে দেয়ালের শরীরে। এই পাড়ে আমি, ঠিক ওই পাড়ে তুমি কিংবা তোমাকে আমার মতো ব্যথিত ভেবে লেখা আমারই কোন কবিতা।