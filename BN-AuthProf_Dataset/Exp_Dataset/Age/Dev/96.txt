মনস্তাত্ত্বিক-সাংস্কৃতিক-মানবিক বিকাশের সবচেয়ে গুরুত্বপূর্ণ চাওয়া হলো চিন্তা-স্বাধীনতা৷ চিন্তা-স্বাধীনতায় যতবার আঘাত এসেছে ততবার প্রতিরোধ এসেছে। চিন্তা-স্বাধীনতা গণতান্ত্রিক পরিবেশ দাবী করে, চিন্তা-স্বাধীনতা মৌলিক অধিকার দাবী করে, চিন্তা-স্বাধীনতা মানবিক মানুষ হওয়ার পথে সকল বাধাকে প্রতিরোধ করে। ক্যাম্পাসে গণতন্ত্র চাইবার অর্থ হচ্ছে আমরা আমাদের মৌলিক অধিকার দাবী করছি, এর অর্থ আমরা কথা বলবার, হাসবার, গান গাইবার, অবাধে ছুটে বেরাবার স্বাধীনতা দাবী করছি। শাবিপ্রবি যে পথচিত্রটি গোল চত্বরে আঁকা আছে সেটা একদিকে যেমন গণতান্ত্রিক শিক্ষার্থীবান্ধব বিশ্ববিদ্যালয়ের একটা রূপকল্প প্রস্তাব করে, অন্যদিকে এটি সব নিষিদ্ধতার বিরুদ্ধে একটা জোরালো প্রতিবাদ৷ নিষিদ্ধতাকেই নিষিদ্ধ করার দাবী তুলছি আমরা৷ শাবিপ্রবির এই আন্দোলন একদিকে যেমন বিশ্ববিদ্যালয়ের সমস্যাকে চিহ্নিত করছে, অন্যদিকে সেই সমস্যা সমাধানের ক্ষেত্রে গণতান্ত্রিক, শিক্ষার্থীবান্ধব একটা বিশ্ববিদ্যালয়ের রূপকল্পও হাজির করছে। এই আন্দোলনের গুরুত্বটা এই জায়গাতে যে, এখানে প্রত্যেকটা মানুষ 'আমি' থেকে 'আমরা' হওয়ার স্বতঃস্ফূর্ত একটা প্র‍্যাক্টিস করছে। এই আন্দোলনের গুরুত্ব এই জায়গাতে যে, এই আন্দোলন নৈতিক, যৌক্তিক এবং একইসাথে বাস্তবিকও। যৌক্তিকতা-নৈতিকতা বিবর্জিত বাস্তবতা যে শিক্ষার্থীরা চায় না সেটাই বারবার এখানে ওঠে আসছে। 'সব পাওয়ার, সব হারার এই মিছিল' এখানে অধিকার হারাকে অধিকার প্রাপ্তির জন্য এই পাওয়ার মিছিলে যোগদানের আহবান করছে। আমরা নিজেদের মনের রঙেই গোল চত্বরকে রাঙিয়েছি। সে রাঙানো কারো কাছে যদি অর্বাচীনতা মনে হয় তবে আমরা অর্বাচীন। আমরা অর্বাচীন এই অর্থেও যে আমরা নূতন। আমরা সমস্বরে গাচ্ছি আজ, "বাঁধ ভেঙে দাও, বাঁধ ভেঙে দাও, বাঁধ ভেঙে দাও। বন্দী প্রাণমন হোক উধাও। শুকনো গাঙে আসুক জীবনের বন্যার উদ্দাম কৌতুক; ভাঙনের জয়গান গাও। জীর্ণ পুরাতন যাক ভেসে যাক, যাক ভেসে যাক, যাক ভেসে যাক। আমরা শুনেছি ওই মাভৈঃ মাভৈঃ মাভৈঃ কোন্‌ নূতনেরি ডাক। ভয় করি না অজানারে, রুদ্ধ তাহারি দ্বারে দুর্দাড় বেগে ধাও॥" #আমরা_অর্বাচীন
শহরজুড়ে বিদ্রোহ নামলে আমার খুব কবিতা পড়ার তেষ্টা পায়। মুক্তির গান গাইতে গেলে এ তেষ্টাকে পাত্তা দিতেই হয়। ঠিক সুকান্ত যেমন বলে, কারা যেন আজ দুহাতে খুলেছে, ভেঙেছে খিল, মিছিলে আমরা নিমগ্ন তাই, দোলে মিছিল। দু:খ-যুগের ধারায় ধারায় যারা আনে প্রাণ, যারা তা হারায় তারাই ভরিয়ে তুলেছে সাড়ায় হৃদয়-বিল। তারাই এসেছে মিছিলে, আজকে চলে মিছিল।।
জ্ঞান উৎপাদন আর চর্চা ছাড়াও বিশ্ববিদ্যালয়ের আরো ঐতিহাসিক কিছু গুরুত্ব আছে। বিশ্ববিদ্যালয় 'আমি' আইডেন্টি থেকে 'আমরা' আইডেন্টিটি গঠন করার একটা জায়গা। বিশ্ববিদ্যালয় 'বিশ্ব' বিদ্যালয় তখনই হয়ে উঠে যখন সেটা অবাধ জ্ঞান আর মুক্তবুদ্ধির চর্চা, সাংস্কৃতিক আদান প্রদানের মাধ্যম হয়ে উঠতে পারে । জ্ঞানের সাথে স্বাধীনতার সম্পর্ক প্রবল। আরো প্রবল কর্তৃত্বহীনতা আর স্বেচ্ছাচারীতাহীনতা। নৈতিক খবরদারি বিশ্ববিদ্যালয় ধারণারই বাইরে৷ আমার কাছে বিশ্ববিদ্যালয় মানে আমার স্বাধীনতা, আমার বন্ধুর স্বাধীনতা, আমার বান্ধবীর স্বাধীনতা, আমার অপছন্দের লোকটার স্বাধীনতা। আমার কাছে এই স্বাধীনতাই আমি থেকে আমরা তৈরি করে। আমার কাছে এই স্বাধীনতাই আমাদের মাঝের দূরত্ব হ্রাস করে। এই স্বাধীনতাই আমাদের শেখাবে, "হাল ছেড়ো না বন্ধু, বরং কন্ঠ ছাড়ো জোরে দেখা হবে তোমায় আমায় অন্য গানের ভোরে!"
এই লিখাটা আমার খুব প্রিয় একটা লিখা। লিখাটার অনেক খুঁত৷ কিন্তু এটা তৈরি করতে গিয়ে দিনের পর দিন পদার্থবিজ্ঞানের ফিলোসফি নিয়ে পড়ার সময় যে মজাটা পাইসি সেটা অসাধারণ এক অভিজ্ঞতা। আমি কখনোই ফিজিক্স-ফিলোসফিকে আলাদা করে দেখি নাই৷ আমার মতে, ভালো ফিলোসফার হওয়া ব্যতীত ভালো ফিজিসিস্ট হওয়া সম্ভব না!
বাংলাদেশ চিরকালই মধ্যসত্ত্বভোগীদের দেশ। যেদিন ধানের ন্যায্য দাম কৃষক পাচ্ছিল না সেদিনও বিরাট লাভে ছিল এই মধ্যসত্ত্বভোগীরা। আজকে পেঁয়াজের দাম আকাশচুম্বী! সেদিনও দাম পাবে না কৃষক। কৃষক-ক্রেতা বান্ধব অর্থনীতি না হয়ে মধ্যসত্ত্বভোগী-বান্ধব অর্থনীতি দুর্ভিক্ষ, দ্রব্যমূল্যের আকাশচুম্বী দামবৃদ্ধির দিকেই চালিত করে। আজকে সেটা পেঁয়াজ, কালকে চাল, ডাল যেকোনো কিছু হবে৷ পেঁয়াজ ছাড়া তরকারি এজন্য সলুশন না! 
রেল দুর্ঘটনায় নিহতদের পরিবারে ১ লাখ টাকা করে দেয়ার আশ্বাস/প্রতিশ্রুতি/ঘোষণা দেয়া হয়েছে৷ আবারও আমার মনে পুরানো প্রশ্ন জাগে, এই জীবনের দাম আসলে কিসের ভিত্তিতে নির্ধারণ করা হয়, কার নির্ধারণ করে? দাম নির্ধারণ করা হয় সাধারণত প্রোডাক্টের। মানুষের/অন্য কোনো প্রাণীর জীবন কি প্রোডাক্ট? কেউ মরলে এক কোটি পায়, কেউ মরলে পঞ্চাশ লাখ, কেউ মরলে এক লাখ। তার মানে বিভাজনের এ দুনিয়ায়, মৃত্যুরও বিভাজন আছে। মেধাবী মৃত্যু, অমেধাবী মৃত্যু এ ধরনের শ্রেণি বিভাগ আছে। কিন্তু দাম দিয়ে জীবনের ঋণ কিভাবে শোধায়? ফ্লাইওভার বানিয়ে রক্তের দাগ কিভাবে শুকায়? যারা এ দাম নির্ধারণ করে তারা কি কখনো রেল, বাস, সড়ক দুর্ঘটনায় মরে? নাকি তাদের ' ভি আই পি জীবন ' প্রাইভেট ট্রান্সপোর্টে বাইপাশ রাস্তা দিয়ে কেটে পড়ে, বিমানের আরামদায়ক কেদারায় তাদের যাত্রা হয়?
বাংলাদেশে এখনো পর্যন্ত হুমায়ূন আহমেদের সঠিক পর্যালোচনা যদি কেউ শুরু করে থাকেন তিনি হচ্ছেন মোহাম্মদ আজম। মোহাম্মদ আজম যেভাবে হুমায়ূনকে ব্যবচ্ছেদ করেছেন সেভাবে কেউ এখনো পর্যন্ত করে নি। আজম এই জায়গায় পথিকৃৎ হয়ে থাকবেন! 
সুন্দরবন বারবার আমাদের রক্ষা করে আসছে। আর আমরা কি করছি? নেতা অভিনেতার রঙ্গমঞ্চ করে কিভাবে সুন্দরবন ধ্বংস করা যায় তার আয়োজন করছি। প্রকৃতি তার প্রতি বিরূপ আচরণ সহ্য করে না৷ সুন্দরবনও করবে না৷ আমাদের একত্রিত হতে হবে সুন্দরবনকে বাঁচানোর জন্য। সুন্দরবন না বাঁচলে হয়তো অন্য কোনো ঘূর্ণিঝড় এসে আমাদেরকে ধ্বংস করে যাবে৷ সুন্দরবন না বাঁচলে বাংলার মানুষ ও বাঁচবে না৷ তাই আসুন, সুন্দরবনকে বাঁচাই।
ক্যারেক্টার এসাসিনেশন এবং কারো ব্যক্তিগত জীবন ধরে টান দেয়া এটারও পলিটিকাল একটা গেইন আছে। আজকে যারা মিথিলা বা এরকম কারো ব্যক্তিগত জীবন নিয়ে, আরো স্পেসিফিকালি বললে যৌন জীবন নিয়ে মাতামাতি করছেন, তারাই আবার ধর্ষণের বিচার চাচ্ছেন। এটা পিওর হিপোক্রেসি। বাংলাদেশের বিদ্যমান স্বাক্ষ্য আইনের ১৫৫(৪) ধারা ধর্ষিত ব্যক্তিকে দুশ্চরিত্রা প্রমাণের একটা সুযোগ করে দেয়। তবে কি করলে একজন ব্যক্তি দুশ্চরিত্র হবে সেটা উল্লেখ নাই আইনে। যে পলিটিকাল গেইনটার কথা বলছিলাম, সেটা এখানেই। এই যে ক্যারেক্টার এসাসিনেশনের মতো ঘটনা, পূর্ববর্তী জীবন নিয়ে আলাপ এগুলা মূলত কাউকে দুশ্চরিত্র প্রমাণ করার বিষয়টাকেই উসকে দেয়। মিডিয়া ট্রায়াল বা পাবলিক ট্রায়ালগুলো মূলত এই ক্যারেক্টার এসাসিনেশনের মাধ্যমেই হয়। ক্রাইম আর সোশালি অকওয়ার্ড থিংকে গুলিয়ে ফেলা হয় এখানেই। অতএব ডোন্ট বী এ স্টুপিড! বী স্মার্ট এনাফ টু আন্ডারস্ট্যান্ড হোয়াট ইজ রাইট, হোয়াট ইজ রং৷
দুটো ভালো খবর আর একটা খারাপ খবর নিউজফীডে ঘুরছে। ভালো খবর দুটো হল, প্রথমটা নোয়াখালি বিজ্ঞান ও প্রযুক্তি বিশ্ববিদ্যালয়ের ভর্তিচ্ছু পরীক্ষার্থীদের ভোগান্তি হ্রাসের জন্য প্রায় এক লক্ষ মানুষের খাবার আর থাকার জায়গা ব্যবস্থা করে নোয়াখালিবাসী। দ্বিতীয়টা আহসানুল্লাহ বিজ্ঞান ও প্রযুক্তি বিশ্ববিদ্যালয়ের। অস্টের ছেলেপেলে আন্দোলন করে, গান গেয়ে বিজয়ী হয়েছে। তাদের ন্যায্য দাবীর আন্দোলনটাকে এর চেয়ে সুন্দরভাবে সাজানো সম্ভব ছিল না। এবারে আসি খারাপ খবরটায়। ঢাকা রেসিডেন্সিয়াল মডেল স্কুলের ক্লাস নাইনের শিক্ষার্থী নাইমুল রাহাত আবরারের বৈদ্যুতিক শকে মৃত্যু। এক আবরারের লাশের মাতম শেষ করতে পারি নি আমরা, আরেক আবরার চলে এল। অথচ কিশোর আলোর যে প্রোগ্রামে এ ঘটনা ঘটে তারা প্রায় পুরোদিন বিষয়টি গোপন রাখে, এ ঘটনার পরেও কন্সার্ট হয়। এ মৃত্যু কোনো মিডিয়া কাভারেজ ও পায় নি। এভাবে আবরাররা রোজ ঝড়ে পড়ছে। আর ঝড়ে পড়ছে নাজমারা। জীবিকা আয়ের লক্ষ্যে মধ্যপ্রাচ্যে পাড়ি জমানো শত শত নারী নির্যাতনের শিকার হচ্ছে, যৌনদাসী হয়ে থাকছে সেখানে। আর আমরা পড়ে থাকি রেমিটেন্স নিয়ে! অদ্ভুত এক দেশ!
#ডিমোটিভেশনাল_স্পিচ (নকীব স্যারের পদার্থবিজ্ঞান পড়া নিয়ে লিখাটা গতকাল দেখার পর মনে হলো দুএকটা কথা লিখি।) খুঁজলে মোটিভেশনাল স্পিকার অনেক পাওয়া যাবে। তাই আমি একটু ডিমোটিভেটই করি। পদার্থবিজ্ঞান পড়াটা আসলে বাস্তবিকে কেমন সেটা বলি। তার আগে বলে রাখি একাডেমিক বিচারে প্রচলিত গ্রেডিং সিস্টেমের হিসাবে আমি মোটেও ভালো ছাত্র না, অতএব এসব বলার পেছনে কেউ এসে রেজাল্ট জিজ্ঞেস করে ফেললে লজ্জায় পড়ে যাব! প্রত্যেকটা বিষয়ের একেকটা কোর ফিলসফির জায়গা থাকে। পদার্থবিজ্ঞানের ক্ষেত্রেও তাই। পদার্থবিজ্ঞান ভালোভাবে পড়তে দুটি জিনিস খুবই গুরুত্বপূর্ণ। প্রথমটা গণিত আর দ্বিতীয়টা দর্শন। প্রথমটা ছাড়া পদার্থবিজ্ঞানে ঢুকতে পারবেন না, দ্বিতীয়টা ছাড়া ঢুকে যাওয়ার পর কি করবেন সেটা বুঝবেন না। পদার্থবিজ্ঞানের কোর দর্শনের জায়গাটা হচ্ছে কী এবং কেন প্রশ্ন করা। অতএব, বুঝতেই পারছেন পদার্থবিজ্ঞানের শিক্ষার্থী হওয়ার সর্বপ্রথম শর্তটা এই প্রশ্ন করতে চাওয়াটা, প্রশ্ন করার আগ্রহটা। এটা নিজ থেকে তৈরি হতে হয়। এই প্রশ্ন করতে না চাইলে, আগ্রহ না থাকলে, স্রেফ মুখস্ত করতে চাইলে পদার্থবিজ্ঞান আপনাকে হতাশা ছাড়া কিছু দিবে না। দর্শনের কথাটা আপাতত একপাশেই রাখি। এ নিয়ে একটা গোটা লিখা লিখে ফেলেছিলাম। যাই হোক, যারা পপুলার সাইন্স বা সাইন্স ফিকশন পড়ে, মুভি দেখে পদার্থবিজ্ঞান পড়তে আসে, তাদের হতাশাটা সবচেয়ে বেশি৷ ইন্টারস্টেলার মুভি দেখে, বা মিশিও কাকুর ইউটিউবে পপ সাইন্সের ভিডিও দেখে ফিজিক্স পড়তে আসাটা পিওর বোকামি। আদতে ফিজিক্স অন্যরকম৷ অন্তত একাডেমিক ফিজিক্স। ফিজিক্স পড়া শুরু করতে ব্ল্যাক হোল, স্ট্রিং থিওরি নিয়ে লাফালাফির দরকার আছে বলে আমি মনে করি না। অন্তত ব্যাসিক জায়গাটা বুঝতে পারাটা হলো বুদ্ধিমানের কাজ। নিউটনের সূত্রগুলা কিভাবে কাজ করে, ঘর্ষণ বল কি এগুলা বুঝতে পারাটা মেইন। ফিজিক্সের ফাউন্ডেশনটা তাই বেশি গুরুত্বপূর্ণ! ঢাউস সাইজের এস্ট্রোনমি কিংবা জেনারেল রিলেটিভিটির বই পড়তে বসার চেয়ে ব্যাসিক নিউটিয়ান মেকানিক্স পড়ার আগ্রহ তৈরি হওয়াটা গুরুত্বপূর্ণ। আর যদি এসবে আপনার নাক সিঁটকায়, তবে একাডেমিকভাবে ফিজিক্স না পড়াটাই আমি সাজেস্ট করব। অন্য কোনো ডিসিপ্লিন থেকে পড়েও আপনি ফিজিক্স নিয়ে জানতে পারবেন। ইন্টারনেটের দুনিয়ায় এটা কঠিন কোনো কাজ না। যদি কেউ এস্ট্রোনট হওয়ার স্বপ্ন মাথায় নিয়ে ফিজিক্স গ্র‍্যাজুয়েট হতে আসে তাকে পদে পদে হতাশ হতে হবে৷ ফিজিক্স গ্র‍্যাজুয়েট হতে এত বড় স্বপ্ন লাগে না। বরং বড় স্বপ্ন ইমাজিনেশনে বাধা তৈরি করে। কেন একটু ব্যাখ্যা করি। ফিজিক্স গ্র‍্যাজুয়েট হতে আসলে আপনাকে ব্ল্যাক হোলের ঐ মনোরম সুন্দর ছবি(আসলে ডেটার সিমুলেটেড ফর্ম) দেখানো হবে। ব্ল্যাক হোলের খাটাশ ধরনের অংকগুলা করতে হবে। আপনি যেই ছবি দেখে কল্পনায় মঙ্গল গ্রহে চলে যান সেটা আপনাকে ফিজিক্স গ্র‍্যাজুয়েশনে মঙ্গল থেকে সোজা ধপাস করে মাটিতে ফেলে দিবে। তাও আবার গ্র‍্যাভিটেশনাল এক্সিলারেশন সহ। যাই হোক ব্ল্যাক হোলের খাটাশ অংক তো অনেক পরের কথা প্রথম বর্ষ ফিজিক্স পার করতেই আপনাকে ওয়েভের ত্যানাপ্যাঁচানো ফর্ম নিয়ে ভাবতে হবে। ভাবতে ভাবতে একটা সময় এটাও মনে হতে পারে আমি আসলে কি পড়ছি! প্রপার্টিজ অব ম্যাটার পড়ে আপনার মনে হতেই পারে "ধুর, এটার জন্য ফিজিক্স পড়তে আসছি?" এরপর দ্বিতীয় বর্ষে অপটিক্স, স্ট্যাটিস্টিকাল মেকানিক্স, থার্মোডায়নামিক্স। কোনোটাই আপনাকে এস্ট্রোনট বানাবে না৷ কোনোটাই আপনাকে ব্ল্যাক হোলের সুন্দর ছবিটার দিকে নিয়ে যাবে না। দিবে ইয়া বড় বড় ক্যালকুলেশন। ততক্ষণ পর্যন্ত ঠিকই আছে যতক্ষণ না কোয়ান্টাম মেকানিক্স আসছে। একবার কোয়ান্টাম মেকানিক্স আর ইলেকট্রোডায়নামিক্স আসলে আপনাকে বাস্তব দুনিয়ায় কম, কল্পনায় বেশি থাকতে হবে। এটা কেন এভাবে আসল এটা ভাবতে ভাবতে এক সময় হুট করে ভাবনা আসবে " এটা আসলে কি? সেটাই ত বুঝি নাই"। এরপরে বিদঘুটে ধরনের সলিড স্টেট ফিজিক্স। আজব আজব সব ক্যালকুলেশন থেকে ধরে আজব আজব সব ক্রিস্টালের গঠন। নিউক্লিয়ার ফিজিক্সে গিয়ে নিজের লিখা নিজে না বুঝতে পারেন অনেক সময়। এভাবে অদ্ভুত সব ভুতুড়ে অংকই আপনাকে চার বছর করে যেতে হবে। মোটিভেশনাল স্পিকার থেকে ফিজিক্স হেন ফিজিক্স তেন, ফিজিক্স পড়ে এই হবে সেই হবে শোনার আগে তাকে জিজ্ঞেস করে নেন চারবছরে আপনাকে কি কি পড়ানো হবে। সেগুলোতে যদি আগ্রহ থাকে আসেন ফিজিক্সের এই কঠিন রাস্তায়। কিন্তু যদি না থাকে তবে চারটা বছর নিজের চুল নিজে ছিড়বেন(যদি না মুখস্ত বিদ্যা ভালো না থাকে)। এতসব কথার একটাই মূল পয়েন্ট রিয়েল লাইফ ফিজিক্স অনেক কঠিন। এনিমেটেড ভিডিওটার মতো এত আকর্ষণীয় ও না, বিবর্ণ! অতএব চল্লিশ বছর বয়সে এস্ট্রোনট হবেন এ স্বপ্ন নিয়ে না এসে চার বছরে এসে এই বিদঘুটে বাস্তবতার মধ্যে ফিজিক্সের সৌন্দর্য বের করার স্বপ্ন যদি দেখতে পারেন তাইলে এই লাইনে আসেন। গ্যারান্টি দিয়ে বলতে পারি, অনেক মজা পাবেন তখন। আর যদি ফিজিক্স নিয়ে মনের মধ্যে ফ্যান্টাসি কাজ করে, তাইলে অন্য কোনো ডিসিপ্লিনে পড়াশুনা করেন, সাথে নেট থেকে ফ্যান্টাসিওয়ালা ফিজিক্সগুলা পড়ে নিতে পারেন। কারণ, রিয়েল লাইফ ফিজিক্সে আপনি ফ্যান্টাসির জায়গা এবং সুযোগ কোনোটাই পাবেন না। এরপর ও যদি ফিজিক্স পড়তে ইচ্ছা করে, বুঝে নেবেন আপনি বেশ ক্ষ্যাপাটে আর ঘাড়ত্যাড়া ধরনের লোক। এই ক্ষ্যাপাটে লোকগুলাই ফিজিক্স নিয়ে পড়ে থাকে! 
