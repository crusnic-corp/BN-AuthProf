মিথ্যে গপ্পোঃ বিপদজনক সেক্রেটারি। একবার এক শহরে অনেক বড় জ্ঞানীর আগমন ঘটেছিলো। তার অনেক বড় বড় ডিগ্রী ছিলো। সে শহরে এসেছিলো মানুষকে সুশিক্ষায় শিক্ষিত করতে, আদব কায়দা শিখাতে এবং তিনি যেখান থেকে জ্ঞান অর্জন করেছেন সেখানকার শাসকদের সুনাম প্রতিষ্ঠা করতে। সে অল্প দিনেই জনগনের মধ্যে আস্থা ও জনপ্রিয়তা অর্জন করেছিলো। তার এই লক্ষ্য প্রতিষ্ঠা করতে সে বিরাট একটি বইও লিখে ফেলেন এর পাশাপাশি সোসাল মিডিয়ায় শাসকের গুনগান করা ও যারা শাসকের উপর নাখোশ তাদের নসিহত করে যেতে লাগলেন। বইটি তার প্রিয় ছাত্রদের প্রচারনায় ভালোই বাজার পেয়েছিলো, তার ছাত্র ও অনুসারীরা কথায় কথায় তার বইয়ের রেফারেন্স দিতো। কিন্তু একদিন এক অঘটন ঘটলো। কোন এক নাদান সোস্যাল মিডিয়ায় পোস্ট করলো যে এই ডক্টরেট বুদ্ধিজীবীর বইটির অনেকাংশই কপি পেষ্ট করা! এই পোষ্ট হওয়ার পর থেকে তার অনুসারী এবং তার অপছন্দের লোকদের মধ্য খুব ফেবু যুদ্ধ শুরু হয়েছিলো। এই যুদ্ধ দেখে অনেক সচেতন পাঠকেরই কৌতুহল জাগলো এবং তারাও বইটি সংগ্রহ করে দেখতে পেলো ঠিকইত, সেতো দেখি প্লেটো, এরিস্টটল, সলিমুল্লাহ এদের কথাগুলো বিভিন্ন স্থানে হবহু কপি পেষ্ট করেছে কিন্তু তাদের নাম দেয়নি। তারাও চুরি করার জন্য ঐ বুদ্ধিজীবীর কাছে জবাবদিহিতা চাইলে সে পুরোটাই অস্বীকার করে বসলো! যা শুনে শিক্ষিতমহল অবাক আশ্চর্য হয়ে পড়লো যখন দেখলো তার অনুসারীরাও তার চুরির পক্ষে সাফাই গাইছে। তাঁর কাছ থেকেতো ছেলেমেয়েরা মিথ্যা অহংকার ছাড়া কিছুই শিখবে না। যাঁরা এই বুদ্ধিজীবীর বিপক্ষে কথা বলছিলো তাদের হৃদয়েও একটা প্রশ্ন খচখচ করছিল যে এতো বড় জ্ঞানী মানুষের এতবড় ত্রুটি কীভাবে করা সম্ভব হলো, তারা এটাও বুঝছে যে দোষ স্বীকার করলে দুনিয়াতে আর তাঁর ইজ্জত থাকবে না। তারপরেও কৌতুহল মিটাতে তাঁরা গোয়েন্দাগিরীতে নেমে যা অনুধাবন করলো তা হচ্ছে এই গুনীজনের এক সেক্রটারি ছিলো, বই ও শিক্ষা সংক্রান্ত সকল কাজ এই সেক্রটারীর মাধ্যমেই করে থাকতো, অবশ্য বই করার পিছনে এখন এত সময়ই তিনি পাবেন কোথায়? সেক্রেটারি যেটা করেছে তাহলো বইটি করতে সহজ করার লক্ষ্যে যেসব বইয়ের টেক্সকপি অনলাইনে পেয়েছে তাই কপি মেরে দিয়েছে, কিছু নিজেই অন্যবই থেকে হুবহু টাইপ করেছে ফলে বিভিন্ন দার্শনিকদের মতামতের সমন্বয়ে একটা বিরাট মূল্যবান বইয়ে পরিণত হয়েছে। সেক্রেটারির উপর আস্থা রাকতে যেয়ে এমন বিপদে পড়বে তা তিনি এতো শিক্ষিত হয়েও বুঝতে পারেননি। লেখা চুরি করা সংক্রান্ত পোষ্ট প্রকাশ হওয়ার পর থেকেই সেক্রেটারি গায়েব, খবর নিয়ে জানা গেলো সে ডক্টরেট করার জন্য গুরু যেখান থেকে পাশ করেছিলো সেখানেই ভর্তি হয়েছে। এদিকে লাজ শরমের মাথা খেয়েও বুদ্ধিজীবী নির্দিধায় জনগনকে এখনো নসিহত করে যাচ্ছে তার প্রিয় ছাত্ররাও তাঁকে আগলে রেখেছে যেনো একবার হলেও গুরুর সেক্রেটারি হওয়া যায়।
পাশন্ড-পাপিষ্ট-খুনি-বর্বর হাজ্জাজ ইবনে ইউসুফও শোকরিয়া নামাজ আদায় করেছিলো আর তার সঙ্গিরা তাকবির ধ্বনি দিয়ে ছিলো কাবাশরীফ ধ্বংস ও রাসূলুল্লাহ সা. এর সাহাবি আবদুল্লাহ ইবনে যোবায়ের রা. কে হত্যা করার পর। অতিতের এইসব ঘটনা থেকে বর্তমানে আমরাদের জন্য যে শিক্ষা রয়েছে তা কজনই বা অনুধাবন করতে পারি? আমার উপরোক্ত কথায় কষ্ট পেয়ে ভুলেও কেউ আবার ঐ খুনিটার প্রতি সমবেদনা জানাতে যাবেন না দয়া করে। বিস্তারিত জানতে ইতিহাস ঘেঁটে নিতে পারেন।
মাদারীপুরের সন্তান কবি ও কথা সাহিত্যিক, কয়েকটি গ্রন্থের প্রণেতা কাজী সাইফুল ইসলামের সাথে ২০২১ সালের প্রথম দিনটির সাক্ষাৎ হলো সীরাত গ্রন্থ মুয়াল মুস্তফা বিতরণের মধ্যে দিয়ে তাঁর নিজের ব্যক্তিগত পাঠাগারে। তিনি মাদারীপুরের কিশোর, তরুন প্রজন্মের মাঝে বই পড়ার প্রতি আগ্রহ সৃষ্টি এবং বই তাদের হাতের নাগালে পৌঁছে দিতে বাসার ছাদে এই ব্যক্তিগত পাঠাগারটি প্রতিষ্ঠা করেছেন। ছোট এই পাঠাগারটি খুব শীঘ্রই মহীরুহ আকার ধারণ করবে এবং পাঠক সমাবেশে গ্রন্থাগারটি গমগম করবে এই প্রতাাশা করি পাশাপাশি পাঠকদের আগ্রহ এবং সংখ্যা বৃদ্ধি পেলে মাদারীপুরের প্রতিটি জনসমাগম এলাকায় স্ট্রিট লাইব্রেরী করারও উদ্যোগ নেয়া হবে ইনশাআল্লাহ। মাদারীপুর শহরের কিশোর তরুণ প্রজন্মের প্রতি আহ্বান থাকবে আড়িয়াল খাঁ নদীর তীর ঘেঁষে এবং দরগা শরীফ মাঝার রোডের কাজি বাড়িতে প্রকৃতির সানিধ্যে স্থাপিত এই পাঠাগারটির সদস্য হয়ে নিজেকে সচেতন নাগরিক হিসেবে প্রস্তুত হওয়ার জন্য।
বই নিয়ে আলোচনা: উম্মুল মুমিনিন বছরের শেষ সপ্তাহে ছবিতে দেয়া তিনটি বই পড়া সুযোগ হয়েছে। বই তিনটি রাসূলুল্লাহ সা. এর প্রিয়তম সহধর্মীনিদের জীবনী নিয়ে। আমাদের প্রাণপ্রিয় নবী আল্লাহর রাসূল হযরত মুহাম্মাদ সা. এর প্রিয়তমা বা সহধর্মীনিদের জীবনী সংক্ষিপে হলেও কেন জানা দরকার বা অধ্যয়ণ করা দরকার প্রত্যেক বিশ্বাসী মুসলমানদের? উম্মুল মুমিনিনদের সাংসারিক জীবনে প্রেম-রোমান্টিকতা-ভালোবাসা, সুখ-দু:খ, হাসি-কান্না-বেদনা, রাগ-অনুরাগের সম্মিলনে রাসূল সা. কীভাবে সংসার জীবন যাপন করেছেন এবং আমাদের জন্য কী কী শিক্ষিনীয় বিষয় রেখে গেছেন তা জানতে হলে উম্মুল মুমিনিনদের জীবনী পাঠ করা আবশ্যক। হযরত মুহাম্মদ সা. শুধু আল্লাহর নবীই ছিলেন না ছিলেন দুনিয়ার সর্বোত্তম ও শ্রেষ্ঠতম গুণাবলীসম্পন্ন মানুষ। রাসূল সা. কে সবচেয়ে কাছ থেকে দেখেছেন তাঁর সহধর্মিনীরা এবং এরমাধ্যমে শুধু মুমিনদের মাই নয় শিক্ষক হিসেবে দায়িত্ব পালন করেছেন। সাধারণত আমাদের উপমহাদেশে রাসূলুল্লাহ সা. কে অনেক সময় অতিমানবীয় ভাবে উপস্থাপণ করা হয় যদিও আমরা সীরাত থেকে জানতে পারি রাসূলুল্লাহ সা. এর পুরো জীবন ও সংগ্রামের বর্ণনা। উল্লেখিত তিনটি বইয়ে গুরুত্বপূর্ন আলোচনা তুলে ধরেছেন যেমন হযরত আয়েশা রা. এর বিবাহের বয়স নিয়ে, তার উপর অপবাদ নিয়ে এবং আরো বিভিন্ন গুরুত্বপূর্ণ বিষয়। বিশেষ করে ইয়াসির ক্কাদির এর লেকচার সিরিজটি ইতিহাস পাঠের অভিজ্ঞতাই পরিবর্তন করে দিবে পাঠকদের। পাঠকদের নতুন করে নতুন ভাবে সীরাত পাঠের সাথে পরিচয় করিয়ে দিবে। উম্মুল মুমিনিনদের জীবনী আলোচনা করতে যেয়ে ইতিহাসে বিভিন্ন অসঙ্গতি, বিভিন্ন বিষয়ে বর্তমান স্কলারদের হিন্যমনতা দেখা যায় তার সমালোচনা করেছেন এবং যথাপযুক্ত উত্তরও কুরআন ও সুন্নাহ থেকে প্রয়োগ করেছেন এবং ক্ষেত্রবিশেষে নিজের মতামতও প্রকাশ করেছেন। একই মলাটে সকল উম্মুল মুমিনিন এর সংক্ষিপ্ত জীবনী, আলোচনা, পর্যালোচনা, বিশ্লেষণ চমৎকারভাবে বর্তমান সচেতন শিক্ষিত মুসলিমদের নিকট উপস্থাপন করেছেন। উম্মুল মুমিনিনদের নামগুলো আমি পাঠকদের সাথে শেয়ার করছি, যারা আগ্রহী তারা এই বইগুলো সংগ্রহ করে পড়তে পারেন পাশাপাশি কথা সাহিত্যিক সালাউদ্দিন জাহাঙ্গিরের উম্মুল মুমিনিনদের নিয়ে প্রিয়তো বইটিও সংগ্রহ করে পড়তে পারেন।
ছোট গল্প: গল্পে গল্পে ডাক্তারি । সারা সন্ধ্যা ছেলে-মেয়ে দুজনকে পাহাড়া দিয়ে অপেক্ষায় আছি কখন ডাক্তার দেখিয়ে গিন্নী বাসায় ফিরে কিছু নাস্তা-পানির ব্যবস্থা করবে। বাচ্চাদের মা ডাক্তারের কাছে গিয়েছে গাইনি চিকিৎসা সংক্রান্ত ব্যপারে। ডাক্তারের কাছ থেকে ফিরেই সে বলতে লাগলো এতো মাসায়ালা মাসায়েল দাও, তা এই সমস্যার সহজ সমাধান দিতে পারো না? আমি বললাম কী সমস্যা? সে বললো ডাক্তার গাইনি চিকিৎসা করতে যেয়ে যেখানে দেখার দেখেছে যেখানে স্পর্শ করার করেছে যে কোন ইনফেকশন হয়েছে কি-না, এর ফলে গোসল করা বাধ্যতামূলক হয়ে গিয়েছে পবিত্র হওয়ার জন্য। এখন নামাজ পড়তে হবে কিন্তু শীতের রাতে গোসল করা কী কষ্টের! আমি বললাম মাসায়েল কি আমি বানাই? আর যদি এমন অবস্থা হয় যে গোসল করতে যেয়ে মারাত্মক অসুস্থ বা মারা যাবে তাহলে তায়াম্মুম করলেইতো হয়। আর যে ইবাদত করতে যত কষ্ট বেশী তার ফযিলতও কিন্তু তত বেশী। তাওতো তোমার সৌভাগ্য, যে মহিলা ডাক্তার পেয়েছো, তা না হলে পুরুষ ডাক্তারকে দিয়ে সব দেখিয়ে আর হাতিয়ে আসতে হতো। মহিলা ডাক্তারের অভাবে কত মা-বোন-স্ত্রী বিনা চিকিৎসায় মারা গিয়েছে শুধু মুরব্বিদের প্রজ্ঞাহীনতার কারনে। তারা যদি শুধু কুরআন-হাদিস-মাসায়ালা হিফজ করানোর পিছনে সময় দেয়ার পাশাপাশি এর শিক্ষাগুলো যথাযথ বাস্তবায়ন করা এবং ঘরের মেয়ে সন্তানদের ও সমাজের মেয়ে সন্তানদের ডাক্তারি পরানোর উদ্যোগ নিতো উৎসাহ দিতো, তা হলে এখন হয়তো অনেক দক্ষ দ্বীনি মহিলা ডাক্তার পেতাম আমরা। অথচ রাসূলুল্লাহ সা. এর সহধর্মিনী হযরত আয়শা রা. কিন্তু ঘরের কাজের পাশাপাশি চিকিৎসা বিদ্যায় দক্ষতা অর্জন করেছিলেন এবং চিকিৎসাও দিতেন। রাসূলুল্লাহ সা. কী তাকে চিকিৎসা বিদ্যা শিখতে নিষেধ করেছিলেন? রাসূলুল্লাহ সা. এর অনুপস্থিতিতে কিছু কিছু ফিকহী বিষয়ে সাহাবিরা রাসূলুল্লাহ সা. এর সহধর্মিনীদের উপর পুরোপুরী নির্ভরশীল ছিলেন। এতো প্যাচাল শুনে স্ত্রী বলে উঠলো, তাহলে আমাদের সমাজে ধর্মিয় মহলে মেয়েদেরকে শুধু রান্নাবাড়া ও সন্তান বড় করার কাজকেই গুরুত্ব দেয়া হয় কেন শুধু? ধর্মের ব্যপারে যাদের গরজ কম তাদেরই কেন মেয়েদের পড়ালেখা,ডাক্তার-ইঞ্জিনিয়ার বানানোর তাগাদা? সমস্যা কোথায়? আমি আর কী বলবো, সমস্যাতো কিছুটা না পুরোটাই আছে কিন্তু এটা কাটিয়ে উঠা যেতো যদি আমাদের পূর্বববর্তী মুরব্বিরা হিনমন্যতায় না ভুগতো সকল প্রকার বুদ্ধিভিত্তিক ক্ষমতা হারিয়ে। যাই হউক দেরীতে হলেও জ্ঞানী মুরব্বীরা এখন ঠিকই তাদের অভাবগুলো বুঝতে পারছেন এবং মেয়েদের ডাক্তার বানানোর গুরুত্ব বিভিন্ন ওয়াজে তুলে ধরার চেষ্টা করছেন। আর অন্যর দোষ ত্রুটি খুঁজে আর কী হবে, দেখি তুমি তোমার মেয়েকে ডাক্তার আর ছেলেকে হাফেজ বানানোর জন্য কী করতে পারো? স্ত্রী আমার গর্বের সাথেই বলে উঠলো, আল্লাহ যদি চান নিশ্চই আমি আমার মেয়েকে ডাক্তার এবং ছেলেকে কুরআনের হাফেজ বানানোর জন্য যথাযথ শ্রম দিয়ে যাবো। ইনশাআল্লাহ। (তিন লাইনে বা তিন শব্দে গল্প তৈরী করতে পারিনি) (২১ ডিসেম্বর ২০২০)
মাত্র বইটি পড়া শেষ হলো। বইটি পড়া শেষে মাথা তালগোল পাকানো অবস্থা। বইটিতে আলোচনা করা হয়েছে অর্থনৈতিক ব্যবস্থা আদ্য ইসলামি হতে পারে কিনা, যারা এই লক্ষ্যে কাজ করছে তাদের কাজ ইসলামি কিনা এবং তাদের কর্মকান্ডের সমালোচনা ও তাদের কাজকে ইসলামি পতিতালয়ের সাথে তুলনাসহ আরো অনেক ইনফরমেটিভ তথ্যমালা। প্রথম ১০০ পৃষ্ঠা মনোযোগ দিয়েই পড়তে পেরেছি কিন্তু বাকিটুকুতে আর তেমন কৌতুহল থাকেনি শুরুর মতো তাই কোনরকম ভাসাভাসা ভাবে বইটি পড়া শেষ করেছি। বইটির সমালোচনা করার যোগ্যতা থাকলে চেষ্টা করতাম কেননা সমালোচনা করার অনেক উপাদান বইটিতে রয়েছে আবার কিছু সতর্কতা ও যুক্তিমূলক কথাও কম নেই। যারা বইটি পড়েছেন তারা আশাকরি পাঠ প্রতিক্রিয়া শেয়ার করবেন।
ছোট থেকে ওয়াজ নসিহত শুনে আসছি সুদ হারাম, নিষিদ্ধ, নিকৃষ্ট, ভয়ংকর। এখনো একই নসিহত শুনছি সুদের ব্যাপারে কোন প্রয়োগযোগ্য সমাধান ছাড়াই। অথচ এখন পর্যন্ত সুদি লেনদেনের বিপরীতে কোন শক্তিশালি অর্থনৈতিক প্রতিরোধ গড়ে তুলতে পারেনি। ইচ্ছায় অনিচ্ছায় আমি বা আমরা সুদের সাথে জড়িত হয়ে পড়েছি। আচ্ছা যদি আমাদের পোষাক বা অবস্থান করার স্থান যদি নোংরা দূগর্ন্ধযুক্ত হয় তাহলে, আমাদের প্রার্থনা কী গ্রহণযোগ্য হবে, যেখানে দূর্গন্ধমুক্ত হওয়ার সুযোগ আছে? যদি তা গ্রহনযোগ্য নাই হয়ে থাকে তাহলে যেই সুদ কে মায়ের সাথে জেনা করার সমতুল্য ও নিকৃষ্ট ঘোষনা করা হয়েছে, সেখানে সুগন্ধযুক্ত পোষাক, আতর, পাগরি, দুব্বা পরেও প্রার্থণা করলে তা কতটুকু গ্রহণযোগ্য হবে? যারা ওয়াজ নসিহত করছেন তারা কি নিজেরা প্রচেষ্টা করছেন সুদমুক্ত অর্থনীতি গড়ার জন্য? যদি করে থাকে তাহলে কেন সফল হচ্ছে না? কী এমন ঘাপলা আছে যা ৯০% মুসলিম সম্প্রদায়ের হৃদয়ের গহীনে সঠিক বুঝ প্রবেশ করতে পারছে না। যতক্ষন পর্যন্ত মুসলিম সম্প্রদায় বৃহৎ আকারে বায়তুল মাল গঠন ও নিজেদের বৃহৎ মূলধন গঠন করতে না পারবে ততক্ষন পর্যন্ত সুদ থেকে মুক্ত হবার কোন উপায় নেই এবং সম্ভবও না। এই সমস্যা দূর করতে সকল বিশ্বাসিদের উচিত তাদের স্বল্প পূজিগুলো একত্র করে মূলধন গঠন করা এবং সেই মূলধন দিয়ে সুদ মুক্ত ব্যাবসায় প্রতিষ্ঠায় কাজ করা। এমন একটি ক্ষুদ্র সংস্থা আমরা করতে পারি যারা অভিজ্ঞতা সম্পন্ন তাদের নিয়ে এবং এর মাধ্যমে স্বল্প আকারে সুদমুক্ত অর্থনীতি ও মূলধন গড়ার কাজ করে সেখানে আমি আপনিও শরিক হতে পারি। এতে শরিক হলে ন্যূনতম আল্লাহর নিকট এটুকু উত্তর দেয়া যাবে যে, হে আল্লাহ আমরা আমাদের অক্ষমতা সত্ত্বেও সামর্থনুযায়ী চেষ্টা করেছিলাম।
শিরকি হুজুর শিরকি হুজুর দিচ্ছে ফতোয়া, পাবে মিষ্টি হালুয়া। কদিন পরে আসবে আবার নতুন ফতোয়া। সম্মাানিতর মূর্তিকে (ভাস্কর্য) দিতে হবে ছ্যালুট না দিলে, মান ইজ্জত অর্থ হবে সব লুট। ছ্যালুট আর সালাম তাও বানাবে ভিন্ন জিনিস বুঝছে না কেউ, ঈমান ছিন্ন হচ্ছে অহর্নিশ। বিকল্প কত পথ ছিলো, করতে যে সম্মাান বাচঁতো অনেক অর্থ, মান ও তাওহীদি ঈমান। প্রতি ওয়াক্তে দোয়া করা, সাথে দান সদকা এতেই না সম্মাানিতর হতো অনেক ফায়দা। এই সুযোগে দেখাচ্ছে কেউ অর্থ লুটের কায়দা। (০৪ ডিসেম্বর ২০২০)
আমার বইপড়া – নভেম্বর-২০২০ পরিকল্পনা ছিলো মাত্র পাচঁটার বেশী বই পড়বো না এখন থেকে তারপরও ছোট আকারের হওয়ার কারনে আটটি বই পড়া হয়েছে এবং এর মাঝে চারটি বইই প্রজন্ম পাবলিকেশন এর । পার্মানেন্ট রেকর্ড বইটি পড়া চলছে, শেষ করতে পারিনি এখনও। বই পড়া যাই হউক যদি ব্যক্তির মধ্যে পড়া শেষ পরিবর্তন না আসে তাহলে সেই পড়া বিলাসিতা ও সময়ের অপচয় ছাড়া কিছুই না । তাই সবার এবং নিজের জন্যও পরামর্শ হলো ভাবনা জাগানিয়া বইগুলো পড়ি, ভাবনা করি এবং সেই অনুযায়ী নিজেকে ও আমাদের সমাজকে সুস্থ ও সুন্দরভাবে গড়ে তুলতে কাজ করি।
পরকালের শাস্তি মুখ চিঁড়ে এফোঁড় ওফোঁড় হবে বারে বার যারা মিথ্যাবাদি। মাথা থেঁৎলে বিচূর্ণ হবে ওদের যারা ভন্ড-জ্ঞানী। জলন্ত অগ্নিকুণ্ডে ছুড়ে ফেলা হবে যারা ব্যাভিচারিনী ও ব্যভিচারী। রক্ত-পুজের সাগরে সাতরাবে ওরা ফিরতে চাইবে তীরে পাথর মেরে দেয়া হবে বাঁধা সুদ কী আর খাবি? এসবই হবে পরকালের শাস্তি জেনেও কীভাবে পাই স্বস্তি! ভাবলেই লাগে অস্বস্তি পাপের আকার তা যেন বিশাল হস্তি! ২৬ নভেম্বর ২০২০।
