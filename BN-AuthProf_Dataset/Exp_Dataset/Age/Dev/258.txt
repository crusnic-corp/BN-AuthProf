হাতে গোনা কয়েক প্রজাতির বেজন্মা দামড়া অনুসন্ধানী সাংবাদিক রোজিনা ইসলামকে হেয় করতে ১৭৫৭ সালের ফাইল বের করে দিস্তার পর দিস্তা খেরোখাতায় ইতিহাস লিখে যাচ্ছে। কিন্তু মূল নায়িকার হাজার কোটি টাকার সম্পদের বিষয়ে একেবারেই নিশ্চুপ। সত্যবাদী কলমের শক্তি টের পেয়েছে দূর্ণীতিবাজ ঐসব কুলাঙ্গারেরা, তাইতো ওদের লাফালাফি বেশ চোখে পড়ার মতো। প্রকৃত কাহিনী ঘাটলে বেরিয়ে পড়বে আসলে ওরাই এইসব নায়িকার হাজার ঘটনার মূলতঃ প্রধান সহযোগী নায়ক।
ভালোবাসায়, শ্রদ্ধায়, পরিপূর্ণতায়- কেঁদে গেলেন, কাঁদিয়েও গেলেন-Crown of Creation. -------------------------------------------------- প্রজাতন্ত্রের বেতনভূক কর্মচারীর দায়িত্ব হিসেবে ইতিহাস ঐতিহ্যের ভেড়ামারায় এসেছিলেন উপজেলা নির্বাহী কর্মকর্তা হিসেবে। দিনদিনান্তের ফাইলে সই করা উর্ধতনের নির্দেশনা অনুযায়ী কাজ করা। কিন্তু তিনি মানবিকতার অনুভূতি দিয়ে হাড়ে হাড়ে টের পেয়েছেন, যে বেতনটা তিনি নেন, সেটা আপামোর জনগণের ট্যাক্সের টাকা। তাইতো তিনি বর্ধিঞ্চু কুষ্টিয়ার ভেড়ামারা উপজেলাকে তার হারাতে বসা গৌরবকে সমুজ্জ্বল করে তুলতে দাপ্তরিক কাজের বাইরে এসে উপজেলা প্রশাসনের কর্তাব্যক্তি হয়েও নেমে এসেছিলেন জনতার কাতারে। তাদের সুখদুঃখ ভাগ করে নিতে, প্রয়োজনে তাদের পাশে দাঁড়াতে বিন্দু বিঃসর্গ সময় নেননি। একজন প্রশাসনিক কর্মকর্তা যে এতোটা মানুষের কাছাকাছি চলে আসতে পারেন সদ্য বিদায় নেয়া জনাব সোহেল মারুফ আপাতত শেষ উদাহরন। যারা তাঁর সময়কালটা নিজে দেখেছে তারা সব সময় বলবে, এখানে একজন সোহেল মারুফ নামের একজন ইউএনও ছিলেন আর যারা ভবিষ্যত প্রজন্ম বড় হয়ে জানবে এখানে একজন সোহেল মারুফ ইউএনও ছিলেন, যিনি কী না আদরে আহ্লাদে কঠোর ও নরমে মানবিকতায় ভেড়ামারা উপজেলার মানুষগুলোকে তাদের ইচ্ছাকে সম্মান জানিয়ে ভালোবাসায় জড়িয়ে রেখেছিলো। তখনই তাঁকে ওজন করা হয়ে গেছে, তিনি যখন বলেন, ‘আপনি স্যার স্যার করেন কেন?’ প্রায়শই এই ধরণের মানুষেরা তোষামোদ না পেলে কিঞ্চিত ভ্রু কুঁচকে ফেলেন সেখানে তিনি অুনরোধ করেন এগুলো না করতে। এটা তার বিশাল হৃদয়ের বিনয়ী মনোবিকাশ। অনেক নান্দনিক কাজ তিনি ভেড়ামারাতে করে গেলেন। রাষ্ট্রীয় দায়িত্বের পাশাপাশি ব্যক্তিগত উদ্যেগে ভেড়ামারাকে তিনি নতুন ভাবে সাজিয়ে পরিচিত করিয়ে গেলেন, এক অনন্য উচ্চতায়। কুষ্টিয়ার মানুষ হিসেবে তাঁকে কুষ্টিয়ার মাটিতে তাঁর পর্দাপনে হেসেছিলো আর, যাবার সময় কান্না দিয়ে বিদায় জানানো হলো, একজন প্রজাতন্ত্রের কর্মচারীর জীবনে আর কী লাগে! কান্না দিয়ে বিদায় পাওয়া মানুষেরা হয়ে থাকেন Crown of Creation. কুষ্টিয়া জেলা প্রশাসকের কার্যালয় থেকে বিদায় অনুষ্ঠান শেষে নীচে নামতেই পরিচয় হলো নবাগত ভেড়ামারা উপজেলা নির্বাহী অফিসার, সুন্দরবন বঙ্গোপসাগরের বিশালত্বের ছোঁয়া সাতক্ষীরার সন্তান স্বল্প সময়ে হৃদ্যতা দেখানো স্নিগ্ধ হাস্যজ্বল জনাব দীনেশ সরকার’র সাথে। তিনি তাঁর নিজের মতো করে আবারও ভেড়ামারার মানবিক উন্নয়নে নিজকে ব্যস্ত রাখবেন, সেটা বলাই বাহুল্য।
রাত জাগা মানুষেরা ---------------------------- স্বপ্নের শেষ আছে, মানুষের চিন্তার শেষ নেই। যে চিন্তা দিয়ে মানুষ সৃষ্টি করে চলে নতুন দিনের সোপান, সেই ক্লান্ত অবসন্ন দীপ্তিময় ঘুটঘুটে আঁধার বা জোনাক জ্বলা আলো যাই হোক রাত্রীরা হাঁটু গেড়ে বসে আফ্রোদীতির কাছে, প্রচন্ড নতজানু হয়ে। প্রসব বেদনা কেমন জানি না, রাত জাগা মানুষেরা জানে শুধু জেগে থাকার বিরামহীন সৃষ্টি সুখের উল্লাসে কাঁপানো জগত সংসারের বাইরেও একটা জীবন আছে সেটাকে দিনের প্রথম সুর্যোদয়কে সমর্পিত করে শুরু করিয়ে দেয় জীবনের প্রচলিত অংশকে। যে শ্রম দেয় দিনে সে জীবন সাজাতে, পৃথিবী রাঙ্গাতে। রাত জাগা মানুষেরা যন্ত্রণায় ক্লিষ্ট হতে হতে হতে লড়াই করে যন্ত্রণাকে সাথে নিয়ে যন্ত্রণারই বিরুদ্ধে। সৃষ্টি করে চলে জীবনের মহাসোপান। তৈরি হয় নতুন জীবনের জয়গান। এপিজে আবুল কালাম বলেছিলেন, ‘স্বপ্ন সেটা নয় যেটা তুমি ঘুমিয়ে দেখ, স্বপ্নতো সেটাই যেটা তোমাকে ঘুমাতে দেয় না।’ এই নির্ঘুম মানুষেরা সময়ের সাঁকোতে জোড়াতালি দেয় জীবনাক্ষরের আবিস্কারের নেশায় বুঁদ হয়ে। যেখানে অন্ধকার কেটে যায় মন ও মননের সামনে থেকে। ঘটে যায় ক্রমাগত শৈল্পিক দৃষ্টি নন্দন বিস্ফোরণ। ওরা ভালো থাকে না। কখনোই ভালো থাকে না। ওদের ভালো থাকতে নেই। ওরা ভালো থাকলে পৃথিবীর মানুষগুলোকে ভালো রাখবে তবে কে?
সারেগামা খ্যাত কন্ঠশিল্পী নোবেল বাংলাদেশের জনপ্রিয় গায়ক আসিফ আকবর এর গিটারটা ভেঙ্গে ফেলেছে। যে কোনো অঙ্গনে স্টাবলিশ হতে হলে কঠোর অধ্যয়ন, অনুশীলন ও ধৈর্য নিয়ে কাজের প্রতি সততা নিয়ে এগিয়ে গেলে সফলতা আসতে পারে। নোবেল সারেগামা'র মাধ্যমে যে গায়কী পরিচিতি পেয়েছেন, সম্ভবত এই পরিচিতিটা আরো দ্রুতগামী করতে চেয়েছিলেন। কলকাতা থেকে দেশে ফেরার পর নারী ঘটিত কেলেংকারির খবর বেশ চাউর হয়ে যায়। তিনি তার পরিচয়টা বোধহয় শিল্পীর চাইতে রাজনৈতিক নেতার সন্তান ও আঞ্চলিকতার পরিচয় নিয়ে সামনে হাঁটতে চেয়েছিলেন। সৃষ্টিশীল নান্দনিক কাজে শর্টকাট কোনো পথ নাই। অথচ তিনি সেই পথটাই ব্যবহার করলেন, নেতা ও আঞ্চলিকতার খুঁটির জোরে রাতারাতি খ্যাতির শীর্ষে উঠতে গিয়ে নোংরা গলির সরুপথে হাঁটতে থাকলেন। হতাশার চরম পর্যায়ে এসে চরম ক্রোধে বরেণ্য কন্ঠশিল্পী আসিফ ইকবালের গিটার আছড়ে মেরে ভেঙ্গে ফেলেন। অগ্রজের অসম্মান করে তিনি কীভাবে অনুজ হবেন!!!!
ক্ষমতার দম আছে বলুন... একজন সাংবাদিক, তাকে স্কট করে নিয়ে যাচ্ছে ক্ষমতা!!! সাগর-রুণীর চাইতে কপাল ভালো রোজিনার! ওরা সত্যিসত্যিই মেধাকে ভয় পায়, শক্তিকে নয়। তাইতো গলা চেপে ধরার সাহস দেখায়। বাকরুদ্ধ সময়ে মুখের মধ্যে জমে থাকা থুথুই এখন প্রতিবাদের ভাষা। তবে- মগজ সাহস আর মেরুদণ্ড বন্ধক রেখে দিয়ে সত্যিকারের সাংবাদিকতা বাদ দিয়ে মাঝে মধ্যে কোটি টাকার চেক দেখে টাকা ও ক্ষমতার কাছে নতজানু হয়েই তারা যার-তার লাথি ঝাটা খেতে অভ্যস্ত হয়ে পড়েছে! কিন্তু- একজনের মোবাইল ফোন আরেকজন কেড়ে নিয়ে সেই ফোনে কি ছবি তুলতে পারেনা? তাঁকে ফাঁসানোর জন্য তার ব্যাগ -এ কি অন্য কেউ কিছু রেখে দিতে পারেনা? হরহামেশাই শোনা যায় পকেটে ইয়াবা ঢুকিয়ে দিয়ে ফাঁসানোর কাহিনী। তথ্য প্রকাশ করাই সাংবাদিকের কাজ, তাদের কাছে কোনো কিছুই গোপন নয়, একমাত্র রাষ্ট্রের নিরাপত্তাজনিত বিষয় ছাড়া। যতটুকু পড়াশেনা করে জেনেছি, বৃহত্তর জনকল্যানে সাংবাদিক তাঁর রাষ্ট্রের বিরুদ্ধেও কথা বলতে বা লিখতে পারেন। সাংবাদিক কখনোই তার তথ্যের সূত্র কাউকে জানাতে বাধ্য নন। তিনি আজ হয়তো জেলে, কিন্তু চিরদিন জেলে থাকবেন না, কোনো একদিন আরো শক্তিশালী হয়ে জেল থেকে বেরুবেন। এখানে না হলেও আন্তর্জাতিকভাবে মূল্যায়িত হবেন, আমি নিশ্চিত।এই রোজিনাকে দেখে আরও অনেকেই সাংবাদিকতাকে পেশা হিসেবে বেছে নেবেন, এবং দল নিরপেক্ষ, নির্লোভ, নির্মোহ ও সাহসী সাংবাদিকতা করবেন।
কিস্তির শকুন -------------------- . পৃথিবীতে যে বদ্বীপ আছে সেই দ্বীপে গাছ আছে, ধান ক্ষেত আছে, মানুষও আছে। তবে মানুষদের অনেকেই নেই, নেই তাদের গোলার ফসল, ঘরের হাঁড়ি-বাসন, এমন কি ঘরটাও নেই। মাথার ওপর পলিথিনের আচ্ছাদন, অথবা রিলিফে পাওয়া চকচকে টিন, দুই-একটি হাঁড়িতে রিলিফের চাল-ডাল-লবণ একসঙ্গে করে ঘ্যাট বানিয়ে উদর পূর্তি। অতিমারীর কালে বাংলাদেশও মধ্যম আয়ের দেশ হলেও এখনো যে কী দুর্বিষহ জীবনের মানুষ আছে সেটা নিরাপদ ঠান্ডা হিম শীতল ঘরে বসে অনুমান করা সত্যিই কঠিন। . লন্ডন থেকে আসা টিভি সাংবাদিক মি. হেবন খুব অবাক হন, অবাক হন আফ্রিকা থেকে ছুটে আসা সাংবাদিক মি. রিচার্ডসও। শুধু আমি অবাক হইনা তেমন। অবাক হওয়ার ক্ষমতাটা আমার অনেক আগেই লোপ পেয়ে গেছে। . লন্ডনে পরিচিতদের কাছ থেকে নিয়ে আসা মি. হেবনের রিলিফের টাকাগুলো ঝড়ের মতো উড়ে যায়, চারদিকে অভাবি-ক্ষতিগ্রস্ত মানুষ, সবারই বড় দরকার। সেই ফাঁকে আমি রিলিফ ক্যাম্পের বাইরে এসে আশপাশ দেখি। টাকা বিলির বিষয়টি সমন্বয় করার কারনেই বোধহয়, সাধারণ মানুষের অনেকেই মনে করে দান করা টাকা গুলো আমার পকেট থেকেই এসেছে। তারা আমার পাশে এসে দাঁড়ায়, সুখ-দুঃখের আলাপ করে। . একজন আবেগের আতিশয্যে বলেই বসে, 'আপনারা বড় ভালো কাজ করলেন ভাইরে। এ সপ্তাহের কিস্তিটা কোত্থেকে দেব সেই চিন্তায় ছিলাম। সবাই চাল-ডাল দেয়, কেউ নগদ টাকা দেয় না। এদিকে কাজ কর্ম কিছু নাই।' . বৈশ্বিক মহামারীর এই মহা বিপদকালীন সময়েও যে কিস্তি আদায়ের কাজটি করেই যাচ্ছে এনজিও গুলো এখানে এসেই প্রথম আমি বিষয়টি সম্পর্কে জানতে পারি। তারপর একে-তাকে বারবার জিজ্ঞেস করি। গ্রামের লোকগুলো বুঝতে পারে না, টাকা দিয়ে কী করা হবে, সেটা নিয়ে আমি উদগ্রীব কেন? তারা সহজ উত্তরই দেয়, ‘কিস্তি দেব।’ আমি এবার অবাক হই। অবাক হওয়ার ক্ষমতা না থাকলেও অবাক হই। আমি জানতে পারি, . করোনাকালীণ দুঃসময়ে এই উদ্বাস্তু মানুষদের মাঝেও আশা, ব্র্যাক, গ্রামীণ ব্যাংক এর মতো বড় বড় এর মতো অন্য কিছু কিছু এনজিও এসে তাদের ব্যবসার প্যান্ডোরা বাক্স খুলে বসেছে। এখানেও চলছে সুশীল দাদন ব্যবসা। গ্রামের লোকগুলো আষ্টেপৃষ্ঠে জড়িয়ে আছে ঋণের জালে, যদিও তাদের দারিদ্র্য ঘোচানোর জন্যই এত আয়োজন, তবু তাদের দারিদ্র্য ঘোচেনা। তারা আশা-র কাছ থেকে ঋণ নিয়ে গ্রামীণের কিস্তি দেয়, গ্রামীনের ঋণ নিয়ে ব্র্যাকের কিস্তি দেয় ব্রাকের কাছ থেকে আশার কিস্তি দেয়। কিস্তি চলে দেদারছে। মানুষগুলোও হতবিহবল চোখে দেখে, এই এনজিওরা সবাই একজোট হয়ে এদের দারিদ্র্য বিমোচনের জন্য এত যে খাটাখাটনি করছে, সবটুকুই তাদের কোটি কোটি টাকার গাড়ি তারো চেয়ে আরো বেশি মূল্যের অট্টালিকা তৈরি কাজে লাগছে। আর কিস্তির চক্রে এরা ভিতের নীচে তলিয়ে যাচ্ছে। . তবু এনজিওদের পরিশ্রমে ক্লান্তি নেই, যখন পুরো বাংলাদেশ জানে এই মহাবিপর্যয়ে মানুষ গুলো সর্বহারা হয়েছে, তখনো তাদের ভ্রূক্ষেপ নেই, তারা ঠিকই এসে কিস্তির টাকার জন্য চাপ দিয়ে গেছে। কেউ কেউ এমনো ইঙ্গিত দিয়েছে, রিলিফের চকচকে টিনগুলো যেন পেরেক দিয়ে জুড়ে দেওয়া না হয়, কিস্তি না মেটাতে পারলে এসব আনকোরা টিনের মালিকতো শেষ পর্যন্ত অন্য কেউ হবে, কি দরকার খামোখা পেরেক মেরে টিন ছিদ্র করা! * 
মায়ের আস্থা ------------------ কলকাতায় আমি মেট্রো রেলের যাত্রাটা বেশ উপভোগ করি। যতদূর সম্ভব আমার যাত্রাপথটা এর মাধ্যমেই নির্ধারণ হয়ে থাকে। একেবারেই যখন বেকার হয়ে থাকি তখন এ প্রান্ত থেকে ওপ্রান্ত পর্যন্ত মিছেমিছিই ভ্রমণটা সেরে আসি। চলতি পথে এরকম একটা ভ্রমণের সময় উইলকিংসন রোড, রিভার স্ট্রিট, কালীবাড়ি মোড়—সবখানেই বিভিন্ন সময় একটা পাগলিকে দেখি। কোলে একটা শিশুসন্তান নিয়ে ঘুরে বেড়ায়। যদিও তার লাইসেন্স নাই কিন্তু সে যে বদ্ধ উন্মাদ এটা নিশ্চিত। তবুও সে বোঝে তার সন্তানের দরদ। পাগলির সন্তান পৃতিটা সকল মায়ের কথা মনে পড়ে যাবেই স্মৃতি হাতড়িয়ে । পাগলির সামনে দাঁড়িয়েই এসব ভাবছিলাম। সাহস করে এগিয়ে গেলাম পাগলির কাছে। জানতে চাইলাম এই সন্তান তাঁর কি না। উনি মাথা ঝাঁকিয়ে সম্মতি দিলেন। পাশের দোকান থেকে এক প্যাকেট বৃটানিয়া 50:50 বিস্কুট কিনে দিলাম, সাথে এক বোতল কিং ফিশার পানি। আমার দিকে ফ্যাল ফ্যাল করে তাকিয়ে রইল। মনে হচ্ছিল, পৃথিবীর সব বিস্ময় যেন তাঁর চোখে ঘূর্ণির মতো ঘুরছে। আমার দেয়া বিস্কুট পাগলি প্রথমে নিজে খেয়ে দেখলো; তারপর তার সন্তানের মুখে দিলো। একেই বলে বিশ্বাস! মায়ের আস্থা।
কথা কিন্তু খোলাখুলি- ঈদে শুধূ বাপ ব্যাটার কোলাকুলি কথায় কাজে এমনই হোক- সবাই ঈদ মুবারক, ঈদ মুবারক!!! Its a let night post
আমার শুভাকাঙ্ক্ষী, সমালোচক, বন্ধু, স্বজন, প্রকাশক. পাঠক, গণমাধ্যম. নিন্দুক, শ্রোতা, সহকর্মী, পথসঙ্গী, সহযাত্রী, আমার অগ্রজ ও অনুজ সকলের জন্য অসীম শ্রদ্ধা, শুভেচ্ছা, ভালোবাসা ও ঈদ মুবারক। তাকাব্বালাল্লাহু মিন্না ওয়া মিনকুম। রাব্বির হামহুমা কামা রাব্বায়ানি সাগিরা। আল্লাহ আমাদের সিয়ামকে কবুল করুন। মহান আল্লাহ সুবহানাল্লাহ তায়ালা আমাদেরকে ক্ষমা করুন, মহামারীমুক্ত নিরাপদ বিশ্ব বজায় রাখুন।
আলবিদা সাহরি! এ বছরের শেষ সাহরি শেষ হলো- কে জানে আসছে বছর কে পাবে, কে পাবে না।
