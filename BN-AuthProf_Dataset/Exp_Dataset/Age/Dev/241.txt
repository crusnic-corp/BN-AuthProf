এর আগেও অনেকবার ছেড়া দ্বীপ গেছি, বার বার যাই। ভালোলাগার একটি জায়গা। আহা সেন্টমার্টিন। ১২.২.২০২১
চমেক টিকা কেন্দ্রের চিত্র.... ইতিবাচক দিক হচ্ছে মানুষ টিকা নিতে আগ্রহী হচ্ছে। টিকা কেন্দ্রে যাচ্ছে। কিন্তু যেমন ভিড় তেমনই অব্যবস্থাপনা চট্টগ্রাম মেডিকেল কলেজ হাসপাতালে আজ সকালের দীর্ঘ লাইনের চিত্র দেখে তাই মনে হলো। সকাল থেকেই হাজারো নারী-পুরুষের উপস্থিতি। বয়স্ক মানুষগুলো ঘণ্টার পর ঘণ্টা দাঁড়িয়ে থাকা কষ্টদায়ক। বুথ সংখ্যা বাড়িয়ে দ্রুত সহজ ও নিরাপদ ব্যবস্থা নেয়া জরুরি।
কবি ফাউজুল কবির এর সদ্য প্রকাশিত কাব্য 'শিল্প মাতালের ধন' আজ হাতে পেলাম। কবি ফাউজুল কবির মনে করেন এবং বলেন : "কবিতায় জীবন ও জীবন দৃষ্টির আবেগ জটিল ও দারুণ প্রগাঢ় সংহত হয়ে প্রকাশ পেতে পারে। চিত্তকে বিশিষ্ট ও বৈশিষ্ট্যময় করে তুলতে পারে অভাবনীয় প্রকাশ। কিন্তু সেখানে ব্যক্তিজীবনের জটিলতা বা কুয়াশার স্থান নেই। কবি শুধু আবেগই সন্ধান করেন না, সাধারণ আবেগ ও অনুভূতিকে উচ্চস্তরে সৃষ্টিতে নিয়ে যান নিজস্ব মেধাবী প্রকরণ অথবা প্রজ্ঞায় অথবা অতলান্তিক সুন্দরের বেদনায় । আবার আবেগের প্রচণ্ড আক্রান্তি থেকে নিষ্কৃতি ও মহৎ কবির কাম্য।" এ বােধের আশ্রয়েই নির্মিত হয় তার কবিতা। তার কাছে কবিতা জীবনের ভেতরে অনন্য শিল্পজীবন-জীবনের নির্যাস। ফাউজুল কবির জন্মগ্রহণ করেছেন ০৭ আগস্ট ১৯৫৫ খ্রিস্টাব্দে। জন্মস্থান চট্টগ্রাম জেলার মিরসরাই উপজেলার উত্তর ইছাখালী গ্রামে। বর্তমান গ্রাম ৭ নম্বর কাটাছরা ইউনিয়নের তেমুহানী। লেখাপড়া করেছেন আবুরহাট উচ্চবিদ্যালয়, ফেনী কলেজ, চট্টগ্রাম কলেজ ও চট্টগ্রাম বিশ্ববিদ্যালয় । চট্টগ্রাম বিশ্ববিদ্যালয় থেকে বাংলা ভাষা ও সাহিত্যে স্নাতক (সম্মান) সহ এম এ ডিগ্রি অর্জন করেন। ১৯৮০ খ্রিস্টাব্দের ০৩ ডিসেম্বর দক্ষিণ চট্টগ্রামের পটিয়া উপজেলার ঐতিহ্যবাহী হুলাইন ছালেহ-নূর ডিগ্রি কলেজের বাংলা বিভাগে শিক্ষকতায় যােগ দেন। সুদীর্ঘকাল সহকারী অধ্যাপক ও বিভাগীয় প্রধানের দায়িত্ব পালন করে ২০১৫ খ্রিস্টাব্দে অবসর নেন। অবসর গ্রহণের পর হাজেরা তজু ডিগ্রি কলেজেও কিছুদিন শিক্ষকতা করেন। সুদীর্ঘকাল বাংলাদেশ কলেজ শিক্ষক সমিতি-বাকশিস এর চট্টগ্রাম জেলা শাখার সাধারণ সম্পাদক ছিলেন। সাহিত্য ও সাংস্কৃতিক কার্যক্রমেই নিজেকে সমর্পিত রেখেছেন সারাজীবন। ফাউজুল কবির তার কবিতাকর্মের জন্য ২০০৫ খ্রিস্টাব্দে চট্টগ্রামের কবি সাহিত্যিক ও সাংস্কৃতিক সুধীজনদের পক্ষ থেকে তার ৫০ বছরপূর্তি উপলক্ষে রাঙাও প্রাণের পরাণের রঙে শীর্ষক অনুষ্ঠানের মাধ্যমে সংবর্ধিত হয়েছেন। ২০১০ খ্রিস্টাব্দে কবিতার জন্য পেয়েছেন 'মিরসরাই এসােসিয়েশন সম্মাননা। ২০১২ খ্রিস্টাব্দে পেয়েছেন 'মনন সাহিত্য সম্মাননা। চিন্তা মনন ও সৃজনশীলতায় তিনি এক পৃথক সত্তা অর্জন করেছেন। ফাউজুল কবির একজন বীর মুক্তিযােদ্ধা। মুক্তিযুদ্ধখ্যাত চট্টগ্রামের মিরসরাই অঞ্চলে তিনি মুক্তিযুদ্ধে অংশগ্রহণ করেন। ২০১৪ খ্রিস্টাব্দের ১৪ ডিসেম্বর চট্টগ্রাম জেলা প্রশাসন তাকে মুক্তিযােদ্ধা হিসাবে সংবর্ধনা ও সম্মাননা স্মারক প্রদান করেন। কবিতা শিল্পের জন্য তিনি ২০১৬ খ্রিস্টাব্দে চট্টগ্রাম সিটি কর্পোরেশন সাহিত্য পুরস্কার লাভ করেন।
অভিনন্দন বীর মুক্তিযোদ্ধা রেজাউল করিম চৌধুরী। নবনির্বাচিত মেয়র চট্টগ্রাম সিটি কর্পোরেশন।
বিশ্বজিৎ রাহা গত দুই যুগ ধরে সাংবাদিকতার পাশাপাশি লেখালেখির সাথে যুক্ত। একসময়কার তুখোড় ছাত্রনেতা। রাজনৈতিক বহু নিপীড়ন সয়েছেন তিনি। শুদ্ধ সংস্কৃতি চর্চার সাথে জড়িয়ে আছেন বহুকাল ধরে। তাঁর রাজনৈতিক প্রজ্ঞা, রাজনীতি, সমাজ ও তার বিবিধ অনুষঙ্গের ব্যাখ্যা-বিশ্লেষণ সকলকে মুগ্ধ করে। ঋদ্ধ করে তাঁর বিচারবুদ্ধি এবং চিন্তার বিন্যাস। বিশ্বজিৎ রাহা ছোটগল্প,উপন্যাস, নাটক ইত্যাদি মিলে বহু কিছু লিখেছেন। তাঁর গদ্য নির্মাণের হাত নিপুণ কৃষকের মতো। তাঁর প্রথম বই " রাজবন্দীর রাজ্যকথন' তৃতীয় চোখ প্রকাশনী থেকে আজ প্রকাশিত হয়েছে। ‘রাজবন্দির রাজ্যকথন’ মূলত একটি আত্মজীবনীমূলক উপন্যাস। এখানে বর্ণিত ঘটনাবলী ও চরিত্রগুলো মোটেই কাল্পনিক নয়। যদিও আপাতদৃষ্টিতে তা ব্যক্তি তথা লেখকের স্বগতোক্তির ভেতর দিয়ে প্রকাশিত আত্মকথন মনে হতে পারে, কিন্তু এর ভেতর দিয়ে লেখক তুলে এনেছেন একটি সময়ের রাজনৈতিক পরিমন্ডল, রূঢ় সমাজবাস্তবতা। স্পষ্ট করে বললে, আশির দশকে এদেশে সামরিক স্বৈরাচারী শাসকগোষ্ঠী যে শোষণ, নিপীড়ন, ৭১-এর মূল চেতনা পরিপন্থী সাম্প্রদায়িক অপরাজনীতির সূচনা করে তার বিরুদ্ধে রুখে দাঁড়ানো এক সাহসী সৈনিকের গল্প এটি। যে প্রতিবাদ-সংগ্রাম করতে গিয়ে গ্রেফতার হয়ে কারাগারে যেতে হয় তাকে। কিন্তু কথিত সমাজে রাজবন্দি তো দূরে থাক মানুষের সম্মানটুকুও পাওয়া যায়নি। মেলানো হয় একজন চোর-ডাকাতের সঙ্গে। সেখান থেকেই এই আখ্যানের উত্থান। আমাদের কথাসাহিত্যে জেলখানার জীবনপ্রণালী এমন সুনিপুণ গভীরতায় এর আগে অন্য কারও লেখায় খুব বেশি দেখা যায় না। পাশাপাশি লেখকের শৈল্পিক প্রকাশভঙ্গি, সরস বর্ণনা, তীর্যক মন্তব্য, ঘটনার বিন্যাস, সব মিলিয়ে লেখাটি যেকোনো পাঠকের হৃদয় ছুঁয়ে যাবে।
সমাজবিজ্ঞানী ড. অনুপম সেন স্যারকে নিয়ে আমার সম্পাদিত 'অনুপম সেনঃ অনন্য আলোকরেখা ' বইটি স্যারের সুযোগ্য ছাত্র চট্টগ্রাম সিটি করপোরেশন প্রশাসক খোরশেদ আলম সুজন মহোদয়ের হাতে তুলে দিলাম।
চট্টগ্রাম সিটি করপোরেশন নির্বাচনে প্রার্থী বীর মুক্তিযোদ্ধা আলহাজ্ব মো. রেজাউল করিম চৌধুরীর পক্ষে লেখক, প্রকাশক ও বইমেলা উদযাপন পরিষদ সমন্বয়ের সহাবস্থান।২৩.০১.২০২১
ছোটকাগজের বড় দুনিয়া। ১০৪৬ পৃষ্ঠার ‘লিরিক’ প্রকাশের পেছনের গল্প শুনাচ্ছিলেন শ্রদ্ধেয় কবি ও সম্পাদক এজাজ ইউসুফি  ভাই। সম্ভত বাংলাদেশে এটাই সর্ববৃহৎ ছোটকাগজ। আজ সন্ধ্যায় বাতিঘরে...
নাজমুন নাহার একজন বিশ্ব পরিব্রাজক। ১৪৪তম রাষ্ট্র ঘুরে সম্প্রতি আমার প্রিয় বন্ধুটি দেশে এসেছে। স্বপ্নযাত্রীর এবারের আয়োজন তাকে নিয়েই। নাজমুন নাহার বাংলাদেশের পতাকা হাতে প্রথম বাংলাদেশি হিসেবে পৃথিবীর ১৪৪ দেশ ভ্রমণের রেকর্ড সৃষ্টি করেন। সেই আলােকিত মানুষটি আমাদের দেশের জন্য বিরাট গৌরব বয়ে এনেছেন। ১৪৪ দেশেই তার ভ্রমণ শেষ নয়, তিনি বাংলাদেশের পতাকাকে পৌঁছে দিবেন পৃথিবীর প্রতিটি দেশে। যিনি ইতিমধ্যেই শিরােনাম হয়েছেন দেশীয় ও আন্তর্জাতিক মিডিয়ার এবং পৃথিবীর বিভিন্ন বিশ্ববিদ্যালয়ের গবেষণায় অগ্রগামী নারীর উদাহরণ হিসেবে তার নাম স্থান পেয়েছে, এছাড়া নরওয়ের সিস্টাহুড রিসার্চ ম্যাগাজিনের কভার স্টোরিতে স্থান পেয়েছে মুসলিম বিশ্বের সেরা নারীদের একজন হিসেবে। যার এই কষ্ট এবং অর্জনকে যদিও পুরস্কারের মূল্য মাপা যাবে না তারপরও বলছি- তার প্রাপ্তির ঝুলিতে যােগ হয়েছে বহু অ্যাওয়ার্ড, সম্মাননা। তিনি যুক্তরাষ্ট্রে পেয়েছেন আন্তর্জাতিক পিস টর্চ বিয়ারার অ্যাওয়ার্ড। যে অ্যাওয়ার্ডটি পেয়েছেন পৃথিবীর অনেক বড় বড় রাষ্ট্রপতি- মিখাইল গর্বাচেভ, নেলসন ম্যান্ডেলাসহ অনেক বিখ্যাত মানুষেরা, প্রথম 'পিস টর্চ বিয়ারার পুরস্কারটি নয় বারের অলিম্পিক স্বর্ণপদক এবং পিস রানের মুখপাত্র কাল লুইসকে দেওয়া হয়েছিল। বাংলাদেশ তার অর্জনের ঝুলিতে যােগ হয়েছে অনন্যা শীর্ষ দশ আওয়ার্ড। এছাড়া ২০১৯ এর নভেম্বরে জন্টা ইন্টারন্যাশনাল তাকে দিয়েছে আরেক বিরাট সম্মাননা- তিনি পেয়েছেন গেম চেঞ্জার অব বাংলাদেশ অ্যাওয়ার্ড। এছাড়াও মিস আর্থ কুইন অ্যাওয়ার্ড, অতীশ দীপঙ্কর গােল্ড মেডেল অ্যাওয়ার্ডসহ দেশী ও আন্তর্জাতিক অঙ্গনে আরও বেশ কয়েকটি সম্মাননা তিনি পেয়েছেন। নাজমুন নাহার উচ্চতর ডিগ্রি অর্জন করেন সুইডেনের লুন্ড ইউনিভার্সিটি থেকে এবং একজন গবেষক হিসেবে তিনি কাজ করেছেন। ইতিপূর্বে বাংলাদেশের রাজশাহী বিশ্ববিদ্যালয়ে রাষ্ট্রবিজ্ঞান থেকে তিনি গ্রাজুয়েশন করেছেন। আজকের এই আলােকিত নারী নাজমুন যাকে নিয়ে আমরা গর্ব করি। নিজ দেশের পতাকা হাতে সর্বাধিক রাষ্ট্র ভ্রমণকারী হিসাবে যার নাম আজ বাংলাদেশ এবং পৃথিবীর ইতিহাসে সংযুক্ত হলাে। সাধারণ জ্ঞানের বইয়ের পাতায় যার নাম এখন আমরা পড়ি। বিশ্ববিদ্যালয় ভর্তি পরীক্ষার প্রশ্নপত্রে, বিসিএস পরীক্ষার প্রশ্নপত্রের যার নাম স্থান পেয়েছে। নাজমুন নাহার সম্প্রতি মালদ্বীপে ১৪৪ তম দেশ ভ্রমণের রেকর্ড সৃষ্টি করেন। ২০০০ সালে প্রথম ইন্ডিয়া দিয়ে শুরু হয় তার পৃথিবী ভ্ৰমণ অভিযাত্রা। ২০ বছর তিনি পৃথিবীর পথে পথে অভিযাত্রা করেছেন না খেয়ে, না ঘুমিয়ে, বাংলাদেশের পতাকাকে বিশ্ব দরবারে সর্বোচ্চ উচ্চতায় নিয়ে যাওয়ার জন্য। সম্পূর্ণ ভ্রমণই ছিল একা একা, শুধু ১৪ টি দেশের ভ্রমণের সঙ্গী ছিলেন তার মা। নাজমুন নাহার পৃথিবীর বেশিরভাগ দেশ ভ্রমণ করেছেন সড়কপথে একটা দেশের প্রত্যন্ত অঞ্চলের এক প্রান্ত থেকে আরেক প্রান্ত দেখার জন্য এবং কম খরচে পৃথিবী ঘােরার জন্য তিনি সড়ক পথে ভ্ৰমণের পন্থা বেছে নিয়েছেন। ছােটবেলা থেকেই তিনি ম্যাপের উপর রিসার্চ করেছেন কিভাবে কম খরচে ভ্রমণ করা যায়। তিনি শুধু কোন একটা দেশের শহর ঘুরে ফিরে আসেননি, তিনি উঠেছেন পেরুর রেইনবাে সামিটের মতো পৃথিবীর বহু পর্বত সামিটে যেখানে প্রচণ্ড আল্টিচুডের কারণে মৃত্যুমুখে পড়েও আবার বিধাতার ইচ্ছে আবার ফিরে এসেছেন মৃত্যুমুখ থেকে। চিলির আতাকামা যেখানে ১০০ বহুরে বৃষ্টি হয়নি এমন আশ্চর্যজনক জায়গাতেও পা পড়েছে নাজমুন নাহারের। অনেক দ্বীপে রাতের অন্ধকারে তিনি হারিয়ে গেছেন, আফ্রিকার গিনি কোনাক্রিতে ২৬ ঘণ্টা জঙ্গলে আটকা পড়েছেন রাতের অন্ধকারে। জর্জিয়ার সনেটি প্রদেশ যাওয়ার সময় পথে গুলির মুখোমুখি হয়ে পাহাড়ে বুক বিছিয়ে ৪ ঘণ্টা শুয়ে ছিলেন। সাহারা মরুভূমিতে ভয়ঙ্কর মরুঝড়ের মুখোমুখি হয়েছেন, গুয়াতেমালায় ছিনতাইকারীর গুলি আর চুরির মুখােমুখি হয়েও ফিরে এসেছেন কৌশলে, শুধু কি তাই তিনি কিরগিস্তানের আলা আরচা পর্বত সামিটে উঠার সময় পা পিছলে পড়ে ছােট্ট একটা বুনো গাছের সাথে ঝুলে ছিলেন- উঁচু পর্বত থেকে ঝুলে যাওয়া শরীরের নীচে ছিল গহীন ফঁকা যেখানে বাঁচার কোন উপায় ছিলনা কিন্তু বিধাতা তাকে বাঁচিয়েছে সেখানেও তার তারসহ অভিযাত্রীদের সহযােগিতার। তার আরও অনেক অজানা কাহিনী। নাজমুন ইথিওপিয়ার জঙ্গলে হামার আদিবাসীদের সাথে গরুর কাঁচা মাংস খেয়ে বেঁচে থাকতে হয়েছে, আফ্রিকাতে তিনমাস আলু খেয়েছিলেন। সর্বোচ্চ আড়াই দিন না খেয়ে থাকার রেকর্ড আছে তার। পথে গাছ থেকে গাছের সাদা অরেঞ্জ খেয়ে দুইদিন পর আফ্রিকাতে পানির পিপাসা মিটিয়েছেন। যেহেতু তিনি সড়ক পথে ভ্রমণ করেছেন দিনের পর দিন, সর্বোচ্চ টানা ৫৮ ঘণ্টা বাসে, কখনও ৪৮ ঘণ্টা, কখনও ৩৬ ঘণ্টা তাকে বাসে জার্নি করতে হয়েছে এক দেশ থেকে আরেক দেশে। এটা ভাবলে অবাক লাগে যখন টানা কখনও ১৫ দেশ কখনও ১৪ দেশ, কখনও ১৪ দেশ এভাবে তিনি তিন মাস চার মাস পাঁচ মাসের জন্য সড়ক পথে এক শহর থেকে আরেক শহরে এক দেশ থেকে আরেক দেশে ভ্রমণ করেছেন। খরচের বিষয়ে নাজমুন বরাবরই খুব স্পষ্টবাদী। (যেহেতু সুইডেনে তিনি পড়াশোনা করতে গিয়েছেন ২০০৬ সালে। পড়াশােনার পাশাপাশি তিনি খণ্ডকালীন কাজ করতেন। সামারে তিনি কখনও ১৭ ঘণ্টা কখনও ১৮ ঘণ্টা প্রচুর পরিশ্রম করে পয়সা জমাতেন শুধু ভ্রমণ করার জন্য। কম খরচে থাকতেন পৃথিবীর বিভিন্ন ট্রাভেলার্স হােস্টেলে, কখনাে তাবু কর, কখনো কোচ সার্ফিং এর মাধ্যমে। এখন পর্যন্ত তিনি নিজের যোগ্যতায় নিজের বলেই পৃথিবীর এতগুলো দেশ ভ্রমণ করেছেন। মানুষের যখন স্বপ্ন, ইচ্ছে, একাগ্রতা, চেষ্টা থাকে আর সেই মানুষ যদি পরিশ্রমী হয় তাহলে তাকে কেউ ঠেকাতে পারে না। পৃথিবীর পথ তাকে পথ চিনিয়েছে। হাজারাে অজানা জনপদ পৃথিবীর আনাচে কানাচের জীবন থেকে অভিজ্ঞতা অর্জন করেছেন। অনেক সময় বর্ডার ক্রস করতে না পেরে তাকে স্থানীয় অপরিচিত পরিবারের সাথে থাকতে হয়েছে। এমনও ঘটনা ঘটেছে তিনি জানতেন না একঘণ্টা পরে তার জীবনে আসলে কি ঘটবে। এভাবেই তাকে পৃথিবী ভ্রমণ করতে হয়েছে। তবে বিপদসংকুল পথে তিনি সবসময় কৌশলী ছিলেন। পরিস্থিতি স্বাভাবিক হয়ে আসলে তিনি আবার বের হয়ে পড়বেন পৃথিবীর পথে পথে তার পদচিহ্ন এঁকে দেওয়ার জন্য বাকি কয়েকটি দেশে। ৭০০ বছর আগে ইবনে বতুতা যখন বাংলা এসেছিলেন তখন তিনি কি ধারণা করেছিলেন তারই মত একজন উত্তরসূরী আজ পৃথিবীতে বিচরণ করবে আর যে কিনা আমাদের এই বাংলার একজন নারী- যিনি নিজ দেশের পতাকা হাতে পৃথিবীর প্রতিটি দেশে শান্তির বার্তা এক পৃথিবী এক পরিবারের বার্তা পৌঁছে দেওয়ার জন্য নেমে পড়েছেন। 'নাজমুন নাহার' আমাদের লাল সবুজের পতাকার তারকা। আমাদের এক উজ্জ্বল মুখ। যুগে যুগে নারীরা বাধা ডিঙিয়ে প্রজন্ম থেকে প্রজন্ম আমাদেরকে আলাে দেখিয়েছেন বেগম রোকেয়া, প্রীতিলতার মত নক্ষত্র মানুষ। নাজমুন আজ এ প্রজন্মের নক্ষত্র মানুষ হয়ে উঠলেন আগামী প্রজন্মের জন্য। আমরা অভিবাদন জানাই আমাদের নাজমুন নাহারকে তার এই বিরল কাজের জন্য। বাংলাদেশের পতাকা যেন বিশ্ব ইতিহাসে সর্বোচ্চ উচ্চতায় স্থান পায় নাজমুনের হাত ধরে।
সম্ভাবনাময়ী তরুণ কবি মাসউদ শাফি---দ্রোহের আগুনে ক্ষয়ে যাওয়া এক মানুষ। বাংলাদেশের প্রগতিশীল ছাত্র আন্দোলন ও সাহিত্য কর্মী হিসেবে নিবেদিত প্রাণ কর্মী ছিলেন। আজ সে আমাদের ছেড়ে চলে গেলো...তার সাথে আমার অনেক স্মৃতি...২০০৯ সালে সে স্থানীয় দৈনিকের সাহিত্য সম্পাদক ছিল তখন তার পত্রিকার জন্য আমার কাছে সাক্ষাতকার নিচ্ছিল...
