ঠাঁই নাই হাসি'বুর একার জীবনে কখনো কান্না করতে মন চায়। চারপাশে কোলাহল চলে, কোথাও মন খুলে কান্নার ঠাঁই নাই। হাসি'বু……… ওই ডাকছে, আসি……… হাসি'বু ছুটে চলে। হাসি'বু প্রার্থনা করে, তার একটুখানি নিজের জায়গা চাই, শুধু প্রান খুলে কাঁদবে নিরবে। হাসি'বু চায়না তার কান্না কেউ দেখুক। চায় নিজের কথা কান্না হয়ে ঝড়ুক। এর চেয়ে বেশি কিছু চাওয়ার নাই তার, একটু খানি ঠাঁই চাই…… একটুখানি। শিরিন ওসমান। ১৫ জুন ২০২১ 
নারী যত সচেতন হবে ততো শিক্ষিত ভাল মানুষ পুরুষের হিংস্র রূপ বেরিয়ে আসবে।
কোলকাতা ঢাকার তুলনায় অনেক সভ্য। বামেদের সময় পৃথিবীর যে কোনো সভ্য নগরের সঙ্গে তুলনা করা যেত। এখন আগের মত না হলেও ঢাকার চেয়ে অনেক ভাল। পুরুষেরা মেয়েদের দেখলে বাজে চোখে তাকায় না। সবাই কাজ নিয়ে ব্যস্ত। ঢাকার রাস্তা ঘাটে মেয়েদের নিয়ে বেরোলে খুব অস্বস্তি বোধ হয়। পুরুষ দৃষ্টি নত করবে কি, আরো খুলে রাখে। ভদ্রতা, সংযত থাকা জীবনের সংস্কৃতি থেকে আসে। ধর্ম থেকে যদি আসতো তবে পদে পদে এত অধর্ম হতো না। পরিমনির জন্য সংহতি প্রকাশ করছি।
কবিদের চ্যারিটি পার্সন  মনে করতে হয় না। তারা যা লিখেন সেগুলো সব সত্যি কিংবা মিথ্যা এমন করে বিচার করা অনুচিত । কবি মানবাত্মার প্রতিদ্ধনি । ওরা কারও ইচ্ছার গোলাম নয়। প্রকৃত কবি হয়ে ওঠা সহজ কর্ম নয়।
ধূসর সব সূর্যোদয় আর সূর্যাস্ত দেখে দিন কেটে যায় একে একে বেলকনিতে দূরের আকাশ, সাদা নীল মেঘলা আকাশ, কবে তারা ভরা রাত দেখেছি মনে পড়ছে না, কিংবা কোন রাতে শেষ জোৎস্নয় ভিজেছি। একে একে সব ধূসর মেঘের মতো মনে হয;দৃষ্টি ক্ষীন হয় তবুও বাঁচার সাধ হয়, ওই দূরের তাল গাছটির মত বেঁচে থাকি নিঃশব্দে, একাকী। শিরিন ওসমান 11 জুন 2021
প্রতিটি মানুষ অন্যের কাছ থেকে মানবিক ব্যবহার পাওয়ার অধিকার রাখে। সে যে পেশার ই হোক যে গোত্র বা ধর্মের হোক। এই যে মানুষে মানুষে শ্রেনী বিভেদ সৃষ্টির যে রাষ্ট্রীয় রূপ আমরা দেখতে পাই এটি হলো ঔপনিবেশিক শাসকদের সৃষ্টি। আমাদের দেশের গ্রামের অভিজাত বাড়ির কাচারি ঘর বা বৈঠক খানায় সব ধরণের লোকজনের আসার সুযোগ থাকতো। এতে করে সবার মধ্যে বিভিন্ন বিষয়ে আলাপ সালাপ হতো, একে অন্যকে জানার সুযোগ পেতো। বৃটিশ শাসক এসে মানুষের মধ্যে শ্রেনী বিভাজন সৃষ্টি করলো। এই বিভাজন ব্রাহ্মনদের জাত পাত ছাড়িয়ে আরো নিষ্ঠুর ভাবে কার্যকর হতো। মানুষের কোমর সোজা যাতে না থাকে সেই প্রেক্টিস সবসময় জারি রাখা হতো। আজকের আমলাতান্রিক শাসন সেই আমলের বৃটিশ ঔপনিবেশিক শাসনের ধারাবাহিক রূপ।
আমরা ছেলেবেলা খুব ভোরে উঠে ফুল কুড়িয়ে মালা গেঁথে কিছু সময় গলায় পড়ার পর খুলে রাখতাম। দুপুর আসার আগেই ফুল গুলো নেতিয়ে যেত। ও পাড়ার ফুল গাছের নিচে পড়ে থাকা ফুল গুলো আমাদের জন্য অপেক্ষায় থাকতো। পরের দিন আবারো যেতাম। শেফালি ফুল তাজা থাকতো খুব কম সময়। বকুল ফুল শুকিয়ে গেলেও গন্ধ রয়ে যেতো। খাতার পাতায় রেখে দিতাম। আমাদের ফুল কুড়ানোর খেলার সাথীদের খুব মনে পড়ছে।
বাংলাদেশে গড় আয়ু বাড়ছে। তার মানে বিরাট একটি অংশের মানবকুল পরনির্ভশীল হয়ে পড়ছেন। নির্ভরশীল মাত্রই অসহায় জীবন। এসব নিয়ে সরকার কি চিন্তা ভাবনা করেন সেটিও পরিস্কার নয়। ছেলেমেয়েদের যার যার কর্মজীবন আছে। কাজ ফেলে পিতামাতার কিংবা শ্বশুর শ্বাশুরীর সার্বক্ষণিক সেবা করা অবাস্তব চিন্তা। সারাজীবন নিজেকে উজার করে সেবা দিয়ে বৃদ্ধ বয়সে অমানবিক জীবন যাপনের আশা কেউ করেনা। বৃদ্ধদের জন্য সরকারের নীতিমালা থাকা প্রয়োজন। বাড়িতে গিয়ে সেবা প্রদানের নিয়ম চালু করা জরুরি মনে করি। বৃদ্ধাশ্রমে সখ করে কেউ যায় না। পরিস্থিতি বাধ্য করে। বৃদ্ধাশ্রম নিয়ে নেতিবাচক ভাবনা চিন্তা বাদ দিয়ে সেবার মান কিভাবে উন্নত করা যায় সেদিকে নজরদারি বাড়ানো প্রয়োজন। বৃদ্ধদের ধুকে ধুকে মরার দৃশ্য দেখে কেউ নিশ্চয় স্বস্তি বোধ করেন না। বেশির ভাগ বৃদ্ধ লজ্জায় কিংবা সন্তানের মায়ায কারো কাছে মুখ খোলেন না। হায়রে মানব জীবন!
ডিপ্রেশন মানুষকে শেষ করে দেয়। এদেশে অসংখ্য মানুষ ডিপ্রেশনে ভুগছে। বেশির ভাগ মানুষ এ বিষয়ে অজ্ঞ। এদের বিশেষজ্ঞ ডাক্তারের পরামর্শ নেয়া জরুরি। প্রপার ক্লিনিক্যাল সাইকোলজিস্ট আমাদের দেশে আছেকি?
বাংগালি নিঃসঙ্গতাকে আঁকতে পারেনি। নিঃসঙ্গ বোধের উপর কোনো উপন্যাস বা সিনেমা আমার চোখে পড়েনি।
