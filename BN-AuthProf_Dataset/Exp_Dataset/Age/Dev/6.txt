কাজের অবসরে এক কাপ কফি শেষে ডিপার্টমেন্টের দো'তলার বারান্দায় দাঁড়িয়ে সামনের সোনালু গাছে সবুজ রঙে হলুদের প্রেম আমি দেখি, দেখি, দেখি এবং দেখতাম সিগারেটের ধোয়ায় আবিষ্ট হয়ে !
কফির পেয়ালায় চুমুক দিতে দিতে ছবি দেখা | ফুটপাতে দাঁড়িয়ে কফি শপের কাচের ওপারে ঝুলন্ত শিল্পকর্ম দেখা এ এক অন্য অনুভূতি | এমন দেখেছিলাম আমি গ্রিসের অ্যাথেন্সে | আজ দেখলাম ধানমন্ডির ক্যাফে ম্যাংগোতে Love_Life_and_OtherEmotions প্রদর্শনীতে | শিল্পী সুবর্ণা হাসান, সুন্দর হাসি, মায়াবী চোখ তেমনি মনে রঙ ! ও এঁকেছে নিজেকে, ছোট থেকে বড় হওয়াকে, নিজের ভিতরের সুখ, আনন্দ, প্রেম, ভালোবাসার অনুভব | দুঃখ নেই তবে আক্ষেপ আছে, আছে অতৃপ্তি | এসব সুবর্ণার সাথে গল্প করতে করতে আমার মনে হওয়া ! সুন্দর ওর কাজগুলো, সব প্রিন্ট | ছবি নিয়ে বলতে বা লিখতে পারিনা আমি, শুধু অনুভব করেছি ভালোলেগেছে | সুবর্ণা গন্ধ আঁকতে চায়, প্রেমের গন্ধ ! একদিন সে গন্ধ আঁকতে পারবে, আমরা অনুভব করবো !!
এই শিশু-কিশোরদের আমরা নিরাপদ সড়ক দিতে পারিনি | দিতে পারিনি সুন্দর সমাজ ! পারিনি খেলার জায়গা দিতে | আমরা এদের দিতে পারিনি তেমন সুন্দর কোন উদাহরণ | যা দিয়েছি, জিপিএ ৫, প্রশ্ন ফাঁস, মোবাইল, ট্যাব এবং ঘাড়ে অনেকগুলো বিষয়ের কয়েক কেজি স্কুল ব্যাগ | আর ঘরে বন্দি করে অনবরত বলে চলেছি দৌড়াও, দৌড়াও.... একেকজন প্রতিযোগী তৈরী করছি মন ও মননে! তারাই আজ দেখিয়ে দিলো কীভাবে প্রতিবাদ করতে হয়, কীভাবে এক লাইনে চলতে হয়, কীভাবে নিয়ম মানতে হয় ! বিনষ্ট হলে তা পরিষ্কার করতে হয় ! এরা বাংলাদেশে জন্ম নেয়া শিশু | এরা বড় হওয়ার রাস্তা নিজেরাই করে নিচ্ছে | বৃটিশ বা পাকিস্তান আমলে জন্ম নেয়া মানুষগুলো (?) এখনো সমাজের প্রতিটি উচ্চ আসনে | এদেশ, এ সমাজ বদলাবে বাংলাদেশে জন্ম নেয়া এই প্রজন্ম | মন ও মননে পরিপূর্ণ বাংলাদেশি |
"মানুষ আমি আমার কেন পাখির মত মন..." মানুষ তো গরুর মতো ঘাস খেতে চায় না, পাখির মতো উড়তে চায় ! নীল আকাশে উড়ে বেড়ায় পাখি | আপন মনে | তাই দেখেই হয়তো মানুষ গাইলো--- "মানুষ আমি আমার কেন পাখির মত মন..." সত্যিই কি সে পাখি হতে চায় ! মানুষই চায়, মানুষই ভাবে | পাখি কিন্তু মানুষ হতে চায়না (আমার জানা নেই) | তাকে প্রকৃতির নিয়মে, নিজের স্বভাবে চলতে হয় | যদি সত্যিই পাখির মনটা মানুষকে দেয়া হতো, কী করতো? সে তখন বলতো, মানুষের মন ফিরে পেতে চায় | চায় না পাখির মন (ভেবে দেখার অনুরোধ) | কেন মানুষ এমনতর ভাবে... নীল আকাশে দু'টি ডানা মেলে পাখি উড়ে চলে, মেঘের গায়ে ভেসে | এ বড় সুন্দর ! সেই সৌন্দর্য যে দেখে, যে অনুভব করে সে ওমন করে মেঘের গায়ে ভাসতে চায় | গরুর ঘাস খাওয়ার ভিতরে সেই সৌন্দর্য মানুষ খুঁজে পায় না | মন সুন্দর, চোখ সুন্দর, সব সুন্দর | গরুর ঘাস খাওয়াতেও সৌন্দর্য লুকিয়ে থাকে, খুঁজে নিতে হয় | অন্যরকম সৌন্দর্য তার | কিন্তু ঘাস খাওয়ায় কোন আনন্দ নেই, তাই মানুষ পাখির মতো উড়তে চায় |
আমি কার নিমন্ত্রণে যাবো ! আজ সন্ধ্যায় আমার দু'জন ছাত্রীর বিয়ের অনুষ্ঠান | দুই জনই নিজে এসে কার্ড দিয়ে নিমন্ত্রণ করে গেছে | একজন উচ্ছলতার হাসিতে, আরেকজন লাজুক রাঙা হাসিতে ! একজন বলেছে, "স্যার আপনি গেলে আমার সব বন্ধুরা যাবে |" আরেকজন বলেছে, "আমার সব বন্ধুদের বলেছি আপনি আসবেন এখন আমি কি করি !! দু'টি অনুষ্ঠান একই সময় ঢাকা শহরের দুই প্রান্তে | তবুও চেষ্টা করা যেতো দু'জনের অনুষ্ঠানেই যাবার কিন্তু হায় জ্যাম, ঢাকা শহরের শৈল্পীক সৌন্দর্যের ট্রাফিক জ্যাম শ্রদ্ধা, স্নেহ, ভালোবাসা আটকে রাখে ঘন্টার পর ঘন্টা ! বি. দ্র. তোরা মাসের শেষে বিয়ে করিস কেন? আসলে দু'টি গিফট কেনার মত পয়সা নেই পকেটে |
শিল্পাচার্য তনয় ময়নুল আবেদিনের "জ" গ্যলারিতে বাংলাদেশ ও চিনের গ্রেট শিল্পীদের সাথে একটি সন্ধ্যা...
আমি কর্মহীন, ধর্মহীন, উদ্দেশ্য বিহীন বসে আছি এই বিশাল অশ্বত্থের ছায়ায়, মেঘলা দুপুরে একাকীত্বের নির্জনতায় !
আমি তো আমার মতই "হ্যা" বললেও আমার মত "না" বললেও আমার মত ! দেহটা যদিবা বাঁধবে, কিন্তু মন মন বাঁধবে কেমনে ! আমি যে আমারই মত...
পানাম নগরে একদিন ! সকাল থেকে সন্ধ্যা, নগরের ওই পথ ধরে আমি একা একা হেঁটে হেঁটে তার দালান, দেয়াল, ইট হাত দিয়ে, চোখ দিয়ে, মন দিয়ে ছুঁয়ে ছুঁয়ে দেখেছি ! দেখেছিলাম সকালের রঙ, দুপুরের রঙ, সন্ধ্যার রঙ ! তার পাঁজরে সুপ্ত কতশত ঘটনা, গল্প, কতকালের ! প্রেম, বিরহ, সুখ দুঃখ, আনন্দ বেদনা যন্ত্রণা আর আভিজাত্যের...
হলুদ শাড়ী সবুজ পাড় খোঁপায় হলুদ ফুল আজ বসন্তের প্রথম দিন পয়লা ফাগুন !
