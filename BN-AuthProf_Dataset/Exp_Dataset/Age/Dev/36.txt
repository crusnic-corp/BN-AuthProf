একটি সরকারি ল্যাব ঢাকা এবং আশে পাশের এলাকা থেকে ২৪টি তরল দুধের নমুনা পরীক্ষা করে লেড (সীসা) অনুমোদিত মাত্রার নিচে পেয়েছে। সব পাস্তুরিত দুধ কোম্পানিগুলোর ত্রৈমাসিক ভিত্তিতে করা ল্যাব পরীক্ষায় লেড (সীসা) মাত্রার অনেক নিচে পাওয়া যাচ্ছে। পাউডার দুধগুলোও ভাল পাওয়া গিয়েছে। সীসা মাত্রার অনেক নিচে। বর্তমানে দেশে দুধের চিত্র ভাল। আলহামদুলিল্লাহ। এটা বজায় থাকবে ইনশাআল্লাহ। 
কোল্ড স্টোরেজ মালিকদের আগামি ১৫ মার্চের ভিতরে কোল্ড স্টোরে রাখা খেজুরের ইনভেন্ট্রি লিস্ট (পরিমাণ, মেয়াদ, আমদানি কারকের নাম ঠিকানা) দাখিল করতে হবে নিরাপদ খাদ্য কর্তৃপক্ষের কাছে। সেই সাথে গত দুই মাস হতে যারা খেজুর আমদানি করে দেশে এনেছেন এবং রোজার ঈদের পর পর্যন্ত আমদানি করবেন, তাঁদের মাল খালাসের ৭ দিনের মধ্যে সকল তথ্য দিতে হবে কর্তৃপক্ষের কাছে। একই তথ্য চাওয়া হবে কাস্টমস কর্তৃপক্ষের নিকট হতে। বাল্ক বা বস্তা এবং কার্টুনে আলাদা কাগজের স্টিকারে মেয়াদ দেয়া খেজুর আমদানি, বিক্রয় এবং মজুদ করা যাবে না। রি-প্যাকিং এর ক্ষেত্রেও স্টিকার ব্যবহার অপরাধ। তা হতে হবে সুস্পষ্ট এবং অমোচনীয় কালি দ্বারা ছাপার অক্ষরে। আমদানি করা মাংসের ক্ষেত্রেও একই নীতিমালা প্রযোজ্য হবে। ফ্রোজেন ফুডের ক্ষেত্রে বিক্রেতার ফ্রিজের তাপমাত্রা অবশ্যই -১৮ ডিগ্রীর সেঃ এর নিচে হতে হবে। মেপে নিন নিজের তাপমাত্রা। খাদ্য থেকে পিন এর ব্যবহার বন্ধ করে দিন। এই মাসেই শুরু হবে আইনগত ব্যবস্থা নেয়া। হাতে হাত রাখুন, নতুন বাংলাদেশ গড়ার প্রত্যয়ে।
বাংলাদেশ নিরাপদ খাদ্য কর্তৃপক্ষে প্রেষণে/সংযুক্তিতে উপসচিব, সিনিয়র সহকারি সচিব বা সম স্কেলের কৃষি, প্রাণি ও মৎস্য সম্পদ কর্মকর্তা প্রয়োজন। মনের বিরুদ্ধে বা ট্রানজিট পয়েন্ট হিসেবে নয়, এই কাজকে ভালবেসে আসতে হবে। কল্যাণে অবদান রাখার অতি উত্তম জায়গা এটি। 
আপনি খাদ্যে উপকরণ (অনুমোদিত) হিসেবে যাই ব্যবহার করেন না কেন, তা লেবেলে বা গায়ে সুস্পষ্টভাবে উল্লেখ করতে হবে। এমএসজি (মনোসোডিয়াম গুটামেট) বা টেস্টিং সল্ট অনুমোদিত হলেও (গুড প্র‍্যাকটিস) অবশ্যই লেবেলে তা বলে দিতে হবে। এটা ভোক্তার পছন্দ, তিনি টেস্টিং সল্ট দেখে সে পণ্য খাবেন কি খাবেন না। চানাচুর কিংবা চিপ্স এ এমএসজি ব্যবহার করা হলেও কোম্পানিগুলো প্যাকেটে তা উল্লেখ করছে না। নিরাপদ খাদ্য আইনে লেবেলিং বিধিমালা অনুযায়ী এর শাস্তি কঠিন। এ নিয়ে বারবার সবাইকে সতর্ক করা হয়েছে। ল্যাব পরীক্ষায় কোন পণ্যে এমএসজি পাওয়া গেলে এবং লেবেলে তা উল্লেখ করা না হলে সবার বিরুদ্ধে আইনগত ব্যবস্থা নেয়া হবে। তা মার্চ মাস থেকেই। আমরা চাই না কেউ অসন্মানিত এবং তার পণ্য বাজার থেকে প্রত্যাহার করার মত অবশ্য তৈরি হোক।
আমার ডানে দাঁড়ানো মানুষটাকে পুরস্কার দিতাম, যদি সে ক্ষমতা আমার থাকত। তাঁর সততা, ডেডিকেটেশন এবং কমিটমেন্টের জন্য। ব্যক্তিগতভাবেই দেশের জন্য এবং ফুড সেইফটির জন্য তিনি যা করে যাচ্ছেন, এক কথায় তা অকল্পনীয়। শুধু তাঁর প্রত্যক্ষ সহযোগিতায় সম্পূর্ণরুপে বন্ধ হয়ে গেছে প্রাণি খাদ্যের মারাত্মক ক্ষতিকর উপাদান এমবিএম বা মিট এন্ড বোন মিল। মিস ডিক্লারেশন বা অন্যনামে আনা প্রায় ৪০টি এমবিএম এর বিশাল চালান বন্দরে আটকে গেছে তাঁর অক্লান্ত পরিশ্রমের কারণে। আমদানিকারকেরা রিটের পর রিট করে চলেছেন, মাল খালাসের জন্য। তিনি তা ফেস করে চলেছেন। তিনি বর্তমান চট্টগ্রাম কাস্টমস কমিশনার জনাব ফখরুল ইসলাম। আমরা ঋণি তাঁর কাছে। ভিজিটে এসেছিলাম চট্টগ্রাম বন্দর। গুঁড়ো দুধের দুটি কন্টেইনার দেখা হল। একটি বাল্ক (বস্তা), একটি টিনজাত। সব নিয়ম মতই আছে। আমরা সামনে যা করতে যাচ্ছি, আমদানির ক্ষেত্রে প্রতিটি খাদ্য পণ্যের বস্তা বা কার্টুন এবং টিন বা প্যাকেটের গায়ে এলসি নাম্বার অবশ্যই উল্লেখ করতে হবে। দেশে এনে রি-প্যাকিং এর ক্ষেত্রেও ঐ একই নাম্বার লেবেলে দিতে হবে। যাতে আমদানি কাগজের সাথে বিক্রয় পর্যায়ে তার মিল থাকে। পণ্যের ট্রেসেবিলিটি নির্ধারণে এটা অতীব জরুরি। সব হতে হবে অমোচনীয় কালি দ্বারা স্থায়ীভাবে সিলমোহর করা। কোন ক্ষেত্রেই স্টিকার ব্যবহার করা যাবে না।
আজ কয়েকটি পত্রিকায় গণবিজ্ঞপ্তি দেয়া হয়েছে। খাবারের প্যাকেট বা বক্সে স্ট্যাপলার পিন কিংবা মেটালিক কোন কিছু, ওয়ান টাইম প্লাস্টিকের কাপে চা কফি, পলিথিন বা খবরের কাগজে খাবার ব্যবহার না করার জন্য সবাইকে সতর্ক করা হল। সর্বনিন্ম জরিমানা ৩ লাখ টাকা।
কুমিল্লা হাইওয়ে এলাকায় নিরাপদ খাদ্য আইনে অভিযানের পর হোটেল রেস্তোরাঁ মালিক সমিতির পক্ষ থেকে মানব বন্ধন ও প্রতিবাদ সমাবেশ থেকে নিরাপদ খাদ্য আইন সংশোধনের উত্তাল দাবি জানানো হয়েছে। ধন্যবাদ তাঁদের। এটা সময়ের দাবি। আমরাও সে দাবির সাথে একমত। সব রেডি। অচিরেই নিরাপদ খাদ্য আইনকে আরও শক্তিশালী করে সংশোধীত বাংলাদেশ নিরাপদ খাদ্য আইন ২০২০ সরকারের নিকট পেশ করা হচ্ছে।
এক চাইনিজ থেকে মেহমান খাবার নিয়ে এসেছে। প্যাকেট/বক্স খুলতে গিয়ে ডান হাতের তর্জনি আঙ্গুলে খচ্ করে কি যেন ঢুকে গেল। ব্যাথায় লাফ দিয়ে উঠলাম। আঙ্গুল গড়িয়ে রক্ত পড়ছে। প্যাকেট ভাল করে খেয়াল করে দেখলাম একটি স্ট্যাপ্লার পিন এর মাথা খাড়া হয়ে আছে। বক্সের উপরের এবং নিচের মোড়ক এর কোণাগুলো স্ট্যাপল করে পিন দিয়ে আটাকানো হয়েছে, গাম বা গ্লু'র পরিবর্তে। সেই পিনের দুই মাথা সোজা বা খাড়া হয়ে আছে। যে কোন সময় খাবারের সাথে মিশে যেতে পারে এবং পেটে গিয়ে ঘটাতে পারে মারাত্মক দুর্ঘটনা। এটাকে বলে ফিজিক্যাল হ্যাজার্ড। নিরাপদ খাদ্য আইনে যার শাস্তি ১ থেকে ৩ বছর জেল এবং ন্যুনতম ৩ লাখ টাকা জরিমানা। অতি দ্রুত এই প্যাকেটগুলো সরিয়ে নেয়ার জন্য বলা হয়েছে সেই প্রতিষ্ঠানকে। সবাইকে স্বরণ করিয়ে দেয়া হচ্ছে। স্ট্যাপলার পিনের জন্য ৩ লাখ টাকা জরিমানা। গত পরশু আর গতকাল দুই দিন ছিল কুমিল্লা হাইওয়ে রেস্টুরেন্টগুলোর বিরুদ্ধে মোবাইল কোর্ট অভিযান। দুই টিম ঢাকায় গত রাতেই ফিরে এসেছে। আজ হুমকি পেলাম, ম্যাজিস্ট্রেট সাহেবরা আজ মোবাইল কোর্টে গেলে কুমিল্লায় বড় রকমের বাধা দেয়া হবে। আফসোস, এটা কাল পেলে ভাল হত। আজ ম্যাজিস্ট্রেট আমাদের অফিসে। হুমকিটা পরের বারের জন্য রেখে দিন আপনারা। না নেতা, না পাতি নেতা, না মাস্তান, না ক্যাডার। আমাদের কাছে সব জিরো। বাংলাদেশ নিরাপদ খাদ্য কর্তৃপক্ষের সাথে অন্য কাউকে গুলিয়ে বা মিলিয়ে ফেললে ভুল করবেন সবাই। আমরা প্রতিজ্ঞাবদ্ধ আমাদের সন্তানদের কাছে, এই মাটির কাছে। চাকুরির মায়া করি না। না আর পদোন্নতির আশা বা মায়া। যা এই দেশ দিয়েছে আমাকে, তা কড়ায় গন্ডায় উশুল করে দিতে চাই।
কুমিল্লা মিয়ামি এবং কানন হোটেলের চরম অস্বাস্থ্যকর ও নোংরা পরিবেশের জন্য ৩ লাখ টাকা করে জরিমানা। অনাদায়ে জেল। আর সর্বোচ্চ দুই মাসের মধ্যে নতুন কর্মকর্তারা সব জেলায় যোগদান করলে একসাথে শুরু হবে ৬৪ জেলায় অভিযান এবং সব সেক্টরে মনিটরিং।
আজ কুমিল্লা হাইওয়ে হোটেলে নিরাপদ খাদ্য কর্তৃপক্ষের দুইজন ম্যাজিস্ট্রেট মোবাইল কোর্ট পরিচালনা করে মারাত্মক অপরিস্কার ও অত্যন্ত নোংরা কিচেনের কারণে হোটেল নূরজাহানকে ৫ লাখ টাকা জরিমানা, তাজমহলকে ৩ লাখ এবং টাইমস স্কয়ারকে ৩ লাখ টাকা জরিমানা করা হয়। সময় বেঁধে দেয়া হয়েছে। এরমধ্যে তাঁরা কিচেনের পরিবেশ উন্নত না করলে চরম ব্যবস্থা নেয়া হবে। দামের বিষয়ে আমাদের করণীয় কিছু নেই। সর্বোচ্চ খুচরা মূল্য (এমআরপি) এর চেয়ে বেশি দাম রাখা হলে ভোক্তা অধিকারে অভিযোগ করতে হবে মেমো বা রশিদ দিয়ে। মূল্য তালিকা দেয়া থাকলে কারো করার কিছু নেই। ধরে নেয়া হয় ভোক্তা তা জেনেই খেয়েছেন। 
