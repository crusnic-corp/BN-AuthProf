সেপ্টেম্বরের শুরুতে দুজন সহকর্মীর পদোন্নতি পেয়ে চলে যাওয়া, আবার অক্টোবরে নতুন দুজন সহকর্মীর যোগদান এ সবই যেন কালের সুতোয় বাধা। সকলেই নিজ নিজ কর্মক্ষেত্রে ভালো থাকুন।
যাদের হাত ধরে প্রাইমারির গন্ডি পেরোনো,আজকের এই শাশ্বতীকে যারা আকার দিয়েছিলেন একদিন,সেই শিশু সরকারি প্রাথমিক বিদ্যালয়ের এককালের কান্ডারীরা- প্রিয় শিক্ষিকারা আজ বিদ্যালয়ে এসেছিলেন নববর্ষের আনন্দটুকু বর্তমান শিশু সপ্রাবি এর সাথে ভাগ করে নিতে।মাহমুদা বেগম( প্রধান শিক্ষক), সিরাজুন্নেসা ভানু(প্রধান শিক্ষক),ফারহাতুন্নেসা (সহকারি শিক্ষক), শ্যামলী দাস(সহকারি শিক্ষক)-ম্যাডামদের প্রতি অনেক অনেক কৃতজ্ঞতা ছাত্রীর আবদার মেটানোর জন্য।
আজ শিশু সরকারি প্রাথমিক বিদ্যালয়ে দেয়ালিকা "শিশু বারতা" উন্মোচন করেন জেলা প্রাথমিক শিক্ষা অফিসার জনাব আব্দুল আলীম মহোদয় এবং অতিরিক্ত পুলিশ সুপার জনাব রওশনুজ্জামান সিদ্দিকি মহোদয়।উপজেলা শিক্ষা অফিসার, ইউ আর সি ইন্সট্রাকটর ও অন্যান্য সহকারী উপজেলা শিক্ষা অফিসার উপস্থিত ছিলেন।
৩য় উপজেলা কাব ক্যাম্পুরী-২০১৭ তে শিশু সরকারি প্রাথমিক বিদ্যালয়ের কাবদের অংশগ্রহণ।
প্রাথমিক শিক্ষা সমাপনী পরীক্ষা-২০১৭ তে শিশু সরকারি প্রাথমিক বিদ্যালয়ের ট্যালেন্টপুল বৃত্তিপ্রাপ্ত পূজা, মদিনা,জান্নাতুল এবং সাধারণ বৃত্তিপ্রাপ্ত প্রযুক্তা,সানবিম এবং সালমানের জন্য রইল অনেক অনেক অভিনন্দন ও ভালোবাসা।
শিশু সরকারি প্রাথমিক বিদ্যালয়ে আজ কৃতি শিক্ষার্থী সংবর্ধনা,দাতা সম্মাননা এবং শিক্ষা উপকরণ বিতরণ অনুষ্ঠানের আয়োজন করা হয়।অনুষ্ঠানে প্রধান অতিথি হিসেবে উপস্থিত ছিলেন মাননীয় জেলা প্রশাসক জনাব মো:তোফায়েল ইসলাম স্যার,বিশেষ অতিথি হিসেবে উপস্থিত ছিলেন জনাব নেছারআহমেদ,সভাপতি, মৌলভীবাজার জেলা আওয়ামী লীগ,জেলা প্রাথমিক শিক্ষা অফিসার জনাব মো: বায়েজীদ খানসহ অন্যান্য কর্মকর্তাবৃন্দ।উল্লেখ্য প্রাথমিক শিক্ষা সমাপনী পরীক্ষা ২০১৬ সালে জিপিএ-৫ প্রাপ্ত ৩ জন এবং ২০১৭ সালে জিপিএ-৫ প্রাপ্ত ১৯ জন শিক্ষার্থী কে সংবর্ধনা প্রদান,২০ জন দাতাকে সম্মাননা প্রদান এবং বিদ্যালয়ের শিক্ষার্থীদের মধ্যে নোটবুক এবং হাতের  লেখার খাতা প্রদান করা হয়।
সরকারি উচ্চ বিদ্যালয় মাঠে ৭ম জেলা কাব ক্যাম্পুরীতে শিশু সরকারি প্রাথমিক বিদ্যালয়ের সোনামণি কাব সানজিদা,মাহিয়া,স্নিগ্ধা,আয়েশা,লাবণী,প্রিয়ার প্রাণবন্ত অংশগ্রহণ
শহিদ দিবস ও আন্তর্জাতিক মাতৃভাষা দিবস ২০১৮ উপলক্ষ্যে জেলা প্রশাসন ও জেলা শিশু একাডেমী আয়োজিত দেয়ালিকা প্রর্দশনীতে শিশু সরকারি প্রাথমিক বিদ্যালয় এর মাননীয় সংসদ সদস্য ও জেলা প্রশাসক মহোদয়ের কাছ থেকে সনদপত্র ও পুরস্কার প্রাপ্তি
আর্ন্তজাতিক মাতৃভাষা দিবস ও জাতীয় শহিদ দিবস ২০১৮ এ শিশু সরকারি প্রাথমিক বিদ্যালয়েরর প্রভাতফেরিতে অংশগ্রহণ,শহিদ মিনারে পুষ্পস্তবক অর্পণ এবং বিদ্যালয়ে উদযাপন।
মৌলভীবাজার রামকৃষ্ণ সেবা সমিতি থেকে সারদেশ্বরী মহিলা সমিতি শিশু সরকারি প্রাথমিক বিদ্যালয়ের কৃতি শিক্ষার্থীদের মাঝে শিক্ষা উপকরণ বিতরণ করেন।
