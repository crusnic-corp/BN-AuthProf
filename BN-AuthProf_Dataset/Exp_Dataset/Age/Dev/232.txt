বিশ্বখ্যাত সানগ্লাস কোম্পানি রে-ব্যান একবার আমাদের এপ্রোচ করলো, আমাদের সানগ্লাসের মডেল হিসেবে আপনাদের পেতে চাই। কীভাবে সম্ভব? আনিস ভাই বললেন, কোনো টাকা পয়সা দিতে হবে না, তবে শ্যুটিং লোকেশন অবশ্যই বিদেশ হতে হবে। তারা বলল, কোনো সমস্যা নেই, কোনো দেশ পছন্দ আছে আপনাদের? আমি ভাবলাম আনিস ভাই সুইজারল্যান্ড বা স্ক্যান্ডিনেভিয়ান কোনো দেশ বলবেন। কিন্তু উনি বললেন নেপাল। যুক্তি হলো, সূর্যের আলো পৃথিবীর সবচেয়ে উঁচু পর্বতশৃঙ্গে পড়ে যে রিফ্লেক্ট করবে সেইটা সামলানোর সবচেয়ে ভালো উপায় রে-ব্যানের স্টাইলিশ সানগ্লাস পরা। এরপর হইহই রইরই করে আমরা বিশাল দলবল নিয়ে নেপাল গেলাম। নির্দিষ্ট দিনে লোকেশনে গিয়ে নানাভাবে পোজ দেই কিন্তু ফটোগ্রাফারের সেই পোজ পছন্দ হয় না। শেষে ফটোগ্রাফার বললেন, আনিস ভাই আপনি 'কলাম'টাতে হাত রেখে আপনার বিখ্যাত 'গদ্যকার্টুন' স্টাইলে একটা পোজ দেন। তিনি দিলেন। আমার যেহেতু কোনো 'কলাম' নেই তাই আমিও আনিস ভাইয়ের সাথে তাল মিলাতে গিয়ে একইভাবে হাত উপরে উঠালাম কিন্তু সেটা অদ্ভুতভাবে শূন্যে ঝুলে রইলো। এই ছবি পরে ইউরোপের রাস্তাঘাটেও বিলবোর্ড আকারে ঝুললো। সানগ্লাসের বিক্রি হুহু করে কমতে থাকায় তারা অবশ্য দ্রুতই সেটা নামিয়ে নিলো। সেদিন সানগ্লাসের মডেল হিসেবে আনিস ভাই ব্যর্থ হলেও তিনি আমাদের মতো অসংখ্য তরুণের জীবনে রোল মডেল হিসেবে রয়ে গেলেন, আছেন। কত কি যে শিখেছি উনার কাছ থেকে! আর এমন চমৎকার বন্ধু সুলভ বস পাওয়া যেমন সৌভাগ্যের বিষয় তেমনি...(থাক অনেক লম্বা হয়ে যাবে স্ট্যাটাস)। শুভ জন্মদিন মিটুনদা। অনেক খুঁজেছি, আমার আবদার মেনে নেওয়ার জন্য আপনার মতো আর কাউকে খুঁজে পাইনি।
ঠিক কতদিন হয় আপনি শিশির ভট্টাচার্য্যের নতুন কার্টুন দেখেন না? কষ্ট হয় না আপনার? হাহাকার লাগে না? আমার কিন্তু লাগে। তিনি কেন আর আঁকেন না বা তার আঁকা কার্টুন এখন আর কেন প্রকাশিত হয় না সেটা নিশ্চয়ই জানেন! উনার দূর্দান্ত কার্টুনগুলো থেকে আমাদের বঞ্চিত করে রাখার জন্য কে দায়ী সেটাও জানেন। উনি যদি এখনো নির্ভয়ে এঁকে যেতে পারতেন তাহলে সেটা কি চমৎকার একটা ব্যাপারই না হতো! গত কয়েক বছরে আমাদের কার্টুন জগত আরও অনেকখানিই পাল্টে যেত। বাংলাদেশের সেরা পলিটিক্যাল কার্টুনিস্ট যখন তার কাজটা আর করে যেতে পারেন না, তারচেয়ে দুঃখজনক আর কিছু হয় না। একজন সৃজনশীল মানুষকে থামিয়ে দেওয়ার চেয়ে বড় অপরাধ আর কিছু হতে পারে না। শিশির ভট্টাচার্য্যের আগেও বাংলাদেশে অনেক পলিটিক্যাল কার্টুনিস্ট ছিল কিন্তু শিশির ভট্টাচার্য্য ছিলেন স্টার কার্টুনিস্ট। তার ভোরের কাগজ-প্রথম আলোর সময়টুকুতে অনেক ছেলেমেয়ে স্বপ্ন দেখা শুরু করে বড় হয়ে কার্টুনিস্ট হবে। সে পথে এগিয়েছেও অনেকেই। একটা দীর্ঘসময় ধরে হিউমার ও স্যাটায়ার এরিনায় যুক্ত থাকার সুবাদে বাংলাদেশের প্রায় সকল কার্টুনিস্ট ও তাদের কাজ সম্পর্কে ধারণা আছে আমার। একটা প্রজন্মের বড় অংশের সাথেই আমার ব্যক্তিগত সম্পর্কও আছে। সেই কারণেই জানি গত কয়েক বছরে বাংলাদেশের তরুণ প্রতিভাধর কার্টুনিস্টদের বেশ কয়েকজন (যাদের কাজ আমি খুবই পছন্দ করতাম) পলিটিক্যাল কার্টুন আঁকা ছেড়ে দিয়েছে। কেউ কেউ এখনো কার্টুনের জগতেই আছে বটে কিন্তু "কী আঁকা যাবে কী আঁকা যাবে না" সেই লিস্টি এত বড় হয়ে গেছে যে...! কাটুনিস্ট কিশোর একজন প্রতিভাধর মানুষ। তিনি ভালো লিখেন, ভালো আঁকেন, ভালো টাইপোগ্রাফি করেন, ভালো গিটার বাজান, ভালো মারামারি করেন, ভালো ভালো গান শুনেন, গান লিখেন...নানান আইডিয়া নিয়ে ঘুরেন---তিনি আমার আপনার মতোই বাংলাদেশের ভালো নিয়ে ভাবেন। পার্থক্য একটাই, তিনি একগুয়ে মানুষ। তার ভেতর ভয়ডর একটু কম। তাই তিনি তার কার্টুন আঁকার প্যাশনে কোনো রকম ছাড় দেননি---এটাই কিশোরের 'অপরাধ'। কুখ্যাত ডিজিটাল সিকিউরিটি আইন বাতিল হোক। কিশোর জেলের বাইরে আসুক। কিশোরসহ দেশের সকল কার্টুনিস্টেরও তুলি চলুক! লেখকদের কলমের তালা ভাঙ্গুক।
দেখে হয়তবা আমাদের বিচ্ছিন্ন মনে হয় তবুও আমি জানি মানসিকভাবে আমরা সবাই এক---এ দেশের সবাই এমন একটা রাষ্ট্র চাই যে রাষ্ট্র হবে মানুষবান্ধব। যে দেশে সবাই কথা বলতে পারবে, গাইতে পারবে, আঁকতে পারবে, অন্যায়ের প্রতিবাদ করতে পারবে। ...ততদিন পর্যন্ত আমাদের এই প্রতিবাদ জারি থাকবে। আর এ প্রতিবাদ শুধু আমার জন্য না, আপনিও যেন মুখ এবং মন খুলে কথা বলতে পারেন, তার জন্যও।
কথার জন্য, কবিতার জন্য, কার্টুনের জন্য কেন স্বাধীন দেশে এমন কালাকানুন থাকবে? #freekishore #freedomofspeech #FreedomOfExpression #stopdigitalsecurityact
সরকার, সরকারের দুর্নীতি কিংবা সিস্টেমের সমালোচনা 'রাষ্ট্রবিরোধিতা' নয়। #stopdigitalsecurityact #freedomofspeech #FreedomOfExpression #Bangladesh #JusticeForAll
রাষ্ট্র কারা চালায়? কিছু মানুষ। ডিজিটাল সিকিউরিটি অ্যাক্টের মতো কালাকানুন কারা বানায়? কিছু মানুষ। মুশতাক-কিশোরসহ এত এত লোককে কারা জেলে ঢুকায়? কিছু মানুষ। মুশতাক আহমেদকে মারে কারা? কিছু মানুষ। তারা কারা? তারা খুব গুরুত্বপূর্ণ মানুষ। মুশতাক আহমেদের মৃত্যুর পরও তারা ডিজিটাল সিকিউরিটি অ্যাক্টের পক্ষে সাফাই গেয়ে পশ্চিমা রাষ্ট্রের উদাহরণ দিয়ে সাফাই গায়। কুৎসিত সাফাই গায়। নিয়মিত। আমার প্রতিবাদ সেই মানুষগুলোর বিরুদ্ধে। আমাদের প্রতিবাদ হোক সেই মানুষগুলোর বিরুদ্ধে। #freedomofspeech #FreedomOfExpression #stopdigitalsecurityact #freekishore
গাড়ি চালানোর ক্ষেত্রে একটা নিয়ম আমি দীর্ঘদিন হয় মেনে চলি। অনেকেই জানেন, তাও বলি। প্রায় ১১ বছর ধরে আমি গাড়ি চালাতে হর্ন বাজাই না। মানে একদমই বাজাই না। যদিও অন্যের হর্নে কান ঝালাপালা। তবুও আমি হর্ন না বাজিয়ে অপেক্ষা করি। সম্প্রতি ঢাকায় গাড়ি চালানো বিষয়ে আমি আরেকটি নিয়ম মেনে চলা শুরু করেছি। আমাদের জেব্রা ক্রসিং ও ট্রাফিক লাইট বিষয়টি কার্যকর না হওয়ায় খেয়াল করবেন আইল্যান্ড বা রাস্তার পাশে সবসময়ই কিছু লোক রাস্তা পার হওয়ার জন্য উদ্বিগ্ন মুখে দাঁড়িয়ে থাকে। আমরা নিজেরাও অনেক সময় দাঁড়িয়ে থাকি। জানি, ঢাকার রাস্তা পার হওয়া পৃথিবীর অন্যতম কঠিন কাজগুলোর একটি। আমি রাস্তা পার হতে উদ্যত বা আইল্যান্ডের পাশে এমন উদ্বিগ্ন মুখে কাউকে দাঁড়িয়ে থাকলে দেখলে এখন ধীরে ধীরে ব্রেক করে দাঁড়িয়ে পড়ি। এতে অনেকে ঠিক বুঝতে পারে না আমি কেন দাঁড়িয়ে পড়লাম। আমি তখন ভেতর থেকে হাত দিয়ে ইশারা দেই, নেন পার হন। তারা কনফিউজড হয়ে পার হতে শুরু করেন। আজ সাত মসজিদ রোডে এমনই এক নারী আইল্যান্ডে দাঁড়িয়ে ছিলেন রাস্তা পার হওয়ার জন্য। সাবধানে ব্রেক কষে দাঁড়িয়ে উনাকে হাত দিয়ে ইশারা দিলাম নেন পার হন। আপাদমস্তক বোরকায় ঢাকা সেই নারী রাস্তা পার হতে গিয়ে আমার দিকে হেসে একটা থাম্বস আপ দিলেন। আমিও ভেতর থেকে প্রতিউত্তরে থাম্বস আপ দিলাম। আমার দিনটাই ভালো হয়ে গেলো।
আজকে বাজারে গিয়ে শাক কিনতে গিয়ে দেখি বাংলাদেশের কোনো কাঁচাবাজারেই কোনো শাক নাই। জরুরি ভিত্তিতে শাক আমদানীর চিন্তা করা উচিত সরকারের!
বাংলাদেশের প্রত্যেকটা প্রধান মনে করেন, তিনি যেই পদটায় আছেন সেটায় তার চেয়ে যোগ্য লোক আর নাই, বিকল্প নাই। তিনি না থাকলে সব ধ্বংস হয়ে যাবে। আমি উদাহরণ হিসেবে তিনটা নাম বলি। ক্রিকেট বোর্ডের সভাপতি নাজমুল হাসান পাপন, ফুটবল ফেডারেশনের সভাপতি কাজী সালাউদ্দিন।
ওরা আবার মুখের ভাষা কাইড়া নিতে চায়। স্বাধীন দেশে শিল্পী, লেখক, কার্টুনিস্ট, কবি, গায়ককে কেন ভয় পেতে হবে নিজেকে প্রকাশ করতে? চিন্তা ও মত প্রকাশের স্বাধীনতা চাই। ডিজিটাল নিরাপত্তা আইন বাতিল কর।
