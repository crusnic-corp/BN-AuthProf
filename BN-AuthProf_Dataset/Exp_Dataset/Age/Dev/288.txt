আধখানা চাঁদ আর আধখানা দুঃখ চাঁদ তুই নেমে এসে অাধখানা সুখ হ....
নিম্নোক্ত লেখাটা লিখেছেনআরিফ জেবতিক। সব ধরনের কর্মজীবীদের জন্য অবশ্যপাঠ্য বিবেচনা করে শেয়ার না করে পুরো লেখাটাই তুলে দিলাম। --- প্রথমেই একটি সত্যি ঘটনা বলি। আশরাফ সাহেব (ছদ্মনাম) একটি গার্মেন্ট কারখানায় ১৬ বছর ধরে কাজ করছিলেন। তাঁর শেষ পোস্ট ছিল জিএম। মাঝারি মানের সেই গার্মেন্ট কারখানা রানা প্লাজা পরবর্তী ঝড়ে বন্ধ হয়ে গেলে আশরাফ সাহেব অথৈ সাগরে পড়লেন। তারপর যত বড় বড় কারখানায় চাকুরির জন্য যান, সেখানেই প্রত্যাখ্যাত হন! ১৬ বছরের দীর্ঘ অভিজ্ঞতা সত্ত্বেও এই প্রত্যাখানের কারন কী? কারন, তিনি ধরেই নিয়েছিলেন যে তাঁর চাকুরি আজীবনের, প্রতিষ্ঠানটিতে তিনি আজীবন চাকুরি করবেন। কিন্তু প্রতিষ্ঠানটি যে বন্ধ হয়ে যেতে পারে, সেক্ষেত্রে তাঁর স্কিল সেট এই মাঝারিমানের কারখানার জন্য চলনসই হলেও বাইরের দুনিয়ার জন্য চলনসই কী না, সেটার খোঁজ রাখেননি। আমি তাঁকে ব্যক্তিগতভাবে চিনি। কয়েকবছর আগেই তাঁকে অনুরোধ করেছিলাম যে কারখানা ম্যানেজমেন্টে অনেক নতুন নতুন আধুনিক ব্যাপার স্যাপার আসা শুরু করেছে, সেগুলোর দিকে নজর দিন। যেমন ধরা যাক, উইকিপিডিয়া ঘাটলেই লীন ম্যানেজমেন্টের উপর কয়েকটি গাব্দাগোব্দা আর্টিকেল আছে, টয়োটা প্রোডাকশন সিস্টেম আছে, সিক্স সিগমা আছে-এগুলো পড়ে আত্মস্থ করলে তাঁর লাভ হবে। তিনি আমাকে মুখের উপর বলেছিলেন, 'আরে আমার কত্তো বছরের অভিজ্ঞতা-এখন এইসব আমারে শিখাইতে আসছেন!' ব্যস, এই পয়েন্টেই আমি আজকে কথা বলব। প্রথম কথা হচ্ছে কোনো গড়পড়তা কাজেই ৩ বছরের বেশি অভিজ্ঞতার পরে আর নতুন করে তেমন কিছু শেখার থাকে না। আপনি যা শেখার প্রথম ৩ বছরেই শিখে নেন, বাকি সময়টা হচ্ছে এই একই স্কিলের পুনরাবৃত্তি। তারপরে আপনি যদি নিজের জন্য নতুন দক্ষতা অর্জন না করেন, তাহলে আপনি আসলে ধীরে ধীরে নিজের সর্বনাশ ডেকে আনছেন। কারন ধরা যাক আবেদ ( উদাহরনের জন্য নেয়া নাম) এক অফিসে জুনিয়ার একাউন্টেন্ট, তাঁর বেতন ২০ হাজার টাকা। প্রতিষ্ঠানের বেতন স্কেলে ঐ পোস্টে এই বেতনই আছে। এখন বছর বছর শরিফ যদি একই পোস্টে গড়াগড়ি খান, তাহলে ইনক্রিমেন্ট হতে হতে একসময় তাঁর বেতন দাঁড়াবে ৩০ হাজার টাকা। যদি সেই কোম্পানিতে কখনো ছাটাই হয়, তাহলে প্রথম কোপটি পড়বে তাঁর উপর। কারন আরেকজন ফ্রেশ গ্রাজুয়েটকে দিয়ে তাঁরা ২০ হাজার টাকায় এই কাজ করাতে পারবে, খামোখাই কেন আবেদের জন্য ১০ হাজার টাকা অতিরিক্ত গুনবে? সুতরাং আবেদের মূল দায়িত্ব হচ্ছে সময় থাকতে আখের গুছিয়ে নেয়া। নতুন স্কিল সেট ডেভেলপ করে ঐ কোম্পানি অথবা অন্য কোম্পানিতে উপরের অন্য কোনো পোস্টে চলে যাওয়া। আমাদের দেশে অনেককে আমি বলতে শুনি, 'কোম্পানি ট্রেনিং করায় না।' কথা সত্যি, বড় কর্পোরেট হাউস ছাড়া বাকিদের নিয়মিত কোনো ট্রেনিং-প্রশিক্ষনের ব্যবস্থা কোম্পানি করে দেয় না। তাই বলে আপনি যদি কোম্পানির ঘাড়ে দোষারোপ করে বসে থাকেন, তাহলে আপনার নিজের বিপদই ডেকে আনছেন। নিজের স্কিল নিজে ডেভেলপ করুন, কারন দিন শেষে স্কিল আপনার সঙ্গে থাকবে, যে কোম্পানির জন্য আপনি দিনকে রাত করছেন, সেই কোম্পানি আপনার সঙ্গে না-ও থাকতে পারে। এতো কথার সারমর্ম এটাই- ১. কোনো পোস্টেই ৩/৪ বছরের বেশি না থাকার চেষ্টা করুন। নিজের কোম্পানিতে হোক কি অন্য কোম্পানিতে, অন্য বড় কাজে চলে যাওয়ার চেষ্টা করুন। ২. ক্রমাগত নিজের দক্ষতা বাড়িয়ে চলুন। কোম্পানির মুখ চেয়ে বসে থাকবেন না। যদি গ্রাজুয়েশন না থাকে তো গ্রাজুয়েশন করুন, যদি গ্রাজুয়েট হোন তো পোস্ট গ্রাজুয়েট করুন। যদি কম্পিউটারে দক্ষতা না থাকে তো সেটি বাড়ান, যদি ভাষায় সমস্যা থাকে তো সিরিয়াসলি ভাষার দক্ষতা বৃদ্ধি করুন। ৩. প্রশিক্ষন কাজে দেয়। অনেক সময় প্রশিক্ষনের খরচ দেখে অনেকে নাক কুঁচকায়। আপনি যদি মনে করেন যে এই প্রশিক্ষনটি আপনার কাজে দেবে, তাহলে অতিরিক্ত ৫ হাজার টাকার জন্য বসে থাকবেন না, কষ্ট করে হলেও ম্যানেজ করুন, দীর্ঘমেয়াদে এই টাকা আপনার পুষিয়ে যাবে। ৪. বইয়ের বেলাতেও একই কথা। একটি বই কত টাকায় কিনছেন সেটি বড় নয়, সেই বইটি থেকে আপনি কতটাকার উপকার পাবেন সেটি আসল কথা। ৫. উপরের দিকে টার্গেট করুন। উপরের দিকে ভিড় কম, যোগ্য লোকের অভাব। একটি কোম্পানিতে পিওন চাইলে ২শ লোক পাবে, সেক্ষেত্রে আপনি ২শ লোকের সঙ্গে গড়পড়তা প্রতিযোগিতা করবেন-অনেকটা লটারির মতো, আপনার লাগতে পারে অন্য কারোও লাগতে পারে। উপরের দিকে যোগ্য লোকের অভাব আছে। যদি ভালো কাজের রেকর্ড থাকে তাহলে আপনারই খোঁজ পড়বে। ৬. নেটওয়ার্ক একটা বড় শক্তি। প্রাইভেট সেক্টরে পেশাগত জীবনে নেটওয়ার্কিং একটা পুঁজি। এই মূলধন ক্রমাগত বাড়িয়ে চলুন, বিপদে কাজে লাগবে। নিজের সেক্টরের লোকজন যারা অন্য অফিসে সিনিয়ার পোস্টে আছেন তাঁদের সঙ্গে নিয়মিত যোগাযোগ রাখার চেষ্টা করুন। নিজের ক্যাম্পাসের বড় ভাইরা একই পেশায় অন্যান্য অফিসে কে কোথায় আছেন, তাঁদের সঙ্গে যোগাযোগ রক্ষা করুন। আজকাল তো ফেসবুকের কারনে এটি আরো সহজ হয়ে গেছে। এই নেটওয়ার্ক আপনার কাজে লাগবে। যদি কখনো চাকুরি হারান, তখন আপনি নেটওয়ার্কের কুড়ি জনকে ফোন দিন, আঠারো জন হয়তো ফোনই ধরবে না, কিন্তু একজন হয়তো আপনার অনেক বড় কাজে লেগে যাবে। মুভ ফরোয়ার্ড এন্ড জাস্ট ইগনোর মাই বেয়াদবি ফর দিস পোস্ট। আপনার হয়তো কাজে লাগবে না, কিন্তু কিছু তরুন কর্মজীবি এরকম পরামর্শ চেয়েছিলেন, হয়তো আর কারো কাজে লাগতেও পারে। হ্যাপি অফিস আফটার দ্য লং ভ্যাকেশন।
ঊনবিংশ শতাব্দীর গোড়ার দিকে বাংলা সাহিত্য ও শিল্প-সংস্কৃতির জগতে যখন এক ধরনের বিপ্লবের সূচনা হচ্ছে, তখন রক্ষণশীল সাহিত্যপ্রেমীদের অনেকেই বাংলা ভাষা চর্চা ও পরিবর্তনের উদারমুখী দিকটি মেনে নিতে পারেননি। তথাপি বিপ্লবের নেতৃত্ব দানকারী সাহিত্যিকরা বিষয়টি পরোয়া করেননি। তাঁরা তাঁদের মতো করে নির্লিপ্তভাবে নিজেদের কাজ করে গিয়েছেন। সামাজিক অর্থনীতির নিয়ন্ত্রণকারী নিমিত্তসমূহ থেকে আলাদা করে দেখলে ভারতীয় উপমহাদেশে রাজনৈতিক আন্দোলন প্রধানত শিক্ষিত মধ্যবিত্ত শ্রেণি সম্পর্কিত। ইংরেজি জানা এই শ্রেণিটির সমাজতাত্ত্বিক গুরুত্ব নিরূপণের জন্যে এর সামাজিক সম্পর্ক স্মরণ রাখা প্রয়োজন। অষ্টাদশ শতাব্দীর তিন-চতুর্থাংশ থেকে উন্নত পদমর্যাদার স্তরবিন্যাস সাধিত হয়েছিল ইংরেজ শাসনব্যবস্থার আদলে। আর বিংশ শতাব্দীর শেষ দিকে ইতিহাস রচনার ক্ষেত্রে পণ্ডিতরা মাথা রেখেছিলেন.... ....ইত্যাদি ইত্যাদি ইত্যাদি.... শুভ জন্মদিন অনিক খান। 
ঈদুল আজহা সমাগত প্রায়, তাই কোরবান আলি ভাবিল, অচিরে কিনিব গরু দেখিয়া শক্তিশালী। পকেটে ভরিয়া নগদ অর্থ একেলা চলিল হাটে লক্ষ টাকার মোটাতাজা গরু কিনিয়া ফিরিব ডাঁটে। সকলে শুধাবে, দামখানি কত? ভালোই মারিলে দান! কোরবান মৃদু হাসিবে কেবল, মুখেতে ভরিবে পান। বাড়ির গ্যারাজে দিব্যি থাকিবে গরুটি হাস্যমুখে রাশি রাশি খড়-বিচালি খাইয়া জাবর কাটিবে সুখে পাড়ার সকলে দেখিতে আসিবে সেলফি তুলিবে কেহ শিশুরা আসিয়া ভয়ে ভয়ে ছুঁয়ে দেখিবে গরুর দেহ। মুখেতে মুখেতে ঘুরিয়া ফিরিবে বিবিধ জল্পনায় ভাবিল-দেখিল কোরবান আলি কত কী কল্পনায়। মানু্ষে পশুতে গাদাগাদি ভিড়ে সহসা অকস্মাৎ লক্ষপতির গরুর স্বপ্ন হইল ধূলিসাৎ। তস্কর দল কোন সে তফাতে পকেট লয়েছে কাটি কোরবান ভাবে, কোরবানি বুঝি হইল এবারে মাটি। বিফল চিত্তে ভগ্ন হৃদয়ে ফিরিয়া চলিল বাড়ি পড়িয়া রহিল দেশি ও বিদেশি গরু-খাসি সারি সারি। মনের গহিনে গায়েবি কণ্ঠ ধ্বনিত হইল, 'বোকা! কোরবানি দে মনের পশুকে, বৃথাই খাসনে ধোঁকা।' কোরবানি তো ত্যাগ-পরীক্ষা প্রাণের প্রিয় ধন রে... গরু ছাগল হইল কবে তোর সে প্রিয়জন রে?
আমাদের বন্ধুপত্নী, বন্ধু, ভাবি ইত্যাদি পরিচয়ের নারীদের মধ্যে যাকে আমি প্রাণের চেয়ে ভালোবাসি, তার নাম শারমিন হোসেন। আজকে তার ২৯তম জন্মদিন। এ উপলক্ষ্যে তাকে শুভেচ্ছা আর শুভকামনা জানাতে আমরা দল বেঁধে কিছুক্ষণের মধ্যেই তার বাসায় সমবেত হবো। তারপর চলে আসার আগে গ্রুপ সেলফি তুলে ফেসবুকে পোস্ট করা হবে। আমি বা ওমর শরীফ পোস্ট দিলে লাইকের সংখ্যা শয়ের নিচে থাকবে। মিলন ভাই বা শুমন পাটোয়ারী পোস্ট দিলে লাইক কয়েকশ ছাড়ায়ে যাবে। জন্মদিনের শুভেচ্ছা জানাতে উপস্থিত হওয়া মূলত অজুহাত। আমরা আসলে যাব তার রান্না খেতে। গোটা উপমহাদেশে শারমীন ভাবির মতো গরুর মাংস রান্না করতে পারে, তেমন আর কেউ নাই। এটা বহু আগেই প্রমাণিত সত্য। সকাল থেকেই দেখছি ফেসবুকে লক্ষ লক্ষ মানুষ তাকে শুভেচ্ছা জানিয়ে বাণী দিচ্ছেন। বেশিরভাগ মানুষ তার হাসি হাসি মুখের ছবিও দিচ্ছে। তার সঙ্গে তোলা ছবিও পোস্ট দিচ্ছে। দুঃখের বিষয়, ভাবীর সঙ্গে আমার আলাদা কোনো ছবি নাই। কাজেই আমি কোনো ছবি দিতে পারলাম না। ফেসবুকে খোঁজাখুঁজি করে অসংখ্য গ্রুপ ফটো পাওয়া গেল, কিন্তু সেগুলিতে কেউ না কেউ ভাবি আর আমার মাঝখানে এসে দাঁড়ায়ে আছে। বেশিরভাগ ক্ষেত্রে সেটা ফখরুল আবেদিন মিলন ভাই। একটা ব্যাপার বুঝলাম না, ভাবীর জন্মদিন, অথচ মিলন ভাই সকাল থেকে তার ফেসবুক অ্যাকাউন্ট ডিঅ্যাকটিভেট করে বসে আছে। ঝগড়া-টগড়া হয়েছে কিনা, কে জানে। আমার ধারণা, মিলন ভাই রাত ১২টা বাজার আগে আগে ফেসবুক অ্যাকাউন্ট অ্যাকটিভেট করে ভাবীর সঙ্গে তার নিজের একটা রোমান্টিক পোস্ট দিবে। ভাবীর প্রতি কৃতজ্ঞতা প্রদর্শনমূলক পোস্ট অতীতে বহুবার দেওয়া হয়েছে। আর ইদানীং তিনি জন্মদিনের শুভেচ্ছা বার্তা খুব একটা লেখেন না। কাজেই তিনি দেবেন শুধু ছবি। ছবির সঙ্গে কয়েক লাইনের প্রেমময় পঙক্তি থাকার কথা। সেই ছবি দেখার জন্য কতক্ষণ জেগে থাকতে হয়, কে জানে। আমরা সেই পর্যন্ত অপেক্ষা করব না। আসুন সবাই মিলে ভাবীকে উইশ করি। যার যার জায়গা থেকে আওয়াজ দিবেন। কেমন? সবাই বলেন : শুভ জন্মদিন শারমীন ভাবি!!!!!
বুঝলি মনা, কী বলব আর নতুন করে দুখের কথা! একটু যদি বিনয় করি সবাই ভাবে... দুর্বলতা।
কবি মানেই ভীষণ অভিমানী আমরা কি কেউ এই কথাটা জানি? কবির মনে দারুণ হিংসা, রাগ লেখার খাতায় আঁকিবুকির দাগ। কবি বসান বৃথাই দাড়ি-কমা অভিবাদন তোমায় প্রিয়তমা। বলেন, তুই কি আমার দুঃখ হবি? হায়! বেচারা ছদ্মবেশী কবি!
একটা ভীষণ কঠিন ধাঁধা শুধাই তবে টিনা ইয়াং সমাজ তোমায় অনেক বাসল ভালো কিনা তুমি দারুণ কিউট এবং হাসি পাগল করা শিল্পী তোমার চিত্র আঁকে (আমি যেমন ছড়া) তোমার খ্যাতি ঠিক ছড়াবে দেশ ও বিশ্বব্যাপী শুভেচ্ছা নাও কাশফিয়া হে বার্থডে হ্যাপি হ্যাপি... 
আমার একটা কথা ছিল, ধৈর্য নিয়া যদি শুনেন.. অল্প কথায় সারব। দেখেন... ঘড়ি ধরে সময় গুনেন। আইজ একটা বিশেষ দিন, শুভ দিনও বলা চলে আরে খাড়ান, চ্যাতেন কেন? আমি না ভাই, লোকে বলে। রাষ্ট্রপতি, প্রধানমন্ত্রী, বিরোধী নেত্রী, স্পিকারও পৃথক পৃথক বাণী দিসে, লাগলে না-হয় দিলাম আরও। বলতেসি কী, উপলক্ষ্য... আজকাল আর তেমন কই? এই চান্সে খাওয়ায় দিলেন, আমরা যারা কাছের হই। চইল্যা যাবেন? ...একটা মিনিট! আমার কথায় যুক্তি নাই? সব দিন না, একদিনই তো, কেক খেতে চাই মিলন ভাই!!!
সর্বোচ্চ ব্যয় সর্বোচ্চ সময় সর্বোচ্চ শ্রম বিনিয়োগে পাসপোর্ট প্রাপ্তির গল্প....
