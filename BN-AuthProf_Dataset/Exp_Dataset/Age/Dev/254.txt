দ্বিমত পোষণ করেন, সান্ত্বনা পাব। জ্ঞানার্জন করার পরে আমি তার প্রয়োগ করছি না, পরিবার, জনগণের কোনো উপকার করছি না- তাহলে আমার পিছনে টাকা ঢেলে কি লাভ? বিশ্ববিদ্যালয়ে পড়ছি অথচ কোনো জ্ঞানতাত্ত্বিক আলোচনা করতে পারছি না, দেশ-জাতি যখন বিপদে তখন উত্তরণের পথ দেখাতে পারছি না- আমি তাহলে কি করলাম এতদিন? গবেষণামূলক বিদ্যালয়ের (বিশ্ববিদ্যালয় যাকে বলা হয়) চেয়ে কারিগরি বিদ্যালয়ের প্রয়োজনীয়তা এখন অনেক বেশি দরকার। সরকার এটা নিয়েই সম্ভবত বেশি ভাবছে। রূপকল্প-২০২১ তার প্রমাণ। টারশিয়ারি এজুকেশনে এত স্টুডেন্ট পড়ে কয়টা গবেষক/নোবেল বিজয়ী হচ্ছে?হুদাই ক্লাস ওয়ান থেকে মাস্টার্স পর্যন্ত পড়া শেষ করে বেকার হয়ে থেকে "৩৫ চাই, ৩৫ চাই" আন্দোলনের কোনো মানে নেই। ২০ বছরের সিলেবাস জব মার্কেটে চার আনাও কাজে দেয়না। 'শিক্ষা' একটা মিথ। শুধু গ্রামে গিয়ে আর 'মূর্খ' মানুষগুলোর সামনে ভাব নেয়া যায়। এর চেয়ে কোদাল কোপাতে পারা অনেক ভালো। দূর্ভাগ্য! তাঁদেরও সম্মান করতে পারি না। অথচ দেশটা কৃষক, শ্রমিক আর প্রবাসীদের টাকায় চলে। বি. দ্র. এখানে 'আমি' রূপকার্থে।
তুমিও হতাশান্বিত হয়েছিলে তবে আশা হারাওনি। তাইতো তুমি হেরা গুহায় গেলে। অতঃপর এলে। কী ভয়ানক কষ্টকর জীবন শুরু হলো তোমার। তবু তুমি মাথা নত করোনি। অবশেষে......অবশেষে.... মাত্র তেইশ বছরে তুমি এমন এক বিপ্লব সাধন করলে যে পৃথিবীটাই পাল্টে গেল। যে মানুষগুলো একটা পাথর রাখা নিয়ে বছরের পর বছর গোত্রে গোত্রে দ্বন্দ্বে লিপ্ত হতো, নারীকে জ্যান্ত মাটিতে পুঁতে ফেলে দিত তাদেরকে এমন ভ্রাতৃত্বের বন্ধনে বাঁধলে তুমি যে নিজের মৃত্যুর সময়ও নিজে পানি পান না করে অন্য মুমূর্ষুকে পানি পান করাতে তাঁরা ব্যস্ত হয়ে পড়তেন। তোমার মতো যুগ পরিবর্তন করা বিপ্লবীর জীবনী আজ পঠিত হয়না! পরবর্তী বুক রিভিউ তোমার জীবনী নিয়ে ইনশাআল্লাহ।
ঃঃ পহেলা লঞ্চভ্রমণ ঃঃ ১. মানুষ যখন এক দর্শন থেকে অন্য দর্শনে কনভার্ট হয় তখন সে তার নতুন বিশ্বাসে প্রচণ্ড কট্টর হয়। আমি যখন ইসলামকে নতুনভাবে জানতে বুঝতে শিখলাম তখন আমিও তেমনি ছিলাম। ভাবতাম ভ্রমণ ঠিক নয়; এ বিলাসিতা মাত্র। কিন্তু পরে একটি আয়াতে যখন দেখলাম স্বয়ং আল্লাহ তাঁর নিদর্শন সম্পর্কে দেখতে বলছেন (সুরা আনকাবুত- ২০) তখন দৃষ্টিভঙ্গিতে পরিবর্তন আসল। ভাবলাম নিদর্শন দেখতে যাওয়া সওয়াবের কাজ; এটা অপচয় নয়। ঠিক সে মুহূর্তে BEEDA চাঁদপুর ভ্রমণের আয়োজন করল। বলে রাখি, ভ্রমণটি শুধু ইংরেজি বিভাগের ছেলেদের জন্য ছিল এবং কোনো ধরনের বাদ্যযন্ত্র ছিলনা। তাই রাজি হয়ে গেলাম। ২. নৌভ্রমণ (নৌকায়) আমি দুু-একবার করলেও লঞ্চে চড়ার অভিজ্ঞতা কখনোই ছিলনা।সকালে নাস্তা সেরে আমরা সদরঘাটে লঞ্চের ছাদে উঠলাম। ঠং ঠং ঠং বেল পড়ল। গাড়ি পোঁ শব্দ করে চলতে শুরু করল। সঙ্গে সঙ্গে মনে পড়লো সেই অমর প্রশ্নঃ " এক টুকরো লোহা পানিতে ডুবে গেলেও বিশাল বড় জাহাজ ডুবে না কেন?" বুড়িগঙ্গার নানা দুর্নাম শুনলেও আমি তাকে বুড়ি নয় বরং উল্টোটাই দেখলাম। পানি বেশ স্বচ্ছ, দুর্গন্ধও তেমন পেলাম না, আবার পানিও অনেক। মনে মনে প্রতিবেশী দেশকে ধন্যবাদ না দিয়ে পারলাম না! সময় কাটানোর জন্য পত্রিকা পড়লাম, সবাই মিলে লুডু- ফুটবল খেললাম। কেউ কেউ ছবি তুলতে বিশাল ব্যস্ত। এরপর শুরু করলাম প্রকৃতি দেখা। কিন্তু প্রকৃতি কই? নদীর ওপাশে শুধু ফ্যাক্টরি আর ফ্যাক্টরি, নদীতে কচুরিপনা আর মানুষের ফেলা নানা ধরনের বর্জ্যতে ভর্তি। কিছুদূর পার হয়ে নদী বেশ প্রশস্ত হয়ে গেছে, হয়তো ততক্ষণে বুড়িগঙ্গা আমরা পার হয়ে গেছি। এবার প্রকৃতির দেখা পেলাম। নদীর স্বচ্ছ পানি, ধারে কাশবন, হরেক রকমের গাছ, উপরে সূর্যের হালকা রোদের সাথে নীল আকাশ। এত সুন্দর! আলহামদুলিল্লাহ। এই রূপই হয়তো আল্লাহ দেখতে বলেছেন। রোদ বাড়লে ছাদ থেকে নিচে আসলাম। বড় ভাইয়েরা মিলে এরপর বিশাল আড্ডা। নানা কথা উঠে আসল। বড় ভাইদের আন্তরিকতা মুগ্ধ করেছে। আমাদের গল্প ফুরোতে না ফুরোতেই লঞ্চ চাঁদপুর পৌঁছে গেল। ৩. ভ্রমণে গতানুগতিক যা হয় তা হলো। দুপুরে লাঞ্চ করলাম ইলিশ দিয়ে। তবে ইলিশের ভর্তাটা অমৃত ছিল। দোকানদার মামাটা কেন জানি একটু বেকুব মনে হয়েছে। এ রকম থাকলে তার ব্যবসায় ভবিষ্যতে লাল বাতি জ্বলতে পারে। আল্লাহ তা না করুন। এরপর আমরা চর দেখতে বের হলাম। দুঃখের বিষয়, বন্যায় মিনি কক্সবাজার, মেঘনার চর দুটোই ডুবে গেছে। মাঝি একটা ভিন্ন চরে নিয়ে গেল। নাম সরকারকান্দি। সেখানে এক ভিন্ন রকম অভিজ্ঞতা লাভ করলাম। ঐ চরে প্রায় দুইশো পরিবার বাস করে। সবার বাড়ি ছন, বেত আর বাঁশের। শুনলাম দু বছর আগে বন্যায় তাদের সব বাড়ি-ঘর ডুবে যাওয়ায় তারা এখানে এসে বসত গেঁড়েছে।ধর্ম জিজ্ঞেস করতেই তারা বেশ জোরের সাথেই বলল মুসলমান। বললাম- 'আপনাদের বাচ্চারা পড়ালেখা করে কোথায়?' - 'এইখানে একটা মাদ্রাসা আছে।' হাত দিয়ে দেখিয়ে দিল। এরপর হঠাৎ করেই বসার মুড়া এনে বলল - 'আপনারা বসেন। আপনারা ভাত খেয়ে যাবেন। ইলিশ মাছ আছে।' আমরা তো থ। বলে কী? যাদের সংসার চলে কীভাবে আমরা এই টেনশন করছি তারা কিনা তাদের আকাশ সমান হ্রদয় নিয়ে আমাদের আতিথেয়তার জন্য প্রস্তুত! আমরা তৎক্ষনাৎ deny করে বললাম- - আপনাদের চলে কিসে? -'এই ছেলেরা নদীতে ইলিশ ধরে। ঐটাই বেশি খাওয়া হয়।' বলল। তাদের কাছে বিদায় নিয়ে আসতেই দেখি বাচ্চারা খেলছে। না। মোবাইলে গেমস না। প্রাকৃতিক খেলা। জিজ্ঞেস করলাম- ' তোমরা কেমন আছ?' কী পরিমাণ যে লজ্জা পেয়েছে মুখ দিয়ে কথায় বলে না। খালি হাসে। এরপর এক এক করে জিজ্ঞেস করলাম- ' তুমি কোন ক্লাসে পড়ো?' কেউ টু, থ্রি উত্তর দিল। এবার বললাম- ' তোমরা কী খেলছিলা এটা?' আঞ্চলিক ভাষা বুঝা খুব কঠিন। তার ওপর বাচ্চা। কি যে বলে কিছুই বুঝিনা। অনেক কষ্টে বুঝলাম খেলার নাম 'দাদু গেছে বাজারে।' কিছু বাড়ির ডিজাইন মুগ্ধ করেছে। খালি ভাবছিলাম এত প্রত্যন্ত এলাকায় এত ভালো ভালো মানুষ বাস করে! আল্লাহ কি এদের দেখাতেই আমাকে এ ভ্রমণ করালেন? কি পরিমাণ যে তাদের ভালেবেসে ফেলেছি কি করে বলি। ৪. ফেরার পথে শেষবার আবার বন্ধু ফায়সালের সাথে চাঁদপুরের ইলিশ দিয়ে ভাত খেলাম। খাওয়া শেষে বিল শুনে তো অবাক। ৫০০ টাকা। এক পিস মাছ ১৫০ টাকা।ফায়সাল তো রেগে আগুন। এদিকে লঞ্চ ছাড়ার সময় হয়ে গেছে। পরে ৪০০ টাকা দিয়ে বিদায় নিলাম। রাত্রিবেলা লঞ্চের ছাদে বসে আকাশের দিকে তাকিয়ে আছি। খোলা আকাশে কিছু তারা, অর্ধ চাঁদ (অর্ধিমা বলা যেতে পারে), মৃদু বাতাস। কী অপরূপ! আল্লাহু আকবার।যদি পূর্ণ চাঁদ চাঁদপুরে দেখতে পেতাম তবে মন্দ হতো না। শেষ বেলায় তিক্ত অভিজ্ঞতা ছাড়া ট্যুরটা অনেক ভালো লেগেছে। বড় ভাইদের প্রতি অশেষ কৃতজ্ঞতা। বন্ধুদের অকল্পনীয় ভালোবাসার জবাব আমার কাছে নেই। লঞ্চভ্রমণ ট্রেণভ্রমণের চেয়েও বেশি মজার। ছবিতে সোনাকান্দির সেই বাচ্চারা আর ডিজাইন করা সেই বাড়ির সামনে আমার বন্ধু সাদ্দাম ও আমি।
এক ষোল বছর বয়সী থুনবার্গ একা লড়ে। যখন কাপুরুষেরা বিশ্ব জ্বালায় তখন তুই বাচ্চা মেয়ে হয়ে আগুন নিভাস। তোকে সমর্থন না দিয়ে পারিনা।
মাত্র দু বছরে ফেইসবুক কী পরিমাণ পরিবর্তন হয়ে গেছে! বন্ধুসকলকে তো চেনা-ই দায়। আমার নিজের আকাশচুম্বী পরিবর্তন দেখে আমি নিজেই অবাক। মাত্র দু বছরে পৃথিবী এতো পাল্টে যায়। এরপর থেকে দেখছি ইতিহাসকে ফিকশন হিসেবেই পড়তে হবে। সত্যটা পরের কালে। আর ফেইসবুক সাহেব, যেভাবে চালাবো সেভাবে চলবেন। যদি উল্টো আমায় নিয়ন্ত্রণ করেন তবে একসাথে একেবারে তিন তালাক! আল্লাহ আমাদের মহব্বতটা অটুট রাখুন।
আলহামদুলিল্লাহ । আল্লাহ তোমায় অশেষ ধন্যবাদ । তোমার অশেষ রহমতে ভর্তিযুদ্ধ শেষ করলাম । তোমার কাছে এখন একটাই প্রার্থনা " দুনিয়াতে কল্যাণ দাও, পরকালে কল্যাণ দাও এবং জাহান্নামের আযাব হতে রক্ষা করো।" আমিন। শুভাকাঙ্ক্ষীদের অসংখ্য ধন্যবাদ জানাই। আপনারা অনেকেই আমার এ কঠিন যুদ্ধে পাশে থেকে উৎসাহ দিয়েছেন এবং সাহস জুগিয়েছেন। সত্যি কথা বলতে কি, আমি সত্যিই ভাবতে পারিনি কেউ কেউ আমার জন্য এত কিছু করবেন। এদের ঋণ শোধ করার কোনো ইচ্ছা আমার নেই কেননা আমি জানি তা কোনদিনই সম্ভব না তবে সবার কাছে এতটুকুই দোয়া চাইব তাদেরকে আমি যেন অজ্ঞানবশত কষ্ট দিয়ে না ফেলি। পৃথিবীতে এ জিনিসটাকে আমি খুব বেশি ভয় পাই। সবার কাছে আর একটা দোয়া চাই- সবাই দোয়া করবেন ভবিষ্যতেও যেন আমার এ স্রোতধারা আমি ধরে রাখতে পারি আর মনের ভিতর যে কল্পিত স্বপ্ন রয়েছে তা আল্লাহ পূরণ করেন । যদি পারেন তো আরেকটা দোয়া করবেন প্লিজ - মাথায় যেন কখনো খারাপ চিন্তা না আসে আর মা-বাবাকে যেন সন্তুষ্ট করে চলতে পারি। আল্লাহর রহমতে আমার সফলতাগুলো হলো- *ঢাবি খ ইউনিট - তৃতীয় ও ঘ ইউনিট চতুর্থ *জবি খ ইউনিট -চতুর্থ ও ঘ ইউনিট প্রথম । পুনশ্চ: যারা এখনো এ যুদ্ধে লড়াই করছো তাদের জন্য দোয়া রইল আল্লাহ যেন দ্রুত তোমাদের একটা ভালো ব্যবস্থা করেন এবং তোমরাও টেনশন মুক্ত হও। সবাই ভালো থাকুন এটাই আল্লাহর কাছে প্রার্থনা। 
