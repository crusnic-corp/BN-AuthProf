আমার মায়ের করোনা হয়েছিল। আপনারা জানেন৷ চিকিৎসায় সুস্থ হয়েছেন। এখন আছেন পোস্ট কোভিড সমস্যায়৷ সুতরাং, ঈদে আমার ঢাকার বাসা ও গ্রামের বাসায় কেউ আসবেন না। আমি নিজেও ঈদে বাড়িতে না যাওয়ার সিদ্ধান্ত নিয়েছি৷ শপিং বাদ। একটা সুতা কিনি নাই। কিনেও দেবো না। মার্কেট ঘুরার ইচ্ছা নাই৷ পরিস্থিতি স্বাভাবিক মনে হলেও আসলে তেমন নয়। সবাই সুস্থ থাকুন,,নিরাপদে থাকুন। বেশি ভালবাসা দেখিয়ে জড়াইয়া উতরাইয়া বাসায় যাওয়া যাওয়ি অফ রাখেন। মনে রাখবেন, একবার করোনায় বেকায়দায় পড়লে এত এত ভালবাসার মানুষ কাছে পাবেন না। লড়াইটা করতে হবে নিজেকেই। যেমনটা আমাকে আমার ভাইদেরকে করতে হয়েছে মায়ের চিকিৎসার সময়। কী গেছে আমার উপর দিয়ে তা কেবল আমি আর আমার বন্ধু Rashedur Rahman জানে.. এই এক দুইজন বন্ধু ও আর দুইজন আত্মীয় ছাড়া কেউ পাশে ছিল না... সো আগে নিজে বাঁচুন, পরিবারকে বাঁচান... বাসায় আসবেন না, আমরাও যাবো না... আগাম ঈদ মোবারক...
মাথার প্রায় সব চুল পেকে গেছে। সকাল থেকে আয়নায় দেখছি আর মনে করছি, সেই সব দূরন্তপনা, ঘন চুলে ধেয়ে চলা যুবক... কোথায় হারিয়ে গেল...কষ্ট... হঠাৎ এসএমএস আসলো, "ভালবাসা-প্রেমের টিপস পেতে ডায়াল করুন *213*6361#" তোরা কি আমার লগে মশকরা করস!...
তড়িঘড়ি হাত তুলে মুনাজাত করলাম। মৌয়ের জন্য দোয়া করলাম। নিউজটা পড়ার পর নিজেই এখন সিজোফ্রেনিয়ায় ভুগছি... দোয়া কইরেন...
আমি ব্যক্তিগতভাবে বিশ্ববিদ্যালয়ে আমলাদের আগমনের বিরুদ্ধে না। আসেন, কথা বলি। 'প্রশাসন' শব্দ শুনতে যা বোঝায়, বিশ্ববিদ্যালয় অঙ্গনে প্রশাসন তেমনটা নয়। হ্যাঁ, এখানে শাসন কাঠামো আছে, হিসাব নিকাশ আছে, নীতিনির্ধারণ আছে, প্রশাসনিক কার্যক্রম আছে। সাদা চোখে এসব কাজে একজন আমলাকে যথাপোযুক্ত মনে হবে। স্বাভাবিক। অনেকে তা মনে করছেনও। বিশ্ববিদ্যালয়ে আমলা নিয়োগের নেপথ্যে একেই যুক্তি দেওয়া হচ্ছে। সব ঠিক আছে৷ কিন্তু ভুলটা হচ্ছে, সব প্রশাসনের প্রায়োগিক ও কেন্দ্রীয় ক্ষেত্রের সঙ্গে বিশ্ববিদ্যালয়ের ক্ষেত্রের আকাশ পাতাল ব্যবধান। এখানকার প্রধান ক্ষেত্র গবেষণা। বিশ্ববিদ্যালয়ে গবেষণা আর প্রশাসনিক কার্যক্রের সম্পর্ক এক ও অভিন্ন। তাই, প্রশাসনিক গুরুত্বপূর্ণ দায়িত্বে দরকার শিক্ষকই, পেশাগতভাবেই যার প্রধান কাজ গবেষণা। আরেকটি কাজ শিক্ষাদান, যার সঙ্গে শিক্ষার্থীদের মনস্তত্ত্ব ওতপ্রোতভাবে সম্পর্কিত। বিশ্ববিদ্যালয়ে আমলা নিয়োগ হলে হিসেব নিকেশ আর হরেক নীতিমালা প্রণয়ন হবে ঠিকই, কিন্তু আসল যে কাজ তথা গবেষণা আর শিক্ষার সঙ্গে ওই কাজের কোনো আন্তসম্পর্ক তৈরি হবে না৷ কারণ, একজন আমলা 'প্রশাসনিক' কাজে শতভাগ দক্ষ হতে পারেন, কিন্তু গবেষণা, শিক্ষা কার্যক্রম, শিক্ষার্থীদের মনস্তত্ত্ব অনুধাবনসম্পর্কিত প্রশাসনিক কাজে একদম বেমানান। আবারও বলছি, বিশ্ববিদ্যালয়ের প্রশাসনকে কেবল 'প্রশাসন' শব্দ দেখে বিচার করলে মারাত্মক ভুল হবে। চরম ভুল হবে, এই সরলরৈখিক বিচারের মাধ্যমে আমলা নিয়োগ দিলে। অর্থাৎ বিশ্ববিদ্যালয় প্রশাসন ধারণাগত, উদ্দেশ্যগত, কার্যক্রমগত এবং প্রায়োগিক দিক থেকে সম্পূর্ণ ভিন্ন। শুরুতেই বলেছি, আমি ব্যক্তিগতভাবে বিশ্ববিদ্যালয়ে আমলাদের আগমনের বিপক্ষে না। তবে, আমি সম্পূর্ণভাবে বিশ্ববিদ্যালয়ে তাদের নিয়োগের বিপক্ষে। তাঁরা আসবেন লোক প্রশাসন বিভাগের কোনো একটি কোর্সে বা সেমিনারে শিক্ষার্থীদের সঙ্গে একদিন তাদের অভিজ্ঞতা শেয়ার করতে। আমিও 'আমলা যখন নিউজ সোর্স' বা 'সাংবাদিক-আমলা সম্পর্ক:প্রেক্ষিত বাংলাদেশ' এমন কোনো বিষয়ে কাউকে আমন্ত্রণ জানালাম। তিনি বক্তব্য রাখলেন। অর্থাৎ আমলারা বিশ্ববিদ্যালয়ের বিশাল জ্ঞানের সাগরে এক ক্ষুদ্র বিন্দু যোগ করতে পারেন কেবল। কিন্তু পুরো সাগরকেই নিয়ন্ত্রণ করতে দেওয়া ঠিক হবে না৷ এটা বিশ্ববিদ্যালয়ের কল্যাণে তো বটেই, সঙ্গে আমলাদের মঙ্গলার্থেও। বিশ্ববিদ্যালয় মানে জ্ঞানের মহাসাগর। এই সাগরের কিনারা কোথায়, আছে কি না তা তারাই জানে বা খোঁজে বেড়ায়, যারা নিয়ত এখানে সাঁতার কাটছে... সাঁতার কাটেনি এমন কাউকে এখানে নামাতে নেই... বিপদটা তখন সাগরের না, হবে তাঁরই...
রাগ প্রশমিত করবেন যেভাবে... স্ত্রীর উপর রাগ, কিন্তু পাল্টা হামলার ভয়ে শো করতে পারছেন না। সাংসারিক টানাপোড়েন, কোথাও কিল বসাইতে পারছেন না... দলের বড় ভাইয়ের ঝাড়ি খাইছেন, হাত চুলকায় কিছু করার...পারছেন না৷ দলে পোস্ট পান নাই, চটকানা মারতে ইচ্ছে করতেছে...পারছেন না... বয় কিংবা গার্ল ফ্রেন্ডের সঙ্গে ঝামেলা হইছে, কড়া স্ট্যাটাস দেওয়া দরকার...কিন্তু পারছেন না... ব্যবসায় মন্দা, মাথা খারাপ টারাপ হইয়া আছে, কিছু করতে হবে...কিন্তু পারছেন না... বসের ঝাড়ি খাইছেন, 'কোনা কাজ হইতেছে না' বলছে, ইচ্ছে করছে তার মাথায় কাচ ভাঙতে...কাচ ভাঙলে চাকরি চলে যাবে এই যে এত শত রাগ কোথায় ঝাড়বেন...কীভাবে প্রশমিত করবেন... -পুলিশের উপর রাগ ঝাড়েন। -যদি ধইরা নিয়া যায়। -তাইলে ডাক্তার। -ভুলেও এ কথা মুখ দিয়ে আনবেন না৷ -তাইলে, সাংবাদিক। -না, না, উনাদের ডিস্টার্ব করা ঠিক হবে না৷ -তাইলে, রাজনীতিবিদ। _মাথা খ্রাপ। ঘাড়ে আমার মাথা একটা। -তাইলে এমন কাউরে বেছে নেও, যার উপর হাজার রাগ ঝাড়া বেশ নিরাপদ...খতরনাক কোনো ফিডব্যাক আসে না...নিরাপদ... -শিক্ষক -হুমম। গুড সিলেকশন। হাজার কথা শুনে, স্ট্যাটাস দেখে, কিন্তু চুপচাপ থাকে। রাগ ঝাড়ার এমন নিরাপদ ক্ষেত্র পৃথিবীতে আরেকটিও নেই... হুমম, বিশ্ববিদ্যালয়ের শিক্ষক। এরা কিছু পড়ে না, জানে না, আইলসা, নীতি মানে না, হুদাই... বিসিএস ক্যাডার বড় ভাইয়ের প্রমোশনে 'আপনি আমাদের গর্ব' স্ট্যাটাসটা দিয়েই পরবর্তী স্ট্যাটাসে শিক্ষকদের আইলসামি নিয়ে ধুমাইয়া বড় একখান স্ট্যাটাস দিতে হবে৷ চৌদ্দগোষ্ঠী উদ্ধার করতে হবে৷ দেখবেন, সংসার, ব্যবসা, চাকরি, প্রেম যাবতীয় সবকিছুতে সৃষ্ট রাগ নিমিষেই প্রশমিত হবে... ইনশাল্লাহ... -তো আপনিও তো শিক্ষক। মুখ তো বন্ধ রাখেন না। এই তো বললেন। -ঠিকাছে, আমার স্ট্যাটাস নিয়েও ধুমাইয়া কমেন্ট করে ধুয়ে দেন। আমি আমরা আপনার জন্য নিরাপদ... 
মানুষ কিছুই ভুলে না। যা দেখে, যা শুনে। ছোটবেলায় হয়তো দেখেছিলেন কোথাও শুকনো পাতা। আপনি সেটাও ভুলেননি। কিছুই না ভুলে যাওয়াকে ফ্রয়েড নাম দিয়েছেন, বিস্মৃতি। মন নামের ফোল্ডারে সারি সারি ফাইল নামে বেনামে জমা হতে থাকে। সার্চিং অপশনে গিয়ে লুকিয়ে থাকা ফাইলটাকে স্ক্রিনে দৃশ্যমান করা হয়, প্রয়োজনে। তবে মন আরো গভীর। ছোটবেলায় দেখা ওই শুকনো পাতাটা ফাইলটা আছে ফোল্ডারে, কোথাও। কখনো সার্চ করে পাওয়া যায়, কখনো না৷ একেবারেই না। না গেলে তাকে ভুলে যাওয়া বলে না। ওই পাতার কোনো না কোনো প্রভাব আপনার জীবনে, মননে, ব্যক্তিত্বে পড়ে আছে। আপনি জানেন না৷ আমার আপনার মন, মনন, ব্যক্তিত্ব, চিন্তা এমন লক্ষ লক্ষ প্রভাবকের তৈরি দালান। যারা বলেন, চুপ থাকেন, মানুষ এমনিতেই ভুলে যাবে... তারা ভুল বলেন... হোমো স্যাপিয়েন্সের মস্তিষ্কের স্বতন্ত্র ও আশ্চর্যের বৈশিষ্ট্য হলো, তারা কিছু ভুলে না...
বলা যায়, সহজ করেই লেখা হয়েছে। তবে, 'বিপ্লব'কে যেভাবে সরলীকরণ করে লেখা হয়েছে, আসলে ধারণাটা তেমন নয়। বিপ্লব একটি প্রক্রিয়ার অংশ। বিপ্লবের 'শেষ হয়ে যাওয়া' 'সমাপ্তি' বা 'ব্যর্থতা' বলে কিছু নেই। বিবিসি সিএনএন তথা পশ্চিমা মিডিয়াগুলোতে মার্ক্স তথা কমিউনিজম 'অকার্যকর' বা 'ভুল' কিছু এমন কাঠামোতে আবদ্ধ হয়েছে সব সময়। বিদ্যমান ধারণার ভিত্তিতে পূ্র্বানুমানে লেখাটি পড়া শুরু করলাম। অনুমান সত্য হলো একদম শেষ লাইনে। শিরোনাম আর লেখার উপাদানে নেই কোনো সামঞ্জস্যতা। আমার মতে, আজকের দিনে মার্ক্স নিয়ে পড়া একটা বাজে লেখা। মার্ক্সকে জন্মদিনে শুভেচ্ছা আমি জানাই না। প্রতিদিন ঘুম থেকে উঠে চেতনে অবচেতনে মার্ক্সকে দেখা যায়। দেখা যায় রিকশাওয়ালাকে ব্যবসায়ীর কষিয়ে থাপ্পড় মারাতেও... এ লেখার নেপথ্যে থাকা পুঁজিবাদী মনোভাবেও... মার্ক্সের জন্ম প্রতিদিন, প্রতিক্ষণে...
রিকশাওয়ালা... জীবনটা মাইরের, ফাঁপড়ের, দাবরের, ধাপানির... চাকা তার পেটের সমার্থক। চাকার হাওয়ায় হাওয়ায় ঘুরে তার পেটের ক্ষুধা। হাওয়া নেই, ক্ষুধা লেপ্টে থাকে। কোনো রিকশাওয়ালার চোখের দিকে এক বা হাফ মিনিট ধরে তাকিয়ে দেখেছেন? আমি তাকাই... দেইখেন... তার ঘামভেজা রক্তিম চোখের সামনে নিজেকে কখনই ভালো মানুষ মনে হবে না...
গোঁফালাপ উইদ সালভাদর দালি...বিখ্যাত স্প্যানিশ চিত্রকর... বলাই বাহুল্য, গোঁফের বিভিন্ন প্রকারের মধ্যে একটির নাম 'দালি স্টাইল'...
প্রিয় বিল, তোমার ভাইরাল হওয়া এই স্ট্যাটাস বাংলার ঘরে ঘরে এই আমাদের পুরুষদের জীবনে কতটা অশান্তি নিয়ে আসবে তা কি তুমি বুঝ? যে দুই চাইরটা রোমান্টিক আলাপই ছিল শান্তি রক্ষার সূক্ষ্ম কৌশল, তা তুমি ফাঁস করে শেষ করে দিলে। আমার আল্লায় করবে তোমার বিচার...
