একটু একটু ভালো সংবাদ- হায়দার ভাইয়ের লেখা কপি করলাম- "নিত্রার অবস্থা আগের মতই আছে। ওর পটাশিয়াম লেবেল বেড়েছে ৩.৭.। ওকে গান শোনার একটা ডিভাইস দিতে বলেছেন ডাক্তার, যাতে গান শুনতে পারে। নিত্রাকে ট্রাকস্টমি লাগিয়ে দেবে শীঘ্রই। তাহলে ওর মুখটা ফ্রী হবে। সময় লাগবে!!!আজকে ও আমার হাত ধরতে পেড়েছে আলতো করে। হাত একটু নড়াতেও পেড়েছে। ডাক্তার বলেছেন আই সি ইউ তে আরো এক বা দুই সপ্তাহ থাকতে হবে।"
ভেন্টিলেশনে কিছুদিন আর কোনো বাড়তি এফোর্ট না দিয়ে নিত্রাকে অবজার্ভেশনে রাখা হবে মাসল পাওয়ার ফিরে আসার জন্য । মাসল পাওয়ার ফিরতে শুরু করলে ফিজিওথেরাপি বা সাপোর্টিভ অন্যান্য ট্রিটমেন্ট শুরু করা হবে। আপাতত এটাই লম্বা সময়ের জন্য আপডেট। পরবর্তি এক্সপেকটেড আপডেট হবে মুলতঃ মাসল পাওয়ার ফিরতে শুরু করেছে-এটা। সেটা শোনার জন্য তিন চারদিন এমনকি আরো বেশি সময়ও অপেক্ষা করতে হতে পারে। ২৬ ফেব্রুয়ারি ২০২১ দুপুর ১.৪৫ এর তথ্য।
জেলখানায় এক মুশতাকের মৃত্যু হয়েছে লেখার অপরাধে। বাইরে হাজার হাজার মুশতাক কোমায় চলে গেছে।
তিনকড়িরা ২ ভাই। তিনকড়িরা কুস্তি করে। তিনকড়িরা জেলে, মানে মাছ ধরে। তিনকড়িরা হিন্দু। তিনকড়িরা গ্রামের সবার বিপদে জীবন বাজি রাখে। তিনকড়িদের গ্রামে কোন ধর্ম নেই। সকলে মানুষ। সকলের সহাবস্থান। কিন্তু একদিন তিনকড়িদের গ্রামে ধর্ম আসে। ধর্মের বিদ্বেষ একটু একটু ছড়ায়। ভারতবর্ষ ভাগের সময় চলে আসে। ধর্মীয় বিদ্বেষ এবার উগ্রতায় রূপ নেয়। হত্যা, আগুনে তিনকড়িদের গ্রাম ছেড়ে হিন্দু ধর্মের মানুষরা ভারতে চলে যেতে থাকে। তিনকড়িদের বাড়ি বগুড়ায়। মানে সে সময়ের পাকিস্তানে। তিনকড়ি ভিটা ছাড়েনা- ছাড়বেনা। আজ অনুস্বর থিয়েটার দলের নাটক 'তিনকড়ি'র উদ্বোধনী মঞ্চায়ন ছিলো। নাটকের মাঝখানে হাসফাস লাগতে থাকে। মনে মনে ভাবলাম- চলে যাই। আমি নিতে পারছিনা। এত চেনা ঘটনা। ভারত পাকিস্তান ভাগের এ গল্প কে না জানি আমরা মোটাদাগে! কিন্তু আমি ভারত পাকিস্তান বা শুধু হিন্দু মুসলমানদের দেখছিলামনা। দেখছিলাম বিশ্বজুড়ে ধর্মীয় রাজনীতিকেই। দেখছিলাম, রামু, মিয়ানমার, রাম মন্দির, বাবরী মসজিদ আরও কত কি! তখনই মনে হোলো, এই যে আমি ফেসবুকে একদম ইনএ্যাকটিভ হয়ে পড়েছি- সেতো ঐ 'অনেক কিছু' আর নিতে পারছিনা বলে। আজকাল বড্ড স্ট্রেস লাগে এসবে। ধর্ম যেখানে যেখানে গেছে সেখানেই বিষ ছড়িয়েছে। এই ভাবনাইতো বড় স্ট্রেস। ডিরেক্টর, নাট্যকার এবং নাটকের স্বার্থকতাতো ওখানেই-আমাকে অস্থির করে তোলাতে! শেষ পর্যন্ত জোড় করে নিজেকে মিলনায়তনে আটকে রেখে নাটকটি দেখেছি। আপনারাও দেখে আসুন। একদম টানটান টেনশনে থাকতে হবে সেটাও মাথায় রাখবেন। সাথে আছে আরও অনেক কিছুর মেলা। অনুস্বর কাজ করছে কিন্তু দারুণ। এই করোনাতেই দুটি নতুন নাটক এলো তাদের। দুই রকমের দুটি নাটক। দুটোই দারুণ লাগবে আপনাদের। বিশ্বাস রাখুন। দেখুনতো আপনাদেরও আমার মত হাসফাস লাগে কিনা, ধর্মীয় বিদ্বেষ আপনাকেও অস্থির করে কিনা! অভিনন্দন অনুস্বর। অভিনন্দন নাটকের সাথে যুক্ত সকলকে।
এবং আমার ৬৪তম জেলা থেকে ফেরার অভিজ্ঞতাও দারুণ! Y সেপের দুই খালের নির্জন মোহনায় লঞ্চটা আটকে গেলো রাত ৮টার দিকে। জোয়ার আসবে ৯টায়। খালে ৩ ঘন্টার পানি সংগ্রহ হলেই রাত ১২টায় লঞ্চটা চলতে পারবে বলে জানলাম। এসবই দারুণ অনুভুতি! একদল ডাকাত এসে ভিড়লে সে অভিজ্ঞতাও নেহায়েত খারাপ হবেনা আশা করি! জীবনে আনন্দ বা দুঃখের জোয়ারের প্রতীক্ষা না করলেও নদীর জোয়ারের অপেক্ষায় এখন।







