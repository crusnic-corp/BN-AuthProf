এই পর্যন্ত ২২ জন শিক্ষার্থীকে মেডিকেলে ভর্তির ব্যবস্থা করা হয়েছে। খরচ হলো প্রায় ৩.৫ লক্ষ টাকা। অন্যান্য বার আমরা ১০০% ভর্তি ফি দিতে দিতে চাইতাম না পরিবারের কন্ট্রিবিউশান (কস্ট শেয়ার) এর কথা মাথায় রেখে। এবার অনেকের ক্ষেত্রেই আমরা ১০০% দেয়ার চেষ্টা করছি। কারণ কস্ট শেয়ার করতে গিয়ে কোনো পরিবার লোন এর বেড়াজালে পড়ে গেলে সেটা আমাদের খুব খারাপ লাগবে। এটা একটা অভিশাপ হবে। আমাদের এই চিন্তাভাবনা গুলো কোনো শিক্ষার্থী দুর্বলতা হিসাবে যেনো না ভাবে। আমরা প্রতিনিয়ত ট্র্যাক করি আমাদের শিক্ষার্থীরা কে কি করছে, তাদের লাইফ স্টাইল কি রকম এগুলো জানার জন্য। বেশ কিছু কেসেই আমরা আচমকা ধরে ফেলেছি শিক্ষার্থীকে। মাসিক বৃত্তি পেলে সেটা যেমন বাতিল করেছি, আবার তাদের নামে রিপোর্টও লিখে রেখেছি লাল কালি দিয়ে। ভবিষ্যতে দেশে/বিদেশে কোনো বড় অঘটনে তারা জড়িত থাকলে আমাদের এই রিপোর্ট সেখানে কাজে আসবে। যা হোক, সবাই যেনো আমাদের দেয়া সুবিধাগুলোর সৎ ব্যবহার করে। এর বাইরে আমাদের আর কিছুই চাওয়ার নাই। শিক্ষার্থীরা যেনো তাদের স্বপ্নগুলো পূরণ করতে পারে, এবং পুরো মাত্রায় সৎ থাকে, সব সময়। শিক্ষার্থীদের পাশে, স্বপ্ন পুরণে মানুষ মানুষের জন্য ফাউন্ডেশন
আজ তুললাম এই সুইস চার্ড। আমেরিকান এই শীতকালীন সবজি বাংলাদেশ এর লাল শাক এর মত স্বাদ। পুষ্টিতে ভরপুর।
আগে শহরে মেস ভাড়া করে ব্যাচেলররা থাকতো। এখন গ্রামে-গঞ্জেও 'মেস সিস্টেম' চালু হয়েছে। নিজের বাড়িতে না থেকে সেই ম্যাচে গিয়ে থাকার চিন্তা বেশির ভাগ ব্যাচেলর এর। স্বাধীন জীবন, আর কি চাই! কিন্তু আশংকাজনক হচ্ছে, এদের বড় একটা অংশ মাসিক বৃত্তি চায় এই মেসে গিয়ে ভাড়া দিয়ে থাকার জন্য। আমার কাছে এরকম ম্যাসেজ বা খবর এসেছে কমপক্ষে কয়েকশ। টাকা-পয়সা নাই, কিন্তু বাবা-মায়ের সাথে বাড়িতে থাকতেও চায় না তারা। অনেকে আবার বাবা-মাকে চাপ দিয়ে জমি-বাড়ি বিক্রি করে মেসে থাকতে পছন্দ করছে। ফ্যান্সি/ডিজিটাল যুগ টানছে। আছে ওয়াই-ফাই, ফ্যান্সি জীবনের স্বাদ! আর মাসিক বৃত্তি কোথা থেকে আসে? স্পন্সর থেকে, তাই না? উনি আপনার/তোমার ফ্যান্সি জীবনের জন্য টাকা-পয়সা দিবেন? কী স্বপ্ন! শিক্ষা আজ বড়ই দিশেহারা!
ঢাকা বিশ্ববিদ্যালয়ে পড়ে এই প্রান্তিক কৃষকের ছেলে জুয়েল। আইন বিভাগে অধ্যয়নরত ছেলেটা খুবই সৎ ও মেধাবী। আমাaদের মাসিক বৃত্তি পেত, সেটা এই করোনার সময়ে নিজেই রিকোয়েস্ট করে বন্ধ করেছিল। টিউশনি করে নিজের ও পরিবারের ভরনপোষণ এর দায়িত্ব নিয়েছিল। বাবার ক্যান্সার, হাসপাতালে কেমো নিয়েই এখন সে ব্যস্ত। আর রাত-দিন চিন্তা কেমোর টাকা সংগ্রহ নিয়ে। মাত্র ৪ লাখ টাকায় হয়ে যাবে উনার চিকিৎসা। আমরা সবাই অল্প অল্প করে দিলে এই মানুষটা বেঁচে যাবেন হয়তো। ছেলের স্বপ্ন পূরণ হবে, বাবারও। আসুন পাশে দাঁড়াই! মানুষের পাশে, জীবনের তরে মানুষ মানুষের জন্য ফাউন্ডেশন
মেগা #নব_আলো স্বাবলম্বী প্রজেক্টঃ বাজেট ৫৩ লক্ষ টাকা... গত রাতে আমাদের পুরোনো-নতুন মিলে ৩৬৬ জন মাসিক বৃত্তি শিক্ষার্থীকে একটা ইমেইল পাঠানো হয়েছে। এটা শুধু ভার্সিটি/মেডিকেল শিক্ষার্থীদেরকে পাঠানো হয়েছে। লিস্ট থেকে বাদ গেছে অসততার জন্য বৃত্তি ক্যান্সেল করা কয়েকজন শিক্ষার্থীকে। এইচএসসি শিক্ষার্থী আছে ৫০ এর মত। ওদেরকে পাঠানো হয় নি। কয়েকজন শিক্ষার্থীর ইমেইল যায় নি, কারণ সেগুলো বাউন্স ব্যাক করেছে। আমরা আপডেট নিব ফোন কল দিয়ে। যে কারণে ইমেইল দেয়া --- #নব_আলো প্রজেক্টের অধীনে নিজেদের পরিবারের বাইরেও এর পরিসর বৃদ্ধি করা। কাছের/দূরের কোনো প্রতিবেশিকে আনা যাবে এই প্রজেক্ট দিয়ে নিজেদের পায়ের উপর দাঁড় করাতে ভূমিকা রাখার জন্য। সব শিক্ষার্থীকেই অংশগ্রহণ করতে হবে। ইমেইলে ফর্ম পাঠানো হয়েছে। নিয়মাবলী সেখানে বিস্তারিত আছে। এই পোস্টেও নিচে আগের সেই পোস্টের লিংক দিচ্ছি। সরাসরি নিজের কোনো আত্মীয়-স্বজনের জন্য কোনো শিক্ষার্থী আবেদন করতে পারবে না। যদি সেরকম কেস থাকে, তবে আমাদেরকে জানালে আমরা অনাত্মীয় কোনো ভলান্টিয়ার দিয়ে সেই প্রজেক্ট করার চেষ্টা করবো। ১০০০+ পরিবার এই প্রজেক্টে আসবে এক বছরের মধ্যে। সর্বোচ্চ লিমিট ৬০০০ টাকা/পরিবার। গড়ে ৫০০০ টাকা হলেও এই এক প্রজেক্টেই আমাদের সরাসরি খরচ হবে ৫০,০০,০০০ টাকা (৫০ লক্ষ টাকা)। এর বাইরে টাকা পাঠানো এবং ট্র্যাকিং বাবদ যাবে আরো ৩ লক্ষ টাকার কাছাকাছি। প্রজেক্টের লিডার ও ভলান্টিয়ার তোমরাই। তোমাদেরকে এতদিন যাবত গড়ে তুলেছি দেশের এবং সমাজের কাজে সরাসরি অংশগ্রহণ করার জন্য। তোমরা তরুণ, তোমরা শক্তি। দেশকে গড়ার দায়িত্ব তোমাদের। সততা ও পরিশ্রম দিয়ে এই প্রজেক্ট বাস্তবায়ন করতে সবাই সজাগ থাকবে সেটাই প্রত্যাশা। এটা শিক্ষামূলক প্রজেক্ট। উন্নত বিশ্বের আদলে এই প্রজেক্ট হাতে নেয়া। এই কাজগুলো করে আমাদের দুইজন ভলান্টিয়ার দেশের বাইরে উচ্চশিক্ষায় নিজেদের রিজুমিতে (সিভি) সেগুলো দেখিয়েছে এবং এডমিশন সাকসেসে সেগুলো সাহায্য করেছে। যেহেতু আমাদের ফাউন্ডেশন এর নাম আমেরিকা সরকার সহ অসংখ্য কোম্পানির হিউম্যান রিসোর্স ডাটাবেজে পাওয়া যায়, তাই ভেরিফিকশনে সমস্যা হয় না। রিজুমি ভারী (স্ট্রং) হয়। নিজেদের গড়ে তোলার এই সুযোগ কাজে লাগাও, সমাজের উন্নয়নে সরাসরি অংশগ্রহণ করে নিজেরা মডেল হও। আমরা সবাই যেনো তোমাদের নিয়ে গর্ব করতে পারি। সবার স্বপ্ন পূরণে যেনো ভূমিকা রাখতে পারি। শিক্ষার্থীদের পাশে, স্বপ্ন পূরণে মানুষের পাশে, জীবনের তরে মানুষ মানুষের জন্য ফাউন্ডেশন
মেয়ে ক্লান্ত হয়ে চেয়ারেই... 🙂 সে যে ঘুম পাগল রাজকন্যা তা নয়.... আর না পেরেই ঘুমিয়ে পড়েছে....
সরকারী একজন উচ্চপদস্থ কর্মকর্তা, বুয়েটিয়ান এবং বিসিএস ক্যাডার। আমাদের ফাউন্ডেশনের নিয়মিত স্পন্সর, মাসিক বৃত্তির পাশাপাশি কোনো প্রজেক্টে সুযোগ পেলেই স্পন্সর করেন। এখন মেডিকেল ভর্তি চলছে। দুইটা পোস্ট দিয়েছি গত কয়েকদিনে। এর মধ্যে তাঁর আগ্রহ জাগলো অন্তত একজনকে মেডিকেল এডমিশনে স্পন্সর করবেন। আমরা প্রায় শেষের দিকে, অনেক স্পন্সর (১০+) বসে আছেন, কিন্তু সবাইকে স্টুডেন্ট দিতেও পারছি না। যা হোক, তিনি চাইছেন এবং আগে বলে রেখেছেন। তাই লিস্টে থাকা শেষ দুইজনের মধ্য থেকে একজনকে বেছে নিতে বললাম। গত রাতে (বাংলাদেশ সময়) হঠাত তিনি আমার কাছে স্টুডেন্ট এর ঠিকানা চেয়ে বসলেন। তিনি জানেন আমাদের ফাউন্ডেশনে স্পন্সর শিক্ষার্থীর সাথে যোগাযোগ করতে পারেন না, কিন্তু চাইলে শর্তানুযায়ী সরাসরি যোগাযোগ না করেও স্পন্সর খোঁজখবর নিয়ে ভেরিফাই করতে পারেন। যা হোক, আমি এই শর্তগুলো মনে করিয়ে দেয়ার পর তিনি বললেন, এই কারণেই তো আমি ফোন নাম্বার চাই নি, ঠিকানা চেয়েছি। আমরা সরকারী কর্মকর্তা, একদিনের মধ্যেই আশা করি চেক করে নিয়ে আসতে পারবো। কিন্তু আমি চাই টাকা দেয়ার আগে আমি সেই কাজটা করি। যা হোক। আমাদের কনফিডেন্স ১০০% না হলেও ৯৯% থাকে সবসময়। তাকে দুইজনের বিষয়েই তথ্য দেয়া হলো। একজন ময়মনসিংহের, আরেকজন দিনাজপুরের। তিনি ২৪ ঘন্টা সময় নিলেন বাংলাদেশ সময় গত রাতে। একটু আগেই (এখন বাংলাদেশে দুপুর ১২ টার আগে) তিনি দুইজনের ব্যাপারেই তথ্য পেলেন মাঠ পর্যায় থেকে। দুইটাই তুলে দিচ্ছিঃ কেস - ১ঃ দাদা, "ছেলের বিষয়ে খোঁজ নেয়া হয়েছে। ইনফরমেশন সব ঠিক আছে। এর পরিবার খুব অভাবগ্রস্থ।" কেস - ২ঃ "মাত্রই খবর পেলাম মেয়েটার বিষয়ে। খুব গরীব। নিজেদের জমি নাই।" এরপর বললেন, কমিটমেন্ট অনুসারে আমি আজই টাকা পাঠিয়ে দিব একজনের জন্য। এ কী যে স্বস্তির নিঃশ্বাস! আমরা কতগুলো লেয়ার/স্তরে চেক করি প্রতিটা কেস। একেবারে জেনুইন কেস আনার এই চেষ্টাগুলো যারা করে, তাদের প্রতি আমি স্যালুট জানাই। আমাদের ফাউন্ডেশন এই কাজগুলো করার জন্য এত ভালো ভালো ভলান্টিয়ার পেয়েছে, যারা অনেক সময় টানা কয়েকদিন শুধু এক বেলা খেয়েই অন্যের উপকার করার জন্য শ্রম ও সময় দিয়েছে। সবার প্রতি কৃতজ্ঞ। আজ সত্যিই খুব ভালো লাগছে। ওই কর্মকর্তাকে অনেক ধন্যবাদ এই কাজটা করে আমাদের প্রতি আরো বিশ্বাস রাখার জন্য। ফাউন্ডেশন এভাবেই এগিয়ে চলুক সবার প্রচেষ্টায়। সবার স্বপ্ন কিছু না কিছু পূরণ হোক সবার শ্রম ও আন্তরিকতার বিনিময়ে। শিক্ষার্থীদের পাশে, স্বপ্ন পূরণে মানুষের পাশে, জীবনের তরে মানুষ মানুষের জন্য ফাউন্ডেশন
ব্রাসেলস স্প্রাউট - প্রিসিজনাল শাক (আমেরিকান) এবারই প্রথম করলাম। মিশিগানে অফিশিয়ালি বাগান পর্ব শুরু কাল থেকে (মেমোরিয়াল ডে হিসেবে)। এর আগেই এটা নিয়ে বেশ কয়েকটা সবজি খেয়ে ফেললাম। জাস্ট একটা প্লাস্টিক কি পরিমাণ যে উপকার করেছে! বরফ বা ফ্রস্টিং থেকে রক্ষা করাই সেই প্লাস্টিক শেড এর মূল কাজ। আরো একটা সবজি ইতিমধ্যে রান্নার উপযোগী হয়ে গেছে। আইডিয়ালি এখানে ৪ মাস বাগান করা গেলেও এবার আমরা ঘরে-বাইরে মিলিয়ে সারা বছরই কিছু না কিছু করার চেষ্টা করেছি অল্প করে। এই ব্রাসেলস স্প্রাউট এর পাতা সবজি হিসেবে যেমন খাওয়া যায়, তেমনি মূল সবজি স্প্রাউট পেপের মত এই শাকের গাছের মেরুদণ্ডে ছোট গোটা আকারে অনেকগুলো ধরে। এখনো গোটা ধরে নি, খুব শিগগির হয়তো সেগুলো আমাদের বাগানেও হবে। শাকটা স্বাস্থ্যের জন্য বেশ ভালো, স্বাদ লাল শাক এর তুলনায় ৭০-৮০%।
দেখুন কারা স্পন্সর হচ্ছে! কয়েকজন শিক্ষার্থী (ভার্সিটি/মেডিকেল) নতুন চান্স পাওয়া মেডিকেল ভর্তিচ্ছুদের জন্য স্পন্সর করতে এগিয়ে আসছেন! তারা ভার্চুয়াল/অন-স্পট টিউশনি করে এই টাকা যোগাড় করছে। এটা কি খুব আশাব্যঞ্জক খবর না? এত ভালো মানুষ চারিদিকে, আমরা তাদের ব্যবহার করতে পারছি না। পারছি না তাদেরকে সমাজে নেতৃত্বে আনতে। একদিন সেই সমাজ ঠিকই দেখে যাবো। আমাদের সবার পজিটিভ চেষ্টা অব্যাহত থাকুক, পরিসর বৃদ্ধি পাক! সমাজে পরিবর্তন আসবেই। শিক্ষার্থীদের পাশে, স্বপ্ন পূরণে মানুষ মানুষের জন্য ফাউন্ডেশন
কী ভয়াবহ অবস্থা! পানিতে আটকে থাকা লক্ষ পরিবার। একের পর এক দুর্যোগ এই দক্ষিণের বাসিন্দাদের! আমাদেরকেই এগিয়ে আসতে হবে। জনপদের বিপদ মানে আমাদের সবারই বিপদ, এটা আমাদেরকে মেনে নিতে হবে! প্লিজ পাশে দাঁড়ান... মানুষের পাশে, জীবনের তরে মানুষ মানুষের জন্য ফাউন্ডেশন
