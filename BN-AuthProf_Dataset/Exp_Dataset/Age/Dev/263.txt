(তিল নিয়ে একটা ছড়া লিখব বলে মনস্থির করেছি। তাই তথ্য সংগ্রহের জন্য গুগলের শরণাপন্ন হলাম। জানতে পারলাম, পণ্ডিতরা বলেন, শরীরের বিভিন্ন অংশে তিলের উপস্থিতি দিয়ে আমাদের ভবিষ্যত ধারণা করা যায়। তেমনই একজন পণ্ডিত জ্যোতিষী রুবাই কিছু কিছু তিলের উপর আলোকপাত করেছেন। এই ভ্যাপসা গরমে আপনি যখন সম্ভব সর্বনিম্ন কাপড়ে আছেন তখনই তিল খুঁজে নিজের ভবিষ্যত জানার শ্রেষ্ঠ সময়। নম্বর আকারে দিলাম। চাইলে মিলিয়ে নিতে পারেন। না মিললে তার দায় আমার না, পণ্ডিত জ্যোতিষী রুবাই-এর।) #তিল_তত্ত্ব ১) পুরুষের শরীরে ডান দিকে এবং নারীদের শরীরে বাঁ দিকে তিল থাকা শুভ। ২) কোনো ব্যক্তির শরীরে ১২টির বেশি তিল হওয়া শুভ মনে করা হয় না। ১২টার কম তিল হওয়া শুভ ফলদায়ক। ৩) যাদের ভ্রুতে তিল থাকে তারা প্রায়ই ভ্রমণ করেন। ডান ভ্রুতে তিল থাকলে ব্যক্তির দাম্পত্য জীবন সুখী হয়। আবার বাঁ ভ্রুর তিল দুঃখী দাম্পত্য জীবনের সঙ্কেত দেয়। ৪) মাথার মাঝখানে তিল থাকলে তা নির্মল ভালোবাসার প্রতীক। ডান দিকে তিল থাকা কোনো বিষয়ে নৈপুণ্য দর্শায়। আবার যাদের মাথার বাঁ দিকে তিল আছে তারা অর্থের অপচয় করেন। মাথার ডান দিকের তিল ধন ও বুদ্ধির চিহ্ন। বাঁ দিকের তিল নিরাশাপূর্ণ জীবনের সূচক। ৫) ডান চোখের মণিতে তিল থাকলে ব্যক্তি উচ্চ বিচার ধারা পোষণ করে। বাঁ দিকের মণিতে যাদের তিল থাকে তাদের বিচার ধারা ভালো হয় না। যাদের চোখের মণিতে তিল থাকে তারা সাধারণত ভাবুক প্রকৃতির হন। ৬) চোখের পাতায় তিল থাকলে ব্যক্তি সংবেদনশীল হন। তবে যাদের ডান পাতায় তিল থাকে তারা বাঁ পাতায় তিলযুক্ত লোকের তুলনায় বেশি সংবেদনশীল। ৭) কানে তিল থাকা ব্যক্তি দীর্ঘায়ু হন। ৮) স্ত্রী বা পুরুষের মুখমণ্ডলের আশপাশের তিল তাদের সুখী ও ভদ্র হওয়ার সঙ্কেত দেয়। মুখে তিল থাকলে ব্যক্তি ভাগ্যে ধনী হন। তার জীবনসঙ্গী খুব সুখী হয়। ৯) নাকে তিল থাকলে ব্যক্তি প্রতিভাসম্পন্ন হন এবং সুখী থাকেন। যে নারীর নাকে তিল রয়েছে তারা সৌভাগ্যবতী হন। ১০) যাদের ঠোঁটে তিল রয়েছে তাদের হৃদয়ে ভালোবাসায় ভরপুর। তবে তিল ঠোঁটের নীচে থাকলে সে ব্যক্তির জীবনে দারিদ্র্য বিরাজ করে। ১১) গালে লাল তিল থাকা শুভ। বাঁ গালে কালো তিল থাকলে, ব্যক্তি নির্ধন হয়। কিন্তু ডান গালে কালো তিল থাকলে তা ব্যক্তিকে ধনী করে। ১২) যে স্ত্রীর থুতনিতে তিল থাকে তিনি সহজে মেলামেশা করতে পারেন না। এরা একটু রুক্ষ স্বভাবের হন। ১৩) ডান কাঁধে তিল থাকলে সেই ব্যক্তি দৃঢ়চেতা। আবার যাদের বাঁ কাঁধে তিল থাকে তারা অল্পেই রেগে যান। ১৪) যার হাতে তিল থাকে তারা চালাক-চতুর হন। ডান হাতে তিল থাকলে, তারা শক্তিশালী হন। আবার ডান হাতের পিছনে তিল থাকলে তারা ধনী হয়ে থাকেন। বাঁ হাতে তিল থাকলে সেই ব্যক্তি অনেক বেশি টাকা খরচ করেন। আবার বাঁ হাতের পিছনের দিকে তিল থাকলে সেই ব্যক্তি কিপটেও হন। ১৫) যে ব্যক্তির ডান বাহুতে তিল থাকে তারা প্রতিষ্ঠিত ও বুদ্ধিমান। বাঁ বাহুতে তিল থাকলে ব্যক্তি ঝগড়াটে স্বভাবের হন। তাঁ বুদ্ধিতে খারাপ বিচার থাকে। ১৬) যাদের তর্জনীতে তিল থাকে তারা বিদ্বান, ধনী এবং গুণী হয়ে থাকেন। তবে তারা সব সময় শত্রুদের কারণে সমস্যায় থাকেন। ১৭) বৃদ্ধাঙ্গুষ্ঠে তিল থাকলে ব্যক্তি কর্মঠ, সদ্ব্যবহার এবং ন্যায়প্রিয় হন। মধ্যমায় তিল থাকলে ব্যক্তি সুখী হন। তার জীবন কাটে শান্তিতে। ১৮) যে ব্যক্তির কনিষ্ঠায় তিল রয়েছে তারা ধনী হলেও জীবনে অনেক দুঃখ-কষ্ট সহ্য করতে হয়। ১৯) যার অনামিকায় তিল থাকে, তারা জ্ঞানী, যশস্বী, ধনী ও পরাক্রমী হন। ২০) গলার সামনের দিকে তিল থাকলে ব্যক্তির বাড়িতে বন্ধু-বান্ধবের আনাগোনা লেগে থাকে। গলার পিছনে তিল থাকলে সেই ব্যক্তি কর্মঠ হয়। ২১) যে ব্যক্তির কোমরে তিল থাকে, তার জীবনে সমস্যার আনাগোনা লেগেই থাকে। ২২) ডান দিকের বুকে তিল থাকা শুভ। এমন স্ত্রী খুব ভালো হয়। পুরুষ ভাগ্যশালী হয়। বা দিকের বুকে তিল থাকলে স্ত্রীপক্ষের তরফে অসহযোগিতার সম্ভাবনা থাকে। বুকের মাঝখানের তিল সুখী জীবনের সঙ্কেত দেয়। ২৩) যে জাতকের পায়ে তিল রয়েছে তারা অনেক ভ্রমণ করেন। ২৪) যে ব্যক্তির পেটে তিল আছে তারা খুব খাদ্যরসিক হয়। মিষ্টি তাদের অত্যন্ত প্রিয়। তবে তারা অন্যকে খাওয়াতে খুব একটা পছন্দ করে না। ২৫) ডান হাঁটুতে তিল থাকলে গৃহস্থজীবন সুখী হয়। বাঁ হাঁটুতে তিল থাকলে দাম্পত্য জীবন দুঃখময় হয়। 
গরম গরম ভ্যাপসা গরম বেরোইতেছে ভাপ ইচ্ছা করে মৎস হইয়া নদীতে দেই ঝাঁপ
ছড়া @ বিজ্ঞানচিন্তা মুখ টু পাকস্থলী রোমেন রায়হান ইঞ্চি দশেক দূরত্বপথ মুখ টু পাকস্থলী তা পেরোতেই সাতটি সেকেন্ড! কারণখানা বলি... ধ্বংস হতে চায় না কেউই, খাবারও এই দলে মুখে থাকা খাবার নিয়ে ধাক্কা-ঠেলা চলে। দাঁত চিবিয়ে চূর্ণ করে, গ্রন্থি পাঠায় লালা পিছল খাবার! এবার তোমার যাত্রা করার পালা। বন্ধ আছে খাদ্যনালী ছাড়া সকল গলি বরণ করার জন্য বসে আছে পাকস্থলী। খাবার বলে, বরণ না ছাই! কুমির-ভরা খালে পাকস্থলী আছে আমায় হজম করার তালে! পরিণতি ভাবতে গেলেই চমকে ওঠে পিলে আমার পেছন লাগলে কেন তোমরা সবাই মিলে? দাঁত তুমি ভাই কোন কারণে মুখের ভেতর এলে আমায় পিষে চূর্ণ করার শিক্ষা কোথায় পেলে? দাঁত বলে না কোনো কথা, জিহবা হেসে বলে তুমি যদি না যেতে চাও আমরা গ্যাঁড়াকলে। খাবারটাকে বাগে পেয়ে দুষ্ট খাদ্যনালী সংকোচনের মধ্য দিয়ে সামনে ঠেলে খালি! অনিচ্ছাতেও খাবার পড়ে পাকস্থলীর কোলে আনন্দে তাই পাকস্থলি তৃপ্তি ঢেকুর তোলে। পাকস্থলী খাবারটাকে কথার মধু ঢেলে বলে, কি হে অলস খাবার! এতক্ষণে এলে! বিরস মুখে খাবার বলে, কেমন করে বলি! ধ্বংস হতে চাই না বলেই পারলে ধীরে চলি।
কথা ছিল, দেয়ালে পিঠ ঠেকে গেলে প্রতিরোধ করব। কিন্তু আমি যত পিছাই দেয়ালও তত পিছায়! 
তেলের ড্রামে হাত ডুবিয়ে হয় না রে বিপ্লব রোমেন রায়হান কন্ঠ কত চড়বে সেটা খাওয়াতে নির্ভর ঘি খেলে তো হতেই হবে নরম গলার স্বর। টের পাও না কোথায় ভেজাল? কোথায় ভজঘট? আমলনামায় কী দেখা যায়? ফ্ল্যাট না বিশাল প্লট? মাসোহারা চাইতে যখন পেতেছ দুই হাত তখনই তো তোমার শখের কিস্তি হলো মাত। চাওয়ার আগেই পেয়ে গেছ ব্যবসা, কমিশন! প্রতিবাদী হওয়ার তবে করছ কেন পণ? উড়াও ফানুস, পোড়াও বাজি, চালাও যা উৎসব তেলের ড্রামে হাত ডুবিয়ে হয় না রে বিপ্লব! ২১/০৫/২০২১
অধিদপ্তর আর মন্ত্রণালয় এক লয় রে, এক লয় মন্ত্রণালয়ে ঢুকলে ভেজাল অধিদপ্তরে ঢুকলেই হয় 🕶 
আজ থেকে দুই বছর আগের এই দিনে আমি এই স্ট্যাটাস দিয়েছিলাম! ওহ মাই গড!
নখ কেটে দে, আঙুলও কাট রোমেন রায়হান সাংবাদিক যে এত্ত খারাপ টের পাই নাই পূর্বে ভেবেছিলাম সাংবাদিকেও নখ না কেটে ঘুরবে! এখন দেখি সাংবাদিকে সচিবকে দেয় খামচি! আমরা কোথায় নামছি! এই কে আছিস! আন তো ধরে সকল সাংবাদিককে নখ কেটে দে, আঙুলও কাট! করুক পথে ভিক্ষে। এমনি কি আর কাটতে বলি! আমি বেকুব? হাব্লা! খামচি দিলো, কালকে আমার টাকায় দেবে খাবলা! ১৯/০৫/২০২১
সচল রাখি অর্থনীতির চাকা রোমেন রায়হান এই রোজিনা দেশদ্রোহী চায় না দেশের ভালো এর চলাচল অন্ধকারে কিসের প্রথম আলো! আমরা করি টাকা চুরি এ নিতে চায় নথি! টের পায় না? এতে জাতির কত্ত বড় ক্ষতি! ভাগে-যোগে লুটে নিলে জনগণের টাকা সচল থাকে বাংলাদেশের অর্থনীতির চাকা। দাঁড়াও দাঁড়াও ধৈর্য ধর অনেক শেখার বাকি! সাংবাদিকের কার্ড ঝুলালেই মাফ পাওয়া যায় নাকি? দেখলে শুধু যত্ন করে টিপে দিলাম গলা! যা দেখ নাই, সেটা হলো অন্তরালের ডলা। বাঁচতে হলে এসো এসো ভাগ করে খাই টাকা সবাই মিলে সচল রাখি অর্থনীতির চাকা। ১৮/০৫/২০২১ 
ট্রাম্প ভাই ইংরেজিতে কইছিল বইলা বোঝেন নাই! 🙂 এইবার দেখেন বাইডেন ভাইয়ের পারফরম্যান্স হেহেহে
