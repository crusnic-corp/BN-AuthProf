ক্রীতদাসের পিঠে রক্তজবার মতো লাল ক্ষত থাকে। যুগ যুগ ধরে তারা সেটা বহন করে চলে নীরবে। -ওরা কেউ না
আমি এখনো নিশ্চিত নই বইমেলায় টুশি প্রকাশিত হবে কিনা। কারণ আমি গত মার্চে প্লট সাজিয়ে ফেলে রেখেছি। এখন পর্যন্ত পাণ্ডুলিপিটা লিখে শেষ করার মতো সময় ও পরিস্থিতি আমার অনূকূলে নেই। হাতে আরো পনেরো এর অধিক পাণ্ডুলিপির কাজ। প্রুফরিড আর মেকাপের পিছনেই এখন সময় কাটছে। ব্যস্ততা বেড়ে যাওয়াতে আমি ফেসবুকেও তেমন কিছু লিখছি না ইদানীং। লেখক থেকে প্রকাশক হয়ে গেলে লেখক স্বত্বাকে পাঠক মহলে বাঁচিয়ে রাখা কঠিন হয়ে যায়। দিন শেষে আমি মানুষটাও একজন লেখক। এখনো অনেক পাঠক ইনবক্সে এসে জানতে চায়, আমার লেখা নতুন বই কবে প্রকাশিত হবে? আমি এই প্রশ্নের উত্তর দিতে গিয়ে থমকে যাই। আমি নিজেও জানি না, আদৌ বইমেলার জন্য টুশি লিখে শেষ করা সম্ভব হবে কিনা। এক কিংবদন্তীর জন্য আমার প্রচেষ্টা সম্পর্কে আপনারা অবগত আছেন। আমার পক্ষে এখন কিংবদন্তীর বইয়ের বাইরে কিছু ভাবা সম্ভব হবে কিনা আমি তাও জানি না। আমি প্রতিনিয়ত লড়ে যাচ্ছি নিজের সাথে, সময়ের সাথে এবং সবকিছুর সাথে। আগামী তিন জানুয়ারি কিংবদন্তী পাবলিকেশন এর প্রথম প্রতিষ্ঠা বার্ষিকী উপলক্ষ্যে কিছু পরিকল্পনা আমাদের রয়েছে। টুশি আগামী বইমেলায় আসুক কিংবা না আসুক কিন্তু বইমেলা-২১ এ আমার আগের দুইটি বই কয়েদি এবং জোনাকি মানব থাকছে। কয়েদি বইটি নতুন সংস্করণে আসতে যাচ্ছে। বইটির বিক্রিত মূল্যে পরিবর্তণ আসতে পারে। রূপকথা বইটি মেলায় নতুন সংষ্করণ করতে সময়সাপেক্ষ ব্যাপার। এই মেলায় বইটির নতুন সংস্করণ প্রকাশিত না হওয়ার সম্ভবনা বেশি, জোনাকি মানবের কিছু কপি অবশিষ্ট থাকলেও আমার লেখা বাকি সবগুলো বইর ফ্লোর স্টক গত বইমেলা থেকেই শূন্য। আমি নিজেও খুব করে চাচ্ছি এই মেলায় টুশি আসুক। আমার ফোনটা বর্তমানে পাণ্ডুলিপিটা লিখে শেষ করার মতো অবস্থায় নেই। কম্পিউটারে আমি এখন পর্যন্ত অতোটাও দক্ষ না। নতুন ফোন কিনেও ধরে রাখতে পারলাম না। চাইলেই একটা দামি ফোন কিনতে পারি, লিখতে পারি টুশি। কিন্তু আমি জানি, ঐ যে লেখক আশা নিয়ে দিন পার করছে, বইমেলায় কিংবদন্তী পাবলিকেশন থেকে তাঁর বইটা প্রকাশিত হবে, সবার কাছে নিজের প্রথম প্রকাশিতব্য বইযের কথা ছড়িয়ে দিচ্ছে, আমি চাইলেই তো তাঁর বইটা এই বইমেলার পরে প্রকাশ করছি বলে এখন আরেকটা দামি ফোন কিনে ফেলতে পারি। আমি এটাও জানি, যদি আমি ফোনটা না কিনে ঐ টাকা দিয়ে ঐ লেখকের বইটা প্রকাশ করে কোন এক শীতের রাতে শালটা গায়ে দিয়ে লেখকের ঠিকানায় ছুটে গিয়ে যখন এত সুন্দর প্রোডাকশনের বইটা লেখকের হাতে দিবো তখন সেই লেখকের তৃপ্তি দেখে আমিও তৃপ্ত হবো। আমি এরকম কিছু অদ্ভুত সুন্দর স্মৃতির সাক্ষী হতে চাই। চাই কিছু মানুষের তৃপ্তি সুখের সঙ্গী হতে; ফোনটা আপাতত না ই বা কিনলাম, সবগুলো বই প্রকাশিত হোক। কিংবদন্তীর বই থাকুক শেলফে, দেরাজের শোভা হয়ে, পাঠকের হাতে হাতে। প্র চে ষ্টা র মৃ ত্যু নে ই
মৃত্যু যখন সন্নিকটে তখন মৃত্যুপথযাত্রীর চোখে টলটলে একটা ভাব এসে যায়। সে বাঁচতে চায়, পৃথিবী ছেড়ে যেতে চায় না। কিন্তু তাকে যেতে হয়।
সারাদেশে আজ ১৭ জন গোসল করেছে, তাদের মধ্যে আমিও আছি।
বানর কখনো বুড়া হয় না, বুড়া হইলেও ডিগবাজি দিতে ভুল করে না।
আমরা চক্রাকারে ঘুরছি। আমাদের পিছনে ঘুরছে কেউ কেউ, তাদের পিছনে ঘুরছে আবার অন্যকেউ।
আমি আমৃত্যু কিংবদন্তীর কামলা হয়েই থাকতে চাই। এই প্রতিষ্ঠানের একজন শ্রমিক হিসেবে আমি গর্বিত।
বইমেলা ফেব্রুয়ারি থেকেই হচ্ছে। বাংলা একাডেমিতে প্রকাশকদের মিটিং শেষে এমন তথ্য এসেছে।
একটা পাণ্ডুলিপি নিয়ে দিনরাত নির্ঘুম চোখে খেয়ে না খেয়ে দৌঁড়ানোর শেষে যখন বাঁধাইখানা থেকে বই হয়ে স্যাম্পল কপি আমার হাতে আসে ক্রিজের ডাইস তৈরির জন্য, তখন তৃপ্তিতে মন ভরে যায়। আমার সমস্ত গ্লানি মুঁছে যায় অকৃত্রিম হাসির ছোঁয়ায়। আমার তৃপ্তি দেখে বাঁধাইখানার লোকগুলো তৃপ্ত হয়। ক্রিজ এবং কাটিং শেষে বই নিয়ে ছুটে চলি লেখকের ঠিকানায়। যখন লেখকের হাতে বইটা তুলে দেই, পুরোটা সময় আমি লেখকের এক্টিভিটি ফলো করি। লেখকের চোখের তৃপ্তির ভাষা আমি পড়তে পারি। লেখক তৃপ্তি পেলে আমি তৃপ্ত হই। আমার সমস্ত পরিশ্রম সার্থক হয়। আবার বইটা যখন পাঠকের হাতে পৌঁছে যায়, পাঠক পড়ে তৃপ্তি পেলে লেখক তৃপ্ত হয়। আমি পুরো ব্যাপারটা উপভোগ করি, আমার ভীষণরকমের একটা ফিলিংস হয়। আমি খুব কম বই করবো, তবে তৃপ্তি নিয়ে করবো। প্র চে ষ্টা র মৃ ত্যু নে ই
মানুষটার নাম ফরিদ উদ্দিন। ছোট্ট এই জীবনে বিচিত্র সব অভিজ্ঞতা তাঁর ঝুড়িতে। পেশাগত জীবনের বাইরে এসে কাজ করছেন প্যালিন্ড্রোম প্রচার পর্ষদ ( পপ্রপ ) নিয়ে। তাঁর এই নিরলস প্রচেষ্টা আমৃত্যু বেঁচে থাকবে বাংলা সাহিত্যে। কিংবদন্তী পাবলিকেশন সবসময় তাঁর পাশে থাকতে চেষ্টা করবে। কিছু একটা আসতে যাচ্ছে।#নব_পবন
