 কয়েকদিন আগে একটা পার্কের জায়গা দখল করে বানানো একটা রান্নাঘর ভেঙে দেওয়া হয়েছিল। রান্নাঘরটা ছিল একটা মাদ্রাসার। শিক্ষার্থীদের কান্না ছিল দেখার মতো। এখন যখন একটা মক্তব ভেঙে ফেলা হলো তখন আমাদের চোখের পানি শেষ। কয়েকদিন আগে মাসজিদে দেখেছিলাম ব্যানার ঝুলানো - আট রাকাত তারাবী ফিতনা। ব্যাংকে চাকরি করা লোকগুলো তাকিয়ে দেখেছে - তারা জানতেই পারেনি যে রসুল সাল্লাল্লাহু আলাইহি ওয়া সাল্লাম সুদের হিসাব রাখা মানুষদের লানত দিয়েছেন। মাসজিদ কমিটির অনেকেরই ব্যাংকে ব্যবসা, নয়ত ব্যাংকে টাকা ফিক্সড ডিপোসিট করা - কে তাদের চটাবে? রিযক তো তারা দেন, আল্লাহ দেন - এটা শুধু কুরআনের আয়াতে বন্দী। ঘুষখোররাও ব্যানারটা দেখেছে - তারা আগুন খাচ্ছে বলে অনুতপ্ত হবে এমন কিছু মাসজিদের দেয়ালে দেখতে পায়নি। যে সপ্তাহে একবার মাসজিদে আসে তাকে নিয়ে ইমাম সাহেব দুশ্চিন্তিত নন, চিন্তিত ছিলেন তাকে নিয়ে যে তারাবীর নামায আট রাকাত পড়েই চলে যাচ্ছে। আহারে আমাদের আকাবিরদের ইসলাম। আলিফ, বা, তা, সা - পড়া কতই না গর্হিত গুণাহ! আচ্ছা, এই মক্তবটা হিন্দুরা ভেঙে দিলেও কী আপনারা বলতেন ঠিক হয়েছে? আহারে ইনসাফ। আহারে ইনসাফ!
 কিছু আছে খেলোয়ার। তারা মাঠে দৌঁড়ায়, লাফায়, বল বাড়াবাড়ি করে - মানুষকে আনন্দ দেয়। অতি অল্প মানুষ মালিক - তারা দলের মালিক - খেলোয়ার বেচা-কেনা করে। কখনও কখনও ঠিক-ঠাক করে কে জিতবে কে হারবে। এরপর আছে দর্শক - এরা খেলা দেখে, আনন্দ পায়। এরা খেলোয়ারদের পছন্দ করে - কে বিয়ে করল আর কার বাচ্চা হলো এসব - আগে মনোযোগ দিয়ে পেপারে পড়ত, এখন ফেসবুক পেইজে লাইক-হাহা দিয়ে সাথে থাকে। বাংলাদেশের সাধারণ মানুষ চায় খেলোয়াররা ভালো ছেলে হবে। বাংলাদেশের মানুষেরা খুব ইসলাম না মানলেও মোটের ওপর তারা মূর্তিপূজা পছন্দ করে না। এই যে পূজাতে মুসলমান নামধারী যারা যায়- মেয়ে এবং মজা দেখতে যায়; আধ্যাত্মিকভাবে মূর্তিকে ভালোবেসে যায় না। সাকিব বাংলাদেশের একনম্বর ব্র্যান্ড পারসন। ইনফ্লুয়েন্সার মার্কেটিং এ তার চেয়ে দামী কেউ নেই। কোনো বিজ্ঞাপনে সাকিবের চেহারা দেখলে লোকের যদি জিদ আসে, সেই প্রডাক্ট সে না কেনে তাহলে দিন শেষে সাকিবের লস। তার ব্র্যান্ড ভ্যালু কমে যাবে। এই জিনিসটা সাকিব বোঝে। তাই সে ড্যামেজ মিটিগেট করে - সে লাইভে এসে জাতির কাছে ক্ষমা চায়। এই কাজটা সবাই করে। আমিও করি। সরোবরের কোনো কর্মচারীর ভুলে ক্রেতা রেগে গেলে আমি ব্যক্তিগতভাবে ক্ষমা চাই সরোবরের পক্ষ থেকে। আমার মাফ চাওয়াতে আমি ছোট হই না, কিন্তু সরোবরের ব্র্যান্ড ভ্যালু কমে গেলে আমি চিন্তিত হই। এটা ব্র্যান্ডিং এর মৌলিক ধারণা যেটা সব ব্র্যান্ড মালিকের মাথায় থাকে। সাকিব আল হাসানের পূজা উদ্বোধনের ব্যাপারটা বেশিরভাগ মানুষ ধর্মীয় দৃষ্টি থেকে দেখছেন। আমি অর্থনৈতিক, বিশেষ করে মার্কেটিং এর দৃষ্টিতে দেখালাম। পৃথিবীর প্রায় প্রতিটা ঘটনাই এমনিভাবে একাধিক দৃষ্টি থেকে দেখা সম্ভব। এবং আপনি কোন দিক দেখছেন সেটার উপর নির্ভর করে কী দেখছেন সেটা বদলে যাবে। সব দেখা যে ঠিক হবে তা নয়, কিন্তু ঠিক যে হতে পারে সেটাও উড়িয়ে দেওয়া যাবে না। যিনি যত বেশি দৃষ্টিকোণ থেকে দেখতে পারবেন তিনি তত প্রজ্ঞাবান। যিনি যত বেশি দৃষ্টিকোণকে মেনে নিতে রাজি হবেন তিনি তত বেশি সহনশীল। আমরা ভালোটাকে ভালো বলব, মন্দটাকে মন্দ। ভালো মানে - যা আল্লাহ এবং তাঁর রসুল ভালো বলেছেন। মন্দ মানে যা আল্লাহ এবং তাঁর রসুল করতে নিষেধ করেছেন। মানুষকে ভালোর দিকে ডাকার সময় এবং মন্দ থেকে নিষেধ করার সময় প্রজ্ঞা এবং সহনশীলতার ব্যাপারটাও আমরা মাথায় যেন রাখি। 
 বাংলালিংকের এমোশনাল মার্কেটিং। ২০০৫ সাল থেকে এই নম্বরটা সাথে আছে। তখন ইউনিভার্সিটিতে সেকেন্ড বা থার্ড ইয়ারে পড়ি। মোবাইল নেওয়ার বিরোধী ছিলাম খুবই। মনে হতো স্বাধীনতা খর্ব হবে, হাতে-পায়ে শৃংখল। এ ডাকবে, ও ডাকবে - আমি আমার মতো চলতে পারব না - তাই মোবাইল নিই নাই। একবার কুয়াকাটা থেকে ফিরছিলাম, অসুস্থ বমি হচ্ছে, ডায়রিয়া। তখন অনেকগুলো ফেরি পার হতে হতো কুয়াকাটা থেকে যেতে আসতে। ফেরিঘাটে বাস থেকে নেমেছি, বাস ছেড়ে চলে গেল। রনি ওই পারে টের পেল, আমি এইপারে। তারপরের ফেরিতে আমি ওপার গেলাম, আর রনি অন্য ফেরিতে এপার এল। পুরাই সিনেমা। এদিকে আমি হাঁটতে পারছি না, মাটিতে বসে বসে বমি করছি - মানুষ ধারণা করল - পোলাপান, বেড়াতে আসে হাবিজাবি খায় - এইটাও তেমন কোনো কেস। দয়া করে একটা ফার্মেসিতে নিয়ে গেল। সেখানে শুয়ে আছি স্যালাইন খেয়ে। রনি হাসপাতাল, থানা খুঁজতে থাকল। কোথাও না পেয়ে বাসায় জানালো। এদিকে আমার শরীরটা একটু ভালো হবার পরে আরেকটা বাসের এনজিনের সামনের মাটিতে বসে এলাম বরিশাল, সেখান থেকে ঢাকা। পরের দিন সকালে জেসমিন ম্যাডামের ক্লাস ছিল সকালে - গেলাম ক্লাসে - চরম আঁতেল ছিলাম ৯৭% অ্যাটেনডেন্স রাখতে হবে। রনিরা দাঁত কিড়মিড় করে বলল, তুই এত ভোগাইলি। প্রতিশোধ - তোকে মোবাইল নিতে হবে। নিলাম। কত স্মৃতি জড়িত এই নম্বরটার সাথে। বাংলালিংক সেটা মনে করিয়ে দিল। গুড গোইং বাংলালিংক - গুড স্ট্র্যাটেজি।
 আমি জিনেটিক এনজিনিয়ারিং এর ছাত্র, মাস্টার্সেও হিউম্যান মলিকুলার জেনেটিক্স এর কোর্স ছিল। কিন্তু তারপরেও আমি এভোল্যুশন নিয়ে কথা বলতে চাই না। কারণ ব্যাপারটা আমি আমার মতো বুঝি - কিন্তু যে বুঝ বা নলেজ থাকলে এটা নিয়ে কথা বলা যাবে, বই লেখা যাবে বলে সমীচিন মনে করি সেটা আমার নেই। কিন্তু এভোল্যুশন নিয়ে আরিফ আজাদ ওর বইতে লিখেছে। ও যাদের কাউন্টার করার জন্য লিখেছে তাদের জ্ঞান আর আরিফের জ্ঞান কাছাকাছি পাল্লার। যারা নাস্তিক তারা সেই দিকগুলো আনে যেটা দিলে এনটেলেকচুয়াল ডিজাইনকে প্রশ্নবিদ্ধ করা যায়। আরিফও সেইদিকগুলো এনেছে যেটা দিলে নাস্তিকদের আর্গুমেন্টগুলোকে খন্ডন করা যায়। আরজ আলী নাস্তিকতা ছড়ানোর আগে ঢাবিতে মলিকুলার বায়োলজি পড়ে নেয়নি। আরিফকে বায়োলজিতে পিএইচডি করে তারপরে 'আরজ আলি সমীপে' লিখতে হবে - এটা একটা অসার, অর্থহীন দাবী। এ কথা সত্যি আমার অ্যাকাডেমিক নলেজের গভীরতার কারণেই বিবর্তনবাদের পক্ষে বা বিপক্ষে লিখতে অক্ষম। কিন্তু সাদাসিধা এই কাজটা করতে আমি অক্ষম হলেও আরিফ সক্ষম। বলতে পারেন, সেই নাপিতের মতো যে খুব সহজে একটা ফোড়া কেটে ফেলত যেটা ডাক্তার হিউম্যান অ্যানাটমি জানার কারণে ভয়ে কাটতে পারে না। এখন ব্যাপারটা হচ্ছে ফোড়াওয়ালা আম আদমীদের এমন কাউকে দরকার যে তার ফোড়াটা কেটে দেবে। সেই কাজটা নাপিত করছে এবং ফাংশনালিটির বিচারে আমি নাপিতকে ধন্যবাদ দেব। কারণ দিনশেষে এভোল্যুশনের পানি ঘোলা করে নাস্তিকরা এনটেলেকচুয়াল ডিজাইন অর্থাৎ আল্লাহর রুবুবিয়াতকে অস্বীকার করার যে চেষ্টা করে সেটা বুদ্ধিবৃত্তিকভাবে অসৎ এবং মিথ্যা। আমি আরিফকে আরো ধন্যবাদ দেব কারণ সে এমনভাবে লেখে যাতে মানুষের অন্তর স্পর্শ করে। ধর্ম অন্তরকে স্পর্শ করার ব্যাপার - শুধু তত্ত্বজ্ঞানের কচকচানিতে সেটা সবসময় করা যায় না। স্ক্রিনশটে দেওয়া মেসেজটা আমার এক ক্লাসমেটের। আমার প্রথম বই তত্ত্ব ছেড়ে জীবনে বের হয়েছিল ২০০৯ সালে। বন্ধুদের প্রায় সবাইকেই দিয়েছি। ও এই ধরণের মেসেজ আমার বই নিয়ে আমাকে লিখেছিল বলে মনে পড়ে না। কিন্তু আরিফের বইটা ওকে টাচ করেছে - বইটা যদি ওকে আরেকটু ভালো মানুষ হতে সাহায্য করে যদি - আলহামদুলিল্লাহ। আমি আরিফের অন্ধ ফ্যান নই। সত্যি বলতে গেলে সামনাসামনি ওর প্রশংসা করেছি বলে মনে পড়ে না। বেশিরভাগ সময়ই বরং ওকে লেকচার দিতে থাকি - এইটা করো, ওইটা করিও না - এইসব। কিন্তু কেউ যদি আরিফকে নিয়ে সমালোচনা করে, কিংবা শক্তিকে নিয়ে, কিংবা রাফান; আসিফ আদনান কিংবা আসিফ সিবগাত - আমি সেইসব ব্যক্তিকেন্দ্রিক ঢালাও সমালোচনার বিপক্ষে। কারো কোনো সমস্যা থাকলে সেই পয়েন্টে তাকে পারসোনালি বলেন। যদি সে শুনতে না চায় - ছেড়ে দেন। কিন্তু সমালোচনার কাল্ট তৈরি করার দরকার নেই। বিশেষ করে মুসলিম হয়ে মুসলিমের জ্ঞানগত এমনকি আখলাকের দুর্বলতার জন্য এতটা পাকড়াও করার দরকার নেই। কারো দুর্বলতা থাকলে সেটা আপনি ঢেকে দেন। আপনি আরো বেটার বই লেখেন। আরো ভালো বক্তৃতা দেন। আরো ভালো ব্যবহার করেন। কিন্তু আপনার অ্যাকটিভিজম যেন অন্য মুসলিম, অন্য দাঈ - যারা আল্লাহর পথে মানুষকে ডাকছেন তাদের বিপক্ষে যেন না যায়। একজন মানুষ যে কালিমা পড়েছে, পাঁচ ওয়াক্ত সলাত পড়ে এবং মন্দিরে যায় না তাকে অবশ্যই আমি বেশি বেনেফিট অফ ডাউট দেব তার উপরে যে কালিমা পড়ে, নামায পড়েও মন্দিরে গিয়ে পূজা উদ্বোধন করে আসে। ধরে নিই দুজনই সেলেব্রিটি - একজনকে আপনি গাল দিচ্ছেন, আরেকজনকে দিচ্ছেন না - এটা বেইনসাফি। ভুল ধরিয়ে দেওয়ার ক্ষেত্রে যে যত বেশি ইসলাম মেনে চলার চেষ্টা করছে সে আমাদের ভালোবাসা তত বেশি পাবার হকদার। মুসলিমদের ক্ষেত্রে আপনার জিহবা ধারালো, আক্রমণাত্মক আর সেকুলারদের ক্ষেত্রে মিষ্টি, নরম, মোলায়েম - এটা ঠিক নয়। অনেক দিন আগে একজনের লেখা কপি করে রেখেছিলাম, ভুলে গিয়েছি কার, কিন্তু এই কথাগুলো মনে দাগ কাটার মতো। // আমাদের সমস্যা শুধু এটা না যে, যে মেয়েটা দীন বোঝে না তার প্রতি এমপ্যাথি দেখাই না আমরা। সমস্যা এটাও যে, যে দীন বোঝে, কিন্তু এপ্রোচ ভুল, কিংবা আমার চেয়ে জ্ঞান কম, তার প্রতিও আমাদের কোনো এমপ্যাথি নাই। তখন আমার দীন নিয়ে আগ্রহ ছিল না। মাত্র ঠিক ভুলের পার্থক্য করার চেষ্টা করতেসি, দূর থেকে দীনি সিস ব্রো দের স্টেটাস পড়ি। বলা যায় জাহেল ছিলাম। তো সেই সময় দেখতাম কিছু সিস ব্রো দীনের বুঝওয়ালা ভাইবোনদের প্রতিই কোনো সহমর্মিতা দেখান না। তাদের দাওয়াতি এপ্রোচের ভুল কিংবা ভিন্ন মত নিয়ে বিশ্রীভাবে হাসাহাসি করেন, খোঁচাখুঁচি করেন। ঐ সময় আমি ভয়ে থাকতাম এরা দীন বোঝে এমন মানুষদের সাথেই এমন বিশ্রী আচরণ করে, আমি ভুলভাল কিছু জিজ্ঞেস করে ফেললে না জানি কেমন করবে। আসলে আমার ভুল ধারণা ছিল। অনেকেই আছে যারা দীন মানাদের সাথে যত জঘন্য আচরণই করুক, জাহেলদের সাথে অথবা ইসলাম বিদ্বেষীদের প্রতি যথেষ্ট এম্প্যাথি দেখান। তবে আমার মনে হয় এরকম সিলেক্টিভ এম্প্যাথি দাওয়াতের পথে অন্তরায়। কারণ আমি যখন জাহেল ছিলাম, তখনও তাদের সিলেক্টিভ এমপ্যাথি আমার উপকারে আসেনি। বরং মনে হয়েছে এরা সবার জন্যই বিপজ্জনক। এজন্য বলব, আমাদের এম্প্যাথি যেন আরোপিত না হয়। ইসলাম বিদ্বেষীদের প্রতি আমরা এমপ্যাথি দেখাতে গিয়ে যেন হাজার ভুলে ভরা দীনি ব্রো সিসদের প্রতি এম্প্যাথি দেখাতে ভুলে না যাই। এম্প্যাথির স্টক সীমিত থাকলে যেন প্রায়োরিটি সেট করে নিতে পারি কার প্রতি এম্প্যাথি দেখাব। বিশেষ করে ইসলাম বিদ্বেষীদের সাথে সরাসরি ডীল করে আমি যেটা বুঝি, আমরা তাদের সাথে কতটা 'নাইস' সেটাতে তারা দুই পয়সাও দাম দেয় না। বরং তারা খেয়াল করে আমরা সো কল্ড হুজুরদের সাথে 'নাইস' কি না। নাইস হলে তারা আশাহত হয়, আর হুজুরদের প্রতি 'নাইস' না হলে তারা স্বর্গীয় সুখ পায়। এম্প্যাথির ব্যাপারে একধরনের প্রান্তিকতা আছে, এই প্রান্তিকতা নিয়েও আলোচনা হওয়া দরকার। আমাকে যদি কেউ বলে জাফর ইকবাল, শাহরিয়ার কবির ঘরানার লোকদের প্রতি এম্প্যাথি দেখাতে, আমি পারব না। কারণ বাস্তবে এই ঘরানার লোকদেরকে ডীল করতে করতে আমি ক্লান্ত। তবে যারা এই ঘরানার লোকদের প্রতি এমপ্যাথি দেখাতে পারে তাদেরকে স্যালুট। একইসাথে তাদেরকে বলব নিজ ঘরানার লোকদের প্রতিও এমপ্যাথি দেখাতে। তাহলে ব্যালেন্সড আচরণ হবে।// আল্লাহ আযযা ওয়া জাল্লা সাধারণ হিসেবে মুসলিমদের প্রতি দয়াশীল এবং কুফফারদের প্রতি কঠোর হওয়ার মূলনীতি বোঝার এবং আমল করার তাওফিক দান করুন।
 ফেমিনিজম জিনিসটা আমার খুব অপছন্দের। আদতে এই 'ইজম' জিনিসটাই গোলমেলে। কোনো এক শোষণকে ঠেকাতে জন্ম নেওয়া একটা 'ইজম' আসলে এমন এক রাজনৈতিক দর্শন যা অন্য শোষণের জন্ম দেয়। সব 'ইজম'-ই দেখবেন শেখায় নিজের স্বার্থ নিজে বুঝে নাও। ফেমিনিজম আঘাত হানে পরিবারে - যেখানে স্বার্থহীন হওয়াটা বড় দরকার। পরিবারে সমঅধিকারের অংক করলে অন্তরে ভালোবাসা থাকবে না। কারণ ভালোবাসাকে সংখ্যায় প্রকাশ করা যায় না। চারজন নারী আছেন এমন একটা হাদিস শোনাই। আইশাহ রাদিয়াল্লাহু আনহার কাছে এসে একদিন এক দরিদ্র মহিলা তার দুই মেয়ে নিয়ে এলেন। সাধারণত উম্মুল মুমিনিনদের ঘরে খুব বেশি খাবার থাকত না। আইশাহ রাদিয়াল্লাহু আনহা মহিলাকে তিনটা খেজুর দিলেন। ভদ্রমহিলা দুটো খেজুর দুই মেয়েকে দিয়ে তৃতীয়টা নিজে খাবার জন্য মুখে দেবেন এমন সময়ে মেয়েদুটো আগ্রহ প্রকাশ করল - মায়েরটাও তারা খেতে চায়। মা নিজের খেজুরটাকে দুইভাগে দুই মেয়েকে ভাগ করে দিলেন। ঘটনাটা আইশাহ রাদিয়াল্লাহু আনহাকে বেশ নাড়া দিয়েছিল। তিনি রসুল সাল্লাল্লাহু আলাইহি ওয়া সাল্লাম ঘরে ফিরলে ঘটনাটা বললেন। রসুল সাল্লাল্লাহু আলাইহি ওয়া সাল্লাম কী বললেন জানেন? নিশ্চয় আল্লাহ অবশ্যই তাঁর জন্য জান্নাত নিশ্চিত করেছেন অথবা তাঁকে জাহান্নামের আগুন থেকে রক্ষা করেছেন। হাদীসটা সহীহ মুসলিমে এসেছে। খেয়াল করেন, এখানে একটা খেজুর দিচ্ছেন একজন মা, নিজেদের মেয়েদের, নিজে না খেয়ে। ব্যাপারটা কিন্তু খুব মানবিক - আপনি যদি চোখ বন্ধ করে ভাবেন - আমি নিশ্চিত আপনার চোখে পানি চলে আসবে। কী অভাবনীয় দারিদ্র্য - একজন নারী তার দুই মেয়ে নিয়ে রাস্তায় বের হয়েছেন খাবারের জন্য। যখন খাবার পেলেন - তাও মাত্র একটা খেজুর - একটা মোটে খেজুর - সেটাও তিনি নিজে খেলেন না। তিনি কিন্তু অধিকার ছেড়ে দিলেন, নিজের অধিকার প্রতিষ্ঠা করলেন না। এই যে আত্মত্যাগ - এটাই কিন্তু তাকে জান্নাতের নিশ্চয়তা দিল। আল্লাহ আযযা ওয়া জাল্লা কুরআনে বলেছেন, 
 ভদ্রমহিলা ইতস্তত করছিলেন। - কিছু বলবেন আপা? - আমাকে দশ হাজার টাকা ধার দিতে পারবেন? বাচ্চাদের বাবার চাকরি নেই পাঁচ মাস হয়ে গেল। ওদের মাদ্রাসার বেতন দিতে পারি না, আমি আপনাদের বাসা থেকে যে টাকা পাই সেটা দিয়ে বাজার করে খাই কোনোরকমে। প্রতিদিন হুজুর বলে তোমার মাকে বলবা বেতন দিতে। হুজুরেরও দোষ নাই - উনার বাজারে অনেক টাকা বাকী, চাল দিচ্ছে না দোকানদার। --- --- এটা একটা সত্য ঘটনা। তবে ঢাকা শহরের। গ্রামের অবস্থা আরো নাজেহাল দুই দিক দিয়ে - কোরোনার কারণে কাজ কমে গিয়েছিল অনেকের - এখনও অর্থনৈতিক উদ্যম পুরোপুরি ফেরেনি। ব্যাপক বন্যার ফলে বিস্তীর্ণ জমির ফসল নষ্ট হয়েছে এবার। পুরো বাংলাদেশ জুড়েই অভাবের হাহাকার এবার। এরই মধ্যে গুটি গুটি করে চলে আসছে শীত। এবারের শীত উপলক্ষ্যে সরোবর তিনটি উদ্যোগ নিয়েছে - ১/ বাচ্চাদের জন্য শীতের কাপড় হিসেবে হুডি - যেটা একই সাথে, মাথা, কান, ঘাড় এবং দেহের শীতের কষ্ট কমাবে। ছোট বাচ্চারা বাড়ন্ত হয় বলে তাদের প্রায় প্রতি শীতেই নতুন কাপড় লাগে। আমরা আবাসিক শিক্ষা প্রতিষ্ঠানে বসবাস করে এমন শিশু এবং কিশোরদের জন্য হুডি বিক্রি করছি এবার। একেকটা হুডির দাম মাত্র ১৮০ টাকা। ২/ শাল - ভোরে কিংবা সন্ধ্যায় - শীতপ্রধান উত্তরবঙ্গের মানুষের কর্মজীবিদের বাইরে বেরোতে হয়। এ সময় একটা মোটা শাল থাকলে জামা কিংবা শাড়ি - সবকিছুর ওপরেই জড়িয়ে নেওয়া চলে। এটা বাতাস যেমন আটকায় তেমনি ওম-ও দেয়। একেকটা শালের দাম মাত্র ৪০০ টাকা। ৩/ কম্বল - রাতে পড়া অতিরিক্ত শীতের জন্য। সরোবরের জোড় কম্বলগুলো ঝুট কাপড় সেলাই করে দুই পরতের করে বানানো হয়। ফলে দামে সস্তা হলেও এই কম্বল গুলো মারাত্মক ওম দেয়। একেকটা কম্বল মাত্র ২২০ টাকা। প্রতিবারের মতো এবারও আপনারা আমাদের কাছ থেকে কিনে নিজেরা ব্যবহার করতে পারেন, বিতরণ করতে পারেন; আবার আমাদেরও দায়িত্ব দিতে পারেন যারা পাওয়ার হকদার তাদের কাছে পৌঁছে দেওয়ার জন্য। কেনার জন্য আমাদের সাথে যোগাযোগ করার জন্য আমাদের পেইজের মেসেনজারে ইনবক্স করতে পারেন। 
 খুবই কষ্টের কথা - খ্রিষ্টানদের গীর্জায় যে মুসলিম আক্রমণ হয়েছে - এটাকে অনেক মুসলিম সমর্থন করেন। এবং এই মুসলিমদের একটা বড় অংশ চান আমাকেও এই কাজ সমর্থন করতে হবে। না করলে আমি কাফির-সিমপ্যাথাইজার, মুসলিম অ্যাপোলজেটিক। শাতিমের রসুলের শাস্তি মৃত্যুদণ্ড - এটা দেওয়া যে রাষ্ট্রের কাজ - অনেক মুসলিম ভাই তা অস্বীকার করেন। তাদের বক্তব্য যে কোনো ব্যক্তি নাকি রাষ্টের বিচার ছাড়াই নিজে নিজে বিচার করবে, নিজেই শাস্তি দিয়ে দেবে। কুরআন অবমাননা করলে পিটিয়ে পুড়িয়ে মেরে ফেলতে হবে - এটাতেও অনেকের আপত্তি নেই। ইন্না লিল্লাহি ওয়া ইন্না ইলাইহি রাজিউন। এই চিন্তা করা মানুষদের সংখ্যা অনেক। তারা সবাই খুব প্র্যাকটিসিং মুসলিম। রসুল সাল্লাল্লাহু আলাইহি ওয়া সাল্লাম খারিজিদের বৈশিষ্ট্যের কথা বলেছিলেন - তারা কুরআন পড়বে - কিন্তু কুরআন তাদের গলার নীচে নামবে না - বুকে পৌঁছাবে না। এই চিন্তা-ভাবনা যারা ধারণ করেন - তারা আমাদেরই মুসলিম ভাই। আমাদের সাথে মাসজিদে সলাত পড়েন-ওঠেন-বসেন-খান এক সাথে। এই ভাইদের দেখলে আমার ভয় লাগে। খারেজিদের সবচেয়ে বড় বৈশিষ্ট্য - মানুষের প্রতি 'এমপ্যাথি' না থাকা - আমার এই মুসলিম ভাইয়েরা ধারণ করেন। আমার খুব খারাপ লাগে, কষ্ট লাগে। তাঁদের দলিলগুলোর প্রায় সবই ইমাম ইবনে তায়্যিমিয়ার বই "আস সারিমুল মাসলুল আলা শাতিমির রাসূল" থেকে নেওয়া। কিন্তু এই ভাইয়েরা ভেবে দেখেন না, ইমাম ইবনে তায়্যিমিয়া কেন ওই শাতিমকে ওই সময় হত্যা না করে এই বইটা লিখলেন। কেন? ভাইয়েরা আপনারা ফ্রান্সের পতাকা নিয়ে পাপোস বানাতে পারেন কিন্তু একবার ভেবে দেখেছেন যদি তারা সৌদি আরবের পতাকা দিয়ে পাপোস বানায় তখন আপনার কেমন লাগবে? অথচ ফ্রান্সের পতাকা পায়ের তলায় দিয়ে তো আপনার খুব লাভ হয়নি, তাদেরও খুব ক্ষতি হয়নি। #BoycottFrance হ্যাশ এ দুনিয়া ভেসে যাচ্ছে, দেখানোর দরকার আছে - আমিও মানি, কিন্তু আপনারা কমেন্টে কমেন্টে, প্রাইভেট গ্রুপে, প্রাইভেট পোস্টে যে হ্যাশট্যাগ দিচ্ছেন - সেগুলো ফেসবুকের অ্যালগরিদমে কাউন্ট যে হয় না - এটা জানেন না। তাহলে এগুলো দিয়ে কী লাভ হচ্ছে? রসুল সাল্লাল্লাহু আলাইহি ওয়া সাল্লামের ওপর একবার দরুদ বললেও তো অন্তত দুনিয়া-আখিরাতে লাভ ছিল, তাই না? আপনি ফেসবুকে যে অনর্থক সময় কাটাচ্ছেন তাদের জুকারবার্গ এবং ফেসবুকের ইহুদি মালিকবর্গ ছাড়া অন্য কারো লাভ হচ্ছে না। রসুল সাল্লাল্লাহু আলাইহি ওয়া সাল্লামকে আমরা ভালোবাসি বলছি - কিন্তু ভাই চিন্তা করে দেখেন - সে ভালোবাসার প্রমাণ কী হ্যাশ-ট্যাগ আর মিছিলেই সীমাবদ্ধ থাকবে? আপনার ব্যক্তিগত জীবনে একটা নতুন সুন্নাহ পালন করলে - এটা কী আপনাকে আখিরাতে অনেক বেশি উপকার এনে দিতে পারত না? রসুল সাল্লাল্লাহু আলাইহি ওয়া সাল্লাম বলেছেন আল্লাহর কাছে সে আমল পছন্দনীয় যেটা অল্প হলেও প্রতিদিন করা হয়। মিছিল তো একদিন, বা দুইদিন। দেখানোর দরকার আছে - রাস্তার একটা পাশ দিয়ে মানুষ যাওয়ার রাস্তা করে মিছিল করেন, মানববন্ধন করেন - কিন্তু লং টার্মে, প্রতিদিনের আমল কী? বয়কট করতে পারেন, করা উচিত, এটা - দীর্ঘমেয়াদের ভালো আমল। আরো ভালো হয় নিজেদের পণ্য বানাতে পারলে। কিন্তু সবার আগে দরকার চিন্তা করা। নিজের কাছে নিজে সৎ থাকা। যা করছি কেন করছি? রসুলের পথে করছি তো? আল্লাহ আযযা ওয়া জাল্লা আমাদের চিন্তা করার তাওফিক দিন। আল্লাহ আমাদের আল্লাহর কাছে অন্তর থেকে হিদায়াত চাওয়ার তাওফিক দিন।
 শুধু বাংলাদেশ না দুনিয়াব্যাপী সেকুলারদের একটা বয়ান হচ্ছে ফ্রান্স হচ্ছে গণতন্ত্র এবং লিবার্টি বা স্বাধীনতার ধারক-বাহক। আসলেই কী তাই? মোজাম্মেল হোসেন তোহা ভাইয়ের একটা লেখা থেকে কিছুটা অংশ তুলে দিচ্ছি - // ফ্রান্স টিকেই আছে আফ্রিকাকে শোষণ করার মধ্য দিয়ে। এটা গোপন কিছু না। সময়ে সময়ে ফরাসিরা নিজেরাও এটা স্বীকার করে। ১৯৫৭ সালে ফ্রান্সের প্রেসিডেন্ট ফ্রাঁসোয়া মিতেঁরা ভবিষ্যদ্বাণী করেছিলেন, আফ্রিকার উপর নিয়ন্ত্রণ টিকিয়ে রাখতে না পারলে একবিংশ শতাব্দীর ইতিহাসে ফ্রান্সের কোনো জায়গা থাকবে না। পাঁচ দশক পর তার পরবর্তী প্রেসিডেন্ট জ্যাক শিরাক ২০০৮ সালে সেটা আবারও নিশ্চিত করে বলেছিলেন, আফ্রিকা না থাকলে ফ্রান্স তৃতীয় বিশ্বের তালিকায় ছিটকে পড়ত। তিনি পরিষ্কারভাবেই স্বীকার করেছিলেন, ফ্রান্সের ব্যাঙ্কগুলোতে যে টাকা আছে, তার একটা বড় অংশ আসে আফ্রিকান রাষ্ট্রগুলোকে শোষণ করার মধ্য দিয়ে।
 বাংলাদেশের সেকুলারদের একটা বড় অংশ মূর্খ যদিও তারা বিশ্ববিদ্যালয়ে পড়েছে বা পড়ায় এবং সেই দাবীতে জ্ঞানী হওয়ার ভান করে। একটা মূর্খের বৈশিষ্ট্য হচ্ছে তার অজ্ঞানতা প্রকাশের আকাংখা অদম্য এবং যে ব্যাপারে সামান্য পড়াশোনা করলেই ব্যাপারটা সম্পর্কে ফাংশনাল ধারণা পাওয়া যায় সেটা সে করবে না এবং না করেই জোর গলায় কথা বলতে থাকবে। যেমন ধরেন, ফ্রান্সে রসুল সাল্লাল্লাহু আলাইহি ওয়া সাল্লামের একাধিক ক্যারিকেচার প্রকাশিত হয়েছে যেখানে তাকে নগ্ন অবস্থায় আঁকার একাধিক চেষ্টা চালিয়েছে শার্লে এব্দো। সেই কার্টুন ফ্রান্সের সরকার বন্ধ করার ব্যবস্থা না করে উল্টো তাদের সরকারী বিল্ডিং এ প্রজেক্টর দিয়ে প্রদর্শনীর ব্যবস্থা করেছে। তারা এটা জেনে বুঝেই করেছে। ইসলামের প্রতি ঘৃণা তাদের অন্ধ করে দিয়েছে। এই কাজটা ঈমান আছে এমন মানুষের কলিজায় আগুন ধরায় দেওয়ার মতো কাজ। আমরা এর প্রতিবাদ করি। যে যেভাবে পারে, করি। আমি একটা পরিবারকে চিনি যেখানে বাবা-মা তার ৮ বছর বয়সী বাচ্চাকে নিয়ে ঢাকার ফরাসী দূতাবাসে গিয়েছিলেন এবং সেখানে থুতু মেরে এসেছেন। তোমরা আমার নবীকে অপমান করেছ - আমরা তোমাদের দিকে থুতু মেরে ঘৃণা প্রকাশ করলাম। এই ঘৃণা প্রকাশের আরেকটা ইন্সট্রুমেন্ট হচ্ছে বয়কট - তোমরা আমাদের সাথে শত্রুতা করো - আমরা আর কোনোদিন তোমাদের পণ্য কিনব না। হতে পারে আমি কোনোদিন এই প্রডাক্ট কিনিই নাই। তারপরেও বয়কট মানে ফরাসী কোম্পানিগুলোর ব্র্যান্ড ভ্যালুতে আঘাত করা। না কিনে রেভেনিউতে আঘাত করার সাথে তুলনা করলে ব্র্যান্ড ভ্যালুতে আঘাত করা লং টার্মের ক্ষতির যেটা কোনো মাল্টিন্যাশনাল কোম্পানিই হতে দিতে চায় না। ফ্রান্স সরকার কর্তৃক রসুল সাল্লাল্লাহু আলাইহি ওয়া সাল্লামের অবমাননার প্রচেষ্টার প্রতিবাদে মুসলিম বিশ্বের বিভিন্ন স্থানে, বিশেষ করে আরব দেশগুলোতে ফরাসী পণ্য বয়কটের একটা ডাক এসেছে। ডাক দিয়েছে সাধারণ মানুষ। বাংলাদেশেও ওষুধ কোম্পানি সানোফি এভেন্তিস, প্রসাধনী লরিয়েল, গার্নিয়ের, সিলিন্ডার গ্যাস - তোতালগ্যায, লুব্রিক্যান্ট মোতুল - এর মতো ফরাসী মালিকানার কোম্পানিগুলোকে বর্জনের ডাক উঠেছে। একজন মুসলিমের দৃষ্টিভঙ্গী থেকে এই ডাক রসুল সাল্লাল্লাহু আলাইহি ওয়া সাল্লামকে অপমান করার বিরুদ্ধে আমাদের ঘৃণার বহির্প্রকাশ। এখন যেহেতু আরবরা বড়লোক এবং ফরাসী পণ্যগুলো বিলাসী পণ্য এবং বিলাসী পণ্যের জন্য ব্র্যান্ড ভ্যালু খুব জরুরী জিনিস - তাই ইতিমধ্যে এই বয়কট ফ্রান্স সরকারকে উদ্বিগ্ন করেছে। এটা কাফেরদের বৈশিষ্ট্য - তাদের নীতি নির্ধারণ হয় পয়সা দিয়ে। যা পয়সা আনে তাই নৈতিক, যা আয় কমিয়ে দেয় তাই অনৈতিক। নাহলে কোন মানুষের বাচ্চা পর্নগ্রাফি প্রডাকশনের অনুমতি দেয় আবার তাদের প্রডাকশনে এবং প্রফিটের ওপরে ট্যাক্স নেয়? যাই হোক, পণ্য বয়কটের লাভ-ক্ষতি নিয়ে একোনোমিস্টদের অনেক আলাপ আছে - সবার সেটা জানা না থাকতে পারে - কিন্তু সেটা জানা ও বোঝার চেষ্টা করা ইউনিভার্সিটি পাশ করা একজন মানুষের পক্ষে অসম্ভব নয়। কিন্তু শয়তান এইসব সেকুলারদের মাথা নিয়ে এমনভাবে খেলা করে যে সে বয়কটকারী মুসলমানদের সমস্যা কিংবা বয়কটের অর্থহীনতা খুঁজে পায় - কিন্তু মুসলিমদের আবেগ এবং ভালোবাসার জায়গাটা খুঁজে পায় না, আবার বয়কটের পজিটিভ এফেক্ট নিয়ে লেখা জার্নালগুলোও খুঁজে পায় না। কাফের অর্থনীতির ওপরে মুসলিম বয়কটের নেতিবাচক প্রভাব ছাড়াও মুসলিম অর্থনীতির ওপরে এর ইতিবাচক প্রভাব কিন্তু আছে। যারা মুসলিম উদ্যোক্তা তাদের জন্য ইসলামের স্বার্থে করা বয়কটগুলো নতুন সম্ভাবনার দরজা খুলে দেয়। একোনমি অফ স্কেলে নতুন উদ্যোক্তাদের জন্য কাফের অর্থনৈতিক যন্ত্রগুলোর সাথে পেরে ওঠা মুশকিল। কিন্তু যখন একজন মুসলিম সচেতনভাবে ১০ টাকা বেশি খরচ করতে রাজি হয় ভারতের কাশ্মিরে মুসলিমনিধন কিংবা চীনের উইঘুরপীড়নের এর প্রতিবাদে ভারতীয়-চাইনিজ পণ্য বর্জন করবে বলে তখন আরেকজন মুসলিম উদ্যোক্তার পক্ষে মার্কেট পেনেট্রেশন সুবিধের হয়, এবং একটা মোটামুটি স্কেলে না পৌঁছা পর্যন্ত সাসটেইন করাও সহজ হয়। বয়কটের প্রভাব নিয়ে দুজন একোনমিস্টের কথার উদ্ধৃতি দিলাম। আর যারা আরেকটু বিস্তারিত জানতে চান তাদের জন্য একটা পেপারের লিঙ্ক কমেন্টে। পরিশেষে রসুল সাল্লাল্লাহু আলাইহি ওয়া সাল্লামকে ভালোবাসা ঈমানের পরিচয়। যার ঈমান নেই রসুলকে অপমান করলে তার গায়ে লাগে না। মরে গেলে যেহেতু নিজে নিজে কবরের গর্তে যাওয়া যায় না, তাই অনেকেই মুসলিমের পরিচয়টা ধরে রাখতে চায়। কিন্তু রসুল সাল্লাল্লাহু আলাইহি ওয়া সাল্লামকে অপমান করার চেষ্টা করা হচ্ছে - এই ব্যাপারটা যদি আপনার গায়ে না লাগে; এর প্রতিবাদে আপনি কী করতে পারেন - সেটা যদি আপনি একবারও চিন্তা না করেন - তাহলে জেনে রাখেন আপনি একটা হিপোক্র্যাট যে এই দুনিয়াতে বেঁচে থাকা এবং মরার পরে কবরে যাওয়ার সুযোগ নেওয়ার জন্য মুসলিম নামটা ধারণ করছেন। শেম অন ইউ। ফরাসী এবং বাঙ্গাল সেকুলারদের জন্য বালতি বালতি ঘৃণা মিশ্রিত করুণা রইল।
 সময়: ১৯৪৫ সাল, ৮ থেকে ২২ মে। স্থান: আলজেরিয়া। মোট মৃত আলজেরিয়ানদের সংখ্যা: ৪৫০০০ - শিশু, বৃদ্ধ, ও নারীসহ। পৃথিবীতে অনেক মানুষ আছে যারা ইসলামকে ঘৃণা করে। কিন্তু দেশ বা জাতি হিসেবে ইসলামকে ঘৃণা করে - ফ্রান্সের নাম প্রথম সারিতে আসবে। সম্প্রতি ফরাসী সরকার তাদের রাষ্ট্রীয় দালানে রসুল সাল্লাল্লাহু আলাইহি ওয়া সাল্লামকে অবমাননা করা ক্যারিকেচার প্রচার করেছে। এটা ইসলামের প্রতি তাদের ঘৃণার নগ্ন বহির্প্রকাশ। কিন্তু এটা নতুন নয়। আল্লাহ সুবহানাহু ওয়া তা'আলা যেন মুসলিমদের মধ্যে এমন কিছু ব্যবসায়ী দেন যারা ফরাসী সরকারকে চাপ দিতে পারবে, ফরাসী কোম্পানিগুলোকে বাধ্য করতে পারবে পেটের কথা চিন্তা করে হলেও রসুল সাল্লাল্লাহু আলাইহি ওয়া সাল্লামকে কিছু বলার আগে দুবার ভাবে। আল্লাহ আযযা ওয়া জাল্লা যেন আমাদের মুসলিমদের মধ্যে অন্তত একটা রাষ্ট্রনায়ক দেন যে কূটনীতি ছাপিয়ে রসুল সাল্লাল্লাহু আলাইহি ওয়া সাল্লামের সম্মানের দিকে নজর দেবে। যার শক্তি থাকবে এবং সে সেই শক্তিটা ব্যবহার করবে ফ্রান্সের অত্যাচার, অনাচার, আফ্রিকাতে মুসলিমদের শোষণ এবং সর্বোপরি রসুল সাল্লাল্লাহু আলাইহি ওয়া সাল্লামের সম্মান রক্ষার্থে।
