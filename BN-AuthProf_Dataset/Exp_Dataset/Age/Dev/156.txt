পৃথিবীতে যতদিন মানুষ্য প্রজাতি টিকে থাকবে ততদিনই শ্রেণি সংগ্রাম থাকবে আর ততদিন কমরেড লেনিন মানব জাতির পথপ্রদর্শক হিসেবে বেঁচে থাকবেন। তাঁর অমর কীর্তি এই স্বল্প পরিসরে বর্ণনা করা সম্ভব নয়। শুধু তাঁকে আরেকবার সশ্রদ্ধ অভিবাদন। হৃদয়ে চিরস্থায়ী হোন কমরেড!
আজ ২২ এপ্রিল মহান নেতা কমরেড ভ্লাদিমির ইলিচ লেনিন এর জন্মবার্ষিকী। ১৮৭০ সালের এদিনে তিনি রাশিয়ায় জন্মগ্রহণ করেন। শ্রমিক শ্রেণীর মহান শিক্ষক ও নেতা, ১৯১৭ অক্টোবর রুশ বিপ্লবের প্রধান স্থপতি কমরেড ভ্লাদিমির লেনিনের ১৫১তম জন্মবার্ষিকীতে তাঁকে সশ্রদ্ধ অভিবাদন। * পৃথিবীতে যতদিন মানুষ্য প্রজাতি টিকে থাকবে ততদিনই শ্রেণি সংগ্রাম থাকবে আর ততদিন কমরেড লেনিন মানব জাতির পথপ্রদর্শক হিসেবে বেঁচে থাকবেন। তাঁর অমর কীর্তি এই স্বল্প পরিসরে বর্ণনা করা সম্ভব নয়। শুধু তাঁকে আরেকবার সশ্রদ্ধ অভিবাদন। হৃদয়ে চিরস্থায়ী হোন কমরেড! * তাঁর কীর্তি বিভিন্ন বই-পুস্তকে বর্ণিত আছে। আজ আমরা তাকে এবং মহামতি জোসেফ স্তালিনকে নিয়ে যে কুৎসা রটিয়েছে বুর্জোয়া আর সংশোধনবাদীরা তা খণ্ডন করার চেষ্টা করব। লেনিন এবং স্তালিনের সম্পর্ক নিয়ে লেনিন-এর বোন মারিয়া উলানোভা যে বিবৃতি দিয়েছিলেন তার সারসংক্ষেপ পুনরুল্লেখ করব। * [ভি.আই. লেনিনের বোন মারিয়া উলানোভার দুটি বিবৃতি ছিল যা সোভিয়েত রাশিয়ায় প্রথমবার ছাপা হয়েছিল ১৯৮৯ সালে গর্বাচেভ এর ‘প্রেসস্ত্রৈইকা’র সময়ে। ইউ মুরিন এবং ভি. স্তেপানভ এই দলিল দস্তাবেজগুলো সোভিয়েত জার্নাল ‘ইজভেস্তিয়ায়’ ছাপানোর জন্য তৈরি করেন। স্মরণ রাখা দরকার এই দুটি স্টেটমেন্টের পেছনের ইতিহাস নেয়া হয়েছিল কমিউনিস্ট পার্টির কেন্দ্রীয় কমিটির এবং কেন্দ্রীয় প্রতিরক্ষা কমিশনের যৌথ বর্ধিত সভায়, যে সভাটি অনুষ্ঠিত হয়েছিল ১৯২৬ সালে।] * বিরোধীপক্ষ ( এল.ডি. ট্রটস্কি, জি.ই. জিনোভিয়েভ, এল.বি. কামেনেভ এবং অন্যান্য) এবং বেশিরভাগ কেন্দ্রীয় কমিটি সদস্য তাদের স্তালিনবিরোধী আক্রমণের হাতিয়ার হিসেবে ব্যবহার করেছিলেন স্তালিনকে লেখা লেনিনের শেষ চিঠিটাকে। যে চিঠিতে পার্টির গুরুত্বপূর্ণ নেতাদের সম্পর্কে লেনিনের মতামত ফুটে উঠেছিল। উপরন্তু কেন্দ্রীয় কমিটি এই চিঠিটি পার্টি থেকে গোপন করার অভিযোগও করেছিল। জি.ই. জিনোভিয়েভ ওই বর্ধিত সভায় তার ভাষণে স্তালিন সম্পর্কে লেনিনের ৫ মার্চ ১৯২৩ তারিখের লেখার বিষয়বস্তু তুলে ধরেছিলেন। কার্যত ওই ডকুমেন্টস বর্ধিত সভায় লেনিনের বোন মারিয়া পড়ে শোনান। পার্টি কংগ্রেসের কাছে লেনিনের ১৯২২ সালের ২৫ ডিসেম্বরের চিঠিতে জাতীয়তা, স্বয়ংক্রিয় প্রার্থীপদ নিয়েও বক্তব্য ছিল। এল.বি. কামেনেভ এবং জি.ই. জিনোভিয়েভ এর দৃষ্টিভঙ্গি ছিল ‘বলশেভিক দলের প্রতি’ কার্যত সশস্ত্র বিদ্রোহ। * বর্ধিতসভার আলোচনা লক্ষ করলে দেখা যায় ভ.ই. লেনিন, জি.ই. জিনোভিয়েভ, এল.ডি. ট্রটস্কি, এন.আই. বুখারিন এবং জে.ভি. স্তালিনের চিঠি এবং মারিয়া উলানোভার বিবৃতি কার্যত বর্ধিত সভায় স্টেনোগ্রাফারের রিপোর্টেরই অনুলিপি (L. Trotsky, ‘Stalin’, Vol. 2, London, 1969, p. 199)। মারিয়া উলানোভার দ্বিতীয় বিবৃতি থেকে এটা পরিষ্কার যে প্রথম বিবৃতিটি বিরোধীপক্ষের আক্রমণ প্রতিহত করার জন্য বুখারিন এবং স্তালিন লেনিনকে অনুরোধ করে লিখিয়েছিলেন। বুখারিনের ভূমিকা যে কী ছিল সেটা মারিয়ার ২৬ জুলাইয়ের প্রতিবেদনেও প্রকাশ পায়। তাতে প্রমাণিত হয় যে বুখারিনের হাতের লেখাও ছিল ওই রিপোর্টে, যা পরবর্তীতে প্রাক্তন সোভিয়েত কমিউনিস্ট পার্টির (বলশেভিক) আর্কাইভে সংরক্ষিত আছে। * ‘কমরেড লেনিনের সাথে কমরেড স্তালিনের সম্পর্কচ্যুতি ঘটেছে’ কমরেড স্তালিনের বিরুদ্ধে প্রতিপক্ষের এই ‘পদ্ধতিগত কুৎসা’ অল্পসংখ্যক কেন্দ্রীয় কমিটির সদস্যদের প্রভাবিত করতে পেরেছিল। আমি এটা ভেবে কৃতজ্ঞ বোধ করছি যে লেনিন এবং স্তালিনের সম্পর্কের পুরোটা সময়জুড়ে সময় আমি লেনিনের পাশে ছিলাম। ভ্লাদিমির ইলিচ লেনিন জোসেফ স্তালিনকে অনেক মূল্যবান মনে করতেন। এতটাই যে লেনিনের প্রথম এবং দ্বিতীয় হার্ট অ্যাটাকের মাঝের সময়টাতে লেনিন সবচেয়ে নিকটজন মনে করতেন স্তালিনকেই। একেবারে অন্তরঙ্গ পরিবেশে গুরুত্বপূর্ণ দিকনির্দেশনা, পরিকল্পনা সব স্তালিনকে নিয়ে করতেন। * সাধারণত তার পুরো অসুস্থতার সময়টাতে লেনিন কেন্দ্রীয় কমিটির অন্য কোনো সদস্যকে ডাকতেন না। তিনি কেবলমাত্র স্তালিনকেই তার কাছে ডাকতেন এবং তার সাথেই বেশিরভাগ সময় কাটাতেন। আর সে কারণেই সকল জল্পনা কল্পনার অবসান ঘটিয়ে এটা প্রমাণ করে যে লেনিনের সাথে স্তালিনের সম্পর্ক কতটা ঘনিষ্ঠ ছিল। লেনিনের জীবনের শেষ মাসে লেনিন এবং স্তালিনের সম্পর্ক বিচ্ছেদ হয়েছিল বলে প্রতিপক্ষ যে অপবাদ ছড়িয়েছিল মারিয়ার প্রথম স্টেটমেন্ট তা বাতিল করে দেয়। বরং এই দুই বলশেভিক নেতার নৈকট্য এবং আন্তরিকতাকেই দৃশ্যমান করে। ১৯২৬ সালের ২১ জুলাই কমিউনিস্ট পার্টির (বলশেভিক) কেন্দ্রীয় কমিটি এবং কেন্দ্রীয় নিয়ন্ত্রণ কমিশনে জিনোভিয়েভ তার ভাষণে বলেছিলেন : ‘১৯২২ সালের ২৪ ডিসেম্বরের কংগ্রেসকে লেখা লেনিনের চিঠিতে লেনিন মূলত স্তালিনের মূল্যায়ন করেছিলেন। সেই চিঠির ধারাবাহিকতায় ৪ জানুয়ারি ১৯২৩ সালের প্রবন্ধ ‘স্বাতন্ত্র্যবাদিতা ও জাতীয়তার প্রশ্ন’ লেখা হয়। * মারিয়া উলিয়ানোভা স্তালিনের রূঢ়তা প্রশ্নে খোলাখুলিই তার মতামতে বলেন : স্তালিন এবং নাদেজদা ক্রুপস্কায়ার মধ্যকার ঘটনাটি ছিল স্রেফ ব্যক্তিগত, কোনোভাবেও রাজনৈতিক নয়। কেন্দ্রীয় কমিটির কাছে এটাই প্রতীয়মান হয় যে লেনিনের মারাত্মক অসুস্থতার সময়ে স্তালিন যথাযথ দায়িত্বজ্ঞানের পরিচয় দেননি। সেই অনুসিদ্ধান্তকে বাতিল করে দেন নাদেজদা ক্রুপস্কায়া, যাকে সে সময় মনে করা হতো স্তালিনের প্রতি লেনিনের ‘হাতুড়ির ঘা’। মারিয়া বরং এটাই অনুমোদন করেন যে লেনিন সে সময় অতটা অসুস্থ ছিলেন না যতটা তিনি প্রতিক্রিয়া দেখিয়েছিলেন। এবং যতটা বলা হতো বা মনে করা হতো। * লেনিনের জীবনের একেবারে শেষ মাস নিয়ে মারিয়া উলিয়ানোভার দ্বিতীয় বিবৃতি যা তারিখবিহীন ছিল তাতেই প্রকৃত ঘটনাবলি ভালোভাবে ফুটে ওঠে। মারিয়া অনেক গভীরভাবে বিষয়টি অনুধাবন করেছিলেন। তিনি অনেক গভীরে যেয়ে উপলব্ধি করেছিলেন লেনিনের শেষ চিঠি, যেটিতে লেনিন নাদেজদা ক্রুপস্কায়ার সাথে দুর্ব্যবহারের জন্য ক্ষমা চাওয়ার কথা লিখেছিলেন। এবং ওই চিঠির রাজনৈতিক নির্দেশনাও ছিল সেরকম। লেনিনের মৃত্যুর পরে যেটাকে স্তালিনের রাজনৈতিক লাইন মনে করা হতো। * মারিয়া লেনিন এবং স্তালিনের ব্যক্তিগত ও রাজনৈতিক সম্পর্কের ওপর আলোকপাত করেন। এ থেকে আমরা এটাই পাই যে স্তালিন লেনিনের অসুস্থতাকালীন অবহেলা করেননি, বরং অন্যান্য নেতাদের তুলনায় নিয়মিত লেনিনের দেখভাল করতেন। মারিয়া মনে করেন স্তালিনের ওপর ‘অবহেলার’ অভিযোগ নেহাতই অজ্ঞতাপ্রসূত এবং প্রতিহিংসাবশত। * লেনিন তার চরম অসুস্থতার সময়, যখন প্রায় পক্ষাঘাতগ্রস্ত সে সময় স্তালিনকে রাজি করানোর চেষ্টা করেছিলেন, যেন স্তালিন তাকে আত্মহত্যার জন্য পটাসিয়াম সায়ানাইড এনে দেন! মারিয়া উলিয়ানোভা মনে করেন এটা ছিল স্তালিনের প্রতি ষড়যন্ত্রকারী লিও ট্রটস্কির আরেকটি চাতুরিপূর্ণ অভিযোগ * এই ঘটনাবলির আরেকটি মূল্যায়ন হলো পশ্চিমাদের কাছে এমনই একটি ধারণা প্রচার করা হয়েছিল যে লেনিনের কাছে স্তালিনের চেয়ে ট্রটস্কিই বেশি ঘনিষ্ঠ ছিলেন, এবং তার উপরেই ন্যস্ত ছিল লেনিনবাদ প্রচারের দায়িত্ব! * ট্রটস্কিকে নিয়ে লেনিন এবং স্তালিনের কথোপকথন বিষয়ে মারিয়া সরাসরি তার জানা-বোঝার জায়গা থেকে জানান, ককেশিয়া প্রশ্নে লেনিন এবং স্তালিনের সিদ্ধান্ত যে ভিন্ন সেটা লেনিন জানতেন। মারিয়া জানাচ্ছেন লেনিনের এই অসন্তোষ খুব কার্যকরভাবে স্তালিনের বিরুদ্ধে ব্যবহার করেন মেনশেভিক মারটোভ যিনি লেনিনকেও সঠিক মনে করেছেন, স্তালিনকেও চটাননি, বরং লেনিনের সহানুভূতি কার উপর সে নিয়ে সন্দেহ প্রকাশ করেছেন, যা শেষ পর্যন্ত শত্রুদের হাতকেই শক্তিশালী করেছে। * লেনিন তার স্তালিনকে লেখা ১৯২৩ সালের ৫ মার্চ তারিখের চিঠিতে নাদেজদাকে যে ডাক্তারের নির্দেশাবলি নিয়ে ফাঁদে ফেলা হয়েছে সেটার উল্লেখ করেননি। এটা ছিল আসলে স্তালিনের উপর পলিট ব্যুরোর অভিযোগ। লেনিন দাবি করেন স্তালিন নাদেজদা ক্রুপস্কায়ার সাথে তার বিবাদ মিটিয়ে ফেলেছেন এবং তার বক্তব্য প্রত্যাহার করে সম্পর্ক পুনঃস্থাপন করেছেন। * এই সেই চিঠি যা সোভিয়েত ইউনিয়নের কমিউনিস্ট পার্টি (বলশেভিক)-এর ১২তম কংগ্রেসে ভালোভাবে প্রচারিত হয়েছিল, ১৯৫৬ সালের যে কংগ্রেস অনুষ্ঠিত হয়েছিল ক্রুশ্চভের অধীনে, এবং পরবর্তীতে সোভিয়েত সংশোধনবাদী প্রকাশনার মাধ্যমে সারা বিশ্বে ছড়িয়েছিল। * এটা এখন জানা কথা যে ক্রুশ্চভ ছিলেন সেই ১৯২০ সালের বিরোধী ট্রটস্কির দলের স্যাঙ্গাত যেটা ক্যাগানোভিচ তার স্মৃতিকথা ‘গোপন বক্তৃতা’য় ‘রাজনৈতিক অপরাধপ্রবণতা’ বলে উল্লেখ করেছেন। * প্রতি বছর যে ঘৃণামিশ্রিত আফসোস করি, এবার তার ব্যতিক্রম করছি না। মার্কিনদের ওয়েব সাইট History তে লেনিনকে নিয়ে শুধু এতটুকুই বলা হয়েছে………Lenin was the founder of the Russian Communist Party, leader of the 1917 Bolshevik Revolution, and the architect, builder, and first head of the Soviet state. তারা সাম্রাজ্যবাদী। তাদের কাছে লেনিন ‘জাতশত্রু’। তাই বলে বঙ্গদেশের তাবড় তাবড় পত্রিকা সম্পাদক যাদের অনেকেই এক সময় সিপিবি-ন্যাপ-মস্কোপন্থী-পিকিংপন্থী কমিউনিস্ট পার্টির মত কিছু একটা করতেন তারাও তো দুটো কলাম বরাদ্দ করেন না লেনিনের জন্ম-মৃত্যু দিনে! আর সরকারী একাডেমি গোছের শ্বেতহস্তিগুলোর কথা আর না বলি…। * আমি জানি, আমরা জানি; এইসব বানেভাসা পরগাছা কে কী করল বা করল না তাতে লেনিন বা বলশেভিক পার্টির আগেও কিচ্ছু যায়-আসেনি। এখনও লেনিনকে যারা চেতনায় ধারণ করেন তাদেরও কিচ্ছু আসবে-যাবে না। কমরেড ভ.ই. লেনিন অমর থাকবেন। ---------------- মনজুরুল হক ২২ এপ্রিল, ২০২১ ** মারিয়া উলিয়ানোভা'র অংশটুকু আমার "স্তালিনঃ মিথ্যাচার এবং প্রাসঙ্গিকতা" বই থেকে নেওয়া হয়েছে।
মিঃ ট্রাফিক পুলিশ, আপনারই এক কলিগ জামসেদের স্ত্রীর লেবরপেইন উঠলে কী ঘটেছিল মনে আছে? * এন্টি গল্প > ভোমর > ০২ রা সেপ্টেম্বর, ২০০৮ ```````````````````````````````` এই শহরের ফ্রস্টেড রঙের আকাশকে কখোনোই নীল দেখায় না। আজো দেখেচ্ছে না। বিকেল চারটে। তার পরও মনে হচ্ছে দুপুর বারটা। পিচ গলতে শুরু করেছে। গাড়ির চাকায় চচড়ে আওয়াজ। মানুষগুলোকে মনে হচ্ছে পিপাসাকাতর মুরগীর মত। কোত্ কোত্ করছে, কিন্তু গলা ভিজছে না। একটা কুকুর শশা বেচা দোকানের কাছে এসে পানি খাওয়ার চেষ্টা করতেই পাঁজড় বরাবর লাথি খেয়ে কোঁ কোঁ করতে করতে চলে গেল। দুটো রিক্সা স্পোক বাঁধিয়ে খিস্তি। তিননম্বরটা এসে ডবল খিস্তি। বয়ষ্ক এক মহিলা চলন্ত বাসে ওঠার চেষ্টায় পড়ে গেল ছেঁচড়ে। একটা খোঁচরের গাড়ি খামোখা সাইরেণ বাঁজিয়ে ছুটে গেল । হাঁটার গতিতেই যাওয়াকে ছুঁটে যাওয়া বলতে হবে। দূরে একজন হলুদ সার্জেন্ট বাইকঅলার সাথে দেন-দরবার করছে। আবারো চার-পাঁচটা রিক্সা জট পাকিয়ে গেল। জামসেদের আর সহ্য হলো না। বুটের এ্যাঙ্কেল থেকে ভোমরটা বের করে ঠান্ডা মাথায় এগিয়ে প্রথম রিক্সাটার চাকায় সেঁধিয়ে দিল ভোমরটা। * প্রথম প্রথম জামসেদ নিচু হয়ে হাওয়া ছেড়ে দিত, অথবা নজেল খুলে নিত। ওর ধারণা বাঞ্চোত্ গুলো খানিক দূরে গিয়েই নজেল কিনে লাগিয়ে নেয়। এখন ভ্রমর থেরাপি! নো চুদুরবুদুর। মিনিমাম ঘন্টাদুয়েকের কামাইয়ের পোঁদ মেরে দিলাম! মনে মনে তৃপ্তিও পেল জামসেদ। খানিক বাদে এক ধুড়মার্কা মালকে দেখল বাইকের পেছনে মাল নিয়ে ক্যালাতে ক্যালাতে যাচ্ছে। জামসেদ সামনে গিয়েই ঘাপ। -হেলমেট কই? দেখি কাগজ? ধুড়মার্কা মালটা কান পর্যন্ত কেলিয়ে-ভাই কাগজ ভুল করে....... -লাইসেন্স? - -আছে, মানে ঠিক এখন কাছে... -কেস হবে। তিনটা ফল্ট। মিনিমাম নয়শ' যাবে... ধুড় কেবল পেছনে হাত দিয়েছে,অমনি রাস্তার ওপার থেকে সার্জেন্ট এসে হাজির। -যা: বাল ! সারাদিন পর যাও একটা মক্কেল জোটালাম তাও মারানির পুতের সহ্য হলো না ? * জামসেদের এই বায়োস্কোপ নিত্যদিনের। মে মাসের প্রথম দ্বিতীয়,তৃতীয় এবং চতুর্থ সপ্তাহ জুড়েই। চলছে। শুধু সময় আর লোকজন বদলে যাচ্ছে। বদলে যাচ্ছে খিস্তি দেওয়ার ধরণ আর খিস্তির রকম। যেমন আজ সকালে যখন মেজাজ তেতে ওঠেনি ঠিক সেই সময়ে একটা প্রাইভেট একটা হোন্ডাকে (বাইকের ব্র্যান্ড যা-ই হোক) ল্যাটকা মেরে ফেলে দিল। খুশীতে চনমন করে উঠল জামসেদের মুখ-ঘাড়-মাথা সব। লাফ দিয়ে একটানে প্রাইভেটের দরজা খুলে জেল দেওয়া মাথা টেনে বের করে আনল... -কাগজ? -লাইসেন্স? -ইনস্যুরেন্স? জেলমাথা ধীরে সুস্থে একটা কার্ড বের করল। সাথে সাথে জামসেদের ঐটা ছোট্ট হয়ে ভেতরে ঢুকে গেল। জামসেদের দশ-পনের মিনিট আগেই মুতা থাকলেও আবার মুত পেল। দুএক ফোঁটা বেরিয়েও গেল। এই এক জ্বালা ! শালার ভয় পেলেই মুত আসে! কেন অন্য কিছু আসতে পারে না? জামসেদের পুরো প্যান্ট ভেজার আগেই জেলমাথা গাড়ির ভেতর অদৃশ্য হলো। পরক্ষণে গাড়ি অদৃশ্য হলো। হাফ ছেড়ে রুমাল বের করবে, এমন সময় দেখল এক বুড়ো রিক্সাঅলা স্পিন্ডেলে বাঁধিয়ে আর এক প্রাইভেটের এমাথা ওমাথা ফর্দিফাই করে দিয়েছে। ক্ষাণিক আগের মুতে দেওয়া জামসেদ এ্যাকশনে...। লাফ। পেছনের চাকা। দুটো ফুঁটো। তিনবার চুত্মারানি। চারবার শালারপো। পাঁচবার পোঁদের মধ্যে এটা ওটা দিয়ে দেবার ইচ্ছা, কিন্তু না দিয়ে উদারতা প্রকাশ। * জামসেদের বউটার বাচ্চা হবে। নয় মাস। জামসেদ রোজই এটা ওটা আনে। প্রথম বাচ্চা। ও চায় বউটা যেন ভালমন্দ খেয়েদেয়ে একটা বড়সড় বাচ্চা দিক। ওর মত তালপাতার সেপাই যেন না হয়। গা-গতরে একটু মাংশ থাকলে আর একটু লেখাপড়া জানা থাকলে কি ট্রাফিক হতো? হতো হলুদ জ্যাকেটের সার্জেন্ট। আজ জামসেদ বউয়ের জন্য ডাব এনেছে। -ডাব খা,ঐসব বালছাল কোকফোক না খেয়ে ডাব খা। মুখকাটা ডাব ফুটো করার কিছু না পেয়ে সেই ভোমরটা দিয়েই ডাব ফুটো করে বউকে দেয়। ভোমর দেখে আবার বউ বলে- -রিক্সার চাকা ফুটা না কইরা ....... -আবার সেই বালের কথা? তরে না কইছি মরদ মাইনষের চাকরি নিয়া কথা কবি না? বউটা কথা বাড়ায় না। * মাসখানেক পর। এক গুমোট রাত। গাছের পাতা নড়ে না। দর দর করে ঘামছে মানুষ।সন্ধ্যের দিকেই যে যার ঘরে ফিরছে। কানাঘুষো হচ্ছে আজ রাতে কারফিউ দেবে। ভার্সিটির লাফাঙ্গারগুলা নাকি খেলা দেহার সময় কাগো লগে ঝামেলা পাকাইছে। হেই নিয়া প্যাঁচাল,তারপর বাল। এ দেশের কিচ্ছু হবে না সেই কথাটা আবারো ডজনখানেক গালি সহ ডেলিভারি দেয় । দেশের কিছু হোক না হোক ওর বউয়ের যে কিছু হবে সেটা ও বোঝেনি। রাত বারটার দিকে ওর বউয়ের ব্যাথা ওঠে। মনে মনে বিরক্ত হয় ও, ব্যাথা ওঠার আর দিন পেল না? রাত একটা-দেড়টার দিকে ব্যাথা প্রবল হতে থাকে। শশব্যস্ত জামসেদ পাড়ার শেষ মাথার বস্তি থেকে সলেমান রিক্সাওলাকে ডেকে আনে। কাফিউয়ের মধ্যেই বেরিয়ে পড়ে বউকে নিয়ে। * শুনশান ফাঁকা রাস্তা। মাঝে মাঝে একটাদুটো পেট্রোলগাড়ি হুশ্ করে চলে যাচ্ছে। সলেমান সাধ্যমত জোরে টানছে। হঠাত্ একটা পেট্রোলগাড়ি থামল। দুজন পুলিশ নামল। একজন ঠাস করে সলেমানের মুখে থাবড়া লাগাল, অন্যজন বুটের এ্যংকেল থেকে একটা ভোমর বের করে পেছনের চাকা ফুটো করে দিল। পুরো ঘটনাটা ঘটল মাত্র কয়েক মুহূর্তে! আর্তচিত্কার করে উঠল জামসেদ-কী করেন! আমি একজন ট্রাফিক! আমার বউয়ের ডেলিভারি কেস! তৃতীয় এজন নেমে জামসেদের মুখে কষে চড় লাগিয়ে বলল- আই ডি কার্ড? ওরা তিন জন নির্বাক। গাড়িটা হুশ্ করে ছুটে গেল। সলেমান তবুও ফুটো চাকা নিয়ে ঘটাং ঘটাং করে এগুতে থাকল.....পুলিশ হাসপাতাল তখনো বহুদূর...জামসেদ বউকে জড়িয়ে ধরে বিড় বিড় করে সলেমানকে তাড়া দেয়.....ঘেমে নেয়ে ওঠে সলেমান....টানছে তো টানছেই ......জামসেদ বউকে আরো জোরে জড়িয়ে ধরে...বউটা নড়ছে....আসলে নড়ছিল না। অনেকক্ষণ ধরেই নড়ছিল না। হাওয়াহীন চাকা ঘটাং ঘটাং করে বাড়ি খাচ্ছিল শুধু...তাতেই মনে হচ্ছিল নড়ছে। ........................ আপনিও যে কোনো সময় 'জামসেদ' হতে পারেন। হতেই পারেন।
এই অমানুষ ট্রাফিক পুলিশের অবৈধ ক্ষমতাপ্রদর্শন নতুন নয়। তবে হার না-মানা রিকসা চালকের সহজিয়া লড়াই পুরো রাষ্ট্রকে ভৎর্সনা করেছে। এটা নতুন। আমি এই ট্রাফিক পুলিশের বিচার দাবী করছি।
"ঊষার দুয়ারে হানি আঘাত/ আমরা আনিব রাঙা প্রভাত/ আমরা টুটাব তিমির রাত/বাধার বিন্ধ্যাচল" নজরুলের এই কবিতার ভাষায় আর সাহস সঞ্চার হচ্ছে না! এক দিনে তিনজন নিকটাত্মিয়র অকাল মৃত্যু সংবাদ মূঢ় করে দিচ্ছে! কোনো আশাবাদ আর প্রাণস্পন্ধন সৃষ্টি করছে না। কেবলই যেন মনে হচ্ছে আমরা এক একটা মৃত্যুর পর কেবল সংখ্যা গুনে চলছি...... মহা পরাক্রমশালী নিউক্লিয়ার বোমার স্যুইচ হাতেও মানুষ কত অসহায়!
দ্বিতীয় সর্বাত্মক লকডাউনে অ্যম্বুলেন্স- ফায়ার ব্রিগেডের গাড়ির ফিটনেস, ট্যাক্স-টোকেন চাওয়া হবে?
ক্ষমতাদম্ভি পুলিশ সকল ক্ষেত্রে বাড়াবাড়ি করে, জনসাধারণকে অপমান-অপদস্থ করে, শক্ত দেখলে মাথা নোয়ায়-দুর্বলকে নির্যাতন করে। "পুলিশ হবে জনগণের বন্ধু" এই ধাপ্পাবাজী দিয়ে জনগণকে ধোকা দেয়, এসব তো নতুন নয়। এই রাষ্ট্রব্যবস্থা এই সিস্টেম করে রেখেছে। এবারকার লকডাউনে 'মুভমেন্ট পাস' নামক তামাশাও তারা তৈরি করেছে। * তারপরও সভ্য সমাজে পুলিশ যে কোনো সময় যে কোনো নাগরিকের পরিচয় চাইতে পারে। যদিও সভ্য সমাজের পুলিশ 'স্যার' সম্বোধন করে বিনীতভাবে পরিচয় চায়। এখানে বড়জোর 'আসসালামু আলাইকুম' বলে। কিন্তু পরিচয় চাওয়ার এক্তিয়ার তো তার আছে। * সভ্য সমাজের ডাক্তার কেন, প্রধানমন্ত্রিও পুলিশকে পরিচয়পত্র দেখায়। বিশ্বাস হয় না? মাঝে মাঝেই দুটো ছবি ভাইরাল হয়। একটা ছবিতে কানাডার প্রধানমন্ত্রী জাস্টিন ট্রুডো একজন রিসিপশনিস্টের ডেস্কের সামনে দাঁড়িয়ে আছে। রিসিপশনিস্ট তার চেয়ারেই বসে কথা বলছে। দ্বিতীয় ছবিতে প্রাক্তন ব্রিটিশ প্রধানমন্ত্রী ডেভিড ক্যামেরন টিউব রেল-এ সিট না পেয়ে দাঁড়িয়ে পেপার পড়তে পড়তে যাচ্ছে....। তার আশে-পাশে অনেক যাত্রী সিটে বসে আছে। এটাই সভ্যতা। এটাই ভব্যতা। * এই অসভ্য সমাজে সবচেয়ে দাম্ভিক দুটো উক্তি-"আমাকে চিনেন?" (এরা প্রশাসনিক বা যে কোনোও উপায়ে ক্ষমতাবান) আর "আপনি কে?" (এটা প্রশাসনের ইনক্যয়ারি। মানে ব্যক্তির পরিচয় পেয়ে প্রশাসন আচরণ ঠিক করবে) * এই সমাজে ক্ষমতার দ্বন্দ্ব চিরায়ত। আমাদের সংস্কৃতিতেই এই দ্বন্দ্ব আর বড়াই চিরস্থায়ী। জজ-এর বাপের দম্ভ- 'আমার পোলায় মানুষরে ফাঁসি দিবার পারে!' ট্রাফিক পুলিশের বাপের দম্ভ-'ধুরো, আমার পোলায় ব্যক্তের গাড়ি আটকাইয়া দিবার পারে'! * লাঠালাঠি করে মর হরিপদ। মেপে দেখ কে বড়....।
বাঁশখালিতে ৫ জন শ্রমিককে গুলি করে মারা শেষ নয়। প্রায় সাড়ে তিন হাজার অজ্ঞাতনামা শ্রমিকের বিরুদ্ধে মামলা করেছে পুলিশ। এখন যাকেই পাবে গ্রেপ্তার করে ওই মামলায় চালান করে দেবে। মামুনুলের মত একটা ভ্রষ্ট চামচিকার গ্রেপ্তার-নাটকের দর্শক না হয়ে শ্রমিক হত্যার বিরুদ্ধে আওয়াজ তুলুন। 
হিসাব বরাবর। আপনি যখন প্রশাসনের কুতুবদের সীমাহীন মাস্তানি করতে দেবেন, তখন সকল শ্রেণি-পেশার লোকজন নিজেকে অপরিহার্য ভাবলে মাস্তানি করবে। করবেই। * কিছুদিন পর দেখবেন মুক্তিযোদ্ধার ঘরের খুটিঁও বলবে-'আমি আইফেল টাওয়ার'!
চাটুজ্জ্যেমশাই বলেছিলেন-'মড়ার আবার জাত কিসের?' আছে গো ঠাকুর, আছে! টাকাওয়ালা ক্ষমতাবান জেল্লাদার মুকুটধারীদের মৃত্যু তো মৃত্যু নয়-প্রয়াণ! ঝাঁঝ একটু কম হলে 'ইহলোক ত্যাগ' কিংবা 'পরলোকগমন'। আর গরিব-গুর্বো, আনস্মার্ট, ক্ষমতা-জেল্লাহীন সাদামাটা মানুষের মৃত্যু হলো মরে যাওয়া। জাস্ট মরে যাওয়া। * গত কয়েকদিনে বেশ কয়েকজন 'হেভিওয়েট' মারা গেছেন। আমরা শোকের মাতম করেছি। মানে মিডিয়া হাইপ করিয়েছে। * এই যে আজকে নায়ক ওয়াসিম মারা যাওয়ার পর পরই একুশে পদকপ্রাপ্ত অভিনেতা এস এম মহসিন মারা গেলেন তাকে নিয়ে কোনো হাইপ নেই। চ্যানেলগুলো এমনকি তাঁর ছবিও যোগাড় করার চেষ্টা করেনি। অথচ এই মানুষটা দেশে যে কয়েকটা অন্য ধারার ছবি হয়েছে তার অধিকাংশ ছবিতে দুর্দান্ত অভিনয় প্রতিভা দেখিয়েছেন। ২০০৭ সালে "গরম ভাত অথবা নিছক ভূতের গল্প" টেলিভিশন নাটকে অভিনয়ের জন্য শ্রেষ্ঠ টিভি অভিনেতার পুরস্কার পান। ২০১৮ সালে বাংলা একাডেমি তাকে ফেলোশিপ প্রদান করে মহসিন একজন প্রখ্যাত মঞ্চ ও টেলিভিশন অভিনেতা। প্রায় চার দশক ধরে মঞ্চ ও টেলিভিশনে অভিনয় করছেন। জাহাঙ্গীরনগর বিশ্ববিদ্যালয়ের নাটক ও নাট্য বিভাগ অনুষদের সদস্য হিসেবে, বাংলাদেশ শিল্পকলা একাডেমির ভারপ্রাপ্ত মহাপরিচালক হিসেবে এবং জাতীয় থিয়েটারের প্রথম প্রকল্প পরিচালক হিসেবে দায়িত্ব পালন করেন। * চোখে পিচুটি নিয়ে কোনো অভিনেতার অভিনয় এদেশে প্রথম। আর সেটা এই মহসিনই করে দেখিয়েছিলেন। তাঁকে সশ্রদ্ধ অভিবাদন।
সুবিধাভোগী প্যারাসাইট মিডলক্লাস নিয়ে আগেও কোনো আশাবাদ ছিলো না, এখন তো নেই-ই। এরা শত শত বছর ধরে আন্দোলন-সংগ্রাম, বিপ্লব-বিদ্রোহ কপচাবে, সেসবও নিজেদের লেজিটিম্যাসির জন্য। * চট্টগ্রামের বাঁশখালিতে এস আলম গ্রুপের নির্মানাধীন পাওয়ারপ্লান্টের শ্রমিকরা ন্যায্য দাবীতে সমাবেশ করছিল। খুবই ন্যায্য দাবী-বেতন-ভাতা, লাঞ্চের টাকা এবং ব্রেকের বদলে ইফতারের টাকা এবং ব্রেক। পুলিশ এসে মালিকগংয়ের রক্ষাকর্তা হলো। 'বিশৃঙ্খলা' দমনের নামে গুলি চালাল। ৫ জন নিহত। আহত ২০/২৫ জন। * মিডিয়া নিজ নিজ স্বার্থে 'বাতাবীলেবুর গান' গাইতে শুরু করেছে! প্ল্যান্টের মালিকের নাম বলছে না। বললেও তেমন ইতরবিশেষ হবে না। নেক নজরের গ্রুপ! কে ছোঁবে? মিডিয়া নির্লজ্জের মত ৫জন শ্রমিক হত্যাকে 'দুই পক্ষের সংঘর্ষ' বলছে। * এধরণের আন্দোলন-সংগ্রাম অর্থনীতিবাদী। এর সঙ্গে বিপ্লবের সম্পর্ক নেই। তার পরও তা অস্বীকার করা যাবে না, বিশেষ করে যেখানে তীব্র শ্রেণিশোষণ থাকলেও শ্রেণিসংগ্রাম অনুপস্থিত। * যারা শ্রমিক শ্রেণির মুক্তি নিয়ে কাজ করেন। নির্বাচনের মাধ্যমে ক্ষমতা দখল করে শ্রমিকের মুক্তি আনবেন ভেবে স্বপ্নটপ্ন দেখেন, তারা ইচ্ছা করলে নতুন করে ভাবতে পারেন। এই হত্যাকাণ্ডই শেষ নয়। সামনে আরও হবে। তদন্ত কমিটিও হবে, সেসব হিমঘরেও চলে যাবে।
স্যার চার্লস স্পেনসার চ্যাপলিন জুনিয়র ওরফে 'চার্লি চ্যাপলিন' এর জন্মদিন আজ ১৬ এপ্রিল। জন্ম সাল-১৮৮৯। লন্ডন। লন্ডনে প্রচণ্ড দারিদ্র ও কষ্টের মধ্য দিয়ে শৈশব কাটে। পিতার অনুপস্থিতি মায়ের অর্থাভাবের জন্য তাকে নয় বছর না হতেই দুইবার একটি কর্মশালায় কাজ করতে পাঠানো হয়েছিল। যখন তার বয়স ১৪ তখন তার মাকে পাগলাগারদে পাঠানো হয়। চ্যাপলিন তার শৈশব থেকেই শিশুশিল্পী হিসেবে ইংল্যান্ডের বিভিন্ন রঙ্গশালায় ধর্না দেন এবং পরে একজন মঞ্চাভিনেতা ও কৌতুকাভিনেতা হিসেবে অভিনয় শুরু করেন। এর পরেই কেবল তাঁর খাওয়া-পরার খানিকটা নিশ্চয়তা আসে।................... এটুকু লেখার পর মনে হলো থাক। পুরোটা এই পরিসরে লেখা ঠিক হবে না। সে একটা ছোটখাট বই হয়ে যাবে! মানুষটির টাকা-পয়সা হওয়ার পরও সুখ পাননি। চার চারটে বিয়ে করেছেন, কিন্তু কারও সঙ্গেই বন্ধন চিরস্থায়ী হয়নি। ভালোবেসেছেন। প্রতারিত হয়েছেন। ফের ভালোবেসেছেন। ফের প্রতারিত। শেষ দিকে ভীষণ নিঃসঙ্গ। এ ধরণের মানুষের সচারচর যা হয় আর কি। আপনার সেই বিখ্যাত উক্তি দিয়ে শেষ করি কমরেড- "আমার কান্না পেলে আমি বৃষ্টির মধ্যে নেমে যাই। চোখের জল আলাদাভাবে দেখা যায় না।"
