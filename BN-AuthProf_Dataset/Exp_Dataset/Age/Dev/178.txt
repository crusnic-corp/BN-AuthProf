এতো বছর মোবাইল ফাইনান্সিং সার্ভিস বা এমএফএস ব্যবহার করি নাই। আজ এমন ঠ্যাকায় পরছি, পারলামই না। প্রথমে চেষ্টা করলাম বাসার গার্ড দিয়ে, পারা গেলো না। নিজে বাইর হবো না। সব শেষে একটাই অপশন থাকে সেটা একাউন্ট খোলা। টাকা পাঠাতে হবে আজকে, একাউন্ট খুলবো, অপশন কি আছে? বিকাশ, নগদ, রকেট। রকেটের মালিক ডাচবাংলা ব্যাংক, আমার আগে একাউন্ট ছিলো। তিনবার এটিএমে একহাজার টাকার জাল নোট পেয়ে বন্ধ করে দিছি। বিকাশের মালিক ব্রাক ব্যাংক, এটাও বন্ধ করেছি আগেই। বাকী থাকে নগদ। নগদে খোলার কারন আছে, এর এ্যাড করে আমার এলাকার এমপি মাশরাফি। কিন্তু শেষে গিয়ে একাউন্ট খুললাম বিকাশে। কারন তেমন জটিল না সহজ না, যে কোন প্রোডাক্ট ব্রান্ডিংটা খুবই জরুরী। নগদ ভালো ব্রান্ডিং করে, বিকাশও করে। কিন্তু মাঝে মাঝে বোঝা উচিত কাস্টমার নেগেটিভ মার্কেটিং পছন্দ করে না। নগদ সরকারের মালিকানায় কিনা জানি না, সেক্ষেত্রে নগদে না যাবার কোন কারন নাই। কিন্তু আটকায় গেলাম এক জায়গায়, প্রোডাক্ট ব্রান্ডিং এর পিছনে তারা বড় একটা ভুল করছিলো, “ব তে বেকুব থেকে ন তে নগদে আসলাম”। আমার কাছে তখনও পছন্দ হয় নাই, একাউন্ট করতে গিয়ে সেটাই মনে আসলো। আপনাদের একই সমস্যা হয় কিনা জানিনা, আমার অহরহ এই সমস্যা হয়, কোন ব্রান্ড হয়তো ভালো মনে করে কাউকে মডেল করেছে, আমার ব্যাক্তিগতভাবে সেই মডেল পছন্দের না, সেই পন্যেই যাই না। লিস্ট বললাম না, বললেই বুঝবেন কোন জিনিস আমি কিনতে রাজি না। অন্তত বিকাশ কিছু খারাপ মিডিয়া কাভারেজের জন্য বাদ দিতাম, কিন্তু যেই সাংবাদিক এই কাভারেজ করছিলো, সে নিজেই আমার পছন্দ না। মাইনাসে মাইনাসে কাটাকাটি। এতো বছর এমএসএসের থেকে সরেও শেষ পর্যন্ত আসলাম। দেখি বিকাশ কেমন। আপাতত ঠ্যাকার কাজ চালাই, ভালো হলে পরে দেখবো আর কি কি করা যায়।
একটা ভিডিও চলছে, এলিফেন্ট রোড চেকপোস্টে এক মহিলা ডাক্তারের সাথে এক বিশাল চেকপোস্ট বাহিনী ও ম্যাজিস্ট্রেটের বাদানুবাদ। শুরু দেখতে পারি নাই, কেনো মহিলা গাড়ি থেকে নামলো, বাকী যতক্ষন দেখা যায়। ফাইন্ডিংস বলি। ১। কোটা ব্যাবস্থা আমাদের কি ক্ষতি করে দিয়েছে দেখলাম। এই ডাক্তারও কোটায় হবে, এই পুলিশ অফিসারও কোটায় হবে এই ম্যাজিস্ট্রেটও কোটায় হবে। ২। যতবার মুক্তিযোদ্ধার সন্তান কথাটা বলেছে, এই চরিত্রগুলোর নিজস্ব কোন অস্তিত্ব বা পরিচয় নাই। একজন মুক্তিযোদ্ধার সঙ্গমকালীন লাখের উপর বীর্য থেকে ভাগ্যবান শুক্রানু, এর বেশী কোন যোগ্যতা নাই। ৩। একজন ডাক্তার যাচ্ছেন, গাড়ীতে স্টিকার আছে, ছেড়ে দিলে কি সমস্যা হতো? উনি কি বাঁশখালীর মতো গুলি করে মানুষ মারতো? ৪। চিৎকার করে আমাকে চেনেন বলার কি ছিলো, ভদ্রভাবে বললেই হতো আজকে ভুলে গেছে, বাসায় গিয়ে নিয়ে আসবে নাকি রোগি দেখতে যাবে। নিজ পরিচয় শুধু না, ফোনে বিশিষ্ট নাগরিকদের ধরে আমার গাড়ী আটকিয়েছে, এটা কোন ধরনের ক্ষমতা দেখানো? স্বাচিপ নেতা হলে এমন করে। ৫। পুলিশকে যদি বয়সে বড় এক মহিলা তুই বলেই থাকে, যেটা ভিডিওতে পাইনি, তাতে কি ইউনিফর্ম পরা অবস্থায় বিশাল বেইজ্জতি হয়? পুলিশ কি ইউনিফর্ম পরে ঘুষ খায় না, মানুষকে অযথা পিটায় না? গুলি করেনা? কালকের ছবি দেখেছেন? ৬। ম্যাজিস্ট্রেট সাহেব একজন বিসিএস অফিসার, এ্যাডমিন ক্যাডারের। উনার একটু সেন্সিবল আচরনে পুরো তামাশা বন্ধ হতে পারতো, হঠাৎ পক্ষ কেনো নিলেন? ৭। ডাক্তার মহিলা গাড়ীতে বসে যখন নাটক করছিলেন, করোনায় মুখে মাস্ক পরতে হয় উনি কি জানেন না? ৮। এই পুলিশ এবং ম্যাজিস্ট্রেট সাহেবরা নিশ্চয়ই জানেন অসুস্থ হলে তাদের পিতার মুক্তিযুদ্ধের সার্টিফিকেট বাঁচাবে না, একজন ডাক্তার বাঁচাবে। সেই ডাক্তারদের সম্মান দেখানো কি খুবই খারাপ হতো? ৯। গাড়ীতে বসা, সামনের সীটে একটা এটিএন এর মাইক্রোফোন, ওখানে কি মুন্নি সাহা ছিলেন জিজ্ঞাস করার জন্য, আপনার অনুভূতি কি? এরপর থেকে বের হলে জন্মসনদ, সার্টিফিকেট, বেতন রশিদ, আইডি কার্ড আর পিতার মুক্তিযোদ্ধা সার্টিফিকেটের কপি নোটারী করে বের হবেন। আর এতো ভূয়া মুক্তিযোদ্ধা আজকাল সার্টিফিকেট নিয়ে ঘোরে, কোন সেক্টরে যুদ্ধ করেছে, কার অধীনে, কোন এলাকায়, কোন অস্ত্র ব্যবহার করেছে, ট্রেনিং কোথায় ছিলো সব যেনো লেখা থাকে। দরকার হলে মিলিয়ে নেয়া হবে। না হলে রাস্তায় ধরলে নিজেকে মুক্তিযোদ্ধার সন্তান দাবী করে আমাদের সূর্যসন্তানদের অপমান করেন না। আমার আপনার আশেপাশে অনেকেই আছে নয়মাস সোনাগাছিতে পরে ছিলো, এখন মুক্তিযোদ্ধার ভাতা পায়, সম্মানও পায়। আবার সম্মুখসারির অনেক যোদ্ধাও আছেন যারা কখনো সার্টিফিকেট তোলেন নি, কারন দেশ স্বাধীন করাই তাদের কাছে দায়িত্ব মনে হয়েছে, জয় বাংলা শ্লোগানটাই তাদের মূলমন্ত্র ছিলো। হে আমার ডাক্তার বোন, ম্যাজিস্ট্রেট ও পুলিশ ভাই, রোজার মাসে মিথ্যা কথা বলেনা, ওকে? আর এমন মেজাজ খারাপ করাও রোজার মাসে মানায় না, ঠিকআছে?
করোনা নাকি বাতাসে ছড়ায়। কালকে কে এই তত্ত্ব শুরু করলো জানিনা, তবে হ্যান্ড ওয়াশ ব্যাবসার কি হবে? পুরা গাঁড় মাইরা দিলো নাকি? কথা হইলো, বাতাসে ৮০% নাইট্রোজেন, ১৬% অক্সিজেন আর বাকী কি কি আছে, দেইখা নিয়েন। বাতাসে ছড়াইলেতো অক্সিজেনেই যাবে, তাহলে এইযে হাঁচি কাশি দেবার নিয়ম কানুন শিখাইলো, বা ৭০% এলকোহল না খাইয়া হ্যান্ডওয়াশ বানাইতে ঢাললো, এর কি হবে? কেরু কোম্পানি কত ইথানল নস্ট করলো, কতো লোকে এই আকালের বাজারে বাংলা বানাইতে পারতো, আহহারে। মাস্ক লাগবে বুঝলাম, ৫ টাকা থেকে ৬০০ তো দেখছিই, এক ব্রান্ডেড আইটেমের ছবি দেখলাম ৩০ হাজার টাকা। যার পয়সা আছে লুই ভুঁতো কিনুক, কেউ কয়টা হীরা বসান, কিন্তু এতদিন ধইরা যতো ইথানল নস্ট করছে তার হিসাব কই? হাচি দেওয়া নিয়া এক বন্ধু আগেই বলছিলো বয়স হইছে সাবধানে দেওয়া লাগে, না হইলে বাতাস আর শব্দ দুইটা বাইর হয়, একটা মাস্ক থাকলেও অন্যটা খালি। বললাম খুইজা দেখ লুই ভুঁতো এরজন্যও আলাদা ডিজাইনের ছিপিওয়ালা আন্ডি বাইর করছে হয়তো। এখন নূতন তত্ত্বে এইটা বাতাস বাহিত, তাইতো? আর কি কি আছে এমন? মূল কথা হইলো, আর তিনফিট না, নয়ফিট হইতে পারে বা বেশি হইতে পারে। তাইতো? তাহলে যারা বাসে, ট্রেনে, যেমনে সবাই গেলো, এদের কি হবে? ফিরবে কেমনে? স্বামী স্ত্রী বা মানবিক স্ত্রী নিয়া রোমান্স করবে কেমনে? যাদের বিয়ার ডেট ছিলো, আহহারে সোনামনি টুনটুনি, অপেক্ষা করো। সেই নার্সারি থেকেইতো অপেক্ষার শুরু, আর পারো না গুরু? তবে যাই বলেন, ওকা স্যারের কথায় অনেক কিছু থাকে। আপনারা নোয়াখালি বিভাগ চাই লোক বলে পাত্তা দিলেন না, সেই কবে থেকে আইসোলেশনে, ভিডিও কনফারেন্সিংএ, নূতন ড্রেসআপে, ছবিতোলায় এবং ‘করোনা ইজ ফার ফ্রম ওভার’ বলছেন, এখন বুঝেন? আপনাদের মনে আছে ১৫ বছর আগে বলছিলেন ‘বঙ্গভবনে পানি, গ্যাস, বিদ্যুৎ এমনকি অক্সিজেন বন্ধ করে দেবো’? তখন হাসছিলেন, এখন দেখেন, উনি মানুষ বাঁচাইতেই বলছিলেন। এখন আপনারা বলবেন ‘নো মাস্ক নো সার্ভিস’ আর উনি বলবেন ‘নো অক্সিজেন নো করোনা’। আমাদের বিশেষজ্ঞ বিজ্ঞানীরা কি বাল ফালাইলো, সাধারন জিনিস বুঝে না, উনি পলিটিকাল সাইন্স পড়ে বুঝেন, এরা নন-পলিটিকাল সাইন্স পড়ে বুঝবে কেমনে। বাতাস থিকা অক্সিজেন বাইর করেন, তাইলেই নো অক্সিজেন নো করোনা পাবেন। অক্সিজেনের অভাবে মরবেন, তাতে কি, করোনায়তো মরবেন না। 
ভিআইপিদের জন্য শেখ রাসেল গ্যাস্ট্রোলিভার হাসপাতালে আইসোলেশন বেড আর আইসিইউ করা হয়েছে। আমার ভ্যাক্সিনের জন্য এখানেই গেছি, দেখে মনে হয়েছে যথেস্ট ভালো করে করা। এখানে ভর্তি হতে ভিআইপি ক্লিয়ারেন্স লাগে বলে শোনা। যখন জানা গেলো এখানে কোন রোগি নাই, তখন মন্ত্রনালয় জানালো ভিআইপি মানে বিদেশি দূতাবাসের লোকজন। এটাও জানেন বিদেশি দূতাবাসের কেউই দেশে নাই, তার অর্থ সেই একই, রাজনৈতিক বিবেচনায় যারা স্থান পাবেন। এখানে সাবেক স্বাস্থ্যমন্ত্রী নাসিম সাহেব মারা যান, অভিনেত্রী কবরী মারা যান। চিকিৎসা ব্যবস্থা, ক্যাপাসিটি ও অকুপেন্সি সম্মন্ধে জানা সম্ভব না, জিজ্ঞাস করেছিলাম, তারা বলবেন না। আজ এখানকার পরিচালক বললেন কবরীর লাংগসের শতভাগ আক্রান্ত হয়ে গিয়েছিলো বলে বাঁচানো সম্ভব হয় নাই। প্রশ্ন এটাই, শতভাগ আক্রান্ত কিভাবে হয়? রেসপিরেটরি সিস্টেমের উপর ক্লাস করলাম, কিভাবে অক্সিজেন ভেতরে যায়, কার্বনডাইঅক্সাইড বের হয় বুঝলাম। বোঝার পর প্রশ্নটা আরো বেশি মাথায় ঘুরছে শতভাগ আক্রান্ত হলে কোন অক্সিজেন যাবার কথা না, কোন কোন অংশ আক্রান্ত হয়েছিলো? এতে ভাইরাস কোন রাস্তা ব্লক করেছিলো? সাথে আরেকটা প্রশ্ন, কবরী কি ভ্যাক্সিন নিয়েছিলেন? দুই ডোজই? এই ভ্যাক্সিনে কোন কাজই কি হয়নাই, নাকি এই ভ্যাক্সিনের জন্যই শরীর আরো খারাপ হয়েছে? আজ টিভিতে এক বিশেষজ্ঞ ডাক্তার বলছিলেন করোনা থেকে সুস্থ্য হয়ে উঠলেও করোনা জনিত অন্যান্য কমপ্লিকেশনে পরবর্তীতে মানুষ বেশী মারা যাচ্ছে। সেই সময় উপস্থিত এক মন্ত্রী উনাকে থামিয়ে দেন, বলেন, এইসব শুনলে ভয় লাগে, শুধু আমার না কর্মীদের ও জনগনের ভয় লাগে, এ ব্যাপারে কথা না বলা ভালো। যা বুঝলাম, কথা সত্য, এই ব্যাপারে আগের থেকে বলছিলাম, করোনা সারলেও শরীরের কোন না কোন অঙ্গে স্থায়ী ক্ষতি করে যায়, হার্ট, লাংগস, কিডনি বা লিভার। আর সাথে এখন যোগ হয়েছে ভ্যাক্সিনের কারনে ব্রেইনে ব্লাড ক্লট তৈরী হওয়া যার থেকে হার্টএট্যাক হতে পারে, ব্রেইন হেমারেজ, প্যারালাইসিস এমন অনেক কিছু। আওয়ামী লীগের সাধারন সম্পাদক ওবায়দুল কাদের সাহেব প্রায়ই ছবি দেন আর বানী দেন। একটা বানী মনে আছে “করোনা ইজ ফার ফ্রম ওভার”। অনেকেই হাসির রিয়্যাক্ট দিয়েছিলো, এখন মনে হচ্ছে কথাটা সিরিয়াসলি নেয়া উচিত। করোনাকে ভ্যাক্সিন সারাবে, ভ্যাক্সিনকে কে সারাবে?
১৫ জন বিশিষ্ট ব্যাক্তিত্ব বঙ্গবন্ধুর ভাস্কর্য ভাঙ্গার ব্যপারে বিবৃতি দিয়েছেন। এদের ১০ জনকে চিনলাম, বাকীগুলো পরিচিত মনে হলো না। বানী খারাপ দেয়নি, কিন্তু এই ভাস্কর্য ভাঙ্গার সাথে মুক্তিযুদ্ধের চেতনা, অসাম্প্রদায়িক রাজনীতি এসব মিলিয়ে জটিল করে ফেলেছে। জটিল হলেও ওনাদের বাক্যগঠন একদম খারাপ না- আফটারঅল, এরা ব্যবসায়ী, বিজ্ঞাপন নির্মাতা, লেখক, নাট্যকর্মী। নিজেদের বিশিষ্ট ব্যাক্তিত্ব বলছেন, আমি নিশ্চিত না কেউ নিজেকে এইভাবে ভূষিত করে কিনা। অন্তত বুদ্ধিজীবি বলে বসেননি এটা ভালো লক্ষন। বাংলাদেশে কোন বুদ্ধিজীবি নাই। সেই প্রফেসর রাজ্জাক বা আহমেদ ছফাকে দার্শনিক বলা যায়, কিন্তু সংজ্ঞা অনুযায়ী বুদ্ধিজীবি বলা যায় কিনা জানিনা। তবে যারা বিবৃতি দিয়েছেন, তারা বিবৃতিজীবি এবং বিশেষ সময়ে বলেন, বেশীর ভাগ সময় চুপ থাকেন। বুদ্ধিজীবি কারা? শুনলে খারাপ লাগতে পারে, বিজয়দিবসের দুইদিন আগে যাদের আলবদর আলশামস তুলে নিয়ে যায় এবং আমরা শহীদ বুদ্ধিজীবি দিবস বলি, তারাও বুদ্ধজীবির সংজ্ঞায় পরেন কিনা জানি না। এরা মূলত শিক্ষিত, শিল্পমনা, শিক্ষক, ডাক্তার, আইনজীবি, প্রকৌশলীরা ছিলেন, বুদ্ধিজীবি বলতে যা বোঝায় তা নয়। প্রশ্ন হলো বুদ্ধিজীবি কাদের বলবেন? মূলত নোম চমস্কির সেই চমস্কি প্যারাডক্স এ যেভাবে সংজ্ঞায়িত করা হয়, বিশ্বে সেই সংজ্ঞা ১৯৬৭ থেকে সর্বজনবিদিত। বুদ্ধিজীবিরা কোন দলের অনুগত হয় না, তারা স্বাভাবিক জনতার চেয়ে বিভিন্ন বিষয়ে জ্ঞানী, তারা সরকারকে বিভিন্ন ইস্যুতে চ্যালেন্জ করে, সেই অনুযায়ী সরকার নীতিমালা বদলও করে। তারা নিজের স্বার্থের উপর দেশের স্বার্থ দেখেন, এবং এরা গৃহপালিত হয় না। সরকার ভালো কাজ করলে প্রশংসা করে, খারাপ কাজের নিন্দা করে। এইবার এই স্বঘোষিত বিশিষ্ট ব্যাক্তিত্বদের নিয়ে তেমন কিছু বলার নাই, যখন দরকার তারা ঘুম থেকে উঠবেন, আবার দরকার মতো ঘুমাবেন। বঙ্গবন্ধুর ভাস্কর্যে হেফাজতের হামলায় তারা জেগে উঠেছেন, অথচ ২০১৭ সালে গনভবনে হেফাজতের ২০০ তথাকথিত আলেমরা যাবার পর তারা চুপ ছিলেন। সাগররুনি, তনু, আবরার হত্যা এইসব ক্ষেত্রে নিশ্চুপ, পাহাড়ে অবিচারে, সাঁওতাল পল্লী হামলায়, বর্ডারে বিএসএফ খুন করলে, পাটকল চিনিকল বন্ধ করলে, রামপালে পরিবেশ দূষনে তারা কোথাও থাকে না। শাহেদ সাবরিনা কান্ডে, মাদকের বিরুদ্ধে, মাদ্রাসায় শিশুরা বলাৎকারের শিকার হলে, ক্যাসিনো বা পাপিয়া কান্ডে তারা নাই। গৃহপালিত হলে এমনই হয়। এই বিশিষ্ট ব্যাক্তিত্ব নিয়ে জাতি কি করবে? জাস্টিসিয়া সরানোর সময় কোন কথা নাই, কারন সেটা মূর্তি, সেটাকে জাস্টিফাই করেছিলেন তেমন সুন্দর কাজ হয়নি। যেই ভাস্কর্য চারদেশ থেকে সোনার পদক পায়, এই নাট্যকর্মীরা শিল্পের কি বোঝে? আবার বঙ্গবন্ধুর ভাস্কর্য তাদের কাছে স্বাধীন বাংলার একমাত্র প্রতীক। শুধু প্রতীক না, বঙ্গবন্ধু আর বাংলাদেশ সমার্থক বলেও দাবী করেন, তিনি আওয়ামীলীগের সম্পদ, এর বাইরে কিছু বললে সব পাকিস্তানের প্রেতাত্মা বা বাংলাস্তান বানাতে চায়। কেউই বাংলাস্তান চায় না, তবে এটা পাকিস্তান না হিন্দুস্তান নিয়ে বলেন, সেটা পরিস্কার হওয়া দরকার। আমি বিশিষ্ট নাগরিক না, বুদ্ধিজীবি না, বিশিষ্ট ব্যাক্তিত্ব না। খুবই সাধারন এবং ভীতু মানুষ, কিছু জোর দিয়ে লেখার সাহস নাই, কে ডিজিটাল সিকিউরিটি আইনের মামলায় পরতে চায় বলেন? তবে অপেক্ষায় আছি স্বপ্নের পদ্মাসেতু চালু হবার অপেক্ষায়। আর সেতুর কথায় মনে হলো, সেতুমন্ত্রী বলেছেন, যারা বঙ্গবন্ধুর কুস্টিয়ার ভাস্কর্যে হামলা করেছে তাদের চরম মূল্য দিতে হবে। এই চরম মূল্য বলতে কি বুঝিয়েছেন, এখনো বুঝিনাই, এটা কি ফাসি? মানুষ মরলে ফাসি হয় না, মহামান্য রাস্ট্রপতির ক্ষমা পায়, ভাস্কর্য ভাঙ্গার কোন শাস্তি আছে কিনা জানিনা। তবে এর ছবি অনেকে শেয়ার করলেও আমার ইচ্ছা নাই। কে জানে যদি ডিজিটাল সিকিউরিটি আইনে যদি মামলা করে? ডিসেম্বর ৮, ২০২০
এর আগে নোম চমস্কির প্রোপাগান্ডা থিওরী যা বহুলভাবে প্রচলিত ম্যানুফ্যাকচারিং কনসেন্ট বা সম্মতি উৎপাদন এর ব্যাপারে কয়েকজনই লিখেছেন। যারা আগেই লিখেছেন এবং পড়েছেন, তাদের জন্য খুব বেশী যোগ করার নাই আমার নিজস্ব কিছু অবজার্ভেশন ছাড়া। মোজাম্মেল তোহা সাহেব এবং গোলাম সরোয়ার সাহেব ইতিমধ্যে চমৎকার ভাবে বর্ননা করেছেন। আমার এতো পাঠক নাই, ফলোয়ার আছে কিনা সেটাও দেখতে পারি না, ধরে নিলাম কিছু আছে। আমি নূতন কি লিখবো বলেন? লিখতে যা পারি তা হলো উনারা নোম চমস্কির ১৯৮৮ সালের কনসেপ্ট ব্যাখ্যা করেছেন, আমি কিন্চিৎ আপডেট করতে পারি। প্রথম কথাই হলো, সরকার কথাটা লিখলেই আপনাদের কাছে মনে হয় বর্তমান সরকার। এই কনসেপ্ট থেকে সরে আসেন, সরকার মানে ক্ষমতাসীন দল, যে কোন দেশের হতে পারে। এটা প্রধানমন্ত্রী শেখ হাসিনার সরকার না। এই পর্যন্ত পরিস্কার হলে এবার আলোচনায় আসি এবং পাঁচটি ফিল্টারের বাইরে কি আছে সেটা নিয়ে কথা বলি। প্রোপাগান্ডার শুরু হাজার বছর ধরে। সরকার মূল খবর কি সেটার চাইতে জনগন কোন খবর বিশ্বাস করবে সেটা নিয়ে চিন্তিত। সবখবরই যদি প্রকৃতরুপে আসে, সব ইস্যুতেই আন্দোলন হবে। যদি বলেন প্রথম প্রোপাগান্ডা কি ছিলো তাহলে মহাভারতে যেতে হবে, যুধিষ্ঠিরের সেই অশ্বথামা বৃংহতি ঘোষনা আমার জানা সবচেয়ে পুরনো। ঘটনা ছিলো অশ্বথামার সাথে পান্ডবরা পেরে উঠছে না, তাদের মধ্যে ভয় কাজ করছিলো। যুধিষ্ঠির যেহেতু সত্যবাদী ছিলেন, তারে দিয়ে একটা প্রোপাগান্ডা চালু করা হয়, সেটা হলো অশ্বথামা নামের একটা হাতীকে মারার পর ঘোষনা হয় অশ্বথামা মারা গেছে। পান্ডবরা পূর্নদমে কৌরভদের উপর ঝাপিয়ে পড়ে। অশ্বথামা শব্দ জোরে উচ্চারন করে হাতির নাম আস্তে বলে আবার জোরে যুদ্ধে মারা গেছে। প্রথম বিশ্বযুদ্ধের পর ভগ্ন জার্মানের আরিয়ানত্ব শ্রেষ্ঠত্ব পূনরোদ্ধার প্রায় অসম্ভব ছিলো। যেই জরিমানা দেবার কথা সেটা হঠাৎ করেই দেয়া হয়ে যায়। কারা দেয় সেই নামটা এখানে বলা বা লিখা স্বাস্থের জন্য ভালো না, কেউ কমেন্টে উচ্চারন করেন না। একই সময় গ্রেট ডিপ্রেশনের জন্য আমেরিকাও চাপের মধ্যে ছিলো। সেই সময় হিটলার উঠে আসেন, তার কাছে প্রোপাগান্ডা করাটা হয়ে দাঁড়ায় বিশাল অস্ত্র। জার্মানদের মনোবল ফিরো আসে, এরজন্য পত্রিকা এবং দেয়াল লিখন বড় অস্ত্র ছিলো। হিটলার মিডিয়াকে বলতেন পন্চম স্তম্ভ বা ফিফথ কলামিস্ট। যুদ্ধে ইনফেন্ট্রি, আর্টিলারি, নৌবাহিনী এবং বিমানবাহিনীর পর সংবাদ মাধ্যমকে বলতেন পন্চম বাহিনী। আপনাদের মধ্যে যাদের বয়স হয়েছে তারা একাত্তরে এম আর আখতার মুকুলের সেই রেডিও ভাষ্যের কথা মনে করতে পারবেন। কিভাবে মুক্তিযোদ্ধারা পাকিস্তানীদের পাখির মতো গুলি করে মারছে বা থানা জ্বালিয়ে কতো পাকিস্তানী মেরেছে মাত্র দুইজন মুক্তিযোদ্ধা। মুকুল সাহেব প্রোপাগান্ডা করছিলেন অবশ্যই, কিন্তু এটা বাঙ্গালীরা স্বাধীন বাংলা বেতারের এই কথা বিশ্বাস করতেন এবং মনোবল ফিরে পেতেন। এবার আসেন নোম চমস্কির কথায়। তার সম্মতি উৎপাদনের ক্ষেত্রে যে নীতিটা ধরা হয়েছিলো তা ১৯৮৮ সালে কমুনিজম নিয়ে এবং তখন সোভিয়েট ইউনিয়ন এক ছিলো। আমেরিকায় কমুনিস্ট একটা গালি হিসাবে দাঁড় করানো হয় কোল্ডওয়ার এর সময় থেকে। চমস্কির থিওরি এর উপর নির্ভর করে যে সরকার আমেরিকার জনগনকে কিভাবে খবর পরিবেশন করবে। এরজন্য ইলেকট্রনিক এবং প্রিন্ট দুই মিডিয়াকেই ব্যবহার করা দরকার হয়। প্রথম ধাপ বা ফিল্টার হলো মিডিয়ার মালিকানা। যথাসম্ভব কম মালিকানার মিডিয়া দরকার যাদের দিয়ে খবর দেওয়া হবে। মালিকরা তাদের ব্যবসা এবং লাইসেন্সের স্বার্থে সরকারের খবর সরকার যেভাবে দেবে, সেভাবে ছাপবে। দ্বিতীয় ফিল্টার হলো বিজ্ঞাপন নিয়ন্ত্রন। মিডিয়া চালাতে যেই বিশাল খরচ, সরকার বিজ্ঞপ্তি, বিজ্ঞাপন প্রকাশ করে পোষায়। কেউ সেটা না মানলে যারা বিজ্ঞাপনদাতা তাদের ভয়ভীতি দেখিয়ে বিজ্ঞাপন দেয়া বন্ধ করাও আরেক অস্ত্র। প্রথম আলোর ৩ লাখ ৭৬ হাজারের মতো বহুল প্রচারিত পত্রিকায় বিজ্ঞাপন বন্ধ করানোর জন্য বেসরকারি বিজ্ঞাপনদাতাদের বাধ্য করানো, আবার ভোরের কাগজের মতো ৬ হাজার সার্কুলেশনের পত্রিকায় সরকারী বিজ্ঞাপন দিয়ে বাচিয়ে রাখা, সবই এই ফিল্টারের অংশ। তৃতীয় ফিল্টার হলো সংবাদ উৎস। মূলত কিছু হুইসাল ব্লোয়ার না থাকলে সংবাদের মূল উৎস সরকার নিজেই। আবারো পুরনো উদাহরন দেই, প্রথম আলো এবং ডেইলি স্টারের সাংবাদিকদের গনভবনের সাংবাদিক সম্মেলনে প্রবেশ নিষেধ, সেখানে মাইক হাতে পান কয়েক হাজার করি প্রিন্ট করা সাংবাদিক শ্যামল দত্ত, নাইমুর রহমান খান বা এমন কিছু হাতে গোনা যারা প্রশ্নের চেয়ে তোষামদিতে ব্যাস্ত। একবার দেখছিলাম প্রধানমন্ত্রী হাসতে হাসতে শেষে বিরক্ত হয়ে বললেন আপনার প্রশ্নটা কি? এই ফিল্টারে সাংবাদিকরা যদি খবরের উৎসে না পৌছাতে পারে তখন শোনা কথায় যেতে হয়। চতুর্থ ফিল্টার হলো সমালোচনা করা। কোন সংবাদের সৎ সমালোচনাকে একদল একসাথে মিলে চাপিয়ে দেয়া, তাকে মিথ্যা প্রমান করা এই ফিল্টারের উদ্দেশ্য। হয়তো কেউ সম্পাদকীয়তে কলাম লিখলেন খুবই কমদামে ৫ ডলার কেজি হিসাবে ২০ টন ইলিশ ভারতে রফতানী হচ্ছে। সংঘবদ্ধ সাংবাদিকরা তখন সেই খবরকে মিথ্যা প্রমানের জন্য কলামিস্টের লেখা, ব্যক্তিচরিত্রকে প্রশ্নবিদ্ধ করতে উঠে পড়ে লাগবে। মাছ বিক্রেতাদের দিয়ে বলাবে এটা ১২ ডলার কেজি, ব্যাংক বলবে ১২ ডলার কেজিতে এলসি পেয়েছে, ২০ টনকে ২ টনে নামানো, কলামিস্ট কোন ক্লাবে জুয়া খেলেন, বাসায় মদ আছে, লাইসেন্সকৃত পিস্তল এখন লাইসেন্স ছাড়া, ইত্যাদি। আবার যারা কথা শোনেন তাদের অনেক অফিস সহকর্মী নারীলিপ্সা সেটাও উধাও হয়ে যায়। মনজুরুল বুলবুলের বা প্রনব সাহার নাম আসলো আবার হারিয়ে গেলো। পন্চম ফিল্টার হলো জাতীয় শত্রু তৈরী করা। কিছুদিন আগেও জঙ্গীবাদ ছিলো হট টপিক, এখন দুর্নীতি, এমন করেই বিভিন্ন জাতীয় শত্রু বানানো এবং বধ করে জনগনের সম্মতি তৈরী করা হয়। উদাহরন দেই, সম্রাট গ্রেফতার হয়েছেন। এর আগ পর্যন্ত যা কিছু ছিলো, সব বিচার করে দেখা হবে সম্রাট বেচে থাকলে লাভ না ক্ষতি। যদি ক্ষতির পরিমান বেশী হয় তাকে ক্রসফায়ারে মরতে হবে। আমাদের এলিট ফোর্স জনগনের বিশাল সমর্থন আগেই পেয়েছে এইসব অপরাধী আইনের ফাঁক গলে বের হয়। তারচেয়ে বিচারবহির্ভূত পদ্ধতিতে মারা গেলে জনগনের আপত্তি নাই। আবার যদি দেখা যায় সম্রাট বেচে থাকলে লাভ বেশি, জামিনের ব্যবস্থা করে বিদেশে পাঠানো হবে, মিডিয়া স্বইচ্ছায় এই নিউজ সামনে আনবে না। আমার নিজের কিছু অবজার্ভেশন আছে, এই পাঁচ ফিল্টারের বাইরে। সব অথেনটিক কিনা নিশ্চিত না, বেনেফিট অফ ডাউটে রাখি। অনেক ক্ষেত্রে অনেকই গুজবেরও আশ্রয় নেয়, যেমন ‘পেয়াজ বারো টাকা কেজি, ক্রেতা নাই’। বারো না, এখনো পেয়াজ আসার পরও ৮০-১২০ টাকায় বিক্রি চলছে। তবুও কেউ হয়তো নিউজ বিশ্বাসও করছেন কেউ করছেন না। কিন্তু গুজব কে সৃস্টি করছে কেন করছে তার কোন ইতিহাস বের হয় না। তীব্র নিন্দা হয়, কিন্তু হয়তো সরকার নিজেই তৈরী করেছে যেন আলোচনায় পেয়াজের চেয়ে হলুদ সাংবাদিকতায় বাতাস পায়। নোম চমস্কি এটাকে ফিল্টারে আনেননি। আবার আরেকটা ধরন আছে যেমন দৃস্টি একদিক থেকে সরিয়ে অন্যদিকে নেওয়া। যেমন ধরেন জিকে শামীমের খাতায় পাওয়া গেছে দেড়শর মতো সাংবাদিক যাদের একনামে চেনেন, তারা শামীমের পে রোলে ছিলে, মাসে মাসে টাকা পেতেন এবং গনপূর্তের কোন টেন্ডারের নিউজ আসবে না। কিন্তু একবার আসার পর পুরো নিউজ হারিয়ে যায় তার জায়গা নেয় টেন্ডারে যারা জড়িত তাদের মনোরঞ্জনের জন্য কোন কোন নায়িকাকে পাঠানো হতো। নাম প্রকাশ ছাড়া কিছু সন্দেহের তালিকা দিয়ে জনগনকে ব্যস্ত রাখা যেন মুখরোচক গল্পে ব্যস্ত হয়ে সাংবাদিকদের নামের লিস্ট না আসে। যাদের কাছে পাঠানো হতো তাদের নামও নাই, আছে শুধু উঠতি মডেল এবং নায়িকার নাম। চমস্কি এই সাংবাদিকদের ব্যাক্তি অসাধু আচরন ফিল্টারে আনেননি। ব্যাক্তিচরিত্র একটা রিলেটিভ ব্যাপার, এক দেশে এক রকম। ব্রিটিশ প্রধানমন্ত্রীর আমেরিকান বান্ধবী রাখা যখন তার ডিভোর্স এখনো হয়নি, বা লুক্সেমবার্গের প্রধানমন্ত্রীর সমকামী স্বামী যিনি মহিলাদের ড্রেস পরে টাকমাথা দাড়িমুখে বিভিন্ন রাস্ট্রীয় অনুষ্ঠানে যান, তাদের কাছে সহজে গ্রহনযোগ্য, আমাদের জন্য বিচারপতি সিনহার রায়ের উপর কথা বলার চেয়ে নজর ঘুরিয়ে দিয়ে উনার বাড়ী সম্পত্তি ব্যাংকে লেনদেন এবং কথিত কোন মহিলা কর্মকর্তার নামে যৌনহয়রানীকে হাইলাইট করে দেশ ছাড়া করা বেশী প্রয়োজনীয়। এই চরিত্র হননের কথাও চমস্কি সামনে আনেননি। আরেকটা ব্যাপার চমস্কি বলতে পারতেন সেল্ফ সেন্সরশীপের ব্যাপারে। টিভি টকশোর সম্পাদক ও সাংবাদিক দের কথায় বুঝতে পারবেন। তো আপাতত এই হলো আমার ব্যাখ্যা নোম চমস্কির সম্মতি উৎপাদনের ব্যাপারে। আপনারা একদমই মনে করেন না এটা ভুল কোন ব্যাপার। এটা সারা বিশ্বে চলছে, বহু বছর ধরে। রাশান টিভিতে দেখবেন প্যারিসের রাস্তার ছবি আছে, হংকংয়ের আছে, কিন্তু মস্কোর রাস্তার কোন ছবি নাই। চায়নার সিসিটিভিতে মস্কো আর প্যারিসের আছে। সিএনএন দেখেন ডনাল্ড ট্রাম্প ছাড়া নিউজ নাই, ফক্স টিভি ব্রেক্সিট নিয়ে আছে, ঢাকার টিভিতে রাজধানীর ট্রাফিকজ্যামের মরনদশা নিয়ে খবর নাই, আলজাজিরা সবার সমালোচনার আছে, কাতারে শ্রমিক কতো অতিরিক্ত কাজের চাপে মারা গেছে সেই খবর নাই। আমি দুটো উদাহরন দিতে পারতাম, অস্বস্তির কারন হতে পারে তাই বাদ দিলাম। এটাই নিয়ম, এভাবেই চলবে। এই এক জায়গা যেখানে সাধারন মানুষের উপরে বুদ্ধিজীবি এবং সুশীল সমাজ আছেন যারা প্রকৃত সমালোচনা করে কথা বলতে সক্ষম। আরেকদিন না হয় আমাদের লেজুরবৃত্তি করা বুদ্ধিজীবি বা বুদ্ধিবেশ্যাদের নিয়ে লিখবো। অক্টোবর ৬, ২০১৯
রোজায় ধরলে আর সময় না কাটলে আমার আগের দুইটা লেখা পোস্ট করলাম। দুইটাই নোম চমস্কির থেকে কিছু ধার করে আমাদের কনটেক্সটে ফেলা। রিপোস্ট বলে কোন এডিট করলাম না। সময় হলে পড়েন আর মিলিয়ে নেন বর্তমানের সাথে খুব পার্থক্য আছে কিনা। যেই লোকগুলোকে বুদ্ধিজীবি হিসাবে শ্রদ্ধা করি, অনেকেই গত কয়দিনে চলে গেছেন। যারা আছেন তারা আজকাল বিশিষ্ট নাগরিক নাম নিয়ে আছেন। এনাদের ঠিক পা চাটা বলতে পারি না, অনেকটা টয়লেট পেপারের সাবসিটিটিউট বলতে পারেন। লেখার নীচে পোস্টের তারিখ পাবেন।
যেই কঠোর লকডাউন চলছে, মাথা কাজ করে না। এভাবে দিনের পর দিন আটকে আছি। এই কঠোর লকডাউনে কাঁচা বাজার, পাইকারী বাজার সীমিতভাবে খোলা। শেষ মূহুর্তে মুভমেন্ট পাশ তৈরী করে আরেক হাঙ্গামা, তিনহাজার টাকা জরিমানার মামলা। কঠোর লকডাউনকে আরো কঠোর করে দিয়েছে ফ্যাক্টরী খোলা, শ্রমিকরা বাসে রিকশায় যাচ্ছে। যদিও শর্ত ছিলো ফ্যাক্টরী নেবার ব্যবস্থা করবে। টিভিতে এই বাহিনীর প্রধান বললেন তাদের নিজেদেরই পিসিআর টেস্ট ব্যবস্থা আছে। মামা, গাড়ীর ব্যবস্থা নাই আর পিসিআর ব্যবস্থা করছেন? এরমধ্যে নূতন খবর,দক্ষিন আফ্রিকার ভেরিয়েন্ট নাকি আমাদের পিসিআর মেশিনে ধরাই পরে না। সত্যি নাকি? মেশিনও দেখি কঠোর লকডাউনে। ব্যাংক খোলা, লোক যেতে গেলে সমস্যা, স্টক মার্কেট খোলা। এখন দেখি এয়ারপোর্ট আর টিকেট কাউন্টার খোলা, টেস্ট কিছু চলছে, সাথে রাস্তায় ভীড় টিকেটের জন্য আর ফ্লাইট ক্যানসেলে। বিশ্বাস করেন, কঠোর লকডাউন। এজন্য টেস্ট কমানো হয়েছে, কি খোলা কি বন্ধ আসলেও জানিনা। মানুষ অক্সিজেন কিনে বাসায় স্টক করে, হাসপাতালে আইসিইউ নাই। কঠোর অবস্থা। একটা ভিভিআইপি হসপিটাল করা আছে, ১০০ শয্যার আইসিইউসহ, আপনি ভিভিআইপি না হলে চিকিৎসা পাবেন না। বছরের উপর প্রায় সবসময় খালি, আর এখানে ভর্তি হয়ে বেচে ফিরেছে কারও নাম শুনি নাই। সেই লকডাউনের ফাঁক গলে জনাব আজরাইল ছোবল মারছেন, বেছে বেছে লিস্ট করে। এই ফাঁকে যদি করোনায় পটল তুলতাম, শহীদ হয়ে যেতাম। অনেকে দাবীও তুলছেন করোনা শহীদ নাম দেবার। কলেজ ইউনিভার্সিটির ঘোষনা দেখি, কি কি পরীক্ষা হয়েও গেছিলো গত কোমল লকডাউনে। এবার কঠোর। অন্যদিকে কোভ্যাক্সের ডোজ নাকি আসবে, কিন্তু সুরক্ষা এ্যাপসে কোন পরিবর্তন নাই। না থাকলে এই ডোজ কি এক্সপায়ারির পর দেয়া হবে? ২৪ মে এর পর শিক্ষা প্রতিষ্ঠান খোলার আগে কিভাবে ১৮ উর্ধ শিক্ষার্থীদের ভ্যাক্সিন দেবে? কঠোর লকডাউনে সেই ব্যাপারে নীতিমালা আসছে না, আটকে গেছে। এই কঠোর লকডাউন নিয়ে একটি জাতীয় করোনা কবিতা রচিত হয়েছে, একটা জাতীয় করোনা সংগীতও করা যেতো। এর পরের লকডাউনের নাম কি হবে? “খোদার কসম, এইটাই আসল এবং এক নম্বর লকডাউন”। আপনাদের হাসবার জন্য লিখি নাই, নিজের কেমন জানি হতাশ, হাত পা বাধা অসহায় মনে হচ্ছে। কিছুই করার নাই, অনেকটা রিমান্ডে যেমন করে আটক থাকে, বাঁচবে কি না জানে না, তেমন।
করোনা নিয়ন্ত্রনে ভিয়েতনামকে দেখেন। প্রথমেই চীনের সাথে বর্ডার বন্ধ করা আর টেস্ট। এখনো চলছে তিনটা জিনিস টেস্ট টেস্ট আর টেস্ট। প্রায় দশ কোটি জনসংখ্যা, আক্রান্ত ৩ হাজারের নীচে, মৃত্যু ৩৫। আমাদের কিছু শেখার নাই, এক আমাদের কোন নীতিমালা নাই, দুই কেউ নিয়ম মানে না, তিন টেস্টের স্বল্পতা। আমার টেস্ট ৫০ লাখ ছাড়িয়ে গেছে, তাদের টেস্ট এর অর্ধেক। কিন্তু যখন নিয়ন্ত্রন ভালো হচ্ছে এখন টেস্ট কমলেও শুরুতে টেস্ট একটা বড় কাজ ছিলো। আমাদের টিভি টকশো নির্ভর বিশেষজ্ঞের অভাব নাই, প্রতিদিন প্রতিঘন্টায় ক্ষ্যাপ দিয়ে যাচ্ছে, একই কথা বলে যাচ্ছে আর পয়সা কামাচ্ছে। যা করছে না তা হলো কখনো ঘর থেকে বের হয়ে হাসপাতালের অবস্থা দেখা এবং সরকারের উপর চাপ প্রয়োগ যে নীতিমালা মানতে হবে। এই কয়দিনে লকডাউন কাজে দিয়েছে, লোকে টেস্ট করতে যেতে পারছে না, সংখ্যা কম হচ্ছে। কিন্তু আগের হিসাবে তুলনা করলে শতকরা হার বেড়ে গেছে। ১৫ হাজার টেস্ট করে ৪ হাজার রোগি, যেখানে ৩০ হাজার টেস্টে ৭ হাজার হতো। অংকের হিসাবে কমেনি, বরং বেড়েছে। এই একইভাবে আগেও নিয়ন্ত্রন করা হয়েছে, হিসাব দিলে বুঝবেন। সরকারী হাসপাতালে পিসিআর টেস্ট ১০০ টাকা, কোন হাসপাতালে ২০০ টাকা, সর্বোচ্চ ৩০০ টাকা। কিন্তু আপনি গুরুত্বপূর্ণ না হলে সিরিয়াল পাবেন না। তখনই নূতন রাস্তা বার করা হলো, প্রাইভেট সেক্টরে দেয়া। বেশ ভালো কাজ করেছে, ৩৫০০ টাকায় টেস্ট, বাসায় গেলে ৪৫০০ টাকা। এইযে ৩৫ গুন বাড়ানো হলো কোন যুক্তিতে? যুক্তি হলো সাবরিনা শাহেদরা যেন পয়সা বানায়, পিপিই লাগবে, নিরাপত্তা রাখবে। টেস্ট একই, কিন্তু খরচ এমন জায়গায় গেলো, মানুষ টেস্ট করা কমিয়ে দিলো। এইভাবে টেস্ট করা কমিয়ে আক্রান্ত কমানো কোন লজিক হয় না। যেখানে বিদেশে বিনামূল্য জাতীয় বিপর্যয়ে হিসাবে টেস্ট করা হয়, আমাদের এক প্যাচে ফেলা হলো। কাজটা কি ঠিক ছিলো? কে এই ৩৫০০ টাকা আর ৪৫০০ টাকা রেট ফিক্স করেছিলো? আমেরিকায় ফ্রি অবশ্যই, ইউরোপেও, মিডিলইস্টে রাস্তায় বের হলেই টেস্ট ফ্রি। এখন ভারতেও চলছে। সিঙ্গাপুরেও ফ্রি তবে কেউ নিজ থেকে গেলে ২ ডলার বা ১২০ টাকা। সিঙ্গাপুরে ট্যাক্সিতে উঠলে কমপক্ষে ৪ ডলার, সেখানে আমাদের হিসাবে ২০ টাকা হওয়া উচিত। বিদেশে রেপিড টেস্ট চলছে, এখন হোম টেস্ট কিট চলছে। অনেকদেশ এ্যান্টিবডি টেস্ট শুরু করেছে, টিকায় কাজ হয়েছে কিনা বুঝতে। আমরা কোথায় আছি? আমাদের টিভি বিশেষজ্ঞরা ওয়ার্ল্ড হেলথের গল্প দেন, তারা বলেন রেপিড টেস্ট রিলায়েবল না, হোম টেস্ট অনুমতি পাওয়া যায় নাই, এ্যান্টিবডি ওয়ার্ল্ড হেলথ বলে নাই। হে বিশেষজ্ঞ সাহেবরা, আপনারা কোন রিসার্চ করেন না, আপনারা টিভির টকশোতে ২ হাজার টাকা ক্ষ্যাপ দিতে ঘর ছাড়েন না, আপনারা একই কথা বলে চলেন, আপনারা ওয়ার্ল্ড হেলথের মূখপাত্র। আপনারা আসলে কিসের বিশেষজ্ঞ একবার পরিস্কার করে বলেন দেখি। এমন বিশেষজ্ঞ রাস্তাঘাটে ঘোরে, একটা রিকশাওয়ালাকে জিজ্ঞাস করেন, সেও আপনার থেকে ভালো জানে। এই বিশেষজ্ঞরা কয়টা আইসিইউ আছে জানেন না, গত একবছরে কয়টা হয়েছে জানেন না, বসুন্ধরা কেন হাওয়ায় মিলালো জানেন না, ১০০ টাকার টেস্ট কেনো ৩৫০০-৪৫০০ হলো, কে ভাগ পাচ্ছে জানেন না। তাহলে জানেন কি? সেই তিনলাইনের বাইরে কিছু শুনি না- মাস্ক পরেন, সামাজিক দূরত্ব রাখেন, হাত ধোবেন। এর বাইরে নূতন কিছু বলার না থাকলে কেনো সময় নস্ট করেন, বিকাশে দুই হাজার টাকা ক্যাশ ইন হবে সেইজন্য? বিশেষজ্ঞরা লেখাপড়া করেন, রিসার্চ করেন, রিসার্চে সহায়তা করেন, বিদেশের আর্টিকেল পড়েন, সেগুলো পিয়ার রিভিউ করেন। আপনারা কে কয়টা আর্টিকেল লিখেছেন, কয়টা প্রকাশ হয়েছে, কয়টার পিয়ার রিভিও পেয়েছেন? অনেক বিরক্ত করা হয়ে গেছে, অনেকের দোষ ধরেছেন, অনেক টাকা কামিয়েছেন, এখন সুস্থ থাকেন, শান্তিতে থাকতে দেন। এই টাকার কিছুই কবরে নিতে পারবেন না। এই ক্ষ্যাপ মারায় কারো কোন লাভ হয়নি। পরেও হবে না। কিছু বিনামূল্যে ভালো কাজ করা শুরু করেন, আল্লাহ হায়াত দেবেন। 
সারাহ বেগম কবরী বা একসময়ে পরিচিত কবরী সরোয়ার মারা গেছেন। বাংলা ছবির মিস্টি মেয়ে কবরী, আমাদের ছোট বেলায় যে কজন নায়িকা অভিনয় নৈপুন্যে দাগ কেটেছিলেন, তাদের অন্যতম। পরে কবরী আওয়ামী রাজনীতিতে যুক্ত হন, সম্ভবত সংরক্ষিত মহিলাআসনে এমপিও হন। আরো অনেকেই বিনোদন জগতের এমপি হয়েছেন, তারানা হালিম, সূবর্না মোস্তফা, মমতাজ এর মধ্যে উল্লেখযোগ্য। মাশরাফী, নাইমুল হক দূর্জয় নিয়ে কিছু বলছি না। দুইটা কথা মনে করায় দেই, জন্মিলে মরিতে হবে, এটার নিয়ম। এই সত্য কেউ অস্বীকার করতে পারবে না। কিছু বেশী বাঁচবেন বা কম, শেষটা সেই সাড়ে তিনহাত কবরে, এবং কিছুই নিয়ে যাবেন না, সে যেই হোন না কেনো। দ্বিতীয়ত আপনার পরিচয় আপনার কাজে, আপনি কোন দল করেন বা সমর্থক বা কোন পদে ছিলেন সেটা না। আপনি একজন মানুষ, সেটা পুরুষ, নারী বা রুপান্তরকামী। গতকাল একজন গুনীমানুষ মারা গেছেন, সামসুজ্জামান খান, সাথে এক সাবেক মন্ত্রী। আজ আরেক গুনী শিল্পী মারা গেলেন কবরী সাথে এক টিভি প্রযোজিকা। যে কোন মৃত্যুই কষ্টের বিশেষ করে সর্বজনগ্রাহ্য হলে। সেখানে কে কোন দল করে বা কোন দলের আশির্বাদপুষ্ট সেটা কোন কথা না। গতকাল দেখলাম আব্দুল মতিন খসরু সাহেবের মৃত্যুর খবরে কেউ কেউ হা হা রিয়াক্ট দিয়েছেন। আজ দেখলাম কবরী সরোয়ারের মৃত্যুতেও কেউ জোক করে হা হা দিচ্ছেন। আপনার রাজনৈতিক বিশ্বাসের সাথে মিলতে না পারে, তাই বলে হা হা দেবার কি আছে? আপনিও কি একদিন যাবেন না, নাকি আপনি ওলি আউলিয়া পর্যায়ে চলে গেছেন, আপনার ইচ্ছায় যাবেন? হেফাজতের যুগ্ম মহাসচিব যেসব কাজ করছেন তাতে হা হা দেয়া ফরজ। একশ বার দেন। কিন্তু যদি খবর পান মারা গেছেন, অন্তত তখন দিয়েন না। তেমনি রাব্বানি বা নুরুল হক নুর, বা ইমরান সরকার এমন অনেকেই আছেন, হাসতে পারেন- কিন্তু মারা গেলে ‘আপদ বিদায় হয়েছে’ বলতে পারেন না। যা বলবেন তা হলো এইলোক গুলো একটা জীবন নিয়ে আসছে, যাই করুক- তার দ্বারা ক্ষতিগ্রস্থ মানুষদের কাছে শেষ ক্ষমা চাইতে পারে নাই। সেই জায়গায় একজন মুসলমান হিসাবে বা মানুষ হিসাবে অন্তত হাসির ইমোজি দিয়েন না। আপনি মারা গেলে একই জিনিস হতেও পারে। 
