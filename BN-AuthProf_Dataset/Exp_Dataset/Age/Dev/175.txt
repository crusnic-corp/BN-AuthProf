শুরু হচ্ছে ইউরো-২০২০! এ যেন ব্রাজিল-আর্জেন্টিনাবিহীন একটা বিশ্বকাপই! ১. এবারের ইউরো'র হট ফেভারিট ফ্রান্স, নিঃসন্দেহে! ইউরোপ তো বটেই, বর্তমান বিশ্বের সেরা দল ফ্রান্স, সম্ভবত ফ্রান্সের ইতিহাসের সর্বকালের সেরা! ফন্টেইন, প্লাতিনি ও জিদানের ফ্রান্সের থেকেও এই ফ্রান্স অধিক ভারসাম্যপূর্ণ। পল পগবা, এনগুলো কান্তেরা তাদের পজিশনে বিশ্বের যেকোন দলের জন্যই ঈর্ষা জাগানিয়া। বেলজিয়াম, এবারের ইউরো'র আরেক ফেভারিট। ফিফা র‍্যাংকিংয়ে নাম্বার ওয়ান। ইতালি তাদের দুঃসময় কাটিয়ে উঠছে। পর্তুগালের একজন সিআর সেভেন রয়েছে। স্পেন, নেদারল্যান্ডস শক্তিশালী দল। জার্মানি ক্ষয়িষ্ণু শক্তি হলেও তাদের সম্পর্কে ৯০ মিনিট শেষ না হওয়ার আগে কিছুই বলা সম্ভব নয়। এবারকার ইউরো জমবে বেশ! ২. ইউরো সবচেয়ে সুশৃঙ্খল মহাদেশীয় প্রতিযোগিতা। ১৯৬০ সালে চালু হওয়া ইউরো'র ১৬তম আসর এটা। ইউরো'র সবচেয়ে সফল দল স্পেন ও জার্মানি, তারা তিনবার করে চ্যাম্পিয়ন হয়েছে; ফ্রান্স শিরোপা জিতেছে ২ বার। আরো ৭টি দল - সোভিয়েত ইউনিয়ন, ইতালি, চেকোস্লোভাকিয়া, নেদারল্যান্ডস, ডেনমার্ক, গ্রীস ও পর্তুগাল একবার করে শিরোপা লাভ করেছে। ইউরো'র ব্যক্তিগত রেকর্ডের খাতায় কেবল রোনালদো আর রোনালদো! অধিকাংশ রেকর্ডই যৌথভাবে। এবারকার ইউরো'র পর রেকর্ডগুলোর একক মালিকানা হবে রোনালদোর! আজ রাত ১টায় ইতালি বনাম তুরস্কের ম্যাচের মাধ্যমে পর্দা উঠবে ইউরো-২০২০-এর! 
নতুন সেনাপ্রধান নিয়োগের নিউজের যে গুরুত্ব দেখছি, এতেই বোঝা যায় কেমন রাষ্ট্র, কেমন শাসনব্যবস্থার মধ্যে আমরা বাস করি! শক্তিশালী রাষ্ট্র, শক্তিশালী শাসনব্যবস্থায়, সুন্দর গণতান্ত্রিক রাষ্ট্রে সেনাপ্রধান একটি গুরুত্বহীন পদ, যা সবসময়ই রাষ্ট্র ও সরকারের আজ্ঞাবাহী। কিন্তু দুর্বল রাষ্ট্রে সেনাপ্রধান খুবই গুরুত্বপূর্ণ একটি চেয়ার; কেননা, সরকার ও রাষ্ট্র তার আজ্ঞাবাহী থাকে; কখনো কখনো সামনেই চলে আসে। আমাদের মাথা থেকে এখনো পাকিস্তানি ভূত সরে নি; কখনো সরবে কিনা জানি না! তাই সেনাপ্রধান আমাদের কাছে এখনো আগ্রহের কেন্দ্রবিন্দুতে!
টোটালি রাবিশ! সকালের আরামের ঘুমটাই নষ্ট করলাম। এর চেয়ে পরিকল্পিত, উত্তেজক খেলা আমাদের আবাহনী-মোহামেডানই খেলে। রিচার্লিসনকেই দেখলাম সিরিয়াস, তাও স্বাচ্ছন্দ্যের পজিশনে নয়। বাকিদেরকে মনে হচ্ছে জোর করে মাঠে নামিয়ে দেওয়া হয়েছে। সবকটাই জঘন্য খেলেছে, ক্যাসিমেরোর খেলা হাস্যকর ঠেকেছে। বারবোসার থেকে ভালো ফিনিশার আমাদের ডিফেন্ডার তপু বর্মন, খেলাটাকে নষ্ট করে গেছে। জেসুস ১৫ মিনিট খেলার প্লেয়ার না। এই ব্রাজিল দলে জেসুস ৯০ মিনিট খেলাটা ডিজার্ভ করে।
নানা নাটকীয়তার পর কোপা আমেরিকা-২০২১ এর আসর ব্রাজিলেই বসার সিদ্ধান্ত! মাত্র ১৩ দিন বাকি এ আসরের! কোপা আমেরিকা-২০২১ এর স্বাগতিক দেশ ছিলো যৌথভাবে আর্জেন্টিনা ও কলম্বিয়া। কলম্বিয়ার সরকারবিরোধী বিক্ষোভের কারণে টুর্নামেন্ট আয়োজনের অপারগতা প্রকাশ করায় সংকটের সূত্রপাত। আর্জেন্টিনার কোভিট-১৯ পরিস্থিতি ভয়াবহ বিপর্যয়ের দিকে, চলছে কঠোর লকডাউন। কোপার আসর বসার আলোচনায় ছিলো এককভাবে আর্জেন্টিনা কিংবা মার্কিন যুক্তরাষ্ট্রে, যৌথভাবে আর্জেন্টিনা-চিলিতে। শেষ পর্যন্ত আজ সিদ্ধান্ত এসেছে ব্রাজিলের। কোপা আয়োজনে ব্রাজিল বেশ পেছনে অবস্থান করছে। ৪৬ বারের মধ্যে মাত্র ৫ বার তারা এটি আয়োজন করেছে, ১০ বার অংশই নেয় নি। কোপা আয়োজনে এগিয়ে আর্জেন্টিনা(৯), উরুগুয়ে(৭), চিলি(৭), পেরু(৬)রা। কোপায় স্বাগতিক হয়ে ব্রাজিলের সাফল্য শতভাগ। ৫ বার (১৯১৯, ১৯২২, ১৯৪৯, ১৯৮৯ ও ২০১৯) আয়োজন করে প্রতিবারই শিরোপা অর্জন করেছে তারা। এ ৫ আসরের ৩০ ম্যাচের মধ্যে হেরেছে মাত্র একটি, ১৯৪৯ সালে প্যারাগুয়ের বিপক্ষে। তিনবার (১৯৭৫, ১৯৭৯ ও ১৯৮৩) কোপায় নির্দিষ্ট স্বাগতিক দেশ ছিলো না। সে তিন টুর্নামেন্টে ব্রাজিল স্বাগতিক হিসাবে খেলেছে ১১ ম্যাচ, হেরেছে মাত্র একবার, ১৯৭৫ সালে পেরুর বিপক্ষে। অর্থাৎ স্বাগতিক হিসাবে ব্রাজিল কোপায় খেলেছে ৪১ ম্যাচ, যার মধ্যে জয় ২৭, ড্র ১২ ও পরাজয় ২ ম্যাচে। কোপায় স্বাগতিক ব্রাজিল শেষ হেরেছিলো ৪৬ বছর আগে। অবশ্য, গত এক বছরে গ্যালারিশুন্য মাঠে স্বাগতিক সুবিধা পাচ্ছে না কোন দল! উয়েফা তো এওয়ে ম্যাচের গোল সুবিধা বাতিলের চিন্তাও করছে!
আহা! 'রবি'র কী সমন্বয় চেষ্টা!  অন্তরে তাদের নজরুল, বাহিরে রবীন্দ্রনাথ!
মামুনুল হকের গ্রেফতারের পর ঝুমন দাসের জামিন না মঞ্জুর, এটা স্ববিরোধিতা! হয় মামুনকে মুক্তি দেওয়া হোক, নয় ঝুমনকে!
এটা খুবই উদ্বেগের যে, নতুন করে আলোচিত পুরনো একটি মাদক(নাম ইচ্ছে করেই বললাম না) নিয়ে গুগল সার্চ দিলে বেশ কৌতূহলী তথ্য পাওয়া যায়। এতে করে এ মাদক গ্রহণের কৌতূহল জাগতে পারে অনেকের, যা খুবই ভয়ংকর ব্যাপার! মাদকের সাপ্লাই বন্ধের দাবি জানাতে ইচ্ছে করে না! কেননা, রাষ্ট্রের সে আন্তরিকতা কোনকালেই ছিলো না। যেসব রাঘববোয়ালরা এ ব্যবসাটা করে তাদের উপঢৌকন অনেক জায়গায় যায়, ধরা পড়ে কেবল চুনোপুঁটিরাই! এ মাদকটি নিয়ে আলোচনা না করাই ভালো। যথাসম্ভব অনুরোধ থাকবে, যারা এটা নিয়ে লিখবেন, তারা যেন খুব সাবধানে লিখেন! কোন অবস্থাতেই লেখা পড়ে যেন তা গ্রহণে কোন তরুণের কৌতূহল, আগ্রহ না জন্মে!
বেলারুশ, পূর্ব ইউরোপের একটি দেশ। ইউরোপের সবচেয়ে নাজুক গণতন্ত্রের দেশ। বেলারুশ মূলত রাশিয়ার একটি করদ রাষ্ট্র। আলেক্সান্ডার লুকাশেঙ্কো বেলারুশের প্রথম ও টানা ২৭ বছরের প্রেসিডেন্ট। বেলারুশে নিয়মিত নির্বাচন হয়, বিরোধী পক্ষগুলো তাতে কখনো অংশগ্রহণ করে কখনো করে না; কিন্তু বিরোধীদের দমন-পীড়ন জারি থাকেই। লুকাশেঙ্কো প্রতিবারই ৮০% ভোট আর ১১০ আসনের মধ্যে ১০৫ আসন লাভের নামতা গুনে। প্রতিবারই একমাত্র রাষ্ট্র রাশিয়া সে নির্বাচনকে অবাধ ও সুষ্ঠু বলে, বাকি রাষ্ট্রগুলো তা প্রত্যাখ্যান করে। ক্ষমতাধর মার্কিন যুক্তরাষ্ট্রের সাথেও বেলারুশের কোন কূটনৈতিক সম্পর্ক নেই। রোমান দিমিত্রিয়েভিচ প্রোটাসেভিচ ২৬ বছর বয়সী বেলারুশীয় ব্লগার ও সাংবাদিক। সরকারবিরোধী এক্টিভিস্ট রোমান বেলারুশে টিকতে না পেরে ২০১৯ সালে রাজনৈতিক আশ্রয় গ্রহণ করে প্রতিবেশি পোলান্ডে। গত ২৩ মে তিনি গ্রিস থেকে লিথুয়ানিয়া যাচ্ছিলেন। তখনই ঘটে এক নজিরবিহীন, অভিনব ঘটনা। যাত্রীবাহী উড়োজাহাজটি বেলারুশের আকাশসীমায় পৌঁছামাত্রই বেলারুশের যুদ্ধবিমান মিগ-২৯ উড়োজাহাজটিকে ধাওয়া করে বেলারুশে অবতরণে বাধ্য করা হয় এবং রোমান ও তার প্রেমিকা রাশান নাগরিক সোফিয়াকে গ্রেফতার করা হয়। অভিযোগ রোমান উড়োজাহাজে বোমা বহন করছিলো! রোমানের বাবাসহ অন্যরা অভিযোগ করছে রোমানের উপর শারীরিক ও মানসিক নির্যাতন করা হচ্ছে। রোমানের নাক ভেঙে দেওয়া হয়েছে। তাঁকে সরাসরি কিংবা বিষ প্রয়োগে হত্যা করতে পারে বেলারুশ সরকার। বেলারুশ সরকার রোমানের বিরুদ্ধে যে মামলা দিয়েছে তার শাস্তি ১৫ বছরের কারাবাস কিংবা মৃত্যুদণ্ড! বেলারুশের এহেন কাণ্ডে তীব্র প্রতিক্রিয়া জানিয়েছে ইউরোপীয় ইউনিয়ন। ইউরোপীয় ইউনিয়ন বেলারুশকে অর্থনৈতিক অবরোধ দিয়েছে, ইউরোপীয় ইউনিয়নের আকাশে বেলারুশকে নিষিদ্ধ ঘোষণা করা হয়েছে। তৃতীয় বিশ্বের ক্ষুদ্র ও অসহায় নাগরিক, যার কণ্ঠস্বর পৌঁছবে না ইউরোপে; তবুও দৃপ্তকণ্ঠে দাবি জানাই... রোমানের মুক্তি চাই!
এরদোয়ান! এই লোকটাকে আমি সবসময়ই অপার বিস্ময়ে অবলোকন করি। এর পুরো চরিত্রই বাঙলাদেশি নেতাদের মতো। অনেকটা আলহাজ্ব হুসাইন মুহম্মদ এরশাদ টাইপ! এরদোয়ান আসলে বাঙালি, ভুল করে ইউরোপে জন্মেছেন! এরদোয়ানের বংশলতিকা অনুসন্ধান করে দেখা যেতে পারে! এই লোক রাতের বেলায় এর ওর দুয়ারে বন্ধুত্ব ভিক্ষা মাগে, আর দিনের বেলায় সবার বিপক্ষেই চাপাবাজি করে। কখনো পুতিনরে খুনি কয়, কখনো বাইডেনরে খুনি কয়! নানাভাবে ইসরায়েলের কাছে বন্ধুত্ব ভিক্ষা মাগে; আবার প্রকাশ্যে ইসরায়েলের বিপক্ষে খোলা তরবারি নিয়ে ধেয়ে যায়! অথচ ইসরায়েলের সাথে তুরস্কের সম্পর্ক ঐতিহাসিক। ইসরায়েলকে স্বীকৃতিদানকারী প্রথম মুসলিম দেশও তুরস্ক, রাষ্ট্র ঘোষণার এক বছরের মধ্যেই। বর্তমান তুরস্কও অতীত তুরস্কের ধারাবাহিকতায় ছেদ ঘটায় নি কখনো, মাঝে মাঝে টুকটাক টানাপোড়েন হয় কেবল। বন্ধুতে বন্ধুতে টুকটাক খুনসুটির মতোই! ইসরায়েল ও তুরস্কের বাণিজ্য বিলিয়ন বিলিয়ন ডলারের। রয়েছে অর্থনৈতিক ও সামরিক সহযোগিতা। ইসরায়েল মাঝে মাঝে একটুআধটু টাইট দেয়, তখনই শুরু হয় তুরস্কের পাগলামি। সর্বশেষ শর্ত দিয়েছে, তুরস্কের হামাস অফিস বন্ধের। এ শর্ত এরদোয়ান গিলতেও পারে না, উগড়াতেও পারে না; পুরোই মাইনকার চিপা!
আইচ্ছা, মাত্র ৬ হাজার বর্গকিলোমিটারের ৫০ লাখ অধিবাসীর ফিলিস্তিনের এ দু'পক্ষের(ফাতাহ ও হামাস) ঐক্যের চ্যালেঞ্জটা কেউ নেন দেখি! দুতাবাসের মাধ্যমে যে সাহায্যগুলো পাঠাচ্ছেন, তা তো ফাতাহ'র হাতে যাওয়ার কথা, হামাসের হাতে নয়। হামাসকে তো ফাতাহ ফিলিস্তিনেই অর্থনৈতিক অবরোধ দিয়ে রেখেছে! আর ফিলিস্তিন আমাদের থেকে গরিব না, ওদের মাথাপিছু আয় আমাদের থেকে তিনগুণ বেশি! ফিলিস্তিন প্রশ্নে আপনারা ফাতাহ আর হামাসকে এক সুরে কথা বলতে কন তো দেখি!
