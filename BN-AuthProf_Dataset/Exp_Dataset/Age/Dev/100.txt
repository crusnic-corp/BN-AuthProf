নিজের রিলেশন নিজে যেভাবে ভালো মনে হবে, সেভাবেই মেন্টেইন কইরেন... ভালো-খারাপ যা থাকার, নিজেদের ডিসিশানে থাইকেন। ফেসবুকের রিলেশনশিপ পন্ডিতদের কথা শুনে ইম্পলিমেন্ট করতে গেলে শাউয়াটা মারা যাবে।
নতুন বন্ধু দুইজন থেকে যায়। তবে তাদের বন্ধুত্ব করিয়ে দিয়েছিলো যে বন্ধু, সে বন্ধুটা হারিয়ে যায়।
মেসি-রোনালদো দরকারি, তবে জীবনে তার চেয়ে বেশি দরকারি 'জাভি-ইনিয়েস্তা' অথবা 'ক্রুস-মদ্রিচ'।
জাদুর শহরের জাদুর কাঠিটা হারিয়ে গেছে... কোন নদীর জলে দোল খেতে খেতে সমুদ্রের কাছে গিয়ে হারিয়ে গেছে অচেনা কোন বন্দরে...! শহরে আড়াই তলা কোন বাড়ি আর প্রায় অবশিষ্ট নেই... আড়াই তলার ছাদে সকালে চায়ের কাপ হাতে বাড়ির ছোট মেয়েটার ডাক পিয়নের জন্য অস্থির অপেক্ষা নেই। বাড়ির নেমপ্লেটগুলোয় জং ধরে গেছে... কালো রঙের মেহগনি কাঠের চিঠির বাক্সটা ঢেকে গেছে শ্যাওলায়। মেয়েটার সংসার হয়েছে ভার্জিনিয়া কিংবা নিউজার্সিতে... সকালগুলোয় নিজের মেয়েদের স্কুলের জন্য রেডি করতে করতে সময় কেটে যায় অবলীলায়... দেশ ছেড়ে যাবার সময় পুরোনো কাগজ-পত্রের সাথে বিক্রি হয়ে গেছে অনেক কিছুই... চিঠিগুলো, সাথে কারো উপহার হিসেবে দেয়া ফাল্গুনী পাঠকের গানের কয়েকটা ভিসিডি। শাহরুখের প্রচন্ড রকমের ভক্ত ছেলেটা ২০০০ এর শীতে কিনেছিলো অনেকগুলো একরঙা গলাবন্ধ কার্ডিগান-সোয়েটার... বিছানার উপর ছিলো পোস্টারের লম্বা সারি। জেমস, বাচ্চু, সঞ্জীব, চে, সত্যজিৎ সবাই ছিলেন। বিছানার পাশে বইয়ের তাক জুড়ে আবুল হাসান, শহীদ কাদরী, শামসুর রাহমান সবাই'ই ছিলেন... ছেলেটা খয়েরী লেদারের মলাট বাঁধানো ডায়েরীতে চিঠি লিখতো নিয়ম করে... কোন কোনটা ছিড়ে প্রাপকের ঠিকানায় পাঠানো হতো, কোনটা রয়ে গেছে ডায়েরীর পাতায়। কিছু পাতা ডায়েরীতে, কিছু পাতা ছেড়া... ডায়েরীটা তবুও নিজের মধ্যে ধারণ করে ছিলো প্রচন্ড সুন্দর একটা সহস্রাব্দের বদলে যাবার মাহেন্দ্রক্ষণগুলো'কে....! ছেলেটা কোন এক ব্যাংকে টাকা গুনতে গুনতে বিরক্ত হয়ে পড়ে... সারাদিনের ক্লান্তিতে রাতে চোখ ভেঙ্গে ঘুম আসে। সকাল বেলা রোজ অফিসে যাবার আগে মেয়েকে মোটরসাইকেলের পেছনে বসিয়ে স্কুলে নামিয়ে দিয়ে যায়... শত বছরের পুরোনো স্কুলটা ঠিক'ই আছে। কোন কোন সকালে কি ছেলেটার স্কুলের গেইটাটায় নীল ইউনিফর্ম পরে দাঁড়িয়ে থাকা কবেকার কোন মেয়েকে মনে পড়ে...!? জাদুর শহরের সব সুন্দর আবেগগুলো দেখে কিছু মানুষ চলে গেছে... নতুন যারা এসেছে, তারা কিছুই পায় নি। আমরা রয়ে গেছি মাঝখানটায়, অর্ধেক প্রাপ্তি, বাকিটা না পাওয়ার আক্ষেপ। এই শহরে কোন কিশোর চেরাগীর দোকান থেকে বিশ টাকার গোলাপ, আর সেন্ট্রাল প্লাজার সিডির দোকান থেকে কারো খুব পছন্দের দশটা গান সিডিতে রাইট করে উপহার হিসেবে দিতে পারে না আর... কিশোরী আনমনে দুপুরে সিডি প্লেয়ারে গানগুলো বারবার উল্টেপাল্টে শুনে চোখ ভেজাবে, সেই আবেগ কর্পূরের মতো উবে গেছে আগেই। 'রোমান হলিডে'র স্নিগ্ধতা কিংবা 'লা লা ল্যান্ড' এর মোহনীয়তা... কোনটা বুঝানোর'ই কেউ নেই। নতুন করে আয়ুশমান খুরানা'র ফ্যান হওয়া যাচ্ছে না... শাহরুখের দুই হাত বাড়িয়ে দাঁড়ানোটাও ভুলে যাওয়া যাচ্ছে না....!
একজন ধইঞ্চা অনলাইন ক্লাসে কমেন্ট করলো, "ম্যাম, আগামী ক্লাসে নীল শাড়িটা পড়ে আসিয়েন।" সারা দেশ মিলে দাঁত কেলাইয়ে শেয়ার দিয়ে মজা নিলেন। দিন শেষে প্রশ্ন করেন,"জামাইরা তাদের বউ'দের চাকরিতে পাঠাতে ভয় পায় কেনো...??" লজ্জা করে না??
আজ শুক্রবার রাতের দাওয়াতের জন্য যারা পার্পল কাতান শাড়ি আর অফ হোয়াইট ফর্মাল শার্ট আয়রন করে পাশাপাশি রেখেছে, তারা লাকি। রিকশায় যেতে যেতে হঠাৎ সিগারেট ধরালে ঠোঁট থেকে সিগারেটটা নিয়ে পাশের মানুষটা ফেলে দিয়েছে, তারা লাকি। দীর্ঘদিন মেসেঞ্জারে আলাপের পর আজকে বিকেলে কালো জামা নীল শার্ট পরে বাতিঘরে যাদের প্রথমবারের মতো দেখা হবে, তারা লাকি। ছুটির দিনের রাতে ছেলেমেয়েরা সবাই বাসায় আছে বলে যে বাবা বিকেলে ব্যাগভর্তি বাজার নিয়ে ঘরে ফিরছেন, তারা লাকি। ভালোবাসা যার জীবনে, যে রূপেই এসেছে, আসবে... তারা লাকি। 'ভালোবাসা' শব্দটা উচ্চারণ করতে গিয়ে যাদের চোখে কারো মুখ ভেসে উঠে, তারা লাকি।
আমার খুব ছোট্টবেলার একটা স্মৃতি মনে আছে। আমার বয়স পাঁচ কিংবা ছয়... নানুবাড়ির গ্রামে থাকি। আমাদের পশ্চিম পাড়ায় দুই ভাই ছিলো, খোকন আর ছোটন... মায়ের বড় আদরের দুই ছেলে। খোকন বয়সে আমার বড় ভাইয়ের কাছাকাছি... ছোটন বয়সে আমার ছোট। তাদের বাবা মিডল ইস্টের কোন এক দেশে থাকতেন। বাবা বিদেশে থাকায় তাদের প্রতি মায়ের আদরটাও একটু বেশি'ই ছিলো... বাড়িতে তাদের বাকি চাচাতো ভাই-বোনদের তুলনায় তাদের অবস্থাও একটু ভালো ছিলো। তারা ভালো জামা-কাপড় পরতো, সুন্দর ফিটফাট হয়ে চলাফেরা করতো। একদিন দুপুরে ভাত খেয়ে উঠে আমি শুনলাম, খোকন-ছোটনের মা পাগল হয়ে গেছে... আমার আম্মুর সাথে তাদের মা'র সম্পর্ক খুব ভালো ছিলো। আমার আম্মু আমার হাত ধরে গেলেন তাঁকে দেখতে। গিয়ে দেখলাম, উনি মাটির ঘরের সাথে লাগোয়া সিড়িতে বসে আছেন... বাকি সবাই দূর থেকে উৎসুক চোখে তাঁকে দেখছে। তখন কেউ মিডল ইস্ট থেকে আসলে সারা গ্রামের মানুষ নানান জিনিস পত্রের অর্ডার দিতো। চট্টগ্রামে এই ব্যাপারটার নাম 'চালানি'... আমার আম্মু উনাকে বলেছিলেন, উনার হাসবেন্ড আসলে একটা বড় নিভিয়া ক্রিমের কৌটা নিতে। আম্মুকে দেখতেই উনার মুখে হাসি ফুটে উঠলো...উনি উঠে দাঁড়িয়ে বললেন, "অ জাকেরা... তুই আইসসু না...?? তোয়ার লাই নিভিয়া কিরিমের ডিব্বা আইন্নি।" আমি ছোট ছিলাম... সেই শিশু মনে আমার প্রশ্ন জাগলো, মানুষটা পাগল হয়ে গেছে সবাই বলাবলি করছে... মানুষটার সেই নিভিয়া ক্রিমের কথা মনে আছে কিভাবে...!? বছর তিনেক কেটে গেলো... একদিন শুনলাম খোকন-ছোটনের মা মারা গেছে। খোকন-ছোটনের কেমন লেগেছিলো কে জানে, আমার সেই ছোট্ট স্পষ্ট স্মৃতিটার জন্য আমি সেদিন লুকিয়ে কেঁদেছিলাম। খোকন-ছোটন মা হারা হয়ে দিশেহারা হয়ে গেলো... আমি দেখতাম তারা উদাস মুখে সেদিক হাঁটতো। পুকুর ঘাটে একা বসে থাকতো। তাদের নতুন ফিটফাট জামাগুলো জীর্ণ হওয়া শুরু করলো। চুল তেলের অভাবে উষ্কখুষ্ক হতে থাকলো... আমরা গ্রাম ছেড়ে শহরে চলে এলাম। মাঝে মাঝে গ্রামে গেলে শুনতাম খোকন সন্ত্রাসী হয়ে উঠেছে... আর ছোটন চুরি করা শুরু করেছে। তাদের যন্ত্রণায় গ্রামবাসী অতিষ্ট। তারা যেদিকেই যায়, সবার খোঁটা আর তিরস্কার'ই পাচ্ছে। সবাই তাদের উপর বিরক্ত... আমার শুধুই মনে হতো, খোকন-ছোটনের জীবনে তীব্র অভাব নেমে এসেছে। এই অভাব তাদের সন্ত্রাসী আর চোর বানিয়ে দিয়েছে... অভাবটা স্নেহ, মমতা আর ভালোবাসার। অভাবটা 'মা'র... যে অভাবটা সারা পৃথিবীর কোনকিছু দিয়েই পূরণ করা সম্ভব নয়। তাদের বাবা কিছুদিন পর আবার বিয়ে করেন... খোকন-ছোটন কোথায় গেলো, কি করতো, আমি আর খবর পেতাম না। একসময় আমিও দেশ ছেড়ে চলে গেলাম... স্মৃতিতে আর কেউ'ই রইলো। শুধু যখন'ই নিভিয়া ক্রিমের নীল কৌটাটা দেখি, আমার খোকম-ছোটনের মা'র কথা মনে যায় প্রতিবার। আল্লাহ পাকের এই দুনিয়া জাহানে তাঁর সবচেয়ে সুন্দর, সবচেয়ে অসাধারণ সৃষ্টির নাম 'মা'। আল্লাহ পাক এই সৃষ্টির তাই আর কোন তুলনা রাখেন নি। আমার দেখা অনেক মানুষ এই দেশে পাগল হয়ে মারা গেছেন... তারা মারা গেছেন অযত্ন, অবহেলায়, ঘৃণায়... রাস্তায়, একা, প্রিয়জনদের থেকে দূরে। আল্লাহপাক আমাকে তৌফিক দিলে আমি তাঁদের জন্য শহর থেকে দূরে পাহাড়ি এলাকায় মেঘের কোলে একটা রিহ্যাব সেন্টার বানাতাম... প্রফেশনাল সাইকিয়াট্রিস্ট, ইয়াং স্টুডেন্টদের যত্নে তাদের স্বাভাবিক জীবনে ফিরিয়ে আনার চেষ্টা করতাম... অযত্নে, অভিমান নিয়ে মরতে দিতাম না। আল্লাহপাকের বিচারও অদ্ভূত... যাদের নেক নিয়ত আছে, উনি তাদের দেন না। উনি দেন, যারা টাকা নিয়ে কোথায় রাখবে... কোথাউ লুকাবে জানে না... তাঁদের। যদি জান্নাত থাকে, আল্লাহপাক যেন সমস্ত মানসিক রোগী, যাঁরা এই পৃথিবীতে ভালোবাসার অভাবে মরেছে... তাঁদের সমস্ত সুখ সেই জান্নাতে নসীব করেন...! 
জীবন থেকে মানুষ হারাতে দিতে হবে। মানুষ বদলাবে, যাবে, হারাবে। এটা নিয়ে এতো হতাশ বা ক্রাইবেবি হবার কিছু নেই। একসময় একা এবং সঙ্গবিহীন হয়ে যেতে হবে। এরপর গিয়ে বুঝা যাবে, এতোদিন অন্যের জন্য কিভাবে বেগার খাটা হয়েছে... কিভাবে অন্যের জন্য পরজীবির বাহন হিসেবে রক্তদান করে যাওয়া হয়েছে। হয় আজীবন এই রক্তদান কর্মসূচী চালিয়ে যেতে হবে... অথবা বিকল্প হিসেবে ইংলিশ উকুন নাশক শ্যাম্পু কিনতে হবে। ইংলিশ উকুন নাশক শ্যাম্পু দিয়ে পরজীবি উকুন ফেলে দেয়ার পর ঝরঝরে মাথা নিয়ে একা থাকার মজাটা বুঝা শুরু করলে দেখা যাবে নিজেরও 'জীবন' বলে একটা বিষয় আছে... এবং সেটা নিছক মন্দ নয়!
ছেলেদেরকে ক্যারিয়ার, উচ্চতা, মাথার চুল, মুখের দাড়ি না ওঠা, ওজন, গায়ের রঙ... নানান জিনিসের কারণে রিজেক্ট করা যাবে, পাবলিকলি এসব ইন্সাল্টিং কন্টেন্ট শেয়ারও দেয়া যাবে। 'রেসিজম', 'সেক্সিজম' কিংবা 'ইনফিরিওরিটি' এসব টার্ম ছেলেদের জন্য কেউ দুচে না।
দরজার পাশ দিয়ে বারবার হেঁটে গেলেও মতি দরজার ফুঁটো দিয়ে উঁকি মারছে না... দরজাটা বাইরে থেকে খিল দেয়া। বসার ঘরে আনিস কফিনটার পাশে শক্ত হয়ে দাঁড়িয়ে আছে। কফিনের ডালা খোলা, কফিনের ভেতরে বড়চাচা।
