এক গ্রুপে পাত্র চাই বিজ্ঞাপন দিসে। ধর্ম, বর্ণ, গোত্র, গণ, প্রজাতি, স্বজাতি, চাকরিসহ সব ক্রাইটেরিয়া ফিলাপ করসি। ভাবসি এবার বিয়েটা করে ফেলব। তবুও আবেদন করতে সাহস হয়নি শুধু একটা ক্রাইটেরিয়া ফিলাপ করতে পারিনাই এজন্য। এই ক্রাইটেরিয়াতে লেখা- 'গুরুজনদের ভক্তি শ্রদ্ধা করতে হবে ' আমার তো গুরুজনদের প্রতি ভক্তি শ্রদ্ধার কোন বালাই নাই, বিয়ে আর হবেনা মনে হয়। এতদিনে বুঝলাম যারা বিয়ে করসে সবাই গুরুজনদের ভক্তি শ্রদ্ধা করতো বলেই করতে পারসে।
বিভিন্ন প্রকার গুজব, সহিংসতা, বিশৃংখলা প্রতিরোধে অনেকে বলতেছে দেশে ফেসবুক বন্ধ করে দেওয়া হোক। এটা কখনও হবে না, তবে বন্ধ হলে আমাদের নতুন বিনোদনে এসব যুক্ত হবে-- ১. নিউক্লিয়ার ফিশনের মাধ্যমে ঘরে বসে পারমাণবিক বোমা বানানোর ভিডিও দেখতে আমাদের ইউটিউব চ্যানেলটি সাবস্ক্রাইব করুন ২. আপনার স্ত্রী গোপনে কার সাথে কথা বলে জানতে নিচের লিংকে ক্লিক করুন ৩. বরগুনার সুনীল বাবু ঘুম থেকে উঠে রূপান্তরিত হলেন বিলকিস খাতুনে, এমন সব অলৌকিক ঘটনার কাহিনী জানতে আমাদের চ্যানেলটিতে লাইক দিন ৪. কোন গাছের বাকল খেলে অনন্ত যৌবন প্রাপ্ত হবেন দেখুন ভিডিওসহ ৫. এই করোনায় ঘরে বসে বসে দৈনিক ১০০০ টাকা ইনকামের ভিডিও দেখতে ক্লিক করুন নিচের লিংকে
তুমি আমাকে লাইক দাও, আমিও তোমাকে লাইক দিবো। লাইক না দিলে তো ভাই লাইক পাবেনা। এটাও তো একটা বিনিময় প্রথা, এটাও একটা ব্যবসা। আমরা সুন্দর সুন্দর এডিট করা বা এডিটবিহীন ছবি দিবো আর তোমরা দেখেও না দেখার ভান করে স্ক্রল করে চলে যাবে তা তো হবে না। এত হিংসা করো কেন গরীব, মূর্খ, বর্বর, অশিক্ষিত! আবারও বলছি আমাদের লাইক দাও, এই লাইক শতগুণে ফেরত পাবে। লাইক না দিলে আমরাও তোমার মত স্ক্রল করে চলে যাব, লাইক দেব না। নেপোলিয়ন বলেছেন, তোমরা আমাকে একটি লাইক দাও, আমি তোমাদের অনেকগুলো লাভ রিঅ্যাক্ট দেব। বি:দ্র: আমার আত্মীয় আর বন্ধুরা আমাকে লাইক দেয় না
কৃষি ব্যাংকের ৭ টায় শাখায় ইউনিয়ন পর্যায়ে কাজ করে আমি একটা জিনিস বুঝছি " গ্রামের মানুষ খুব সহজ-সরল " এই কথাটা ১০০% সত্য! গ্রামে কোন অসৎ এবং কুটিল মনের লোক নাসার হাবল স্পেস টেলিস্কোপ দিয়ে খু্ঁজলেও পাবেন না! সে যাই হোক আসল কথায় আসি, অবশেষে চট্টগ্রাম থেকেও দেখা যাচ্ছে কাঞ্চনজঙ্ঘা। চট্টগ্রামে আমার বাসার বারান্দা থেকে তোলা একটি স্থিরচিত্র দেখুন
যেকোন ছোট খাটো বা বড় ইস্যুতে পিটিয়ে মানুষ মারাকে আপনি যদি/কিন্তু/তবে এসব দিয়ে জাস্টিফাইড করেন তবে আপনার মানসিক সমস্যা আছে, আপনি সুস্থ মানুষ না। ছোটবেলায় দেখতাম কোন ছিঁচকে চোর ধরলেও এলাকার সবাই মিলে বেধড়ক পিটিয়ে আধমরা করে ফেলতো। এগুলা তখন খারাপ লাগলেও বুঝতাম না, ভাবতাম খুব স্বাভাবিক বিষয়। এখন বুঝি আমাদের চারপাশে সব অসুস্থ মানুষের বসবাস, এদের মানসিক চিকিৎসা প্রয়োজন। তবে শুধু এদেশে না, ভারত,পাকিস্তান, বাংলাদেশ এই তিন দেশেই ঠিক কত শতাংশ লোক সুস্থ এটা গবেষণার দাবি রাখে। উপমহাদেশের বর্বর লোকেরা পিটানোর জন্য কোন মানুষ না পেলে দেখবেন রাস্তায় কুকুর বিড়াল ধরে হলেও পিটাবে। এসব অসুস্থ মনোবিকারগ্রস্ত মানুষ সাথে নিয়েই আপনাকে থাকতে হবে, জীবন কাটাতে হবে।
চট্টগ্রাম শহরের দুই দুইটা নামি-দামি হাসপাতালে চাকরি করে মাসে লাখ টাকা কামানো ডানপাশের ডা: বন্ধুটি বিসিএস (স্বাস্থ্য) ক্যাডার হতে চায়। কইলাম বিসিএস দিলে পোস্টিং হবে গাও গেরামে, বেতন হবে কম। আর এখন তো শহরেই থাকিস, এসব কু-চিন্তা বাদ দে। তবুও বন্ধুটি নাছোরবান্দা, প্রতিমা বিসর্জন দেখতে কর্ণফুলীর তীরে গিয়েও চোখ মুখ বড় করে মোটিভেশনাল স্পিকারের কথা শুনতেছে। আমি আর কী করব, আকাশে তারা গুনি
শৈশবে আমি বেশ বড় মাপের ভুদাই (বেকুব) ছিলাম। নিচের ঘটনা তার উৎকৃষ্ট উদাহরণ ঘটনা: সিনেমার নায়ক নায়িকারা শুধু ফটোশুট করে, অভিনয় করে। মাঝেমধ্যে খাওয়া দাওয়া করে, তাও আমরা যেসব খাবার খাই তা না, ওরা যা খায় তা আমরা কখনও দেখিই নি। আর ওরা খায়, কিন্তু কখনো ওয়াশরুমে যায় না, কিছু ত্যাগ করেনা। কীভাবে যাবে? এত সুন্দর দেহসৌষ্ঠব, এত কোমল পেলব অধর, এমন জেল্লাদার চেহারা আর মখমলি কোমল ত্বক যাদের; তারা কি আর আমাদের মত এসব ত্যাগ করতে পারে!! এসব শুধু আমরা সাধারণ মানুষরা করি, ওরা এলিয়েন টাইপ। হয়তো অনেকেই আমার মত এমন ভুদাই ছিলো, এমনই ভাবত। তবে লজ্জায় স্বীকার করবে না এখন
বাংলাদেশে সবচেয়ে অসুখী জেনারেশন হল চাকরিজীবী জেনারেশন। যেই চাকরিই করুক, যত বড় পদেই থাকুক নায়ক জসিমের মত এদের জীবনে খালি অভাব আর অশান্তি। আজ অব্দি চাকরি করা কোন মানুষকে বলতে শুনি নাই সে সন্তুষ্ট, অথচ এটাতেই তার সংসার চলে। এই দুঃখ দেখতে দেখতে যত প্রফেশনাল গ্রুপে এড আছি সবগুলা আনফলো দিয়ে রাখছি। এসব গ্রুপে ঢুকলেই মন চায় এদের কষ্টে সুইসাইড করি! আমাদের দেশের বেশিরভাগ মানুষ মনে মনে কল্পনা করে এরা মাসে দু তিন দিন অফিসে যাবে, বৃষ্টির দিনে অফিসে মোরগ পোলাও খাবে আর মাস শেষে বেতনটা নিয়ে আসবে। সাথে এদেরকে প্রতি মাসে একটা করে প্রমোশন দিয়ে বেতন বাড়ানো হবে!!
বড় বড় খাল থেকে ক্রেন দিয়ে যখন কালো ময়লা আবর্জনা সরানো হয় তা দেখতে ৩০/৪০ মানুষ জড়ো হয় খালের পারে। আমার মনে হয় এরা বিদেশি কোন গোয়েন্দা সংস্থার এজেন্ট, ছদ্মবেশ ধরে এরা তথ্য পাচার সহ ভয়ানক কোন দেশবিরোধী চক্রান্তে জড়িত। না হলে এত দুর্গন্ধ সহ্য করে কেউ এভাবে এসব দেখবে না। বিষয়টা ভেবে দেখার অনুরোধ রইল, দেশের স্বার্থ জড়িত কিন্তু।
ভাইয়া, সাপ্তাহিক ছুটির দিনে কি করেন? কোথাও ঘুরতে যান? আমি: শমী কায়সারের ৩য় বিয়ে আর মিথিলার ২য় বিয়ের সমালোচনা করেই কূল পাইনা, আবার ঘুরতে যাবার সময় কই
