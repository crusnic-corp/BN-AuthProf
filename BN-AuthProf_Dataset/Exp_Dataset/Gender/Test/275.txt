শৈশব থেকেই মানুষ ভালোবাসি, সহজে ভুলি না কিছু— না বলা কথা বুঝি অব্যক্ত বেদনায় পুড়ি। একটু বিশ্বাসে আবেগের বাতাসে নিজেকে মেলে ধরি আকাশের বুকে! কিন্তু এইসবে চলে না সময় সমাজ— ঘাসের ডগায় ঝরাপাতাও কষ্ট দেয়। কোথাও নেই ছায়া, কোথাও নেই তুমি! ক্যামনে থাকি দীর্ঘশ্বাসের ঠিকানায়... বিষণ্ণ প্রান্তরের বালুচরে নিদারুণ শুকায় জীবন। দুর্যোগে ভাতের অভাব, স্তব্ধ আলোর জোয়ার সভ্যতার ক্ষুধায় অকালে হারায় মায়া, ঘুমায় রাষ্ট্র। টলমলো পৃথিবীতে স্নেহহীন, স্বপ্নহীন মাটি মানুষ। আমি আর ভালোবাসতে পারি না, তাকিয়ে থাকি— বুঝি না সবুজ, লুট হচ্ছে স্বভাবের খোয়াবি দুপুর। হাতছাড়া হ'য়ে যায় টিকে থাকার শেষ কায়দা কোটি মানুষের নিদ্রাহীন রাত, সভা শেষে জানায় আলোহীন, কেউ কোথাও ভালো নেই কল্পনায়ও... দরজা আটকে ঘরে থাকি, বাহিরে লাশের মিছিল উপায় নেই ভালোবাসার, সময় এখন দূরে থাকার! আমিত্বের তাম্রলিপি ইমরান মাহফুজ (কমেন্টে আবৃত্তি দেয়া আছে)
সাধারণ মানুষের মুক্তির প্রশ্নে নিজেকে উৎসর্গ করতে কুণ্ঠাবোধ করেননি তিনি। লিখেছিলেন, ‘তারা গুলি চালায় মাথায়, কিন্তু তারা জানে না, বিপ্লব বাস করে হৃদয়ে’
বিলকিছ আলম পাঠাগারের নতুন উদ্যাগ 'বাড়ি বাড়ি পাঠকের খোঁজে' স্কুল কলেজ বন্ধ থাকায় শিক্ষার্থীদের মধ্যে অনেকে অলস সময় পার করছে বাড়িতে, বিশেষ করে মেয়েরা বহুমাত্রিক সংকটে বিরক্ত অনেকটা। তাদের সুস্থ বিনোদনের জন্য বই পড়ার আহবান জানাতে 'বাড়ি বাড়ি পাঠকের খোঁজে' উদ্যাগ নেই। প্রথম দিন প্রায় ২০টি বাড়িতে যাওয়া হয়। পাঠাগারের সাথে যুক্ত সাইফুল ইসলাম সুমন, আবদুল হালিম, মো. শাহাদাতের মেধা শ্রমে শুরু হয় কাজটি। সেই সাথে বই পড়ার প্রতি অনুপ্রেরনা দিতে অনুরোধ করা হয় অভিভাবকদের। মা বাবার নামে... বিলকিছ আলম পাঠাগার প্রতিষ্ঠাতা ইমরান মাহফুজ (যে কেউ চাইলে বই উপহার দিতে পারেন)
কাজী নজরুল ইসলামের সৃষ্টির সব কিছু ব্যবহার হয় অবাধে। যা অত্যান্ত দুঃখজনক। মনে হয় নজরুল এতিম। কেউ দেখার নেই, বলার নেই। যে যেভাবে পারছে অপব্যবহার করেই যাচ্ছে।’
কবিরা শ্রেষ্ঠ সুখি মানুষ! এটা কুমিল্লায় না বুঝাতে পেরে ঢাকা থেকে মনের দুঃখে বগুড়া হয়ে নওগাঁ গিয়েছিলাম শীতে!
কায়দার প্রতিক্রিয়া কবিতা পড়িনা, কবিতা ভালো লাগে না, এমন অজুহাতে যারা কাব্যগ্রন্থ কিনতে চাননা, তাদের জন্যে এই বইয়ে অমন আপত্তি গ্রাহ্য হবে না মুবাশশির আলম\ 'ভরসার অনুবাদ' ও 'কায়দা করে বাঁচো' এই দুটো কবিতাকে শিরোনাম কবিতা বলে ধরে নেয়া যায়, কবির প্রবণতা দুটো ছোট ছোট অণুকাব্য লেখা আর গদ্যঢঙে বা গল্পের মতো করে একের পর এক দৃশ্য ও অনুভূতি সাজিয়ে বড় করা। অণুকাব্যের সমষ্টি 'মুখোশের পাঠশালা' কিছুটা উর্দু বা ফার্সি শায়রি ধরনে লেখা তবে, এতে আমরা হুমায়ুন আজাদ এর প্রবচনগুচ্ছের সাথে মিল পাবো। প্রায় ৪০ টি কবিতা যা ঠিক গদ্য ঢঙে লেখা হয়নি সেগুলোর স্তবকগুলো বড়জোর ৫ পঙক্তির আর সেসবেও যেন কলেবরে কার্পণ্য পরিলক্ষিত হয়, যেন বলতে চান না, একটা চিন্তার সুতো টান দিতে চান, আবার কিছুটা বলে না বলা কথার পথ খুলে দেন, এই পরিপাট্য গল্পোপম কবিতাতেও আছে, তবে তাতে একটু ঢিলেঢালা প্রকরণের প্রয়োজনে, সেখানে তাকে চিত্রকর মনে হয় বেশ কিছু দৃশ্য ক্যানভাসে তুলে ধরেন আর এসব মিলে যেন কোন সমগ্র চিত্র দাঁড়িয়ে যায় পাঠকের মনে, তবে কিছু পাঠকের পক্ষে প্রকৃত বা প্রতীক্ষিত বা লেখকের অভিপ্রেত অনুধাবন কঠিন হয় তাও অস্বীকার করা যায়না, 'পৃথিবীতে নেই কোনো বিশুদ্ধ চাকরি' কবিতাটিকে প্রবন্ধের মতো করেও পড়া যায়, 'বাংলা ও বাঙালির চিঠি' এবং 'জনগণ ও রাষ্ট্র'কে পত্রোপম কবিতা বা চিঠির ঢঙের ধরা যায়, সংলাপ পাওয়া যাবে 'দাম্পত্য : ভালো থাকা' ও 'জাতীয় সংলাপ' কবিতায়। কবির শক্তি বাক্যে, কিছু শক্তিশালী বাক্য কাব্যগ্রন্থে এমনভাবে পাঠক খুঁজে পাবেন মনে হবে যেন আড্ডায় হঠাৎ পিঠ চাপড়ানোর মতো কথা বলে উঠলো কেউ, যেন আড্ডার আলাপ ঠিক এই পথে আগাচ্ছিল এমন সময় সবচে তুখোর আড্ডাবাজ বন্ধু বলে উঠলো ঠিক সেই কথাটা যা মাথায় আসছিল, ঠিক সেই গানটার মতো " ধরি ধরি মনে করি ধরতে গেলে আর পাবো না" অথবা "কথা কয় রে দেখা দেয় না" অথবা রবীন্দ্রনাথের কবিতার বিখ্যাত পঙক্তি "সহজ কথা যায় না বলা সহজে" এমন কথা বা বাক্য প্রায়ই পাঠককে চমকে দিতে পারে, মুগ্ধ করবে, বিস্ময় জাগাবে, "উপত্যকাজুড়ে হেঁটে বেড়াচ্ছে চক্রাকার উদ্ভিদ" "মায়ের বুক থেকে নগরে বীজ এনেছি যতন করে ইটরঙা বিকেলে আয়েশি ভঙ্গিতে রুয়েছি টবে! " "পাতাঝরার দিনে ছাতিমতলায় লুকোচুরি ভাবনায়" এই পঙক্তিগুলো আপনাকে মনে করিয়ে দিতে পারে যে লেখকের পরিচিতিতে আছে, "একাডেমিক পড়াশোনা উদ্ভিদবিদ্যায়" তবে প্রকৃতির প্রতি সুনজর আছে একথা অত্যুক্তি হবে না। বিদ্যাপতির পদ, পূর্ণেন্দু পত্রীর কবিতার নাম ও নজরুলের পঙক্তি আমরা কাব্যগ্রন্থে পাবো, 'হ্যাঙ্গারে ঝোলানো জীবনে'র দ্বিতীয় স্তবকে শামসুর রাহমানের কথা মাথায় এলেও শেষে জীবনানন্দ দাশকে খুঁজে পাবো, এছাড়া অপরাপর কবিদের অনেকের সঙ্গে সংস্রব পাওয়াটাও হয়তো অস্বাভাবিক হবেনা, তবে সমসাময়িক প্রসঙ্গগুলো ঘুরেফিরে এসেছে, নাগরিক জীবনের ক্লান্তি এসেছে, এসেছে 'প্রেমের অকবিতা','প্রেম হয়না প্রাক্তন','প্রেমের মিনার জাহাঙ্গীরনগর', মৃত্যু,মৃতদেহ লাশ,জীবন ও মরণ এসেছে শিরোনামের সঙ্গে মিলেমিশেই। শক্তিশালী বাক্য যেমন শক্তি, তেমনি শব্দ নির্বাচনে বা ধ্বনি নিয়ে খেলা করায় লেখককে তেমন আগ্রহী মনে হয় না, এমনকি পঙক্তির পর পঙক্তিতে বা স্তবকে এমনকি পুরো কাব্যগ্রন্থের বিন্যাসেও সুনির্দিষ্ট সূত্র পাওয়া যায় না, যা গবেষণা ক্ল্যাসিক সাহিত্যে দাবিটির প্রতি সংশয় জাগায়। তবে কবিতা পড়িনা, কবিতা ভালো লাগে না, এমন অজুহাতে যারা কাব্যগ্রন্থ কিনতে চাননা, তাদের জন্যে এই বইয়ে অমন আপত্তি গ্রাহ্য হবে না, পড়তে পড়তে শেষ হবে, তবে যারা আগাগোড়া মাত্রা বা ছন্দে বাঁধা কবিতা পড়েন তাদের জন্যে আশার কথা হলো কিছু অসাধারণ পঙক্তি, এমন দু-চারটে পঙক্তি যে কয়েকজন কবি আবিষ্কার করতে পেরেছেন তাঁরা জনপ্রিয়তা পেয়েছেন, আর সেখানে এই মাত্র সত্তুর পৃষ্ঠার মধ্যে অনেকগুলো দুর্দান্ত পঙক্তি পাওয়া যাবে যা নিতান্তই সমসাময়িক। পরিশেষে, ভালো সাহিত্য স্থান,সময় ও সমাজের অর্থাৎ যে এলাকায় লেখা সে এলাকার যেই খ্রিস্টাব্দে বা দশকে লেখা সেই কালটার, আর যেই ধরনের জনগণের ভেতরে সাহিত্যিক বাস করেন, সেই জনগোষ্ঠীর প্রতিনিধিত্ব করে যথাযথভাবে, এক্ষেত্রে 'কায়দা করে বেঁচে থাকো' কাব্যগ্রন্থ সফলভাবে উতরে গিয়েছে বলে আমার মনে হয়েছে। সীমিত পরিসরে আলোচনার জন্যে ইচ্ছে সত্ত্বেও অনেকদিক বাদ দিতে হয়েছে।
পৃথিবীতে সবচেয়ে সত্য এবং গুছিয়ে মিথ্যা বলে কবি ও রাজনৈতিকরা!
মৃত্যুর চেয়েও মানুষকে অনেক বেশি আচ্ছন্ন করে রাখছে মৃত্যুভয়। ভয়ের দোলাচলের মধ্যেই আমরা হারিয়েছি বেশ কয়েকজন গুণী ব্যক্তিকে। তাদের সঙ্গে আর কোনদিন দেখা হবে না। কবি-সাহিত্যিক-শিল্পীদের শারীরিক মৃত্যু হলেও তারা তাদের সৃষ্টির মাধ্যমে বেঁচে থাকেন কাল থেকে কালান্তর। গত এক বছরে আমরা অনেককে হারিয়েছি। তাদের মধ্যে দায়িত্বে থাকা অবস্থায় ত্রিরত্ন হারিয়েছে বাংলা একাডেমি। তারা বাঙালি জাতিসত্তা ও বুদ্ধিবৃত্তিক উৎকর্ষের অনন্য প্রতিষ্ঠানটির গুরুত্বপূর্ণ পদে ছিলেন। রাষ্ট্রভাষা আন্দোলনের পথ ধরেই ১৯৫৫ সালের ৩ ডিসেম্বর গড়ে ওঠে আমাদের বুদ্ধিবৃত্তিক চর্চার অন্যতম বাতিঘর বাংলা একাডেমি।
জীবন সংসার কতজনের সাথে কানামাছিই না খেলল, তার ইয়াত্তা নেই! কেউ ক্লান্ত হয়ে থেমে যায়, কেউ থামার আগে মরে যায়। আহ জীবন! এমনি করে রাসবিহারী এভিনিউতে হেরে যায় জীবনানন্দ। মঞ্চে গান গাইতে গাইতে মারা যায় ফিরোজ সাঁই। তাঁর মুখেই ছিলো 'এক সেকেন্ডের নাই ভরসা, বন্ধ হইব রং-তামাশা, চক্ষু মুদিলে হায়রে দম ফুরাইলে...’ ২০০৬ সালে বিশ্বখ্যাত পিয়ানোবাদক অ্যান্থনি বার্জার একটি জাহাজে শ্রোতাদের সামনে বাজাচ্ছিলেন ‘ঈশ্বর আমার গান শোনো’ শিরোনামের একটি কম্পোজিশন। ঈশ্বর কি শুনতে পেয়েছিলেন সেই সুর? আমরা জানি না। কিন্তু বাজাতে বাজাতে যখন তিনি ঢলে পড়লেন মৃত্যুর কোলে, তখন অনেকেই বলেছেন, ঈশ্বরই তুলে নিয়ে গেছেন তাঁকে। শিল্পী কামরুল হাসান ১৯৮৮ সালে ঢাকা বিশ্ববিদ্যালয় জাতীয় কবিতা পরিষদের প্রতিবাদী মঞ্চে বসে ছবি আঁকতে আঁকতে মৃত্যুকে আলিঙ্গন করেছিলেন। মৃত্যুর অব্যবহিত আগে স্বৈরাচারী এরশাদকে নিয়ে তাঁর বিখ্যাত কৌতুকচিত্র ‘বিশ্ববেহায়া’ এঁকেছিলেন তিনি। আবদুল মান্নান সৈয়দ ২৭ আগস্ট ২০১০ চ্যানেল আই আয়োজিত অণুষ্ঠানে অংশ নিতে গিয়ে হঠাৎ অসুস্থ হয়ে পড়েন, পরে ৫ সেপ্টেম্বর ইফতারীর আগে ঘুমের ভিতর হৃদরোগে আক্রান্ত হয়ে মারা যান। মুহম্মদ আবদুল হাই অধ্যাপনার কাজে আমেরিকায় যান। সাহিত্য পত্রিকা প্রকাশে অর্থ আত্মসাতের অভিযোগ তুললে দেশে ফিরে আসেন। পাকিস্তানের সামরিক শাসনের অস্বস্তিকর রাজনৈতিক পরিস্থিতির সুযোগ নিয়ে একটি কুচক্রী মহল তার বিরুদ্ধে ষড়যন্ত্র শুরু করে। অত্যন্ত নিঃসঙ্গ বোধ করেন এবং মানসিকভাবে ভেঙে পড়েন। মনের এরূপ অবস্থায় ১৯৬৯ সালের ৩ জুন মধ্য-দুপুরে ঢাকা শহরে চলন্ত ট্রেনের ধাক্কায় আহত হয়ে মারা যান। (মৃত্যুর কারণ আত্মহত্যা না অপঘাত­ এ নিয়ে বিতর্ক আছে) চট্টগ্রামের খ্যাতিমান তবলাশিল্পী ওস্তাদ বিজন চৌধুরী মঞ্চে তবলা বাজাতে বাজাতে মৃত্যুর কোলে ঢলে পড়েন। ওস্তাদ আজিজুল ইসলামের বংশীবাদন অনুষ্ঠানে তখন তবলাসংগত করছিলেন তিনি। রাজধানীর আর্মি স্টেডিয়ামে উচ্চাঙ্গসংগীতের আসরে বক্তব্য দেওয়ার সময় কাইয়ুম চৌধুরী ' আমার একটি কথা আছে বলে ত্যুর কোলে ঢলে পড়েন। অভিনেতা আবদুল্লাহ আল মামুন এক সাক্ষাৎকারে বলেছিলেন, ‘যদি অভিনয় করতে করতে মঞ্চে মরে যেতে পারি, সেটাই হবে আমার শ্রেষ্ঠ মৃত্যু।’ মামুন অবশ্য সেই কাঙ্ক্ষিত মৃত্যুর স্বাদ পাননি। আসলে মৃত্যুর চেয়েও মনুষ্য সমাজকে অনেক বেশি আচ্ছন্ন করে রাখছে মৃত্যুভয়। আর ভয়ের দোলাচলের মধ্যেই আমরা বাস করি ... ইমরান মাহফুজ
শহরে নদী ঢুকলে সাগর হয়ে যায় একবার সাগর হলে বাঁচার কায়দা নাই! 