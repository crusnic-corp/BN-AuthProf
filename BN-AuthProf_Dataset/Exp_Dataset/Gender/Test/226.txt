যতোগুলো লোক করোনায় আক্রান্ত হয়েছে কিংবা মারা গিয়েছে, তাদের মধ্যে একটা বিষয় কমন ছিল। সেটা কী? তাদের অধিকাংশই ভেবেছিল- "আরে! আমার কিছু হবে না।" আল্লাহ ক্ষমা করুন। আমাদের গুনাহ থেকে দূরে রাখুন। নু'মান ইবন বাশির (রা) বলেন, "সত্যিকারের ধ্বংস তো সেটাই যে, বিপদের সময়ও তুমি পাপে লিপ্ত হবে।" শাইখ আব্দুর রাজ্জাক আল বাদর ব্যাখ্যা করে বলেছেন, "এর কারণ হচ্ছে বিপদ বান্দার পাপের জন্য একটা সতর্কবার্তা- যেন সে পাপ থেকে তওবা করে আর আল্লাহর কাছে ফিরে আসে। বিপদ তো মানুষের শক্ত মনকেও নরম করে দেয়। এই কারণেই বান্দা মন থেকে সেসময় আল্লাহর দিকে ফিরে আসে, তাঁর কাছে নত হয়ে পড়ে৷ একমাত্র আল্লাহর কাছেই নিজেকে নিবেদন করে৷ তাই এই বিপদের সময় একমাত্র চরম গাফিল ও পাপী ছাড়া অন্য কেউই গুনাহে লিপ্ত হতে কিংবা তওবা থেকে দূরে থাকতে পারে না।"
“উটটাকে বাঁধো আর তারপর আল্লাহর ওপর ভরসা করো।” - উট বাঁধবে নাকি আল্লাহর ওপর ভরসা করে না বেঁধে রাখবে এমন প্রশ্নের জবাবে রাসুল (সা) (সুনানে তিরমিযি, হাদিস নংঃ ২৫১৭) 
অধিকাংশ মানুষ দূর থেকেই সুন্দর। আলাদা। অসাধারণ। কিন্তু ক’দিন ভালোভাবে মিশলে তাকে আর অসাধারণ মনে হয় না। তখন তাকে অন্য দশটা মানুষের মতোই সাধারণ লাগে। কিংবা এর চেয়েও খারাপ কিছু হতে পারে। আমি দূর থেকে তাকে যতোটা ভালো ভেবেছি, নেককার ভেবেছি; বাস্তবে সে ততোটাই খারাপ, বদকার। এ জন্যই হয়তো প্রবল ইচ্ছা থাকার পরেও আল্লাহ তা’আলা আমাদেরকে কিছু মানুষের সানিধ্যে যেতে দেন না। আজীবন দূরেই রাখেন। কারণ, অপ্রাপ্তির মুগ্ধতার চেয়ে প্রাপ্তির তিক্ততা যে অনেক গুণ বেশি ভারি। আসলে সবাই-ই সাধারণ। আমরা তার অন্ধকারটা জানি না বলে তাকে এতো আলোকময় মনে করি। চাঁদকে বেশি মায়াময় তো তখনই লাগে যখন আশেপাশে আর কোনো আলো থাকে না। যখন চারপাশটা আলোয় ভরে থাকে তখন ক’জন আর রাতের আকাশে চাঁদের দিকে তাকায়? এক কবি তাই বলছেন- “চান্দ কা হুসন ভি জামিন সে হ্যায়, চান্দ পার চাদনি নেহি হোতি।” “চাঁদের যা সৌন্দর্য তা সব জমীনেই, চাঁদের মধ্যে জোছনা বলে কিছু নেই।”
মাত্র আট লাইনের নাশিদ। কিন্তু কতো দামী কথাগুলো! স্বর্ণ দিয়ে বাঁধাই করে রাখার মতো।
ইমদাদুল হক মিলন নামে এক ব্যক্তিকে ৭ বছরের জেল দেয়া হতে পারে। তার অপরাধ? সে নরেন্দ্র মোদির বাংলাদেশে আসার বিরুদ্ধে পোস্ট দিয়েছে। আমি বেশ কিছুদিন ধরে ভারতের নিউজগুলো ফলো করি। ভারতে অন্য যে কোনো সময়ের চেয়ে হিন্দুত্ববাদী উগ্রবাদ অনেক বেশি ছড়াচ্ছে সন্দেহ নেই। কিন্তু তারপরেও তারা নিজের দেশের প্রধানমন্ত্রী থেকে শুরু করে সব রাজনীতিবিদদের নিয়ে যা লিখতে পারে কিংবা বলতে পারে, সত্যি বলতে আমরা তা লেখার কিংবা বলার কল্পনাও করতে পারি না। সে কথা না হয় বাদ দিলাম। নিজ দেশের নেতাদের সমালোচনা করা যাবে না মেনে নিলাম। তাই বলে কদিন আগে দিল্লীতে গণহত্যা হয়েছে, সে জন্য আমরা সে দেশের প্রধানমন্ত্রীর এ দেশে আসার বিরোধিতা করতে পারব না? এটা কেমন কথা? এ কেমন স্বাধীন দেশ? এই স্বাধীনতার কি আদৌ কোনো মূল্য আছে?
আমাদের কুয়েটের বঙ্গবন্ধু হলের ছবি! ছেলেপিলে একদিন মজা করে জোব্বা পরলে সহ্য হয় না প্রশাসনের। অথচ শয়তানের বেদী বানিয়ে এসব কুফরি জিনিস প্রমোট করলে ঠিকই বরদাশত হয়!
পুলিশ লাঠিচার্জ করছে। মহিলারা দৌড়ে পালানোর চেষ্টা করছে। এর মধ্যে চার-পাঁচজনের উগ্রপন্থী এক গ্রুপ তাদের সামনে দাঁড়ায়। মহিলাদের জামা-কাপড় ছিঁড়ে ফেলে। নিজেদের প্যান্ট খুলে বিশেষ অঙ্গ দেখিয়ে বলে, ইয়ে লো আজাদি! এমন অসংখ্য ঘটনা রয়েছে যেখানে বাড়িতে ঢুকে নারীদের শ্লীলতাহানি করা হয়েছে। পুড়ানো হয়েছে বহু বাড়ি। তেমনি এক বাড়িতে আগুন লাগানোর কারণে সবাই দৌড়ে পালাচ্ছিল। আর পুলিশ দাঁড়িয়ে দাঁড়িয়ে তামাশা দেখছিল। এক লোক নিজের আগুন লাগা বাড়িতে ঢুকতে চাইলে পুলিশ ধমক দিয়ে বলল, তোর জান দরকার নাকি সম্পদ দরকার? লোকটা জবাব দিল, আমার কুরআন দরকার। সে টাকা-পয়সা না তার প্রিয় কুরআনটাকে নিতে বাসায় ঢুকতে চাইছিল। [দ্য ওয়ার, ৩রা মার্চ, ২০২০] দিল্লীর ঘটনাগুলো যে কাউকে মানসিকভাবে ভারসাম্যহীন করে দিতে যথেষ্ট। ভাবতে ভয় লাগে, যারা এসব করেছে তাদের মানসিক বিকৃতি ঠিক কতোখানি!
‘পাকিস্তান’- শব্দটা উচ্চারণ করায় জাফর ইকবাল ছোট ছোট ছেলেমেয়েদের বাসায় যেয়ে মুখ ধুতে বলেছেন। উনি যে মুখ দিয়ে এ কথা বলেছেন, সে মুখেই হয়তো এখনো পাকিস্তানি পেঁয়াজের গন্ধ পাওয়া যাবে। আমাদের বন্ধু রাষ্ট্র যখন আমাদের পেঁয়াজ বন্ধ করে দিয়েছিল, তখন তো নিরুপায় হয়ে আমাদের পাকিস্তানিদের কাছে থেকেই পেঁয়াজ নিতে হয়েছিল চেতনাটাকে একপাশে রেখে। আমাদের সময়ে দেশপ্রেম প্রমাণের একটা বড় শর্ত হচ্ছে পাকিস্তানিদের মনে-প্রাণে ঘৃণা করা। আমি ঘৃণা করি বটে। টিক্কা-ইয়াহিয়া খানদেরকে ঘৃণা করি। যারা ৭১ এ হত্যাযজ্ঞ চালিয়েছে তাদের ঘৃণা করি। কিন্তু একাত্তরের দুই প্রজন্ম পর যারা পাকিস্তানে বাস করছে তাদের আমি গণহারে কেন ঘৃণা করব? তাদের দোষ কী? আমি কি দাদা খুন করেছে বলে তাকে কিংবা তার বাবাকে খুনী বলতে পারব? কিংবা সরকারের কারণে সাধারণ মানুষকে ঘৃণা করতে পারব? বাশার আল-আসাদের কারণে সব সিরিয়ানকে ঘৃণা করা কতোটা যুক্তিযুক্ত? পাকিস্তানিদের একটা বড়ো অংশ মুক্তিযুদ্ধের প্রকৃত ইতিহাসই জানে না। এমনকি ইমরান খানের মতো এতো শিক্ষিত মানুষও স্বীকার করেছেন, পাকিস্তানিরা যে আমাদের সাথে একাত্তরে বর্বরতা করেছে তা তিনি জানতেনই না। লণ্ডনে এক বাঙ্গালী তার ভুল ভাঙ্গিয়েছিলেন। অথচ আমাদের বুদ্ধিজীবীরা গণহারে সবার মনে ঘৃণার বীজ বপন করে চলছেন। মানুষকে ঘৃণা করতে কারণ প্রয়োজন। ভালোবাসতে নয়।
পুরো দুনিয়ার সামনে, মিডিয়ার সামনে ৩ দিনেই দিল্লীতে কী ভয়াবহ তাণ্ডবলীলা চলল। চিন্তা করলে ভয় লাগে, সবার অগোচরে গত ৭ মাস ধরে কী করা হচ্ছে কাশ্মীরে!
- আস সালামু আলাইকুম। কেমন আছেন আদিল ভাই? - ওয়ালাইকুমুস সালাম। ঠিক নেই শারিক। - জানি আদিল ভাই। - কোনো কিছুই ঠিক নেই। এই লোকগুলো মেরে ফেলবে। আমাদের মেরে ফেলবে। - আমরা আসছি কাদরামপুরি। - না। এখানে আসতে পারবে না। কোনো রাস্তা এরা বাকি রাখে নি। শুধু এতোটুকু করতে পারো যে দু’আ করো যেন এসব বন্ধ হয়ে যায়। এরা আমাদের ঘিরে রেখেছে। চারপাশ দিয়ে ঘিরে রেখেছে। ভাইরাল হওয়া হোয়াটস-আপ মেসেজিং এর খণ্ডাংশ এটা। শারিক নামে একজন তার ভাই আদিলের সাথে কথা বলছে। যে কিনা এখন দিল্লীতে আছে। দিল্লীতে অবস্থা খুবই খারাপ। মুসলিমদের ঘরে ঘরে আগুন লাগিয়ে দেয়া হচ্ছে। মসজিদ পুড়িয়ে ফেলা হচ্ছে। নারীদের ধর্ষণ করার হুমকি দেয়া হচ্ছে। অনেকে ভয়ে পালিয়ে যাচ্ছে দিল্লী থেকে। মুসলিমদের বাড়ি আর দোকানগুলো মার্ক করে করে ধ্বংস করা হচ্ছে। ২০০২ এর গুজরাটের পর ভারতে এমন গণহত্যা আর কখনোই হয়নি। আর হবেই না কেন? তখনকার গুজরাটের মুখ্যমন্ত্রী যে এখন ভারতের প্রধানমন্ত্রী। আশ্চর্যের ব্যাপার, যারা এসব করছে তারা কোনো রাখ-ঢাক না করেই করছে। আগুন লাগানো অবস্থায়, ধর্ষণের হুমকি দিয়ে- নিজের টুইটার একাউন্ট থেকে ভিডিও আপ্লোড করছে। আর টুইটের ভাষা তো পড়া যায় না এতো জঘন্য। কোনো যদু-মধু যে এসব করছে এমন না। এদের অনেককে ভারতের মন্ত্রীরা পর্যন্ত টুইটারে ফলো করেন। …………………………………………… অনেক আগে সিরিয়ার এক বোনের লেখা পড়ছিলাম। উনি ২০১১ পূর্ব সময়ের কথা স্মরণ করছিলেন। যখন ইরাকের অবস্থা খুব নাজুক ছিল। কিন্তু সেগুলো সাধারণ সিরিয়ানদের খুব একটা স্পর্শ করত না। তারা নিজেদের মতো জীবন-যাপন করত। কীভাবে বিয়ে-শাদি করে, টাকা-পয়সা কমিয়ে ভালোভাবে বাঁচা যায় তা চিন্তা করত। অথচ আজ! নিজের দেশে বেঁচে থাকাটাই তাদের জন্য কঠিন হয়ে গেছে। ওই বোনটা আফসোস করে লিখেছিলেন, কে জানত আমাদের অবস্থা একদিন ইরাকের চেয়েও খারাপ হয়ে যাবে! আমাদের সমস্যা, আমরা খুব স্বার্থপর। অন্যের সমস্যা আমাদের স্পর্শ করে না যতোক্ষণ না আমরা নিজেরাও একই সমস্যার সম্মুখীন হই। হয়তো আমাদেরও একদিন একই অবস্থা হবে আর তখন সবাই মুখ ফিরিয়ে নেবে। আর কিছু করতে না পারি, আমাদের দু’আতে যেন আমরা ভারতের ভাই-বোনদের স্মরণ করি। আল্লাহর কাছে দু’আ করি যারা আগুন নিয়ে খেলছে, দুনিয়া ও আখিরাতে তাদের শেষটা যেন আগুনেই হয়।