বইমেলায় তো যাবেনই বই কিনতে। বইমেলায় না গেলেও ইচ্ছে থাকলে বই কেনা যায়। বইয়ে কমিশন ২৫%। বিকাশে পেমেন্ট করলে রকমারি ডট কম ১০% ক্যাশব্যাক দিচ্ছে, ৫০০+টাকার বই কিনলে ফ্রি শিপিং চার্জ, আরও আছে সারপ্রাইজ গিফট। তাহলে দাঁড়াল কমিশন ২৫% + ক্যাশব্যাক ১০% + ৫০ টাকা শিপিং চার্জ নেই + গিফট। ৫০০+টাকার বই কিনলে সাশ্রয় টাকা ৪০%। এখন ইচ্ছেটাই আসল।
লেখা যখন শুরু হয় "তার চোখ চেন্নাইয়ের সমুদ্রের চেয়েও গভীর নীল!" মিনিটে রি-অ্যাকশন ১৫৭। লেখা যখন শুরু হয় পাওলো কোয়েলহো দিয়ে তখন ঘন্টায় রি-অ্যাকশন ৩। এদের নিয়ে আমার বন্ধুত্ব! তাঁদের কাছে আমি পাঠাই বইয়ের বার্তা! শুনেছি ফাঁসির জন্য ম্যানিলার দড়ি অতি উত্তম।
অমর একুশে বইমেলা ২০২১, বাংলা একাডেমি। সোহরাওয়ার্দী উদ্যান চত্বরে পার্ল পাবলিকেশন্স। প্যাভিলিয়ন ৪। "আশ্চর্য মেঘদল"। পাতায় পাতায় ভালোলাগা। হয় আজ বইমেলায় নয়তো রকমারি ডট কম
বইমেলা ও পাঠক বইয়ের পাঠকের এক বিশাল অংশ হচ্ছে মধ্যবিত্ত শ্রেণি। যাদের বেশিরভাগ আবার চাকুরিজীবী। এমন সময় বইমেলা শুরু হলো যখন মাস ধীরে ধীরে শেষ হয়ে আসছে। বৃহৎ অংশের পাঠকের হাতে তখন টাকা নেই। ফেব্রুয়ারি মাসে বইমেলা হবে বলে কেউ টাকা জমিয়েছিলেন। ফেব্রুয়ারিতে বইমেলা হলো না, সেই টাকা খরচ হয়ে গেল! নতুন মাস শুরু হচ্ছে। বেতনের টাকা হাতে আসবে। বেতনের টাকা হাতে এলে তা থেকে কিছু টাকার বই কেনা যাবে সিদ্ধান্ত হয়ে গেছে। বইমেলা হবে বিকাল ৩ঃ০০টা থেকে সন্ধ্যা ৬ঃ৩০মিনিট পর্যন্ত। অফিস শেষ করে বইমেলায় আসতে বাজে ৭ঃ০০টা। তারমানে তখন বইমেলা বন্ধ হয়ে যাবে। বই কেনা যাচ্ছে না। বইমেলা শুধু বই কেনা না, পাঠকের নিশ্বাস নেওয়ার জায়গা। তবু করোনা পরিস্থিতিতে ব্যতিক্রম হবে এটাই স্বাভাবিক। তবে সিদ্ধান্ত ঝুলন্ত না রেখে পাঠককে স্পষ্ট সিদ্ধান্ত জানাতে হবে। এ বছর বইমেলা হবে অথবা হবে না। বইমেলা চলবে অথবা চলবে না। পুতপুত করার কোনো মানে নেই। পাঠক দরকার হলে বাড়তি নিশ্বাসটুকু না নিয়ে অনলাইন বুকশপ থেকে বই কিনবেন, যাবেন না বইমেলায়। কিন্তু রাতে ঘুমের ভেতর স্বপ্ন দেখে সকালে উঠে এক সিদ্ধান্ত, দুপুরের ঘুমে স্বপ্ন দেখে ঘুম ভেঙে আরেক সিদ্ধান্ত এটা দুঃখজনক। এটা তো জানুন, এখন বইমেলা বন্ধ হলে একজন প্রকাশকের কী পরিমাণ আর্থিক ক্ষতি হবে আর বইমেলা সাড়ে তিনঘণ্টা চললে প্রকাশকের আর্থিক ক্ষতির পরিমাণ কত হবে! প্রকাশককে স্টল চালু রাখতে হবে, সেলস পারশনদের দৈনিক ভাতা দিতে হচ্ছে। স্টল তো তিনি আগেই খরচ করে বানিয়েছেন। শুনুন, অর্ধেক গর্ত আর অর্ধেক গর্ভবতী ব্যাপারটা না নেই! গর্ত ছোটো হোক আর বড়ো হোক সেটা একটা গর্ত, অর্ধেক না। হাফ প্রেগনেন্সি বলে কিছু নেই, মানেন তো! মেরুদণ্ডটা শক্ত করুন, ব্রাদার!
প্রচুর মানুষ আমাকে ভালোবাসেন! ঢাকা শহরে আমাকে একটা বাড়ি দিতে পারেন? সেখানে শুধু আমি থাকব আর আমার বই থাকবে। আপাতত ছয়-সাত হাজার বই রাখার ব্যবস্থা করতে হবে। যতদিন বেঁচে থাকব বইয়ের সংখ্যা বাড়বে। আমার মৃত্যুর পর সব বই লাইব্রেরির। বাড়ি আপনার। দেবেন একটা বাড়ি আমাকে?
লিখছি। আমার লেখা গোটা কয়েক বই প্রকাশিত হয়েছে, ছড়ানোছিটানো। বড়ো প্রকাশকের কাছে যাওয়ার মতো মানসিক সাহস কিংবা তীব্র ইচ্ছে কোনোটিই নেই। নিয়োগী ভাই একদিন সঙ্গে করে তুহিন ভাইয়ের কাছে নিয়ে গেলেন। তুহিন ভাই প্রকাশনা সংস্থা পার্ল পাবলিকেশন্সের দায়িত্বে আছেন। পার্ল পাবলিকেশন্স বড়ো প্রকাশনা প্রতিষ্ঠান। তুহিন ভাইয়ের অফিস রুম। তুহিন ভাই বসে আছেন। গম্ভীর মুখ। আমাদের চা-নাস্তা দেওয়া হয়েছে। চায়ে চুমুক দিয়েছি শান্তভঙ্গিতে। তুহিন ভাই আমার লেখা পাণ্ডুলিপিতে চোখ বুলাচ্ছেন। আমি আছি সতর্ক অবস্থায়। নিয়োগী ভাই আমার লেখালেখি সম্পর্কে তুহিন ভাইকে জানিয়েছেন। তিনি আমার মেনটর। চোখ তুলে সরাসরি আমার মুখের দিকে তাকালেন তুহিন ভাই। শুকনো আর কঠিন গলায় বললেন, "আপনার বই আমি প্রকাশ করব। দুবছর সময় পাবেন। যদি দুবছরের ভেতর নিজের লেখা দিয়ে যোগ্য অবস্থান তৈরি করতে পারেন তাহলে আমি আছি। না পারলে দুবছর পর আপনি আমার কাছে আসবেন না।" ভয়ংকর চ্যালেঞ্জ! তিনি জনপ্রিয় লেখক চাইছেন নাকি সময়কে অতিক্রম করে যেতে পারে এমন লেখার কথা বলছেন বুঝতে পারলাম না। আমি জনপ্রিয় লেখক হব না। জনপ্রিয়তা সস্তার খুব কাছাকাছি। নিজেকে সস্তা বানিয়ে ফেলতে চাই না। দুবছর গেল। একদিন বইমেলার মাঠে বিনয়ী গলায় তুহিন ভাইকে বললাম, "ভাই, দুবছর হয়ে গেছে। আগামী বছর কি আসব নাকি বাতিল?" ভেবেছিলাম তুহিন ভাইয়ের হাসিমুখ দেখব। তিনি এমনিতে হাসিখুশি মানুষ। বেশ মজা করেন। তুহিন ভাইয়ের হাসিমুখ দেখলাম না। থমথমে মুখে বললেন, "কন্ট্রাক্ট আরও দুবছর এক্সটেনশন হলো।" তারপর আরও কতদিন গেল। আমার লেখা বেশকিছু উল্লেখ করার মতো বই প্রকাশিত হলো পার্ল পাবলিকেশন্স থেকে। স্বপ্নযাত্রা ১৯৭১, আধিয়ার, আলমপনা, ভূমিরেখা, ফেরা হয় না, বারো ভূত আরও কত! পার্ল পাবলিকেশন্স কবে যেন নিজের হয়ে গেছে। সেটা ওই তুহিন ভাইয়ের জন্য। তুহিন ভাইয়ের দেওয়া সেদিনের চ্যালেঞ্জ খুব কাজে লেগেছে। চ্যালেঞ্জ না থাকলে আমি হয়তো যা-তা হয়ে যেতাম। কিংবা ভাবতাম লেখালেখি এ আর এমন কী ব্যাপার! আজ তুহিন ভাইয়ের জন্মদিন। আমার দেখা অত্যধিক ভালো মানুষের একজন তুহিন ভাই। তাঁর জন্য গহিন ভালোবাসা, জন্মদিনের শুভেচ্ছা। শুভকামনা নিরন্তর।
ট্রেন চলছে। পশ্চিম আকাশ লাল করে সূর্য ডুবছে। তীব্র লাল দেখাচ্ছে সূর্যটাকে। গনগনে আগুনের মতো। তবে নরম। কণ্ঠহার ট্রেনের জানালা দিয়ে মাথা বের করে আছে। সে কোথায় যাচ্ছে জানে না। বাড়ি থেকে বেরিয়ে এখন পর্যন্ত একটা কথাও বলেনি। কণ্ঠহারের মন খারাপ। তার কেন জানি মনে হচ্ছে সে চিরদিনের জন্য এখান থেকে চলে যাচ্ছে। আর কোনোদিন এখানে তার ফেরা হবে না। কেন তার এমন মনে হচ্ছে সে জানে না। রূপনারায়ণ বললেন, মাথা ভেতরে নিয়ে এসো। নতুন বাতাস, ঠান্ডা লেগে যেতে পারে। কণ্ঠহার ট্রেনের জানালা থেকে মাথা ভেতরে নিয়ে এলো। সে রূপনারায়ণের দিকে তাকাল। তার মন হয়ে আছে বিষণ্ণ। বোঝা যায় ভেতরে তোলপাড় হয়ে ভেঙে যাচ্ছে। তবু তার অস্থিরতা সে বাইরে প্রকাশ করেনি। শান্তভাবে থিতু হয়ে বসে আছে। শান্তচোখে নরমগলায় কণ্ঠহার বলল, সত্যি তার কোনো খবর পাননি, দাদা? রূপনারায়ণ কিছু বললেন না। মাথা নিচু করে বসে থাকলেন। কীভাবে বলবেন বুঝতে পারছেন না। তিনি যখন কণ্ঠহারের কাছে ছুটে আসেন তখন গ্রামে একটা গোরুর গাড়ি ঢুকেছে। সেই গোরুর গাড়িতে ছিল নিয়ামতের লাশ। পুলিশ তাকে হাজতে পিটিয়ে মেরে ফেলেছে। তখন জেনেছে কণ্ঠহারের নামে ওয়ারেন্ট ইস্যু হয়েছে। পুলিশ তাকে গ্রেফতার করার জন্য খুুঁজছে। কণ্ঠহার কেমন নিশ্চিত গলায় বলল, তিনি বুঝি বেঁচে নেই! চমকে উঠেছেন রূপনারায়ণ। কণ্ঠহার এত সহজে কথাটি বলে ফেলতে পারবে ভাবেননি। তিনি বললেন, পুলিশ লাশ গ্রামে নিয়ে এসেছে। ইমারুদ্দিন, হায়াত, দীনদয়াল কাকা- ওরা লাশের সৎকার করবে। দাফন-কাফনের ব্যবস্থা তারাই করবে। রূপনারায়ণ ভেবেছিলেন নিয়ামতের মৃত্যুর খবর শুনে কণ্ঠহার কেঁদে উঠবে। কণ্ঠহার কাঁদেনি। তার চোখ শুকনো। সে শক্ত হয়ে বসে আছে। তার ভেতরের কোনো ভাঙচুর বোঝা যাচ্ছে না। কণ্ঠহার শান্ত গলায় জিগ্যেস করল, গগনের কী হয়েছে? রূপনারায়ণ বললেন, মুমূর্ষ অবস্থায় তাকে আর পাঁচুকে হাসপাতালে ভর্তি করা হয়েছে। গগনের অবস্থা ছিল আশঙ্কাজনক। হার্টবিট পাওয়া যায়নি। অমনি ডুকরে কেঁদে উঠল কণ্ঠহার। শক্তভাবে দুহাত দিয়ে গায়ের চাদর চেপে ধরে হাউমাউ করে কাঁদতে থাকল। ঝিকঝিক শব্দ হচ্ছে। ট্রেন ছুটে যাচ্ছে। ট্রেনের শব্দের সঙ্গে কণ্ঠহারের কান্নার আওয়াজ মিশে গেল। রূপনারায়ণ ভাবলেন, কাঁদুক। কেঁদে হালকা হোক। সামনে কত পথ পড়ে আছে তা জানা নেই। “আধিয়ার” উপন্যাস থেকে। #আধিয়ার একটি পার্ল প্রকাশনা।
"আলমপনা" উপন্যাসের অন্যতম প্রধান চরিত্র ইতিহাসে আড়ালে থেকে যাওয়া নবাব সিরাজউদদৌলার পুত্র জমিদার যুগলকিশোর রায়চৌধুরী। তিনি মৃত্যুকালে পুত্র কৃষ্ণনাথ রায়চৌধুরীর কাছে নিজ পরিচয় জানিয়ে যান এবং তার মরদেহ দাহ না করে কবরে সমাহিত করার জন্য বলেন। জমিদার যুগলকিশোর রায়চৌধুরীর মা হীরা। নবাব সিরাজউদৌলার সঙ্গে বিয়ের পর তার নাম হয় আলেয়া। নবাব আলিবর্দি খান নিজে এই বিয়ের ব্যবস্থা করেন। "আলমপনা" নবাব সিরাজউদদৌলা ও তাঁর পুত্র জমিদার যুগলকিশোর রায়চৌধুরীর দেশপ্রেম ও সাহসের কাহিনি। "আলমপনা" ইতিহাসের দুই নায়কের জীবনে ঘটে যাওয়া এক করুণ আখ্যান। একজন সাহসী নারীর কথা। #আলমপনা একটি পার্ল প্রকাশনা।
মাঝেমধ্যে পাবলিকের কথা শুনে আমিও নাচি! পাবলিকের একজন নাছোড়বান্দা। বলে এই ছবি ফেসবুকে দিতে হবে। রাজি হয়ে গেলাম।
"কোর্মা পোলাও কেউবা রাঁধে, কেউবা চাখে নুন, অকারণে বারে বারে হেসেই বা কেউ খুন। রান্না তাদের শেষ হল যেই, গিন্নী হল নুরু, এক লাইনে সবাই বসে করলে খাওয়া শুরু।" সন্ধ্যার আগদিয়ে ছাদবাগানে একঝাঁক আনন্দ!