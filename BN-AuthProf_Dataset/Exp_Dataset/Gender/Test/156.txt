পয়সার এক পিঠ- ব্রাজিলকে টপকে করোনাভাইরাস আক্রান্তের সংখ্যায় ভারত এখন দ্বিতীয়। যদিও টোটাল ডেথ-এ ব্রাজিল দুই নম্বরে। ভারতে মোট আক্রান্ত ১ কোটি ৪৩ লাখের মত। মৃত ১ লাখ ৭৪ হাজার ৩শ ৩৫। দ্বিতীয় ধাক্কা সামলাতে মুম্বই, দিল্লি, কলকাতা, ব্যাঙ্গালোরের মত শহরের ফাইভস্টার হোটেলের অনেকগুলোকেই 'করোনা চিকিৎসা কেন্দ্র' হিসাবে ব্যবহার করার নির্দেশ দিয়েছে সরকার। দিল্লির কেজরিওয়াল সরকার হাসপাতালের আশে-পাশের সকল বিলাসবহুল হোটেলকে দ্রুত হাসপাতালে রূপান্তর করার আদেশ দিয়েছে এবং হোটেলগুলো সেইমত ব্যবস্থাও নিয়েছে। এই সংখ্যা সারা ভারতে ৪০টার উপরে। এ ছাড়া নতুন নতুন চিকিৎসাকেন্দ্র খুলছে সব বড় বড় শহরে। পয়সার উল্টো পিঠ- বাংলাদেশে দ্বিতীয় ধাক্কা সামলাতে বন্ধ হয়ে যাওয়া করোনা হাসপাতালগুলোকে ফের খোলা এবং চিকিৎসা দেবার নির্দেশ দিয়েছে স্বাস্থ্য অধিদপ্তর। শেষ খবরঃ একটিও নতুন চিকিৎসাকেন্ত্র পুরোপুরি রেডি হয়নি। লজিস্টিক কোনো কিছুই প্রস্তুত নেই। কয়েকটি হাসপাতালে বেড এবং আইসিইউ বাড়ানোর খবর প্রচার হলেও বাস্তবে নেই। মন্তব্যঃ মন্তব্য নেই।
তথ্য মানুষকে যান্ত্রিক করে। তথ্যজ্ঞানসমৃদ্ধ মানুষ পলকেই বুঝে ফেলত এটা ভাস্কর্য, কিন্তু শিশুটির মস্তিষ্কে এই তথ্যটি নেই বলে তার তাৎক্ষণিক প্রতিক্রিয়া- 'টু হেল্প'! এবং শিশুদের এই ত্ৎক্ষণিক প্রতিক্রিয়া অবশ্যই ইতিবাচক। অথচ আমাদের বদ্ধমূল ধারণা-'বাচ্চা মানুষ, ভেঙে ফেলবে!'
আমরা মৃত্যুর অধিকার পেয়েছি বলেই আমরা কমিউনিস্ট। প্রতিটি মৃত্যু আমাদের দ্বিগুণ শক্তিশালী করে।
দশগুণ ভাড়া দিয়ে প্রাণের ঝুঁকি নিয়ে মানুষ হুড়োহুড়ি করে বাড়ি ফিরছে। নির্মম সত্য-লকডাউন, খাব কী? যদিও এখন অব্দি কোনো মন্ত্রী বলেননি-'ভাত নেই তো বার্গার খায় না কেন?'
অস্তাচলের মরা ঈশ্বর তার কাছে কোনো নালিশ নেই- অনাত্মিয় রোদে পুড়তে পুড়তে বলেছিল ক্ষ্যাপাটে বাউল। নালিশ তো ছিলোই, এখনও আছে; অস্তাচলের মরা ঈশ্বর তোমার কাছে নালিশ আছে- গরম ধোঁয়া ওঠা ভাতের কসম তোমার কাছে নালিশ আছে! আমার একটি বৃক্ষ চাই পত্র-পল্লব পুষ্প চাই পরাগায়নের ফল চাই- এবং গন্ধমরূপে ভক্ষণ করে তোমার সৃষ্টির ধ্বংস চাই.... তুমি মন পোড়ানো ব্যথা বোঝ না তোমার ভূবনে মনঅসুখের ওষুধ নাই! অস্তাচলের মরা ঈশ্বর আমার কাছে তোমার কোনো নালিশ নাই। ...............................
উপমহাদেশের প্রখ্যাত নাট্যশিল্পী সফদার হাশমির জন্মদিন আজ। তাঁর রচিত 'হল্লাবোল' পথ নাটকটি ভারতীয় শাসকদের এতটাই গায়ে জ্বালা ধরিয়েছিল যে তাঁকে নির্মমভাবে হত্যা করতে হলো! ১৯৮৯ সালের ১ জানুয়ারি গুণ্ডাবাহিনী ও পুলিশের হাতে খুন হন এই মহান মার্কসবাদী নাট্যকার, অভিনেতা, লেখক, রাজনীতিক। এই বর্বরোচিত হত্যাকাণ্ডটি সংঘটিত হয়েছিল গাজিয়াবাদের শাহিবাবাদ শিল্পাঞ্চলে "হল্লাবোল" নাটকের একাদশ প্রদর্শনী চলাকালে। গুরুতর জখম নিয়ে তিনি ২ জানুয়ারি মৃত্যুবরণ করেন। তিনি একেবারে শেষ সময় পর্যন্ত ভারতীয় জন নাট্য মঞ্চ বা জনমের আহবায়ক ছিলেন। সবচেয়ে অভিভূত হওয়ার দৃশ্য ছিল সারা ভারতজুড়ে সফদার হাশমির মৃত্যুর প্রতিবাদ। সারা ভারতের শিল্পী সাহিত্যিকেরা ফুঁসে উঠেছিল। টানা বিক্ষোভে উত্তাল হয়েছিল ভারত। রেড স্যালুট কমরেড হাশমি। জন্মদিনে সেই পুরোনো কথাটা- তোমার মৃত্যু নাই।
২০০৮ সালের এই দিনেই ভারতের মৃত্যুঞ্জয়ী কমিউনিস্ট নেত্রী অনুরাধা গান্ধীর মৃত্যু ঘটে। তিনি ফেলসিফেরাম ম্যালেরিয়ায় আক্রান্ত হয়ে মুম্বাইয়ের একটি হাসপাতালে মৃত্যুবরণ করেন। বিহার ঝাড়খন্ডের গেরিলা অঞ্চলের কিছু পার্টি কাজ সেরে ফিরে আসার পর জ্বরে আক্রান্ত হন। উচ্চমাত্রার জ্বর থাকার পরও গোপন জীবনের জটিলতার কারণে উপযুক্ত চিকিৎসা নিতে পারেননি। স্থানীয় প্যাথলজিস্টের ভুল রক্ত পরীক্ষার ফলাফলের কারণে ভুল চিকিৎসা হয়। তখন যদিও তাঁকে দ্রুতই মুস্বাইয়ের একটি হাসপাতালে ভর্তির ব্যবস্থা করা হয়েছিল, কিন্তু একেবারেই শেষ সময়। * কমরেড অনুরাধার মৃত্যুতে ভারতের বিপ্লব একজন আদর্শস্থানীয় কমিউনিস্ট নেতা ও মেধাবী বিপ্লবী বুদ্ধিজীবীকে হারালো। ভারতীয় শ্রমিক শ্রেণি হারালো তাদের সবচেয়ে সক্ষম শীর্ষ নারী নেতৃত্বকে, যিনি কঠোর পরিশ্রম, গভীর মতাদর্শগত ও রাজনৈতিক অধ্যয়ন এবং বিপ্লবী দৃঢ়তার মধ্যদিয়ে সিপিআই(মাওবাদী)’র কেন্দ্রীয় কমিটির সদস্যের পর্যায়ে উঠে এসেছিলেন। মৃত্যুঞ্জয়ী অনুরাধাকে লাল সেলাম।
ব্রেকিং নিউজ- বেগম খালেদা করোনা পজেটিভ! পরিবারের কেউ জানে না! জানে স্বাস্থ্য অধিদপ্তর!
করোনায় প্রাণ হারালেন মিতা হক। মৃত্যু অনিবার্য। অকালমৃত্যু অনিবার্য হলেও মূঢ় বেদনার। এবার শুরু হবে চাপান-উতোর। রবীন্দ্রশ্লেষান্বেষীরা এবার চাপা উল্লস করবেন। তাঁর রাজনৈতিক পক্ষপাতিত্ব নিয়ে গিবত গাইবেন। তারা ভুলে যাবেন মৃত্যু কাউকে নিষ্কৃতি দেয় না। দেবে না। তাঁর কাকা লেখক, কলামিস্ট, সাংস্কৃতজন ওয়াহিদুল হকের মৃত্যু নিয়েও কারও কারও উল্লাস ছিল, যদিও তিন কখনই দলীয় রাজনীতি করেননি ন্যাপ থেকে নির্লিপ্ত হওয়ার পর। ন্যাপ করাকালিন ৬৯ সালের ভয়াল উপকূলীয় ঘূর্ণীদুর্গত অঞ্চলে ত্রাণের কাজে ঝাঁপিয়েছিলেন। মিতা হক ওয়াহিদুল হকের কন্যাসম। তাঁর আদর্শে ছিলেন দীপ্যমান। সজ্জন। নির্বিবাদী। দীর্ঘদিন কিডনী রোগে ভুগেছেন। তেমন গাইতেন না। তার পরও রবীন্দ্রসংগীতের একজন গুনিজন হারিয়ে গেল। আমি যখন 'ভোরের কাগজ'-এ নিয়মিত কলাম লিখি, সে সময় ওয়াহিদুল হক বিখ্যাত কলামিস্ট। অনেকেই তাঁকে জিজ্ঞেস করত- 'একই কাগজে মনজুরুল হক যে লেখেন, সে আপনার কেউ হন, একই 'হক'? ওয়াহিদুল হক অকপটে বলতেন- 'হ্যাঁ, আমার ছেলে'! সেটা জেনে একদিন মিতা ডেকেছিলেন- দাদা! আর কখনও দেখা হয়নি। কথা হয়নি। ওই ডাকটাই রয়ে রয়ে বেজেছে- দাদা! "তোমার অসীমে প্রাণমন লয়ে যত দূরে আমি ধাই কোথাও দুঃখ, কোথাও মৃত্যু, কোথা বিচ্ছেদ নাই..."
একাত্তরে মুক্তিযুদ্ধ শুরু হলে খুলনার হিন্দু অধ্যুষিত অঞ্চলগুলোর মধ্যে সবচেয়ে প্রথম এবং বড় ধরণের ডিজাস্টার ঘটে এই টুটপাড়া, জোড়াকল বাজার আর দোলখোলা-বসুপাড়া এলাকাগুলোতে। যেহেতু করের বাজার পুলিশ ফাঁড়ির জায়গাও বিমল করদের, তাই প্রথম চোটে এরা বেঁচে যায়। ফাঁড়ির পুলিশ যারা জানত তারা বাঁচিয়ে রাখে, কিন্তু একটা সময় এমন আসে যে বিমলরা আর ভরসা পায় না। ওদের এক জ্ঞাতি ভাইকে ধরে নিয়ে শিপইয়ার্ডের নারিকেল বাগানে মেরে রাখে। এর পর পরই বিমল কর দেশ ছাড়ার সিদ্ধান্ত নিয়ে নেয়। * খবরটা ছড়িয়ে পড়লে দলে দলে লোকজন বাড়িতে এসে অভয় দেয়। অন্যদিকে সুযোগসন্ধানীরা এই সুযোগে বিমল করকে দেশছাড়া করার জন্য চাপ বাড়াতে থাকে। তারপর আসে সেই দিন…..। কোনো রেজিস্ট্রি না, টাকা-পয়সা না, বিমল তার বাড়ি, জমি, বাগান নিয়ে যে বিশাল অঞ্চলজুড়ে সম্পত্তি, সব দান করে দেয়! পাঁচ কাঠা, তিন কাঠা, আড়াই কাঠা করে ভাগ করে দেয় পরিচিত বন্দু-বান্ধব, ক্লাসমেট আর পাড়ার লোকজনকে। সেই কৃতজ্ঞতায় হোক বা সত্যিই মমত্বে হোক বিমলরা দেশ ছাড়ার সময় পুরো টুটপাড়ার লোকজন ভেঙে পড়ে! বিলাপ করতে থাকে সিন্দুরে বুড়ি….’অ বিমল, আমি না থাকলি এগে ঘরে ঘরে বিয়ান বেলা ফুল ছিটোবেনে কিডা, বিমল?’ বিমল মুখ ঘুরিয়ে নেয়….। হাউমাউ করে কেঁদে ওঠে পাড়ার বউ-ঝিরা…। ঘরের দেওয়াল, জবা, হাস্নাহেনা আর ঘন টকটকে লাল কলাবতী ফুলের গাছগুলোতে হাত বুলোয় বুড়ি…. * তারপর শত শত লোকজনের ভিড় ঠেলে নাক বের করা একটা কাঠবডি ডজ বাসে উঠে বসে সিন্দুরে বুড়ি। বিমল কররা দেশ ছাড়ে। যশোর হয়ে বেনাপোল পর্যন্ত যায় পাড়ার অনেকে। যারা বন্ধু তারা তো যাই-ই, বন্ধুদের ভাগনেরাও যায়। পাসপোর্ট নেই। লাগেও না। আগস্টের এক দুপুর নাগাদ ভ্যাপসা গরম আর ঝিরঝিরে বৃষ্টির মধ্যে বিমলদের বাসটা বেনাপোল পৌঁছে। সারাটা পথ কাঁদতে থাকে সিন্দুরে বুড়ি….। বিশাল কয়েকটা শিরিষ গাছের দঙ্গল পার হতেই বিমল মাকে জড়িয়ে ধরে! * -‘ও মা, দেশ আর নেই মা! আমরা এখন বনগাঁ সীমানায় চলে আসছি মা!’ ডুকরে কেঁদে ওঠে বুড়ি…..চিরাচরিত দৃশ্য। তাই বর্ডারের লোকজনের তেমন কোনো প্রতিক্রিয়া হয় না। কেবল খুলনা থেকে আসা কয়েকটি ছেলে ঘুরে বাড়ি ফেরার সময় তাদের পা যেন কিসে আটকে যেতে চায়! বিমল কর, সিন্দুরে বুড়ি আর পরিবারের বাকি সবাইকে নিয়ে নাক বের করা কাঠ বডি ডজ বাসটা ছোট হতে হতে এক সময় বিন্দুর মত মিলিয়ে যায়….। বিমল করের চ্যাপ্টার ক্লোজড। ```````````````````````````````````````````````````````````````````````````` বইঃ কাঁটাতারের এপার ওপার লেখকঃ মনজুরুল হক প্রকাশকঃ অনুপ্রাণন প্রকাশন মুদ্রিত মূল্যঃ ৩১৫ টাকা গ্রন্থমেলায় ৪৮৪-৪৮৫ নম্বর স্টলে ২৫% কমিশনে `````````````````````````````````````````````````````````````````` বইমেলা শেষ হচ্ছে আগামীকাল। এখন সরাসরি লেখকের কাছে পাওয়া যাবে। শিপিংসহ ২৭৫ টাকা (২৩৫+৪০) বিকাশ করলে সরাসরি পৌঁছে যাবে। 
করোনা নিয়ে এবার খুব ভয় পাচ্ছি! মনটা হালকা করতে চাইলাম। হয় না। ফেসবুক বলল-রিমেম্বার ম্যান! রিকল দ্য গ্রেট "দীপ জ্বেলে যাই"...রকিং চেয়ারটা দুলছে....বাইরে ধোঁয়াটে ধূসর ক্যানভাস....হেমন্তর কণ্ঠ বুকটা এফোঁড়-ওফোঁড় করে দেয়....এই রাত তোমার আমার... শুধু দুজনার... . আজ ৬ এপ্রিল সুচিত্রা সেন-এর জন্মদিন। তাঁকে শুভেচ্ছা জানানোর জন্য হাজার শব্দ লিখেও তো সেই ঘাড় ঘুরিয়ে বাঁকা ঠোটেঁর স্মিত হাসির রহস্যভেদ করা যাবে না! তাহলে আর কথা খরচ করার কী দরকার? শুভ জন্মদিন রমা!
"বইমেলায় বেড়াতে যাওয়া যাবে না, বই কিনতে যেতে হবে। এসব কঠোরভাবে নিয়ন্ত্রণ করা হবেঃ" - জনপ্রশাসন প্রতিমন্ত্রী স্যার গো, বই না কিনলে কী মাইর দেবেন? তাইলে তো লেখক হিসাবে মাইর খাওয়া ক্রেতার গালাগালির আওতায় পড়ে গেলাম! 