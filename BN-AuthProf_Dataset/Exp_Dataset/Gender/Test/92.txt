স্টুডেন্টস কাউন্সিল নির্বাচন ২০১৮ শিশু সরকারি প্রাথমিক বিদ্যালয়
প্রাণিসম্পদ সেবা সপ্তাহ ২০১৮ চলছে। ডাঃ হেদায়েতুল্লাহ স্যারের আন্তরিক চেষ্টায় উপজেলা প্রাণিসম্পদ দপ্তর, মৌলভীবাজার এর আয়োজনে ২৫ জানুয়ারি,২০১৮ মৌলভীবাজার জেলা ডেইরী ফার্মারস এসোসিয়েশন এর সৌজন্যে স্কুল ফিডিং কর্মসূচিতে শিশু সরকারি প্রাথমিক বিদ্যালয়ে উপস্থিত সকল শিশুকে এক প্যাকেট করে দুধ বিতরণ করা হয়। উপস্থিত মায়েরাও পান এক প্যাকেট করে দুধ। এ ধরনের সুন্দর আয়োজনের সাথে সংশ্লিষ্ট সকলকে ধন্যবাদ জানাচ্ছি।
মৌলভীবাজার জেলা তথ্য অফিসের আয়োজনে শিশু সরকারি প্রাথমিক বিদ্যালয়ে ২৫ জানুয়ারি,২০১৮  মহিলা সমাবেশের আয়োজন করা হয়। সমাবেশে মাননীয় প্রধান মন্ত্রীর দশটি বিশেষ উদ্যোগ, নারীর ক্ষমতায়ন বিষয়ে বক্তব্য উপস্থাপন করেন অনুষ্ঠানের প্রধান অতিথি জেলা প্রাথমিক শিক্ষা অফিসার জনাব মো:বায়েজীদ খান , বিশেষ অতিথি জেলা শিশু বিষয়ক কর্মকর্তা জনাব জসীম উদ্দীন। অনুষ্ঠানে সভাপতিত্ব করেন জেলা তথ্য অফিসার মহোদয়।
উন্নয়ন মেলা-২০১৮ তে ৩য় স্থান অধিকার করায় জেলা প্রাথমিক শিক্ষা পরিবারের সংশ্লিষ্ট  সকল কর্মকর্তা এবং সকল শিক্ষককে অনেক শুভেচ্ছা ও অভিনন্দন। কৃতজ্ঞতা প্রকাশ করছি শ্রদ্ধেয় কর্মকর্তাদের কাছে যারা সুষ্ঠু দিকনির্দেশনা দিয়েছেন স্টল সাজসজ্জা এবং উপস্থাপনায়, এবং শিক্ষকদের কাছে যারা এ স্টল সজ্জা ও ব্যাবস্থাপনার জন্য এ ক'দিন অক্লান্ত পরিশ্রম করেছেন।
বই উৎসব-২০১৮ শিশু সরকারি প্রাথমিক বিদ্যালয় উৎসবের শুভ উদ্বোধন করেন প্রধান অতিথি জনাব মো: তোফায়েল ইসলাম,জেলা প্রশাসক, মৌলভীবাজার, বিশেষ অতিথি হিসেবে উপস্থিত ছিলেন ডিপিইও জনাব বায়েজীদ খান,এডিপিইও জনাব কিশলয় চক্রবর্তী,এডিপিইও জনাব মো: মারুফ আহমদ চৌধুরী,ইউইও জনাব শরীফ মো: নেয়ামত উল্লাহ এবং অন্যান্য কর্মকর্তাবৃন্দ।
খুব ভালো লাগছে আজ।পিইসিই তে শিশু সপ্রাবি এর ৭৯ জন শিক্ষার্থীর মধ্যে ১৯ জন A+, ১৭ জন A পেয়েছে!পাশের হার ৯১%। নিয়মিত পাঠদানের বাইরেও স্কুলের সময়সূচীর আগে ৫ম শ্রেণির জন্য বিশেষ ক্লাস,পুজোর ছুটিতেও বিশেষ ক্লাস নেওয়ার কষ্টটুকু আজ সফল হলো।সরকারি উচ্চ বিদ্যালয় এবং আলী আমজাদ সরকারি বালিকা উচ্চ বিদ্যালয়ে ২০ জন শিক্ষার্থী ভর্তিপরীক্ষায় উত্তীর্ণ হয়েছে।সকল শিক্ষার্থী,শিক্ষক ও অভিভাবকদের অভিনন্দন।  শিক্ষার্থীদের জন্য শুভকামনা রইল।
বাবা তোমার সারাজীবন ধরে একটু একটু করে সংগ্রহ করা অতি শখের জিনিসগুলো হয়তো এখন কারোরই স্বার্থসিদ্ধি করতে পারেনা।কিন্তু তুমি যাদের শ্রদ্ধার,ভালোবাসার,তারা হয়তোবা তোমার এই হাতের ছোয়াগুলোর এখনও কদর করে।তাই, প্রয়াণ দিবসে তোমার  শখের বিশাল সংগ্রহশালা  এই সামাজিক যোগাযোগ মাধ্যমে মেলে ধরার চেষ্টা করলাম।এক জীবনে কি করে যে এত কিছু করলে! ওপারে ভালো থেকো বাবা।
শিক্ষকতা জীবনের একটি চরম সত্যি, প্রতি বছরই এক ঝাঁক প্রিয়মুখ প্রতিষ্ঠানের আঙিনা ছেড়ে চলে যায়। শিশু সরকারি প্রাথমিক বিদ্যালয়ের ২০১৭ সালের পিইসিই পরীক্ষার্থীদের স্কুল ছেড়ে যাবার সময়কে আনন্দঘন করে তুলতে ক্ষুদ্র আয়োজন।
আর্ন্তজাতিক সাক্ষরতা দিবস ২০১৭ উপলক্ষে র‍্যালীতে শিশু সপ্রাবি এর শিশুরা
এ কেমন নিষ্ঠুরতা!বিদ্যালয়ে সকলের সম্মিলিত প্রয়াসে লাগানো গাছগুলো শিক্ষক, অভিভাবক সকলের যত্ন পেয়ে বড় হচ্ছিল।কৃষ্ণচূড়া আর ক্রিসমাস ট্রি রক্ষার জন্য অভিভাবক ফারুক আহমদ এবং কাইয়ুম আহমদ খুব যত্ন সহকারে বাঁশ দিয়ে বেষ্টনীও দিয়েছিলেন।কিন্তু আজ তিনদিন ধরে স্কুলে গিয়ে দেখতে পাই প্রতিদিনই একটা করে গাছ উপড়ানো।কারা যে এমন করছে কিছুই বুঝতে পারছি না। আজ স্কুলে গিয়ে দেখি একটি কৃষ্ণচূড়া ও একটি রেইন্ট্রি গাছ গোড়ায় ভাঙ্গা।খুব মন খারাপ হলো।সবাই দোয়া করবেন কাল গিয়ে যেন আমাদের স্কুলের বাকি গাছগুলো অক্ষত অবস্থায় পাই।