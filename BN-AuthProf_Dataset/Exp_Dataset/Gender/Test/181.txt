তোমাকে আমি তোমার মতো করে চাই, হিমঝুরি যেরূপে ফোটে অমার পূর্ণতায়...
★ আরও কিছুদিন এ দুনিয়ায় হীনপ্রাণদের সুরাসুরে থাকতে চাই হয়ে পার্পল-সংশয়; ভাল না বাসো তবু তোমার নৌনৈঃশব্দ্য হোক আমার পাতাল-আশ্রয়।
যিনি বা যে গোষ্ঠী পুরষ্কার/সম্মাননা দিচ্ছেন এবং যিনি সেই পুরষ্কার/সম্মাননা নিচ্ছেন--- উভয়ের রাজনৈতিক, সামাজিক, নৈতিক ব্যাকগ্রাউন্ড সম্পর্কে উভয়েরই পূর্ণ ধারণা.... ওয়াকিবহাল থাকা উচিত। * পরে বলবেনঃ "ওরা যে জামাত-ঘেঁষা, শেয়ার বাজার লুঠকারীর আস্তিনের খুচরা পয়সা কিংবা রেসিস্ট কর্পোরেট--- এইসব ভিতরের গুমরব তো জানা ছিল না!!" এইসব ব'লে আজ আর পার পাবেন না! * খোঁজখবর নেবার এখন অনেক উপায়/মাধ্যম আছে, প্রয়োজনও আছে--- * সো, সৎ থাকুন..... উভয়ের এন্ড থেকেই।
"ও, মানে আপনি, তাহলে বোধহয় ভালই লেখেন ?" আর কে একজন, শুনেছি, তারা নাকি অপরবাংলা; মানে তিনিও পড়েননি, তিনিও আপনার ব্যাপারে কিঞ্চিৎ শুধালেন, "আপনি নাকি ভাল লেখেন ?" ★ মোরাল অফ দ্য স্টোরিঃ শোনা কথায় অতোটা কান দিবেন না, মশায় । ★ ★ [ এসময়ে অনেকের কাব্যসমগ্র/ শ্রেষ্ঠ কবিতা/ নির্বাচিত কবিতা/ কাব্যসংগ্রহ পড়তে-পড়তে এমনটা অস্বস্তি হলো !]
এত বছর ধরে লেখালেখি করছেন আপনি, তদুপরি, এতগুলো কাব্যগ্রন্থও প্রকাশিত হয়ে গেছে আপনার... * অথচ আপনার কবিতার, কাব্যভাষা-শৈলী-ফর্মের কোন পৃথক আইডেন্টিটি আজ অব্দি দাঁড়াল না, ওহে কাব্যগুণাকর ? কবি হিসাবে আজতক আপনার কোন স্বকীয় সিগনেচার বা কাব্যস্বরও বাংলা কবিতায় প্রতিষ্ঠা পেলো না.....!!! লেখায় কেবলি পুনরাবৃত্তি আর ছোঁয়াচে রোগ, আর বৃথা হম্বিতম্বি--- যাঃ, তাহলে কী হবে গা? * অনেক হলো মশায়, এবার নাহয় শিশু-কিশোরসাহিত্যে মন দিন; ঐদিকটায় মাঠ একদম ফাঁকা--- গোল দিতে সুবিধে হবে আপনার/আপনাদের। ★ জয় মা তারা। শুভ দীপাবলি।
বাংলা সাহিত্যের প্রথম নদীকেন্দ্রিক উপন্যাস সম্ভবত কাজী আবদুল ওদুদের 'নদীবক্ষে'(১৯১৯)। ১৯৩৫-এ লেখা হল প্রমথনাথ বিশীর 'পদ্মা' এবং সরোজ কুমার রায় চৌধুরীর 'ময়ূরাক্ষী'। পরের বছরেই প্রকাশিত হল মানিকের 'পদ্মানদীর মাঝি'। এই উপন্যাস বেরোনোর পর বাংলা সাহিত্যে নদীকেন্দ্রিক উপন্যাসের জোয়ার এসে গেল। ★ উল্লেখযোগ্য কিছু নদীকেন্দ্রিক উপন্যাসঃ কোপবতী ( প্রমথনাথ বিশী), পদ্মা প্রমত্তা নদী (সুবোধ বসু), কালিন্দী (তারাশঙ্কর), উপনিবেশ ও মহানন্দা ( নারায়ণ গঙ্গোপাধ্যায়), চরকাশেম (অমরেন্দ্র ঘোষ), ইছামতী (বিভূতিভূষণ), রাইকমল, রাধা (তারাশংকর বন্দ্যোপাধ্যায়ে), জলজঙ্গল (মনোজ বসু), মাঝি (দীপেন্দ্রনাথ), তিতাস একটি নদীর নাম (অদ্বৈত মল্লবর্মণ), গঙ্গা (সমরেশ বসু), গড় শ্রীখণ্ড (অমিয়ভূষণ), ইলিশমারির চর (আবদুল জব্বার), ধলেশ্বরী (প্রবোধবন্ধু অধিকারী), মাটি আর নেই ও সসাগরা (প্রফুল্ল রায়), তৃণভূমি (মুস্তাফা সিরাজ), ঈশ্বর পাটনী ( চিত্ত সিংহ), গহীন গাঙ (সাধন চট্টোপাধ্যায়), ঝিনুকের পেটে মুক্তো (বোধিসত্ত্ব মৈত্রেয়), ময়না নদী (সুধীররঞ্জন গুহ), মৎস্যগন্ধা (বলরাম রায়), ইছরী গোয়াই (অরুণকুমার চট্টোপাধ্যায়), ধলেশ্বরী নদী তীরে (তারাপদ রায়), আঠারো ভাটির দেশে (উৎপলেন্দু মণ্ডল), নুনবাড়ি ( অনিল ঘড়াই), গঙ্গা একটি নদীর নাম (শ্যামল গঙ্গোপাধ্যায়), অন্ধ নদীর উপাখ্যান, নদী তরঙ্গের আয়না (শচীন দাস), গঙ্গা প্রবাহিণী (গুণময় মান্না), ধনপতির চর (অমর মিত্র), প্রিয় ইছামতী (বিভাস রায়চৌধুরী), মহানদী (অনিতা অগ্নিহোত্রী), ইছাই নদীর পালা (সাত্যকি হালদার), বরাক উপত্যকার ইমাদ উদ্দিন বুলবুলের "সুরমা নদীর চোখে জল"। ★ বাংলাদেশে লেখা হয়েছেঃ চর ভাঙা চর (আফসার উদ্দিন আহমেদ), নদী ও নারী ( হুমায়ূন কবীর), কাশবনের কন্যা (সামসুদ্দীন আবুল কালাম), কর্ণফুলী (আলাউদ্দিন আল আজাদ), সারেং বউ (শহীদুল্লা কায়সার), নদীর নাম তিস্তা (শামসুল হক), জলাঙ্গী (শওকত ওসমান), পদ্মা মেঘনা যমুনা (আবু জাফর সামসুদ্দিন), বুড়ো জেলের ঘরে ফেরা ও পোকামাকড়ের ঘরবসতি (সেলিনা হোসেন), জলরাক্ষস (আবুবকর সিদ্দিক), পদ্মার পলিদ্বীপ ( আবু ইসহাক), সমুদ্রচর ও বিদ্রোহীরা ( বিপ্রদাস বড়ুয়া), অগ্নিবালক (সেজান মাহমুদ), জলপুত্র (হরিশংকর জলদাস) প্রভৃতি। ★ এর সঙ্গে যোগ করা যেতে পারে সুনীলের জলজঙ্গলের কাব্য, রণবীর পুরকায়স্থের সুরমা গাঙর পানি, সমর দেবের লোহিত পারের উপকথা, দেবেশ রায়ের তিস্তা পারের বৃত্তান্ত, তিস্তা পুরাণ, ওয়ালিউল্লার কাঁদো নদী কাঁদো। ★ তালিকাটি অবশ্যই অসম্পূর্ণ। তা ছাড়া কিছু উপন্যাস আছে যেগুলোকে যথার্থ নদীকেন্দ্রিক উপন্যাস বলা যায় কি না এনিয়ে প্রশ্ন উঠতেই পারে। আমাদের আলোচনা এপর্যন্ত। তালিকাটি আপনারা সম্পূর্ণ করুন। তালিকা পূর্ণাঙ্গ হোক আপনাদের ইনপুটে। ★
"লিটল ম্যাগাজিন ফুটপাতের জিনিস, ফুটপাতেই মানায়। এসি কামরায় ঢুকলেই তার গায়ে মেদ জমে। তখন সে আর লিটল থাকে না।" ★ ★
মফঃস্বলেই যখন এমন দিগম্বরপ্রায় গরম, মহামান্য ঢাকায় না জানি কী হেনস্থা!! * ওগো অন্যের বউ, কমনিষ্ঠ সমাজতান্ত্রিক মুভমেন্ট, এই ধরাধামে, গীতবিতানের 'প্রেমপর্যায়ে'র গান শুনিয়ে আমায় আর আবডালে ডেকো না, আমি বরং টারজানের 'আ আ আ' রব তুলে সেমিক্লাসিক্যাল সামাগান গাইতে-গাইতে নাগাসাধু হয়ে হিমালয়ে অগস্ত্যযাত্রা করিবো... * কামে-চিত্তে 'রতিমতি ঊর্ধ্বগতি'র আর খায়েশ দেখায়ও না মোরে, ওগো এলিট হামনাবা; ওগো রাধে, তিব্বতে আমি যাবই; পারলে তুমিও ভিসা রেডি করো...
শঙ্খ ঘোষ আমার প্রিয় কবিদের একজন। তাঁর অন্যধারার কবিতার পাশাপাশি পলিটিক্যাল কবিতাগুলিও একসময় বেশ পছন্দের ছিল আমার আমাদের। কিন্তু এইসময়ে এসে, তাঁর সেসব রাজনীতি-ঘেঁষা কবিতাগুলি কেন জানি আর টানছে না, ঠিক আশ্রয় মিলছে না আমাদের প্রতিধ্বনির ! * ভাবছি, এই অপারগতা বা রসাস্বাদনের অদক্ষতা/অসহিষ্ণুতা কেবল আমারই? নাকি বয়স বাড়ছে বলে (আমার) গহনের আগুন নেতিয়ে পড়ল?? * মর্মান্তিক!!
অত্যন্ত বদরাগী বড়ভাইয়ের (যার কাছে আপনি আশ্রিতও বটে !) পাত্রী দেখা শেষে কানাঘুষোয় শুনলেন, পাত্রী উঁনাকে নয়, আপনাকেই পছন্দ করেছে... * আপনার পরবর্তী প্রজন্ম যখন সমঝদার পাঠক হিসাবে আপনাকে মূল্যায়ন করেন... মুহুর্মুহু আশঙ্কা হয় রোমাঞ্চ হয় অস্বস্তিও হয়, অচেনা দূরের যাত্রায় মানিব্যাগ হারিয়ে ফেলবার মতন ! * তবু কবিতার কাছেই আমি বারবার অস্বীকৃত হতে চেয়েছি, আত্মাবিষ্কারের অসহায়ত্বে; "কেবল ভালবাসাই তোমাকে পিছন ফিরে তাকাতে বলেছে..." ★ ★ সুপ্রিয়
