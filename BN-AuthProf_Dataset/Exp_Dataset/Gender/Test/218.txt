বিল বা মেলিন্ডা কেউ একজন বিসিএস ক্যাডার হইলে এ বিয়ে ভাঙতো না...মাইরি...
এক বেলা ইফতার খাইয়ে, বিশাল লাইন ধরিয়ে অল্প অল্প যাকাত দিয়ে লাভ নেই। বরং টাকাগুলো এক সাথে করে টার্গেট করে এক বা দুইজন নিম্নবিত্ত বেকার কাউকে স্বাবলম্বী করুন। ওই এক বেলা অথবা এতিম বা দুস্থদের মাঝে ঈদ উপহার বা খাদ্য সামগ্রী তুলে দিয়ে ছবি তোলা আপাত সওয়াবের কাজ মনে করা হয়৷ আসলে এটা ধনিক শ্রেণির সামাজিক নিয়ন্ত্রণ ও ক্ষমতা চর্চাকে চিরায়ত করার এক মোক্ষম অস্ত্র... ধর্মীয় আচারকে অস্ত্র বানানো বরং পাপ...
উক্তির ব্যবহার: যে সমস্যাটি হয় গণমাধ্যমে .... ১. রহিমা বলেন, 'আমি ঘরে গিয়া দেহি, কুলসুম মাডিত পইড়া আছে।' ২. রহিমা বলেন, 'আমি ঘরে গিয়ে দেখি, কুলসুম মাটিতে পড়ে আছে।' উপরের দুই বাক্যে অর্থগত কোনো পার্থক্য নেই। তবে আছে ভাষাগত পার্থক্য। দ্বিতীয় বাক্য দেখে বোঝা যায়, প্রত্যন্ত অঞ্চলের কোনো রহিমা এভাবে 'শুদ্ধ' ভাষায় কথা বলার কথা না। সংবাদে প্রত্যক্ষ উক্তি ব্যবহারের নিয়ম হচ্ছে, ব্যক্তি যে ভাষায় বা ঢঙে কথা বলেন, হুবহু সেভাবেই লেখা। অনেক সময় দেখা যায়, সংবাদকর্মীরা বক্তব্য নেন এবং নিজের মতো করে তা প্রত্যক্ষ উদ্ধৃতিতে লিখে যান। যেমন উপরের 'রহিমা'র উদাহরণটি। অর্থ তো ঠিক আছে ভাষাগত পার্থক্যে কি সমস্যা? সমস্যা একটাই, যখন কোন সংবাদকর্মী নিজের মতো করে আরেকজনের বক্তব্যকে প্রত্যক্ষ উক্তিতে লেখেন, তখন সেখানে নিজের আরোপিত কিছু তথ্য বা ভাষার প্রবেশ ঘটে বা ঘটতে পারে, যা সংবাদের বস্তুনিষ্ঠ ভাবকে ক্ষুণ্ন করে বা করতে পারে। এতে সংবাদটির উপর তথ্যগত ও ভাষাগত গত দিক থেকে সংবাদকর্মীর এক ধরনের নিয়ন্ত্রণ প্রতিষ্ঠিত হয়, যা 'ফেয়ারনেস'কেও ক্ষুণ্ন করে। তাই, সংবাদ শুধু 'নিউট্রাল' হওয়া যথেষ্ট নয়, হতে হয় 'ফেয়ার'ও। প্রতিদিন গণমাধ্যমে এমন অনেক সংবাদে প্রত্যক্ষ উক্তি ব্যবহৃত হয়, যা বক্তার বক্তব্যের সারাংশ নিয়ে সংবাদকর্মী তৈরি করেন যা ওইভাবে আদৌ বক্তা বলেননি। অনেক আলোচিত রিপোর্টেও এ সমস্যটা দেখা যায়৷ লেখা বড় হয়ে যাবে তাই আর ওই উদাহরণগুলো টানছি না৷ মোদ্দা কথা, হুবহু উক্তি বক্তব্য প্রদানকারী যে ভাষায় দিয়েছেন, ঠিক সেই ভাষায় সেভাবেই লিখতে হবে। আর তা সম্ভব না হলে পরোক্ষ উক্তি ব্যবহার করতে হবে। তবে, সে ক্ষেত্রেও থাকতে হবে সতর্ক, যাতে বক্তার বক্তব্য ভিন্ন অর্থে প্রবাহিত না হয়৷ আসলে, রেকর্ড না থাকলে হুবহু লেখা কঠিন। সত্য। শতভাগ হুবহু করা যায় না। তবু, শতভাগ না হলেও সর্বোচ্চ চেষ্টার প্রতিফলন থাকবে। যেমনটা সত্য, একটি সংবাদকে শতভাগ বস্তুনিষ্ঠ করা যায় না, কিন্তু থাকতে হয় সর্বোচ্চ চেষ্টার প্রতিফলন। এটি অন্য আলোচনা। অনেক সময় আঞ্চলিক ভাষা সবার বোধগম্য হয় না। তখন পরোক্ষ উক্তি ব্যবহার করা শ্রেয়৷ একান্তই ওই ভাষা ব্যবহার করতে হলে ব্র্যাকেটে বোধগম্য প্রমিত ভাষায় ভাষান্তর করতে হবে। সমস্যাটি হয়, ইংরেজিতে। এখানে প্রত্যক্ষ উক্তি ব্যবহৃত হয় বটে কিন্তু বক্তা তো আর ইংরেজি বলেননি। বলেছেন বাংলায়৷ তাহলে, সংবাদকে নিজের নিয়ন্ত্রণ থেকে মুক্ত রাখার স্বার্থে পরোক্ষ উক্তি ব্যবহারই শ্রেয়৷ তবে, প্রত্যক্ষ উক্তি ব্যবহার করলে, অবশ্যই এমনভাবে ইংরেজি ট্রান্সলেট করতে হবে যাতে বক্তার ভাব ও ঢংকে কোনোভাবেই ডিসটোর্ট না করে, আরোপিত তথ্য বা ভাষা যেন না আসে। ধরা হয়, 'বলেন' সাংবাদিকতা সহজ। আসলে সহজ নয়৷ শ্রমসাধ্য। খুব গভীর মনোযোগ না দিলে, নোট না নিলে বা রেকর্ড না করলে, বলেন বলে অনেক কিছুই বলা হয়ে যায়৷ দেখা যায়, এই 'বলেন' অসৎ ব্যক্তিদের সবচেয়ে বড় অস্ত্র। বলেন বলে যাকে তাকে চোর বানিয়ে দেওয়া যায়৷ তাই, 'বলেন' সাংবাদিকতাকে অধিক পরিমাণে গুরুত্ব দিয়ে অফিসে, সেমিনারে, গবেষণায় বলে বলে ঠিক করা দরকার... ধন্যবাদ আপনাদের কোনো বক্তব্য থাকলে 'বলেন'...
দেশে স্বাধীন গণমাধ্যম নাই, কিন্তু স্বাধীনচেতা অনেক সাংবাদিক আছেন, যারা এই পেশাকে ভালোবাসেন। আপনাদের হাতে ফিরে আসবে সাংবাদিকতার সুদিন! তপন মাহমুদ লিমন
একটু বুঝান তো, পোশাকের মতো প্রেমিক ক্যাম্নে পাল্টায়... সকাল থেকে কয়েকটা লুঙ্গি পইরা, পাল্টাইয়া বুঝার চেষ্টা করলাম... বিষয়ডা মাথায় ঢুকতেছে না.. হেল্প প্লিজ...
কিসের লোভে এমন নিউজ 'দেশ রূপান্তর' এ? পোশাকের মতোই সুসাংবাদিকতা বদলে ফেললো সময়ের আলো... #The_Dark_Age_of_Journalism
একটি ছোট্ট কবিতা... সময়ের আঁধারে নির্লজ্জ রূপান্তরে নিকষ কালো শব্দগুলো হিংস্র হয়ে ওঠে ওরা চোখে মানুষ দেখে না আর মাটিচাপা তরুণীর নিথর দেহেও চালায় অসময়ের নিষ্ঠুর শব্দের ধর্ষণ।
আমি দেশ রূপান্তরের নিয়মিত পাঠক নই। তবে, সপ্তাহে দুই তিন দিন পড়া হয়। এ পত্রিকার 'বালিশ কাণ্ডের' রিপোর্টে যখন সারাদেশ কাঁপলো, তখনই ভেবেছি, দেশে পত্রিকা জগতে মিডিয়া মনোপলির দিন শেষ। এ পত্রিকার অপার সম্ভাবনা৷ সত্যি বলতে, ক্লাসে কোনো আলোচনায় বাংলা পত্রিকার মধ্যে প্রথম আলোর পর দেশ রূপান্তরের কথাই মাথায় আসতো। বলতামও। আরেকটি বিশেষ কারণ, এ পত্রিকার পেজ মেক আপে পূর্ণাঙ্গভাবে ইন ডিজাইন সফটওয়্যারের ব্যবহার, যেখানে সাধারণভাবে পত্রিকায় 'কোয়ার্ক এক্সপ্রস' ব্যবহৃত হয়। প্রথম আলোর কিছু সাপ্লিমেন্টে কেবল ইন ডিজাইনের ব্যবহার শুরু হয়, পুরো পত্রিকায় নয়৷ (এখনকার তথ্য জানা নেই)। কিন্তু দেশ রূপান্তর শুরু করে পূর্ণাঙ্গভাবে৷ যাই হোক, কন্টেন্ট আর পেজ মেক আপ এ দুটো বিষয়ের জন্য বাংলা পত্রিকার মধ্যে দেশ রূপান্তর আমার গুরুত্বপূর্ণ রেফারেন্স। এমন একটি সম্ভাবনাময় পত্রিকায় প্রকাশিত হলো,.. "বোনের লোভে লোভী মুনিয়া".... পুরো রিপোর্ট পড়ে আমি হতবাক। বিশ্বাস হইনি৷ প্রথম ভেবেছিলাম ফেইক। আমি সত্যিই অবাক। ধন্যবাদ, দেশ রূপান্তর৷ তোমার এ নির্লজ্জ 'রূপান্তর' এ আমি মুগ্ধ... অথচ উল্টো পুরো সংবাদের নেপথ্যে আমি যেন কিসের লোভের গন্ধ পাই. আফসোস, দেশের রচিতব্য মিডিয়ার ইতিহাসের অংশ হয়ে গেলে... 'বালিশ কাণ্ডে' সাংবাদিকতা জাগালে, আর মালিশ করতে গিয়ে নিজের সম্ভাবনাকে শেষ করে দিলে....
'মানবিক বিয়ে'র ফর্মুলায় পুলকিত হইয়া ভাবছিলাম, বিধাতা আমাদের দিকে মুখ তুইলা তাকাইছে... এখন দেখি মামলা... জীবনে শান্তি নাই...
কিছু বলদা লোক মুনিয়ার এক নাচের ভিডিও দিয়ে তার চরিত্র হননের চেষ্টা করছে। ওই নাচে এ বলদারা খারাপ কী পেল বুঝলাম না। জীবনে তারা মনে হয় নাচ দেখে নাই। মুনিয়ার নাচই দেখলো। এ বলদারা খুঁইজা মুইজা আর কিছু পাইলো না। অথচ এ নাচ ছিল মুনিয়ার প্রতিভা। বিভিন্ন সময় দেখা যায়, কারো চরিত্র হনন করার জন্য নাচের ভিডিও ছেড়ে দেয়া হয়। মানে নাচ করা খারাপ। আমি মনে করি, এটা নৃত্যশিল্পের অপমান। কিন্তু যারা নাচ ভালবাসেন, চর্চা করেন, তাদের এর বিরুদ্ধে কখনো কথা বলতে দেখলাম না। বলা উচিত। বলে রাখি, এসব নাচ নিয়ে মুনিয়াসহ ফেসবুকে যারা ধর্মীয় নীতিকথা ছড়াচ্ছে, তাদের কয়েকজনকে আমি ব্যক্তিগতভাবে চিনি... আমি তেমন নাচতে পারি না। কনসার্টে নাচতাম। বিভিন্ন অনুষ্ঠানে মিউজিকের তালে তালে নাচি। বাসায় বাচ্চারা নাচলে তাদের সঙ্গে তাল মেলাই। ওই যে যাদের চিনি, তাদের বেশ কয়েকজনকে ধুমধারাক্কা গানে নাচতে দেখেছি...কিছু তথ্য না-ই বা দিলাম... ফেসবুকে এরা হয়েছে সুফী সাধক...