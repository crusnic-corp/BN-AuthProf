অতিরিক্ত কোনো কিছুই ভাল হয় না। কোথায় যেন পড়েছিলাম, " অতিরিক্ত গ্রন্থ পাঠ জীবনটাকে নিবিয়ে দেয়।"
অসুখ হলে সাধারণ মানুষের কষ্টের সীমা থাকে না। আমার এক আত্মীয়কে তার সন্তান নিয়ে সরকারি হাসপাতালে কি পরিমান যে প্রতিকুলতা সইতে হচ্ছে তা বলার নয়। যখন প্রাইভেট হাসপাতাল ছিলনা তখন কি রুগি চিকিৎসা পায়নি? বরং এখনকার চাইতে অনেক মানবিক ছিল চিকিৎসা ব্যবস্থা, আমার নিজের অভিজ্ঞতা বলে।
বাংলাদেশের মানুষ অতীতে চোর-ডাকাত ছিল না। যদি এমনই হতো জমিদারগন বজরা করে নিশ্চিন্তে প্রমোদ বিহারে কিংবা শিকারে যেতে পারতেন না। সেকালে নদী পথে এক স্থান থেকে অন্য স্থানে যেতে হতো। জমিদার রবীন্দ্রনাথ নিশ্চিন্তে বোটে করে সাহিত্য চর্চা করে যেতে পারতেন না। তৎকালীন পূর্ববাংলা সুজলা সুফলা শস্য শ্যামলাই ছিলো, সয়ংসম্পূর্ণ ছিল। বৃটিশ আমলে একমাত্র রপ্তানি যোগ্য  লাভজনক পণ্য ছিল পাট, যা পূর্ববাংলায় উৎপাদিত হতো। চাঁদ সওদাগরের নাম এমনি এমনি আসেনি। বহু প্রাচীন কাল থেকে  পণ্য বোঝাই করে নৌবহর চলতো বানিজ্য করতে, তাদের ই বলা হতো সওদাগর। সওদাগর রূপকথার গল্প নয়, বাস্তব সত্য।
জুতা সেলাই থেকে চন্ডিপাঠ করতে পারাই হলো জীবনে প্রতিষ্ঠিত হওয়া। বেঁচে থাকার জন্য কারো উপর নির্ভর না করাই হলো জীবনে প্রতিষ্ঠিত হওয়া।
দেশ স্বাধীন হলো, আমরা তখন গ্রামের বাড়ি আছি। মুক্তি যোদ্ধারা জয় বাংলা বলে বিজয়ের লম্বা মিছিল করে গ্রামের আল-পথ দিয়ে যাচ্ছে। বাড়ির সবাই দাড়িয়ে সেই দৃশ্য দেখছি, একসময মিছিল চোখের আড়ালে চলে গেলো। বাড়ির তরুনরা বিজয় উৎসব উদযাপন কিভাবে করা সে নিয়ে মিটিং চলছে। মিটিংয়ে সিদ্ধান্ত হলো "নবাব সিরাজদ্দৌলা" নাটক মঞ্চায়ন করা হবে। রিহার্সেল কতদিন হলো ঠিক মনে করতে পারছি না। ভেন্যু ঠিক হলো আব্বাদের ফুপুর বাড়ির মাঠে। বাড়ির মেয়েরা সবাই যাত্রা দেখতে মহা উৎসাহ নিয়ে এক পাশে বসেছি। অন্য বাড়িত মেযেরাও এসেছে। আমাদের মা চাচী কারও আসা হয়নি। বাড়ির বউদের যাত্রা দেখা যাবেনা, এমন একটি অলিখিত নিয়মে বাধা মনে হয় । যাত্রায় ছেলেরা মেয়ের সাজে সজ্জিত হয়ে অভিনয় করছে। । মাঠ ভর্তি দর্শক, শীতের রাত উষ্ণ মনে হচ্ছিল যাত্রা দেখতে যেয়ে। অভিনয় কার কেমন সে নিয়ে তেমন কারো মাথাব্যথা নাই। পরে অবশ্য মজা করে ভেঙানো হয় কে কেমন করে অভিনয় করছিল। এ তো আর প্রফেশনাল যাত্রা নয়। বিজয়ের উল্লাস প্রকাশ করা শুধু। যাত্রা-পালা , বাউল গান এসব ই ছিল তখনকার বাংলার সংস্কৃতি। ভোটের সময় এগুলো বেশি করে হতো ভোট প্রার্থীর প্রচারের অনুসঙ্গ হয়ে। আজকাল সেই সংস্কৃতি হারিয়ে যেতে বসেছে। যাত্রায় বিবেকের একটি বিশেষ ভূমিকা থাকে। ও হঠাৎ এসে মনোরে… বলে গান ধরে, কয়লাইন গেয়ে প্রস্থান করে। মনের মধ্যে বিবেক জাগ্রত রাখার জন্য যাত্রায় বিবেকের ভুমিকা গুরুত্বপূর্ণ। শোনা যায় আজকাল যাত্রাপালার জন্য পারমিশন মিলেনা। আসলেই কি মিলেনা?
শাড়ির দোকান গুলোয় ঘুরে ঘুরে শাড়ি দেখে সময় কাটাতে খুব ভালো লাগতো। পছন্দ হলে কেনাও হতো। এখন ওসব অতীত হয়ে গেছে। অন লাইনে শাড়ির দাম যথেষ্ট কম দেখছি। চিন্তা করছি আমাদের তাঁতিরা এই করোনা দুর্যোগ কালে খেয়ে পড়ে বেঁচে আছেতো? মাননীয় শাড়ি-ব্যবসায়ীবৃন্দ, আপনারা নিশ্চয়ই তাঁতিদের জন্য ভাল কাজটিই করছেন আশাকরি ।
সাহিত্যিক শওকত ওসমানের ওপর কুদরত ই হুদার নিরীক্ষা মূলোক লেখাটি পড়ার আমন্ত্রণ জানাচ্ছি।
বাড়ি বসে বসে ক্লান্ত, এমন কি গান শুনেও ক্লান্ত লাগে। ভার্চুয়াল শব্দ জীবনের বৈশিষ্ট্য হয়ে দাঁড়াবে এমনটি কখনো ভাবনায় আসেনি।
বাংলা একাডেমির সদ্য প্রয়াত মহা পরিচালক কবি হাবীবুল্লাহ সিরাজী একজন যথার্থ ব্যক্তি ছিলেন। আশা করবো সরকার নতুন মহা পরিচালক নিয়োগ আবারো যথার্থ ব্যক্তিকেই করবেন।
দেশে যুব সমাজ ব্যাপকহারে মাদকাসক্ত। শহর গ্রাম সব জায়গায় মাদক অবাধে মেলে। এর বিরোদ্ধে সামাজিক প্রতিরোধ গড়ে না উঠলে সরকার ই বা কতখানি সামাল দিবে। ভয়ানক বিপর্যস্ত যুব সমাজ।
