জুনায়েদ সাহেব সমাজের প্রতিষ্ঠিত ধনীদের মধ্যে একজন। . প্রচুর অর্থসম্পত্তি আর বিশাল প্রতিপত্তির অধিকারী জুনায়েদ সাহেবের মনে একটি মাত্র দুঃখ। তাঁর একমাত্র মেয়ে বুদ্ধি প্রতিবন্ধী। বয়স বিশের কোঠা পার হয়েছে ঠিকই, কিন্তু বিচার-বুদ্ধি পাঁচ বছরের বাচ্চার মতো। . সেদিন বাসার সবাই বাইরে গেছে বিয়ের দাওয়াতে। প্রাসাদসম পুরো বাসায় তিনি আর তাঁর মেয়ে। জুনায়েদ সাহেবের হঠাত চায়ের তেষ্টা পেল খুব। কী মনে করে হঠাৎ মেয়েকে ডেকে এক কাপ চা বানিয়ে দেবার অনুরোধ করলেন তিনি। বুদ্ধি প্রতিবন্ধী মেয়ে আদৌ চা বানাতে পারবে কি না– ঘোরতর সন্দেহে আছেন জুনায়েদ সাহেব। তারপরেও মেয়ে তার বাবার জন্য এক কাপ চা বানাতে পারে কি না - দেখতে চাইলেন তিনি। . দীর্ঘ সময় পরে মেয়ে চা নিয়ে রুমে ঢুকলো। জুনায়েদ সাহেব চায়ে চুমুক দিয়ে অবাক হয়ে গেলেন। এত চমৎকার চা শেষ কবে খেয়েছেন, মনে করতে পারলেন না তিনি। বিস্ময় নিয়ে মেয়ের কাছে জিজ্ঞেস করলেন- কিভাবে এত চমৎকার চা বানাতে পারল সে! মেয়ের উত্তর শুনে রীতিমত জ্ঞান হারানোর অবস্থা জুনায়েদ সাহেবের! . দৌড়ে রান্নাঘরে গিয়ে দেখেন ফ্লোরের ওপরে টাকার বান্ডিল স্তূপ হয়ে আছে। পাশেই দাউদাউ করে জ্বলছে তাঁর কষ্টে অর্জিত টাকা! . তাঁর ‘বোকা’ মেয়ে চুলায় আগুন না জ্বালাতে পেরে প্রথমে আলমারি থেকে টাকার বান্ডিল এনে জড়ো করেছে রান্না ঘরে। তারপরে স্তূপ করা টাকায় আগুন ধরিয়ে সেই আগুনে বাবার জন্য চা বানিয়েছে। . বেঁচে যাওয়া টাকা রুমে এনে গুনতে বসলেন জুনায়েদ সাহেব। তাঁর প্রতিবন্ধী মেয়ে প্রায় পাঁচ লক্ষ আশি হাজার টাকা আগুনে পুড়িয়ে সামান্য এক কাপ চা বানিয়েছে বাবার জন্য। রাগে, ক্ষোভে, দুঃখে চোখে পানি এসে গেল তাঁর। এত বোকা কেন তাঁর মেয়েটি! ________ . সত্যি, ভীষণ রকমের বোকা আমাদের জুনায়েদ সাহেবের মেয়েটি। সামান্য এক কাপ চা বানাতে গিয়ে বুদ্ধি প্রতিবন্ধী মেয়েটি পাঁচ লক্ষ আশি হাজার টাকা আগুনে পোড়াল। . এবার তাহলে বলুন, এই পৃথিবীর #ক্ষনস্থায়ী_জীবনের জন্য আমরা যারা পরকালের 'অমূল্য' এবং 'চিরস্থায়ী' জীবনকে আগুনে পুড়িয়ে ফেলছি (প্রকারান্তরে পুরোপুরি অগ্রাহ্য করছি), তারা কী? . . আমরাও কি বুদ্ধিপ্রতিবন্ধী নই? কে বেশি বুদ্ধিপ্রতিবন্ধী? জুনায়েদ সাহেবের প্রতিবন্ধী মেয়ে? না কি আমরা?? 
ক #চৌকস বালক তার ততোধিক চৌকস কুরআন শিক্ষককে জিজ্ঞেস করলো – . – আচ্ছা উস্তাদজী, একটা প্রশ্ন করি প্লিজ? – হুমম। – আমরা কীভাবে পৃথিবীতে এসেছি? – তোমার বাবামা'কে জিজ্ঞেস করো। – ওখানেই তো সমস্যা। মা বলে একরকম, বাবা বলে এরকম। – তাই নাকি? – জ্বী। মা (বিশিষ্ট মুক্তমনা) বলেছেন যে আমাদের আগের যুগের মানুষরা বানর, বনমানুষ, হনুমান, শিম্পাঞ্জি – এইগুলো ছিলেন। আস্তে আস্তে আমরা সময় নিয়ে মানুষ হয়ে গেছি। আর বাবা (একজন দাসত্বমনা) বলেছেন যে আদম এবং হাওয়া আলাইহিমাস সালাম আমাদের প্রথম বাবা-মা। সেখান থেকেই আজকে আমরা। . কুরআন শিক্ষকঃ "দুজনেই সহীহ বলেছেন।.... তোমার মা বলেছেন তোমার নানা'র বংশের কথা। আর তোমার বাবা বলেছেন দাদা'র বংশের কথা। .... এখন পড়ো। আ'উযুবিল্লাহি....."'
“প্রতি বইমেলার মতো এই বইমেলাতেও আমার কোনো বই বের হচ্ছে না। ধন্যবাদ।” [কপিড] 
“এ জীবন এক স্বপ্ন, মানুষ ঘুমন্ত। মৃত্যুতে সে জেগে ওঠে...”
মহিমান্বিত আল্লাহ আমাদের এই ভাইয়ের সকল জ্ঞাত-অজ্ঞাত গুনাহ ক্ষমা করে তাঁকে জান্নাতে উঁচু মাক্বাম দান করুক। . মৃত্যু বয়সের কিংবা অন্য কোনো সিরিয়াল ধরে আসে না। প্রস্তুত আমি? আপনি? আমরা? 
“একটি গৃহের ছায়া, শুকনো রুটি, সতর ঢাকার একখন্ড বস্ত্র ও পানি – এসবের বাড়তি যা কিছু আছে, তার কোনোটিতে আদমসন্তানের কোনো অধিকার নেই।” . [‘উসমান ইবনু ‘আফফান (রাদিআল্লাহু আনহু) থেকে বর্ণিত। কিতাবুয যুহদঃ হাদীস ১১১ (ইমাম আহমাদ ইবনু হাম্বাল রহঃ)] __________ #আদমসন্তানের_অধিকার_কী?
. “আমার (আল্লাহ) বন্ধুদের (আওলিয়া) মধ্যে আমার নিকট সবচেয়ে সৌভাগ্যবান সেই মু’মিন – যার পার্থিব অবস্থা নগণ্য, সালাতের পরিমান অধিক, যে উত্তমরূপে নিজ রবের দাসত্বকারী, মানুষের নিকট সুপ্ত-যার ফলে লোকেরা তাকে খুব একটা গুরুত্ব দেয় না, যার মৃত্যু হয় দ্রুত, উত্তরাধিকার সম্পদ থাকে অল্প ও (মৃত্যুর পর) কান্নাকাটি করার লোক থাকে কম।” . [হাদীসে ক্বুদসী। আবু উমামা বাহেলী (রাদিআল্লাহু আনহু) থেকে বর্ণিত। কিতাবুয যুহদঃ হাদীস ৫৬ (ইমাম আহমাদ ইবনু হাম্বাল রহঃ)] __________ #কারা_আল্লাহর_বন্ধু?
আব্দুল মজিদ মিয়া গত চার সপ্তাহ থেকে হাসপাতালে ভর্তি। . বয়স চুয়াত্তরে পড়েছে গত অক্টোবরে। সংগত কারণেই বেশ কিছু রোগও বাসা বেঁধেছে শরীরে। গলায় ছোট একটি টিউমারের জন্য খেতে পারছিলেন না তিনি। ডান চোখে ছানি পড়েছে বেশ কয় বছর হয়। কিছুই দেখতেন না ডান চোখে। বাম চোখেই কাজ সারতেন তিনি। . গত সপ্তাহে একসাথে দুটি অপারেশন হয়েছে তাঁর। গলার টিউমার কেটে ফেলে দিয়েছেন ডাক্তার। চোখের ছানিও অপারেশন করে ফেলে দেয়া হয়েছে। আব্দুল মজিদ মিয়া এখন মোটামুটি সুস্থ। বেশ আরাম করে খেতে পারছেন। ডান চোখেও পরিষ্কার দেখতে পাচ্ছেন। . দুপুরে খেতে বসেছিলেন আব্দুল মজিদ। ডাক্তার সাহেব যাবতীয় বিল সাথে নিয়ে এসেছেন তাঁকে দেখাতে। খেতে খেতেই বিলের ওপরে চোখ বুলালেন আব্দুল মজিদ সাহেব। হঠাত করেই কেন জানি কান্নায় ভেঙে পড়লেন তিনি। . বিল সাথে নিয়ে আসা ডাক্তার সাহেব রোগীর হঠাত কান্নায় ঘাবড়ে গেলেন খুব। টাকার অংক মজিদ সাহেব সম্ভবত পরিশোধ করতে পারবেন না- ভাবলেন তিনি। . ডুকরে কাঁদতে থাকা রোগীর পাশে চেয়ার টেনে বসলেন ডাক্তার সাহেব, - আব্দুল মজিদ সাহেব, আপনি দয়া করে কাঁদবেন না। আমরা তো আছি। আমি বুঝতে পারছি- টাকার অংক আপনার জন্য একটু বেশীই হয়ে গেছে। আপনি একটি দরখাস্ত করুন। আমরা যতটুকু সম্ভব ডিসকাউন্ট দেয়ার চেষ্টা করব আপনাকে। - ডাক্তার সাহেব, এই বিলে টাকার অংক পরিশোধের ভয়ে কাঁদছি না। বিচিত্র একটি চিন্তা মাথায় এসেছে। সেই কারণেই কান্না চাপতে পারছি না ভাই। - তবে কেন এইভাবে শিশুর মতো কাঁদছেন আপনি? . আব্দুল মজিদ মিয়া কাঁদতে কাঁদতেই উত্তর দিলেন- "গত ৭৪ বছর ধরে মহান আল্লাহ কোন কষ্ট ছাড়াই খেতে দিয়েছেন আমাকে, চোখেও পরিষ্কার দেখতে দিয়েছেন। কিন্তু একবারের জন্যও তিনি কোন বিল পাঠান নি আমাকে! এই কৃতজ্ঞতা প্রকাশ করার চিন্তা যে মাথায়ও আসে নি আমার।" . পিনপতন নিস্তব্ধতা পুরো কেবিনে। উপস্থিত সবাই হঠাত যেন অন্য কোন জগতে চলে গেছেন। একটি মাত্র কথা প্রতিধ্বনিত হচ্ছে শুধু-- 'এই কৃতজ্ঞতা প্রকাশ করার চিন্তা যে মাথায়ও আসে নি আমার!' . "যে সকল বস্তু তোমরা চেয়েছ, তার প্রত্যেকটি থেকেই তিনি (আল্লাহ) তোমাদেরকে দিয়েছেন। যদি আল্লাহর নেয়ামত গণনা করা শুরু কর, তবে গুণে শেষ করতে পারবে না। নিশ্চয় মানুষ অত্যন্ত অন্যায়কারী, অত্যন্ত অকৃতজ্ঞ।" [সুরা ইব্রাহীম, আয়াত ৩৪]