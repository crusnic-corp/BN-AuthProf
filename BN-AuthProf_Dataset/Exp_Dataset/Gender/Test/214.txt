একদা বাস ছিলো ডাকাতিয়া নদীর ধারে পাড়ে বসে ছোট্ট দুটো পা দুলিয়ে ভাবতাম একদিন খরস্রোতা ডাকাতিয়ার কচুরিপানা হবো নীলফুলের ছোট্ট দ্বীপ হয়ে ভেসে যাবো দিক-দিগন্তে গায়ে আছড়ে পড়বে কুঁচোচিংড়ি, রূপালী সরপুঁটি। আহা! আমি আজো নীল ফুলের ভাসমান দ্বীপ হইনি আমার গায়ে কখনোই কুঁচো চিংড়িরা লাফিয়ে পড়েনি, বাজারের ব্যাগে কিছুকাল লাফাতো, তাও অন্তত বছর চল্লিশ আগে। এখন বাজারের ব্যাগই উঠে গেছে, যদিওবা থাকে তাতে পাঁচ টাকায় ব্যাগভর্তি বাজার করার আনন্দ নেই নেই বাজার পেয়ে দরিদ্র মায়ের হাসিমুখ নেই জ্যান্ত কুঁচো চিংড়িকে শাক দিয়ে ঢাকার সুখ। [ শাক দিয়ে মাছ ঢাকার সুখ]
একদিন অপেক্ষার প্রহর ফুরোবে অন্যরকম ঝকঝকে দিন হবে ঝলমলে রাত হবে এই আশায় আশায় আমাদের দিন হয় রাত হয় প্রেম হয় ভালোবাসা-বাসি হয়। একদিন অষ্ট প্রহর কষ্ট প্রহর যত সব নষ্ট প্রহর সত্যি ফুরোয়, নতুন ভোর হয়, সকলের ভালো হয়। প্রহর ফুরোয়। প্রহর যে ফুরোবে তা কারো অজানিত নয় তথাপি কারো কারো প্রহর ফুরালে খুব আক্ষেপ হয় আমাদের দুঃসহ বেদনায় নীল হয় অন্তর। ________________________ প্রহর/
জায়েদ হোসেন স্যার চলে গেলেন। দারুন জমাটি মানুষ ছিলেন। কবিতা নাচ গান উল্লাস সব করতেন। হঠাৎ রেগে যাচ্ছে-তাই কান্ডও কম করেননি। দেখা হলে প্রায়শই বলতেন মুকুল নিজের নাম নিয়েও কবিতা লিখে ফেলে। আমি জানি আমার মত অনেকেই স্যারকে বহুদিন মিস করবেন। --------------------------------------------------------- র মণের পর ক্লান্ত হাত জড়িয়ে ধরে তাকে কি সের আশায় কে জানে! বু নছে মেয়ে সূখ-স্বপ্ন ল বন ভেজা গায়ে। হা সি তার ভাঙছে ঠোটে সা গর পাড়ের ঢেউ যেমন। ন য় সে আমার, হয়তো কারুর দিনমানে।
ভালোবাসা মানে একটা মন অবুঝ, যার দুহাত ভর্তি চুড়ি লাল-নীল-হলুদ-সবুজ। ভালোবাসা মানে তোর সপাট আচড়ানো চুল আড়ালে রুপালি কানের দুল। ভালোবাসা মানে বসন্ত বাতাসে রিকশায় ঘন হয়ে বসা দুজনার মনে সুখ, সুখ বারোমাস। ভালোবাসা মানে অভিমান, অষ্ট প্রহর কামনা জানি তোমায় পাবো না। ভালোবাসা মানে রঙিন কথার ফুলঝুরি দুষ্টু দুপুর, বিছানায় ভাঙা চুড়ি। ভালোবাসা মানে বিরহ জীবনভর,অনন্ত কষ্ট না বলা কথা,খুব আড়ষ্ট। [সুখ সুখ বারোমাস]
বিহবল প্রেমের দুরন্ত স্বাদু দিনগুলোতে সময় কাটতো তিতকুটে ও মসৃণ সংলাপে যেন ডার্ক-চকোলেট গলে গলে যাচ্ছে জিহবায় অতঃপর শরীরময় আনন্দ মগজে শিহরিত সুখ! একদা প্রেমিক শরীরে এখন দ্রাক্ষারসের কারুকাজ অসাড় জিহবায় চমস্কির নিস্ফল প্রলাপ। এখন উন্মুখ সরস্বতীর পাশে শোয় একটা ভেঙ্গেপড়া আকাশ। বাইরে অবিশ্রাম ঝরে মায়াবী তুষার একমনে হাঁটে একাকী রেইনডিয়ার। এখন অনাথ চাঁদকে জড়িয়ে নির্ঘুম প্রেম জেগে থাকে । [নির্ঘুম প্রেম]
কাইজ্যা ঝগড়ার পর উঠান দুভাগ বিছানায় অদৃশ্য দেয়াল । রাতারাতি তোলা উচুঁ দেয়াল টপকে যায় কতগুলো বকধার্মিক নাদুস-নুদুস বেড়াল। সম্পর্কিত দুজন মানুষের বিব্রত চারচোখ পালাবার পথ খুঁজে। নোনাধরা দেয়ালের পলেস্তারা খসার অপেক্ষায় কারুর জল ছলছল চোখে ছানি। [অদৃশ্য দেয়ালে বকধার্মিক বেড়াল]
একা থাকাটা আজকাল ডালভাত। অনেকেই একা থাকে। একা থাকা আর একাকীত্ব এক কী? নানা কারনেই কাউকে কাউকে একা থাকতে হয়। একা থাকাটা, নিজের মতো করে, কারুর কারুর জন্য স্বপ্ন, কারুর জন্য নিরেট বাস্তব। একা থাকা মানুষটাও প্রতিদিন সামাজিক নানান সম্পর্ক ও অনুষ্ঠানের বৃত্তেই ঘুরপাক খান। একা থাকা মানুষটার সাথে গোষ্ঠীবদ্ধ, যুথবদ্ধ সামাজিক মানুষের কোন পার্থক্য নেই। একা হয়ে যাওয়া মানুষ, ঘর-সংসারে থেকেও, চুড়ান্ত অর্থে সমাজ সংসারের উর্ধে। সে দুঃখ ভারাক্রান্ত, সে রোমান্টিক, রুক্ষ নাগরিক সমাজে থেকে সে স্বপ্ন দেখে, আঁকশি দিয়ে পেড়ে ফেলে রুপালী চাঁদ। পুঁতে দেয় অন্য কারো অন্তরে। [স্বপ্নবাজ পূর্ণিমা চাষীর গল্প ]
মুক্ত আকাশের দিকে মাথা উঁচু করে তাকিয়ে সুতীব্র চিৎকারে- এই আকাশ আমাদের বলতে পারাই বিজয়। শেখ মুজিবের মত মুষ্টিবদ্ধ হাত উঁচিয়ে আকাশ বাতাস প্রকম্পিত করে সমবেতকন্ঠে জয় বাংলা বলতে পারাটাই বিজয়। বিজয় স্বাধীনতা আনে, স্বাধীনতা আনে বিজয়ের আনন্দ ও সংহতি। মনের কথা অকুন্ঠিত বলতে পারা লিখতে পারাই স্বাধীনতা অন্ন চাই বস্ত্র চাই বাঁচার মতো বাঁচতে চাই বলতে পারাই স্বাধীনতা কেউ খাবে কেউ খাবেনা তা হবেনা বলতে পারাটাই সংহতি। মুক্ত আকাশের দিকে মাথা উঁচু করে বাঁচার শালপ্রাংশু লোক হোক কেউ খাবে কেউ খাবেনা তা হবেনা বলতে মিছিলে লোক হোক মনের কথা কবিতায় বলতে পারার লোক হোক। আকাশ বাতাস প্রকম্পিত করে জয় বাংলা বলার লোক হোক। বিজয় স্বাধীনতা ও সংহতির জন্য আমাদের মনে আনন্দ হোক। আমাদের সুখ হোক। বিজয়
কুমড়া ফুলের বড়া ছাড়া আর যে ফুলটা সবচেয়ে বেশি বেশি ভেজে খেয়েছি তা হলো ক্যালেন্ডুলা। অবশ্য বকফুলও  কম খাইনি। কেউ কী আর কোন সুস্বাদু ফুলের নাম বলবেন যা ছাদে বা বারান্দায় চাষ করে খাওয়া যায়?
মনে আছে ছোট বেলায় পড়া নজরুলের এই কবিতার কথা? সাহেব কহেন, ”চমৎকার ! সে চমৎকার !” মোসাহেব বলে, ”চমৎকার ! সে হতেই হবে যে ! হুজুরের মতে অমত কার ?” সাহেব কহেন, ”কী চমৎকার, বলতেই দাও আহা হা।”’ মোসাহেব বলে, ”হুজুরের কথা শুনেই বুঝেছি বাহাহা বাহাহা বাহাহা ! ” সাহেব কহেন, ”কথাটা কি জান ? সেদিন—-” মোসাহেব বলে,”জানি নি আবার ? ঐ যে, কি বলে, যেদিন—-” সাহেব কহেন, ”সেদিন বিকেলে বৃষ্টিটা ছিল স্বল্প।” মোসাহেব বলে, ”আহাহা শুনেছ ? কি বা অপরূপ গল্প !” সাহেব কহেন, ”আরে মলো ! আগে বলতেই দাও গোড়াটা !” মোসাহেব বলে, ”আহা-হা গোড়াটা ! হুজুরের গোড়া ! এই, চুপ চুপ ছোঁড়াটা ! ” সাহেব কহেন, ” কি বলছিলাম, গোলমালে গেল গুলায়ে !” মোসাহেব বলে, হুজুরের মাথা ! গুলাতেই হবে ! দিব কি হস্ত বুলায়ে ?” সাহেব কহেন, ”শোনো না ! সেদিন সূর্য্য উঠেছে সকালে !” মোসাহেব বলে,”সকালে সূর্য্য ? আমরা কিন্তু দেখি না কাঁদিলে কোঁকালে !” সাহেব কহেন, ”ভাবিলাম যাই, আসি খাসিকটা বেড়ায়ে।” মোসাহেব বলে,”অমন সকাল ! যাবে কোথা বাবা, হুজুরের চোখ এড়ায়ে !” সাহেব কহেন, ”হলো না বেড়ানো, ঘরেই রহিনু বসিয়া !” মোসাহেব বলে, ”আগেই বলেছি ! হুজুর কি চাষা, বেড়াবেন হাল চষিয়া ?” সাহেব কহেন,”বসিয়া বসিয়া পড়েছি কখন ঝিমায়ে !” মোসাহেব বলে, ”এই চুপ সব ! হুজুর ঝিমান ! পাখা কর্ , ডাক নিমাই এ !” সাহেব কহেন, ”ঝিমাইনি, কই এই ত জেগেই রয়েছি !” মোসাহেব বলে, ” হুজুর জেগেই রয়েছেন, তা আগেই সবারে কয়েছি !” সাহেব কহেন, ”জাগিয়া দেখিনু, জুটিয়াছে যত হনুমান আর অপদেব !” 
