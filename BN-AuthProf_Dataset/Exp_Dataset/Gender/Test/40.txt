২০১৮ সালের মে মাসে আমি প্রথম বাইক কিনি। নিজের বাইক, একদমই নিজের। এই অনুভূতিটা আসলে কাউকে বোঝানো সম্ভব নয়। আমার মত মধ্যবিত্ত পরিবারের কেউ যদি অনেক স্বপ্ন দেখার পরে বাইক কিনতে পারেন, তাহলে সেই বুঝবেন আমার তখনকার অনুভূতির কথা। আমার নিজের বাইক, দশ মিনিট চালানোর পর কেউ বলবে না 'দোস্ত তেল নাই, আরেকদিন চালাস।' নিজের বাইক তো হলো, কিন্তু বাইকের খুঁটিনাটি কিছুই তো বুঝি না, জানি না। কিভাবে মেইনটেইন করতে হয়, আমি জানি না। তখন ফেবসুকে একজন একটা গ্রুপের সন্ধান দেন, আমি যে ব্র‍্যান্ডের বাইক কিনেছিলাম সেই ব্র‍্যান্ডের ডেডিকেটেড গ্রুপ। গ্রুপে ঢুকলাম, কাউকেই চিনি না। ঐ গ্রুপের কাউকে না চিনলেও, গ্রুপ চালানোর অভিজ্ঞতা আমার ছিল। বাংলাদেশে বই সংক্রান্ত সবথেকে বড় গ্রুপের এডমিন হিশেবে কাজ করছিলাম অনেক দিন থেকে। সেই অভিজ্ঞতা থেকেই বুঝলাম ডেডিকেটেড ঐ গ্রুপের সবথেকে এক্টিভ এডমিন ছিলেন জনাব ফখরুজ্জামান পিন্টু ভাই। এমন কোন জিজ্ঞাসা পোস্ট নাই, এমন কোন বাইক সংক্রান্ত সমস্যার পোস্ট নাই যেখানে পিন্টু ভাইয়ের সমাধান নাই। মনের অজান্তেই লোকটার প্রতি শ্রদ্ধা চলে আসলো। অন্য কোনো কোম্পানির কোনো কর্মি এতোটা কর্মঠ হয় না, অন্তত আমি দেখিনি। কিন্তু তখনো আমার অবাক হওয়ার বাকি ছিল। জানতে পারলাম উনি সেই কোম্পানির সংশ্লিষ্ট কেউ না! আমি ধরেই নিয়েছিলাম উনি ওখানকার কর্মকর্তা কিংবা কর্মচারী। কিন্তু উনি যে একদমই নিজের ভালো লাগার জন্য, বাইককে ভালোবেসে বাইকারদের সাহায্য করার জন্য ওই গ্রুপের এডমিন ছিলেন সেটা আমি ঘুণাক্ষরেও বুঝতে পারিনি। এটা জানার পর থেকে উনার প্রতি শ্রদ্ধা বেড়ে গেল। এর পর একদিন নিজের বাইকের সমস্যা হলো। গ্রুপে পোস্ট দিলাম, ভাবলাম কেউ না কেউ সমাধান দিবেই। তবে মনে মনে একটা আশা ছিল যে হয়তো পিন্টু ভাইই সমাধান দিবেন। পোস্ট দেয়ার পর অপেক্ষা করতে লাগলাম। হঠাৎ দেখি পিন্টু ভাইয়ের কমেন্ট! সমস্যাটা উনি আরো ভালোভাবে বোঝার জন্য আরো কিছু ব্যাপার করতে বললেন। আমি ঠিক মত বুঝতে পারছিলাম না কথা। তখন তিনি ইনবক্সে আমার নাম্বার চাইলেন! ফোন দিয়ে বিস্তারিত বুঝিয়ে বললেন। অথচ তিনি আমাকে চেনেন না। শুধুমাত্র গ্রুপের একজন নগণ্য মেম্বার হিশেবে তিনি আমাকে আন্তরিকভাবে সাহায্য করলেন। সেই থেকে শুরু। তারপর থেকে আমি বাইকের কোনো সমস্যাকেই আর সমস্যা মনে করি না। কারণ সমস্যা হলে তো পিন্টু ভাই আছেনই। বাইকের টপ কমে গেছে? পিন্টু ভাইকে ফোন, মাইলেজ কমে গেছে? পিন্টু ভাইকে ফোন, ইঞ্জিনে কেমন শব্দ হচ্ছে? পিন্টু ভাইকে ফোন, বাইকে লক লাগাব, কোনটা ভালো হবে? পিন্টু ভাইকে ফোন, ড্রাইভিং লাইসেন্সের ফিঙ্গার দিব, কিভাবে কী করতে হবে? পিন্টু ভাইকে ফোন। মটর সাইকেলের এমন কোনো খুঁটিনাটি ব্যাপার নেই যা তিনি জানেন না। হয়তো এরকম আরো অনেকেই আছেন, কিন্তু আমি তাদের সাথে পরিচিত নই, বাইকিং কমিউনিটিতে অভিভাবক হিশেবে আমি পিন্টু ভাইকে পেয়েছি। নিজের বাইক হয়েছে, সবাই দেখি বিভিন্ন ট্যুরে যায়, আমারো ইচ্ছা করল যেতে। কিন্তু এর আগে কখনোই এত বড় ট্যুরে আমি যাইনি। তখন অভয় দিলেন পিন্টু ভাই। তার সাথে একে একে তিনটা ছোটখাট ট্যুর করলাম। প্রত্যেকটা ট্যুর উনি এত সুন্দরভাবে ম্যানেজ করেছেন যা দেখে আমার কনফিডেন্স বেড়ে গেছে। পিন্টু ভাইয়ের সাথে ট্যুরে যাওয়া মানে নতুন কিছু শেখা। ততদিনে সখ জেগেছে বড় কোন ট্যুরে যেতে। মানে সাজেক কক্সবাজার আর কি। গ্রুপেই এটা নিয়ে আলোচনা হচ্ছিল। কিন্তু আফসোস, সেই মুহূর্তে আমার বাইকটা চুরি হয়ে যায়। যেদিন আমার বাইক চুরি হয় সেদিন শোনার সাথে সাথে নিজের কাজ ফেলে তিনি চলে আসেন আমাকে অভয় দিতে। আমার সাথে থানা পুলিশ পর্যন্ত গিয়েছেন। সেদিন মাহবুব ভাই, রাশেদ ভাইও সেখানে উপস্থিত ছিলেন। তারা জানেন, বাইক হারানোর পরেও আমি একদমই ভেঙে পড়িনি। সেদিনই আলোচনা করছিলাম এর পরে এর থেকে আরো ভালো বাইক কিনব। ভেঙে না পড়ার এই শক্তিটা কোথায় পেয়েছিলাম জানেন? পিন্টু ভাইয়ের থেকে। তিনি আমাকে শক্ত থাকার মনোবল তৈরি করে দিয়েছেন। যে বছর আমার জন্ম হয়, সে বছর ড্রাইভিং লাইসেন্স পেয়েছিলেন পিন্টু ভাই। পুরো ঢাকা শহর দাঁপিয়ে বেড়িয়েছেন। সেই দাঁপিয়ে বেড়ানো লোকটার আজ জন্মদিন। বাইকিং কমিউনিটিতে আমার গুরু, আমার অভিভাবকের আজ জন্মদিন। করোনার প্রকোপে পুরো দেশ লকডাউন, জন্মদিনের শুভেচ্ছা তাই এভাবেই জানাতে হচ্ছে। ধৃষ্টতা ক্ষমা করবেন ভাইয়া, ইনশাআল্লাহ আল্লাহ্‌ বাঁচিয়ে রাখলে হাফ সেঞ্চুরিতে বড় করে পার্টি করব আমরা। সেই পর্যন্ত ভালো থাকুন, সুস্থ থাকুন এটাই একমাত্র কাম্য। শুভ জন্মদিন ভাইয়া, আপনার সাথে আরো হাজারটা ট্যুরে যেতে চাই।
আমার লেখার খাতায় জ্বরানুকাব্য নামে একটা পৃষ্ঠা আছে। আমার যখন জ্বর হয় মাথায় এক দুই লাইন করে লেখা আসে, সেখানে লিখে রাখি। একদিন পৃষ্ঠাটা তোমাকে দিয়ে দেব!
গতকাল বাড়ি আসছি। বাড়ি আসার পর আমার সমস্ত জিনিসপত্র ডেটল এবং হেক্সিসল মেশানো পানি দিয়ে ভালোভাবে মুছে একটা একটা করে আমার আলাদা রুমে ঢুকিয়েছি। বাড়ি যাওয়ার আগেই মাকে বুঝিয়েছি, বাড়ি গিয়ে ১৪ দিন আমি আলাদা থাকব, আমার ব্যবহার্য জিনিস সব আলাদা থাকে, এই ১৪ দিন আমার রুমে আসা যাবে না, আমাকে ছোঁয়া যাবে না। প্রথমে কান্নাকাটি করেছেন, কিন্তু একটা সময় ঠিকই বুঝেছেন। আমি ঢাকায় যে এলাকায় থাকি সেখানে কাউকে করোনায় আক্রান্ত হতে শুনিনি। কিন্তু তারপরেও সাবধানতা অবলম্বন করতে দোষ কোথায়? আমার জন্য আমার মা- বাবাকে কেন ঝুঁকিতে ফেলব? আমি বাড়ি এসে আলাদা থাকছি শুনে আসেপাশের মানুষ আমাকে দেখতে আসতেছেন। বাড়ির মেইন গেইট বন্ধ করে দিয়েছি, তাতেও তারা আসছেন, আমার খোঁজ নিতে চাচ্ছেন, আমি দূরত্ব রেখে সবাইকে বোঝানোর চেষ্টা করেছি। চেষ্টা সফল হয়নি, যাবার সময় কয়েকজনকেই বলতে শুনেছি, 'বেশি শিক্ষিত হইলে এরকমই হয়'। #stay_at_home #stay_safe
বিশ্বাস করেন রাসেল ভাই, দেশের বিভিন্ন ক্রাইসিসে ব্যাঙের ছাতার মত ফেসবুক পেজ এবং গ্রুপ গজাতে দেখেছি। প্রচুর পরিমানে লাইক এবং মেম্বার নিয়ে সেগুলোকে বিক্রি হতেও দেখেছি। 
কোনো এক বৃষ্টির রাতে এক যুবককে দেখে নিজেকে আর ধরে রাখতে পারেনি স্মিতা চৌধুরানী। তাই গলা ছেড়ে গেয়ে ওঠেন, "এই বৃষ্টি ভেজা রাতে চলে যেয়ো না। বৃষ্টিরও ছন্দে, বকুলেরও গন্ধে, আমায় তুমি ছেড়ে যেয়ো না..."
একটা ইউটিউব চ্যানেলের জন্য যা যা লাগে তার কিছুই আমার নেই। ক্যামেরা, স্টুডিও, লাইট সেটাপ, কিচ্ছু নেই। তারপরেও আমি সাহস করে চ্যানেল খুলে ফেলেছি। কারণ, আমার কাছে কন্টেন্ট আছে, আত্মবিশ্বাস আছে। আমার কাছে মনে হয় ভালো কন্টেন্ট থাকলে ক্যামেরা কোনো ব্যাপার না, আপনি চাইলে আপনার ফোনের ক্যামেরা দিয়েও শুট করতে পারবেন। প্রথম রাতেই আমার চ্যানেলের সাবস্ক্রাইবার হয়েছেন বিশ জন মানুষ। বিশ সংখ্যাটা ছোট মনে হলেও আমার জন্য বড়। আমি এতোটাও আশা করিনি। আপনারা সাথে থাকলে একদিন হয়ত ক্যামেরাও হবে, স্টুডিও ও হবে ইনশাআল্লাহ।
রবীন্দ্রনাথের মৃত্যুর ৭৯ বছর পর আরো একবার তাঁকে নিয়ে হইচই শুরু হলো বই পাড়ায়। 'রবীন্দ্রনাথ!' নামে বাজারে একটা বিতর্কিত বই এসেছে। বইয়ের লেখককে কেউ চেনে না, লিখেছে ছদ্মনামে। সেই বইয়ে রবীন্দ্রনাথের এমন কিছু বিতর্কিত বিষয় তুলে ধরা হয়েছে, যা সত্যি হলে নতুন করে লিখতে হবে ইতিহাস। প্রথম বইয়ের অভাবনীয় সাফল্যের পর লেখক ছদ্মনামে একের পর এক বিতর্কিত বই লিখতে শুরু করে। আর সেগুলো মুড়িমুড়কির মত বিক্রিও হতে থাকে। এসব দেখে লেখককে খুঁজে বের করতে বের হয় বইপাগল একটা ছেলে। এবং খুঁজতে গিয়ে নিখোঁজ হয়ে যায়। ঘটনার তদন্তের ভার পড়ে ধানমন্ডি থানার ওসি শওকত আহমেদের উপর। কেঁচো খুঁড়তে গিয়ে বেরিয়ে আসে ডাইনোসর। ডাইনোসর শুনে অবাক হলেন তো? আসলে পুরো ব্যাপারটাই অদ্ভুত, অবিশ্বাস্য। 'রবীন্দ্রনাথ!' নামের এই বইটি বের হওয়ার পর বিভিন্ন থানায় অনেকগুলো পুরনো কেস রিওপেন করা হয়। কিছু কেসের হয়ত রায় হয়ে গেছে, আসামীকে মৃত্যুদণ্ডও দেয়া হয়ে গেছে, আবার কিছু কেস আছে যা অমীমাংসিত রয়ে গেছে। মনে হচ্ছে আসলেই ইতিহাস নতুন করে লিখতে হবে। প্রিয় পাঠক, রবীন্দ্রনাথের দুনিয়ায় আপনাকে স্বাগতম! পরবর্তী বই, আশা করছি শীঘ্রই প্রকাশকাল জানিয়ে দিতে পারব। ডেমো প্রচ্ছদ করেছেন জান্নাতুল ফেরদৌস লুনা।
মিস করব, ভীষণ মিস করব। ২৭১ এর সামনের গাছটাকে, টুলটাকে। মিস করব ফায়ার সার্ভিসের চেয়ারটাকে। মিস করব মাহাতি ভাইয়ের হাসিমুখ, মিস করব কৌশলা আর প্রিয়াঙ্কার উচ্ছাস। ভীষণ মিস করব।
আজকে মেলার শেষ দিন! মনে পড়লেই মন খারাপ হয়ে যাচ্ছে। এই মন খারাপের ব্যাপারটা কাউকে বোঝানো সম্ভব না। কেউ আপনাকে কষ্ট দিলে সেটার জন্য আপনার মন খারাপ হয়। কিছু হারিয়ে গেলে মন খারাপ হয়, ভালোবাসার মানুষ চলে গেলে মন খারাপ হয়। কিন্তু সেই মন খারাপগুলোর সাথে বইমেলা শেষ হয়ে যাওয়ার মন খারাপ মিলবে না। এটা একদমই ব্যতিক্রম। আজকের এই মন খারাপের দিনে বইমেলায় যাব। মন খারাপ করে স্টলের সামনে বসে থাকব। আমার মন খারাপ দেখলে কিংবা মুখ গোমড়া দেখলে ভাববেন না বই চলেনি তাই মন খারাপ, মন খারাপ কারণ এত এত বইপ্রেমীদের একসাথে আবার এক বছর পর দেখব, কিংবা আদৌ দেখব কি না তাও জানি না। 
আজকে যারা বই না পেয়ে ফিরে গেছেন তাদের কাছে ক্ষমাপ্রার্থী। অনেকে উপরের কথাটাকে স্টান্ট হিশেবে ব্যবহার করলেও আমি আন্তরিকভাবেই বলছি। না, মুদ্রণ শেষ হয়নি, স্টলে থাকা বই শেষ 🙄