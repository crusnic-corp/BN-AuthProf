আজ আমি ভারতের সমর্থক । কিন্তু ইংল্যান্ড ছক্কা পিটালে এতো খুশি লাগে কেরে । . . বাহির বলে ভারত জিতুক, ভিতর বলে হারুক না 
নিজের দুই সন্তানের মাঝে মাইরপিট লাগলে মায়ের যে অবস্থা হয়, আইসিসির এখন সেই অবস্থা . কমিটির দু:খ, কেউ বোঝেনা কেউ বোঝেনা
মামা, আজতো চানরাত । মদ, গান্জা, বাবা - কি খাবি ? . - কিছুনা মামা । তুই খালি বাইর কর আমাগো চাদ দেখা কমিটি কি খায় । দুনিয়ার সব মদগান্জা খাইয়াও এইরকম পিনিক পাওয়া পসিবল না ।
ভারতীয় সংবাদ সংস্থা এনডিটিভি রিপোর্ট করেছে বাংলাদেশের জয়কে বিশ্বকাপের প্রথম 'আপসেট' হিসেবে . - ভাইয়া । দীর্ঘদিন ধরে চর্চা, অনুশীলন আর একাগ্রতার মাধ্যমে নিজেদের স্ট্যান্ডার্ড উন্নত করে জয়লাভ করাকে আপসেট বলে না । আমরা একশো ম্যাচ হেরেছি, এখন একশো ম্যাচ জয়ের সক্ষমতা রাখি । . . আপসেট বলতে বোঝায় ধরেন এইযে এনডিটিভি একটা চ্যানেল , এইটা একটা আপসেট । যে আবালে এই রিপোর্ট লিখসে, তার জন্মগ্রহণটা একটা আপসেট, তার রিপোর্টার হওয়াটা তারথেকেও বড় আপসেট ।
অংক কষে আপনি দেখতে কেমন বের করতে চান ? . ফেসবুকের প্রোফাইলে দেয়া ছবিটি নিন । এর সাথে ন্যাশনাল আইডি কার্ডের ছবিটি যোগ দিন , এরপর যোগফলকে দুই দিয়ে ভাগ দিন । . . আপনি দেখতে এমন
মা, . আমি জানিনা, এই চিঠি তোমার পর্যন্ত পৌছানোর কোন উপায় আছে কিনা । যাবার সময় তো একটা ঠিকানা দিয়েও যাওনি । আমি ট্রেনিং এর সময়ে সবার কাছে চিঠি লিখতাম, তোমার কাছে কখনো লিখতে পারিনি । . আজকে মা দিবস । দেখ, সবাই তাদের মা কে নিয়ে কতো সুন্দর সুন্দর কথা লিখছে । ঝকঝকে সব ছবিতে ভরে আছে ফেসবুকের দেয়াল । আমি শূণ্য চোখে চেয়ে আছি । একটা সময় ছিলো, যখন খুব কষ্ট হতো এসব দেখলে । এখন কষ্ট হয়না বলতে পারলে হয়তো খুশি হতাম, বলতে পারছিনা । . একটা কথা আছেনা, ঈশ্বর সবসময় সব জায়গায় থাকতে পারেন না, তাই তিনি মা’দের সৃষ্টি করেছেন । আমাদের অভাবের সংসারে আমরা দেখতাম ঈশ্বর হিসেবে তোমাকে । বাবার বেতনের সামান্য কয়টা টাকায় তুমি বিশাল এই পরিবার চালাতে, সেলাই করতে, রান্না করতে, বাগান করতে । দিনশেষে আমাদের সবগুলো ভাইবোনকে পড়তে বসাতে । ঈদের জন্য নিজের হাতে পান্জাবী বানিয়ে দিতে, শীতের সময়ে উল বুনে সুয়েটার বানিয়ে দিতে । তুমি যেদিন চলে গেলে, লন্ডভন্ড হয়ে গেল আমাদের পৃথিবী । . তুমি যখন মারা গিয়েছিলে, আমার বয়স ছিলো তের । তের বছরের একজন কিশোরের কাছে পৃথিবী ছিলো অনেক নিষ্ঠুর । তুমি তো জানো, আমি নিজের জুতার ফিতা বাধতে পারতাম না, চুলটাও তুমি আচড়ে দিতে । সেই আমাকে, জীবনের দীর্ঘ একটা সময়, একা একা পার করতে হয়েছে । . আর সবাই ছুটিতে মায়ের কাছে ফিরতো, আমি ফিরতাম তোমার কবরের কাছে । সবার মা খাবার বানিয়ে পাঠাতো, আমাকে শিখতে হলো রান্না করা । আমার বন্ধুদের জ্বর হলে তাদের মায়েরা মাথায় পানি দিয়ে দিতো, ঈদে সেমাই বানাতো । আমি শুধু প্রার্থনা করতাম, এই কষ্ট সহ্য করার ক্ষমতা যেন ঈশ্বর আমাকে দেন । . মা, তোমার সাথে আমার একটা ভালো ছবি তোলা নেই । . তোমার আলমিরা খুজে একটা ভালো শাড়ি পাইনি কখনো । তোমার একটা গহনা নেই । তুমি তোমার পাচটি সন্তান মানুষ করতে গিয়ে পরিশ্রম করেছো অমানুষের মত । তোমার ঘুরতে যাওয়ার শখ ছিলো, নিজের সংসারের চার দেয়ালের বাইরে কখনো কোথাও যাওয়া হয়নি তোমার । . অনেক অনেকগুলো বছর কেটে যাওয়ার পরে, আজও আমি তোমাকে সবচেয়ে মিস করি । তোমাকে কখনো বলা হয়নি, তোমাকে আমি, আমরা কতো ভালোবাসতাম । বলার প্রয়োজন বোধ করিনি, কখনো । কিন্তু, তুমি চলে যাওয়ার পরে, এমন অনেক রাত গিয়েছে, যখন মনে হয়েছে , আমার মা যদি থাকতেন, হয়তো আজ এভাবে কষ্ট পেতে হতো না । আমার জীবনে আমি অনেক ভুল করেছি, আমার মনে হয়, তুমি থাকলে, আমার জীবনটা হয়তো অন্যরকম হতো, হয়তো আমি ভালো একজন মানুষ হতাম । . আমার বন্ধুদের কখনো তাদের মায়ের সাথে খারাপ ব্যবহার করতে দেখলে আমি বলেছি, দোস্ত, ক্ষমা চেয়ে নে । আমার মা নেই, আমি বুঝি মা কি জিনিস । আমার অনেক বন্ধু আছেন, যারা আমারই মত, আমি তাদের ব্যথা বুঝি, আমি অনেক অনেকদিন এই কষ্ট বুকে নিয়ে বেচে আছি । . তুমি যেখানেই আছো, ভালো থাকো মা । সারা জীবনে তুমি যে সুখ পাওনি, আমি দোয়া করি, ঈশ্বর পরকালে তোমাকে দুহাত ভরে সেই সুখ দেন । . . মা দিবসের শুভেচ্ছা, মা ।
সরকারি হিসেবে ৫৩ হাজার একর জমির ফসল ক্ষতিগ্রস্থ হয়েছে ১০ হাজার মানুষের বাড়ি ক্ষতিগ্রস্থ হয়েছে . এই জমিগুলোতে যাদের ফসল, তারা কেউই কিন্তু আপনার আমার মত স্যুট-টাই পড়ে অফিসে যায় না । অসময়ে বৃষ্টি দেখে তারা কবিতা আওড়ায় না, ইলিশ-খিচুড়ির জন্য আবদার করে না । . যাদের বাড়ি উড়ে গিয়েছে, সেই ভূমিহীন মানুষদের কেউই কিন্তু আপনার আমার মত পাকা দালানে বসে ফনি নিয়ে 'ফানি' স্ট্যাটাস দেয় না । . আপনি কখনো গ্রামের বাজারে গিয়েছেন ? দেখবেন কিছু হতদরিদ্র মানুষ গাছের ফল অথবা জমির কিছু আবাদ নিয়ে বসে আছেন । যে টাকা একটা বেনসন খেতে লাগে, সেই টাকা দিয়ে আপনি তার তিনমাসের পরিশ্রমের ফসল কিনে নিতে পারেন । . সেই মানুষগুলির ফসল নেই । সেই মানুষগুলির ঘর নেই । সেই মানুষগুলি আপনার আমার ফোরজি নেটওয়ার্কের এত বাইরে থাকে, যে উন্নয়নের মহাজোয়ারের স্রোত তাদের কাছে পৌছায় না । . সংসদের চীফ হুইপ দাবী করেছেন, বঙ্গবন্ধু স্যাটেলাইটের কল্যাণে ফনিতে অনেক কম ক্ষয়ক্ষতি হয়েছে । . এটিএন বাংলায় কর্মরত একজন সাংবাদিক সপরিবারে ঘূর্ণিঝড় দেখতে গিয়েছেন কক্সবাজারে . বি এনপি নেতারা দাবী করছেন, এই ঘূর্ণিঝড় হয়েছে সরকারের ব্যর্থতায় । . . ট্রোল পেইজগুলিতে ফনি সংক্রান্ত ট্রোলে প্রচুর হাহা রিয়্যাক্ট পড়ছে । মানুষ ফটোশপ করে নিউজস্ক্রোল চেন্জ করে হাজার হাজার লাইক পাচ্ছে । . . . আমার কেন যেন হাসি আসে না আর । রাগ হয়, প্রচন্ড অক্ষম আর অন্ধ একটা রাগ হয় ।
জালের মত ছড়ানো এই মহাপ্রয়ান সড়কে কোন ছায়া নেই কোন জল নেই, কোন কোলাহল নেই উৎসবের একটি ঠোঁটও ভুলে ডেকে বসেনা, একটি চিঠিও লেখা হয়না প্রত্যাশায় সীসের ধোঁয়ায় মিশে থাকা এই নগরে কোন স্বপ্ন নেই, শুধু আদিগন্তুবিস্তৃত মহাসমুদ্রের মত দূরত্বের কাঁটাতার এই নি:সীমে, কোন কথোপকথন নেই । এই দেয়ালের বসতিতে কোথাও একখন্ড আশ্রয় নেই, একচিলতে দূর্বাঘাস নেই , এখানে জমে থাকে না বলা শব্দগুলি, বিষন্ন বারুদের স্তাবকে আর কোথাও একটুকরো সজল অভিমানী ছলছল চোখ নেই যেন এই শহরে কোনদিনই একবিন্দু বৃষ্টি নামেনি । . এই শহরের কোষে কোষে শুধু ছিন্ন মেঘের মৃতদেহ এই শহরের প্রতিটি বিন্দুতে শুধু অশ্রুত পাখির আর্তনাদ । 
আমাদের দেশে নারী স্বাধীনতা এবং নারীর উন্নয়নের পথে প্রথম বাধাটি কি জানেন ? . বাংলাদেশের প্রতিটি পরিবারে কিছু নারী সদস্য আছে, যাদের একমাত্র কাজ অন্য কোন আপা কি পড়লো, কি করলো, কি ভাবলো – সেগুলো দিনরাত এ্যানালাইজ করা, এবং বিবিসি বাংলার চেয়েও দ্রুতগতিতে নিজের ভাবনাগুলোকে কাস্টমাইজ করে সার্কুলেট করা । . উদাহরণ দেব ? . “ ভাবী, সেদিন আপনার মেয়েটাকে দেখলাম রাস্তায় দাড়িয়ে তামিল সিনেমার ভিলেনের মত এক ব্যাটার সাথে ইটিশপিটিশ করছে । জামাকাপড়ের যে অবস্থা ভাবী, কোনদিন যে কেউ ধরে রেপ করে ফেলবেনা তার কোন গ্যারান্টি আছে ? “ . “ ভাবী, আপনার মেয়েকে হুদাহুদি ইন্জিনিয়ারিং পড়িয়ে কি করবেন, তারচেয়ে বরং বেসরকারী মেডিকেলে দিয়া দেয়, বিয়ের বাজারে ডাক্তার মেয়েদের দামই আলাদা” . “ ভাবী , বউমা এতো জেলায় জেলায় ঘুরে চাকুরি করে। এভাবে চললে সংসার হবে কীভাবে? নাতি-নাতনীর মুখ দেখা তো দরকার , বয়স তো কম হলো না “ “ ওমা ভাবী, আপনার ভাই তো আপনাকে একদমই কদর করে না। বুবুনের আব্বা তো প্রতিবছর আমাকে নিয়ে ব্যাংকক ঘুরতে যায় । আমি পাশের বাসার মানুষ। আপনাদের পারিবারিক ব্যাপারে নাক গলাতে চাই না, কিন্তু না বলে পারলাম না “ . এই শ্রেণীর নারীরা কিন্তু খুব অল্প সংখ্যক নন । বরং তারাই সংখ্যাগরিষ্ঠ । এবং এদের আইডেন্টিফাই করাও খুব কঠিন কিছু না । তাদের জীবনের সবচেয়ে বড় এবং একমাত্র এ্যাচিভমেন্ট হচ্ছে ১. বিয়ে ২. বাচ্চা । . সুতরাং, এর বাইরে কোন মেয়ে কোন কিছু করলেই তাদের মাথায় আকাশ ভেঙে পড়ে । ইনারা পড়াশোনা করেছেন বিয়ে করার জন্য, বিয়ে করেছেন বাচ্চা পয়দা করার জন্য । এ্যান্ড দ্যাটস ইট । নিজের ডজনখানের বাচ্চাকাচ্চা হয়ে যাওয়ার পরে, অন্যের বিয়ে এবং অন্যের বাচ্চা এবং অন্যেরে বাচ্চা ভবিষ্যত নিয়ে চিন্তাভাবনা করার মহৎ কাজটি তারা নিজ উদ্যোগে কাধে তুলে নিয়েছেন । বিপুল পরিমাণ মস্তিষ্ককে তো কাজে লাগাতে হবে, আর কতোকাল জিবাংলার থিওরিটিক্যাল ক্লাস করা যায় । প্র্যাক্টিকাল করার জন্য তাই পছন্দের গিনিপিগ পাশের বাসার ভাবী, অথবা বউ অথবা তাদের বাচ্চাকাচ্চা । . কোন মেয়ের বয়স ২৫ পাইলেই তারা নিজেকে প্রথমে ঘটক পাখি ভাই হিসেবে উপস্থাপন করেন, যদি তাতেও চিড়ে না ভিজে , তাহলে কেন মেয়েটার বিয়ে হচ্ছে না , পিথাগোরাসের উপপাদ্যের সাহায্যে সেইটা প্রমাণ করার প্রাণান্ত চেষ্টা চালিয়ে যান । এই সময়ে তার বিয়েতে যে বিশভরি অরিজিনাল স্বর্ণের গহনা আর ত্রিশলাখ টাকা দেনমোহর দিয়ে হয়েছিল, সেটাও জানিয়ে যান। . শুধু অবিবাহিত তরুণীদের উপরে নয়, টার্গেট বিবাহিত হলে যদি বিয়ের একবছরের মাঝে বাচ্চা না হয় তাহলে কেন বাচ্চা নিচ্ছো না এবং কেন বাচ্চা হচ্ছে না, এই মহান আলোচনায় তারা বিপুল বিক্রমে ঝাপিয়ে পড়েন । কোন বিবাহিতা তরুণীর বয়স ত্রিশ পার হয়ে গেলে , তারা নিজেকে মারজুক রাসেল বানিয়ে ফেলেন, তসবীর মত জপতে থাকেন – ‘বাচ্চা হবেনা, বাচ্চা হবেনা , বাচ্চা হবেনা ।‘ . এই জাতীয় ‘ভাবী’গণের প্রথম ও প্রধান চক্ষুশূল হচ্ছে শিক্ষার্থি এবং কর্মজীবী নারীরা । নিজে যা করতে পারেনাই, অথবা জীবনে কখনো করার যোগ্যতা রাখেনাই, সেই কাজ চোখের সামনে অন্য কেউ করে ফেললে তাদের যে ইন্টারনাল বার্ণ হয়, পৃথিবীর কোন বার্ণ ইউনিট এইটার চিকিৎসা করতে অক্ষম । এই ক্ষতে বার্ণল লাগাতে তখন তারা গীতমালা হাতে হাজির হয়ে যান, এবং মনের মাধুরী মিশিয়ে ঐ কলেজগামী অথবা কর্মজীবী নারীটির জীবন তামাতামা করার কাজে নিজেকে নিয়োজিত করেন । . ইনারা বিয়ের একবছরের মাথায় মা হন, মাতৃত্বের আনন্দ পাবার জন্য নয়, আমি যে মহান অবজেক্টিভ নিয়া এই ফ্যামিলিতে আসছি সেইটা ফুলফিল করার জন্য । এরপর বছরবছর কাবেলিয়াত প্রচার । পেডিকিউর , মেনিকিউর, সাজেক, শপিং,গহনা, রান্না , গীবত । বিয়ের বছনতিনেকের মাঝে তাদের পেট ঝুলে পড়ে, গলার নিচে গলকম্বল দেখা দেয় । তখন তারা নিজেদের স্যাড, প্যাথেটিক লাইফ হালাল করার জন্য অন্যের জীবন অন্বেষণে সময় কাটান । নিজের পড়াশোনা, নিজের ক্যারিয়ার অনেক আগেই ঝুলে গেছে । এমনকি ইনাদের মেয়েদের যখন বিয়ে হয়, তারা নিজের কণ্যাদের সুপরামর্শ দেন, জামাই একটু আধটু মারধোর করলেও যেন মেয়ে কিছু না বলে, 'এ্যাডজাস্ট' করে নেয়। . আপনারা জানতে চান, দেশে এত ধর্ষক কেন ? এই মহান ক্রিয়েচারদের গর্ভে কি আপনি স্বামী বিবেকানন্দ আশা করেন ? আশা করেন, এই পরিবারে এই পরিবেশে বড় হয়ে একটা ছেলের পক্ষে কোন মেয়েকে নিয়ে ভালো কিছু ভাবা সম্ভব ? . আমি যে কয়জন সফল নারীকে চিনি , যারা ব্যক্তিজীবনে সফল, কর্মজীবনে সফল - তাদের অধিকাংশের সাফল্যের পেছনে একজন পুরুষকে আমি দেখেছি । হোক সে মেয়েটির বাবা, অথবা ভাই, অথবা স্বামী । যারা সমাজের কথা শোনেনাই, নিজের মেয়ের অথবা স্ত্রীর কথা শুনেছে এবং তাদের উপর বিশ্বাস রেখেছে । এবং দু:খজনক হলেও সত্য, এই কথা শোনানো সমাজের প্রায় পুরোটাই তাদের মতোই – মেয়ে । . এই প্রসঙ্গে যাদের সবচেয়ে বেশি সরব হওয়ার কথা ছিলো , সেই নারীবাদীরা সারাদিন আমি ব্রা দেখাবো না প্যান্টি দেখাবো আন্দোলনে ব্যস্ত থাকেন । আমি তাদের ‘স্বকীয়া’ করার অধিকার চাইতে দেখি, কিন্তু বাংলাদেশে প্রতিদিন যে বিশটা মেয়ে ধর্ষণ হয়, তাদের বিচার চাইতে দেখি না । . . . এ্যাডভেঞ্চার ভালো লাগলে সাপ পালুন, এই বিষাক্ত ভাবীদের ঘরের ত্রিসীমানায় আসতে দিবেন না ।
আমি , ছোট্টবন্ধু যুথি ও শিশু ড্রাগন বার্নি সবাইকে নববর্ষের শুভেচ্ছা