 রসুলুল্লাহ সাল্লালাহু আলাইহি ওয়া সাল্লামকে জিজ্ঞাসা করা হয়েছিল ইসলামের সৌন্দর্যের ব্যাপারে। তিনি বলেছিলেন মানুষকে খাবার খাওয়ানো এবং চেনা-অচেনা সবাইকে সালাম দেয়া। [সহীহ বুখারী ও মুসলিম] মানুষকে সালাম দেওয়া শিখিয়েছেন আল্লাহ সুবহানাহু ওয়া তা'আলা। আল্লাহ আযযা ওয়া জাল্লা আদাম আলাইহিস সালামকে সৃষ্টি করলেন। তারপর বললেন, যাও, ঐ ফেরেশতাদের প্রতি সালাম কর এবং তাঁরা তোমার সম্ভাষণের জবাব কী দেয় তা মনোযোগ দিয়ে শোন - এটাই হবে তোমার এবং তোমার সন্তানদের সম্ভাষণের রীতি। আদাম ফেরেশতাদের বললেন, “আস্‌সালামু আলাইকুম”। ফেরেশতারা উত্তরে বললেন “আস্‌সালামু আলাইকা ওয়া রাহামাতুল্লাহ”। [সহীহ বুখারী ও মুসলিম] আস সালাম আল্লাহর অনিন্দ্যসুন্দর নামগুলোর মধ্যে একটি। আস সালাম মানে যিনি প্রকৃত এবং পরিপূর্ণ শান্তির উৎস এবং একমাত্র যিনি প্রকৃত শান্তি দান করতে পারেন। শুভ সকাল বা সুপ্রভাতের সাথে তুলনা করে দেখুন - সকাল কী নিজে নিজে শুভ হতে পারে? কে তাকে শুভ করবে? অবশ্যই আল্লাহ - কিন্তু এই সম্ভাষণে সেই সত্ত্বাই অনুপস্থিত যিনি আসলে সকল মঙ্গলামঙ্গলের মালিক। আবার শুভ সকাল বললে কথা উঠতে পারে - সন্ধ্যাটা কেন শুভ হবে না? শুভ রাত্রিতে দিন কেন উপেক্ষিত থাকবে? আল্লাহ সুবহানাহু ওয়া তা'আলা যেমন পরিপূর্ণ তাঁর শিক্ষাটাও পরিপূর্ণ - এই এক সালামেই দেখুন - কোনো খুঁত খুঁজে পাবেন আপনি? আমরা যখন আস সালামু আলাইকুম বলি, তখন আমরা আল্লাহ, আস-সালামের কাছে আবেদন করি তিনি যেন সালাম অর্থাৎ শান্তি বর্ষণ করেন কেননা আমাদের শান্তির বড় প্রয়োজন এবং আল্লাহ ছাড়া আর কেউ শান্তি দিতে পারেন না। আমরা অনেক সময় তাড়াহুড়া করে বলে ফেলি স্লামালিকুম। এখানে অনিচ্ছাকৃতভাবে হলেও আল্লাহর নাম বিকৃত করা হয়। আমার নাম শরীফ আবু হায়াত, কেউ যদি আমাকে শ্রিফাবু হায়াত বলে বা লেখে - এটা হবে বিশ্রি রকম অভদ্রতা। ঠিক তেমন সালাম, যেখানে লামের পরে একটা আলিফ আছে বিধায় একটু টেনে বলতে হয়; সেখানে সেটাকে অগ্রাহ্য করে বিকৃত করে 'স্লাম' বলাটা আল্লাহ আযযা ওয়া জাল্লার সাথে বেয়াদবির শামিল। আল্লাহ আস সালাম, আমাদের মুসলিমদের সবাইকে যেন শুদ্ধভাবে সালাম শেখা এবং দেওয়ার তাওফিক দেন।
 রসুলুল্লাহ সাল্লালাহু আলাইহি ওয়া সাল্লামকে জিজ্ঞাসা করা হয়েছিল ইসলামের সৌন্দর্যের ব্যাপারে। তিনি বলেছিলেন মানুষকে খাবার খাওয়ানো এবং চেনা-অচেনা সবাইকে সালাম দেয়া। [সহীহ বুখারী ও মুসলিম] মানুষকে সালাম দেওয়া শিখিয়েছেন আল্লাহ সুবহানাহু ওয়া তা'আলা। আল্লাহ আযযা ওয়া জাল্লা আদাম আলাইহিস সালামকে সৃষ্টি করলেন। তারপর বললেন, যাও, ঐ ফেরেশতাদের প্রতি সালাম কর এবং তাঁরা তোমার সম্ভাষণের জবাব কী দেয় তা মনোযোগ দিয়ে শোন - এটাই হবে তোমার এবং তোমার সন্তানদের সম্ভাষণের রীতি। আদাম ফেরেশতাদের বললেন, “আস্‌সালামু আলাইকুম”। ফেরেশতারা উত্তরে বললেন “আস্‌সালামু আলাইকা ওয়া রাহামাতুল্লাহ”। [সহীহ বুখারী ও মুসলিম] আস সালাম আল্লাহর অনিন্দ্যসুন্দর নামগুলোর মধ্যে একটি। আস সালাম মানে যিনি প্রকৃত এবং পরিপূর্ণ শান্তির উৎস এবং একমাত্র যিনি প্রকৃত শান্তি দান করতে পারেন। শুভ সকাল বা সুপ্রভাতের সাথে তুলনা করে দেখুন - সকাল কী নিজে নিজে শুভ হতে পারে? কে তাকে শুভ করবে? অবশ্যই আল্লাহ - কিন্তু এই সম্ভাষণে সেই সত্ত্বাই অনুপস্থিত যিনি আসলে সকল মঙ্গলামঙ্গলের মালিক। আবার শুভ সকাল বললে কথা উঠতে পারে - সন্ধ্যাটা কেন শুভ হবে না? শুভ রাত্রিতে দিন কেন উপেক্ষিত থাকবে? আল্লাহ সুবহানাহু ওয়া তা'আলা যেমন পরিপূর্ণ তাঁর শিক্ষাটাও পরিপূর্ণ - এই এক সালামেই দেখুন - কোনো খুঁত খুঁজে পাবেন আপনি? আমরা যখন আস সালামু আলাইকুম বলি, তখন আমরা আল্লাহ, আস-সালামের কাছে আবেদন করি তিনি যেন সালাম অর্থাৎ শান্তি বর্ষণ করেন কেননা আমাদের শান্তির বড় প্রয়োজন এবং আল্লাহ ছাড়া আর কেউ শান্তি দিতে পারেন না। আমরা অনেক সময় তাড়াহুড়া করে বলে ফেলি স্লামালিকুম। এখানে অনিচ্ছাকৃতভাবে হলেও আল্লাহর নাম বিকৃত করা হয়। আমার নাম শরীফ আবু হায়াত, কেউ যদি আমাকে শ্রিফাবু হায়াত বলে বা লেখে - এটা হবে বিশ্রি রকম অভদ্রতা। ঠিক তেমন সালাম, যেখানে লামের পরে একটা আলিফ আছে বিধায় একটু টেনে বলতে হয়; সেখানে সেটাকে অগ্রাহ্য করে বিকৃত করে 'স্লাম' বলাটা আল্লাহ আযযা ওয়া জাল্লার সাথে বেয়াদবির শামিল। আল্লাহ আস সালাম, আমাদের মুসলিমদের সবাইকে যেন শুদ্ধভাবে সালাম শেখা এবং দেওয়ার তাওফিক দেন।
 সেদিন এক ভাই হোয়াটস অ্যাপ গ্রুপে একটা খবর শেয়ার করলেন, বিজ্ঞানীরা বলেছেন ফেসবুক - অ্যাডিকটিভ - নেশার মতো। কথাটা সত্যি। চিনিও অ্যাডিকটিভ - পর্নও অ্যাডিকটিভ। কিন্তু চিনি আর পর্ন এক নয়। একটা হালাল আরেকটা হারাম। স্ক্রিন অ্যাডিকশন আমাদের সময়ের একটা বড় সমস্যা। কমবেশি অনেকেরই আছে। আমারও। ডেলিবারেটলি চেষ্টা করতে হয় যেন ফেসবুকে সময় নষ্ট না হয়। কিন্তু একই চেষ্টা করতে রাস্তায় চলতে গেলেও - চোখ নামিয়ে চলতে হয় - যেন মেয়েদের দিকে নজর না যায়। আবার স্কুটার চালাতে চালাতে গর্তে যেন পড়ে না যাই সেজন্য দূরেও দৃষ্টি দিতে হয়। সিরাজগঞ্জ থেকে একজন রোগীকে আনা হয়েছিল পঙ্গু হাসপাতালে চিকিৎসার জন্য। অ্যাম্বুলেন্স ভাড়াটা ম্যানেজ করে দিয়েছিলাম আমরা সরোবর থেকে। হুইল চেয়ারের টাকাটাও দেয়া যেত, কিন্তু চাইনি। কারণ আমার অভিজ্ঞতায় বলে অনেকের বাসায় হুইল চেয়ার থাকে। একটা এক্সপেরিমেন্ট করলাম। একটা লেখা লিখলাম। // অনেকের বাসায় হুইল চেয়ার পড়ে থাকে। যিনি ব্যবহার করতেন তিনি হয় তো সুস্থ হয়ে গিয়েছেন, অথবা আল্লাহর ডাকে সাড়া দিয়েছেন। পঙ্গু হাসপাতাল থেকে ছুটি দিয়েছে এমন একজন রোগীর জন্য একটা হুইল চেয়ার লাগবে। পরিবারটা গরীব - নতুন হুইল চেয়ার কেনার সামর্থ্য নেই। কারো বাসায় অদরকারী পড়ে থাকলে মেসেনজারে একটা নক করতে পারেন। // নয় মিনিটের মধ্যে দুটো হুইল চেয়ারের খবর পেলাম যার মধ্যে একটাকে জং পড়ার হাত থেকে রক্ষা করা যাবে। ফেসবুকের অনেক খারাপ জিনিস থাকলেও এমন কিছু ভালো দিক আছে যেটাকে অস্বীকার করার উপায় নেই। যারা বুদ্ধিমান তারা চেষ্টা করবে খারাপটা থেকে দূরে থাকতে - আর এর উপকারগুলো নিতে। ফেসবুকের মতো চমৎকার একটা মিডিয়াম বানানোর বুদ্ধি যারা রাখেন - আল্লাহ তাদের যেন হিদায়াত করেন এই দু'আ আমি সবসময় করি। 
 কোভিডের সময়টাতে ইসলামী উত্তরাধিকার আইন কোর্স করেছিলাম। উস্তাযরা অনেক কিছু মুখস্থ করিয়েছেন, তার কিছু মনে আছে কিছু মনে নাই। কিন্তু যেগুলো সম্ভবত মৃত্যু পর্যন্ত মনে থাকবে - ১/ একজন মানুষের মৃত্যুর পরে গোসল-কাফন-জানাজা-দাফনের পরে জরুরি কাজ হচ্ছে তার সম্পত্তি বন্টন করে দেওয়া। ২/ সলাতের রাকাত সংখ্যা কুরআনে আসেনি, এসেছে ব্যক্তি মারা গেলে তার কোন আত্মীয় কত অংশ পাবে সেই পরিমাণ। ৩/ রসুল সাল্লাল্লাহু আলাইহি ওয়া সাল্লাম মীরাসের বন্টন শেখার ব্যাপারে সরাসরি তাগাদা দিয়েছেন - কারণ এটা মানুষেরা চিন্তা করে বের করতে পারবে না - এটার ফয়সালা আল্লাহর ওয়াহইর মাধ্যমে হতে হবে। IFAC এর উত্তরাধিকার আইন কোর্সটা আবার শুরু হতে যাচ্ছে। এই কোর্সটা করে কেউ ফতোয়া দেবে সেটা আমি চাই না। কিন্তু সম্পত্তি বন্টনের ব্যাপারে একটা সচেতনতা দরকার। দেশে প্রচুর মামলা, আত্মীয় স্বজনদের মধ্যে শত্রুতার অন্যতম প্রধান কারণ সম্পত্তির ব্যাপারে আল্লাহর আইন অনুসরণ না করা। হাইলি রেকমেন্ডেড কোর্স। কোর্স ফি মাত্র ৩০০০ টাকা। কিন্তু এই কোর্স থেকে পাওয়া নলেজের ভ্যালুয়েশন আমাকে করতে বললে বলব ৩০ লাখ টাকা। যোগদানের লিঙ্ক কমেন্টে।
 গুগল খুব স্মার্ট একটা মুভ করেছে - 'প্রফেশনাল ক্যারিয়ার সার্টিফিকেট' নামে একটা প্রোগ্রাম শুরু করছে। অনেকে এটাকে এডুকেশনে টেক ডিসরাপশান হিসেবে দেখছে। বিশ্ববিদ্যালয়ে চার বছর পড়ে যে সার্টিফিকেট পাওয়া যাবে, গুগলের এই কোর্সের ছয় মাসের সার্টিফিকেটের দাম একই - অন্তত গুগলের কাছে। অন্য অনেক টেক কোম্পানিও হয়তো এটাকে সেই দামই দেবে। যেহেতু গুগলের এমপ্লইরাই ক্লাস নেবে সেহেতু শিক্ষার্থীরা যে শিখবে তাতে কোনো সন্দেহ নেই। তো আপনারা যারা এইচএসসি পাশ না দিয়েই পাশ করে ফেলেছেন তারা ইউনিভার্সিটির চিন্তা বাদ দিয়ে এটাতে এনরোল করতে পারেন। কোরসেরাতে ইকুইভ্যালেন্ট কয়েকটা কোর্স ইতিমধ্যে শুরু হয়েছে। হতে পারে, আপনার ফ্রেন্ডরা যখন ভর্তি পরীক্ষা দিয়ে জীবন শেষ করে ফেলছে আপনি চাকরি শুরু করে দিয়েছেন। লিঙ্ক কমেন্টে।
 কোর্স করলে সার্টিফিকেট ফেসবুকে দিতে হয় কিনা এটা নিয়ে দুই ধরণের মতবাদ আছে - ১/ দিতে হয় না, সার্টিফিকেট দেখানোর কিছু নাই - যেটা শিখেছেন শেয়ার করেন। ২/ দিতে হয় কারণ তাহলে মানুষ বুঝবে আপনার আগ্রহ কিসে - এবং সে ধরণের মানুষদের সাথে একটা সংযোগ তৈরি হবে। একজন মধ্যপন্থাবলম্বী মানুষ হিসেবে আমি দুই মতেরই অনুসারী। সার্টিফিকেটের ছবিও দিব, কী শিখেছি - সেটাও মাঝে মধ্যে শেয়ার করব। কোর্সটা করতে বেশ কষ্ট করতে হয়েছে। কোর্সটাতে ভর্তি হওয়ার জন্য ১০০০ শব্দের একটা এসে লেখা লেগেছে ইসলামিক সোশাল ফিনান্সের ওপরে। প্রায় টপিকের ওপরেই শুরুতে একটা পরীক্ষা হতো, শেষ হওয়ার পরে আরেকটা। এই সময়েই একটা বিড পার্টিসিপেট করছিলাম। ক্লাস করব, পরীক্ষা দিব, না টেকনিকাল প্রপোসাল লিখব? আমি কয়েকটা ক্লাস মন দিয়ে করতে পারি নাই বিধায় মন খারাপ। তবে কয়েকটা ক্লাস তুখোড় হয়েছে। বিশেষ করে ইসলামিক মোরাল এন্ড পলিটিকাল ইকোনোমির ক্লাসটা। ডক্টর মেহমেত আসুতেকে মেইল করেছিলাম। উনি রাজী হয়েছেন - এই বিষয়ের ওপরে একটা সেমিনার আমরা সরোবর থেকে আয়োজন করব ইনশা আল্লাহ। কী কী বিষয়ের ওপরে ক্লাস হয়েছে - সেটার একটা লিস্টও দিলাম। যারা আগ্রহী দেখতে পারেন - ইসলামিক সোশাল ফিনান্সে কোন কোন বিষয় পড়ানো হয়। কোর্সটা করতে পরিশ্রম হয়েছে, তবে সেটা সার্থক, আলহামদুলিল্লাহ।
 রসুল সাল্লাল্লাহু আলাইহি ওয়া সাল্লাম একদিন প্রশ্ন করেছিলেন, আমি কি তোমাদেরকে নিকৃষ্টতম মানুষের কথা বলবো না? সাহাবারা উত্তর দিলেন, বলুন ইয়া রাসূলুল্লাহ! তিনি বললেন যার কাছে আল্লাহর নামে চাওয়া হয় এরপরও সে দেয় না। [কিতাবুল জিহাদ, ইবনুল মুবারাক : ১৭০] ডিয়ার আওয়ামী লীগের নেতা-নেত্রীরা, আপনারা কী দয়া করে আপনাদের কর্মীদের বলে দেবেন যেন আল্লাহর দোহাই দিয়ে যদি কেউ নিজের ইজ্জত রক্ষা করতে চায় - তাহলে যেন তার ইজ্জত কেড়ে নেওয়া না হয়? এই ইজ্জত তো আল্লাহ একজন মানুষকে উপহার হিসেবে দিয়েছেন। কাবাঘর যেমন হারাম - সম্মানিত, হারাম - অলঙ্ঘনীয় - ঠিক তেমন মানুষের ইজ্জত তাই। এটা তো আপনাদের নেতা-কর্মীরা লুটে নিতে পারে না। মুক্তিযুদ্ধের চেতনা মানেই ধর্ষণ আর ধর্ষণ করে পার পাওয়ার গ্যারান্টি - এটা তো প্রমাণিত, আমরা বুঝে গেছি। এবার থামলে হয় না? এই কান্নাগুলোর পেছনে একটা অভিশাপ তো আছে তাই না? মযলুমের অভিশাপ আছে। সৎ মানুষের অভিশাপ আছে, আল্লাহ আযযা ওয়া জাল্লা এবং মালাইকাদের লানত আছে। এই অভিশাপ ঘাড়ে নিয়ে আপনারা ভালো থাকতে পারবেন? এই দুনিয়ায়? আখিরাতে? আপনাদের ক্ষমতায় থাকার জন্য সাধারণ মানুষ জান দিয়ে, ইজ্জত দিয়ে মূল্য দিচ্ছে। কেউ মরে বেঁচে যাচ্ছে। কেউ বেঁচেও মরে গেছে। কিন্তু এই অভিশাপের মূল্য আপনারা কত কোটি বছর জাহান্নামে পুড়ে শোধ করবেন?
 গত দুই মাস ধরে বাসার সামনের রাস্তা তথৈবচ হয়ে আছে। রাস্তা ঠিক করতে দিচ্ছে না সোনার ছেলেরা। বাসার নীচে গর্ত খোড়া হয়েছে - পানির নতুন লাইন দেবে দেখে - পানির লাইন লাগানোর আগের রাতেই শ্রমিকদের কোদাল নিয়ে গেছে সোনার ছেলেরা। ঠিকাদার আর সোনার ছেলেদের মধ্যে বখরা নিয়ে ঝগড়া। ভুগছি আমরা। অনেক কথা বলার থাকে - বলতে সাহস পাই না। বাসায় স্ত্রী আছে, ছোট বাচ্চা আছে। সোনার বাংলার মালিক সোনার ছেলেরা। আমরা তৃতীয় শ্রেণীর নাগরিকও নই। সোভিয়েত শাসনামলের কথা পড়তাম - এখন কিছুটা অনুভব করি। ভয়ের রাজত্ব। বেঁচে যে আছি এটাই আল্লাহর দয়া। হে বায়তুল্লাহর রব্ব, আপনি আমাদের ক্ষুধার সময় খাবার দেন। এখন দয়া করে আমানাহ দেন মালিক, নিরাপত্তা দেন।
 // গতকাল রাত ১১টা ৩০ মিনিট। সন্ধ্যা থেকে ঝুমঝুম বৃষ্টি শেষে ওই সময়টায় আকাশের পানি একটু কমছে। এমন সময় আমাদের সদর দরজায় কে যেনো কড়া নাড়ছে। জানতে পারলাম পাড়ার এক বড় আপা আমার সাথে দেখা করতে এসেছেন। উনার মুখে শুনলাম আমাদের এলাকার বিহারী বুড়ি নামে পরিচিত একজন মহিলা সন্ধ্যা সাড়ে ৭ টার দিকে ইন্তেকাল করেছেন কিন্তু লোকের অভাবে এখন পর্যন্ত গোসল দেওয়া সম্ভব হয়নি। পরিবারের সদস্যরা রাতেই গোসল দিতে চাচ্ছেন, কোন ব্যবস্থা করা যাবে কিনা? শহরের অনেক জায়গায় ইলেক্ট্রিসিটি নাই। টিপ টিপ করে বৃষ্টি পড়ছে। এত রাতে অটো রিকশাও পাওয়া যাবে না। কে আসবে এখন! তবুও বেশ কয়েক জায়গায় ফোন দিলাম। কিন্তু কেউই আসতে রাজী হলো না। অবশেষে একজন আপা আসার ব্যাপারে আগ্রহ দেখালেন। জানতে চাইলেন যেই মহিলা মারা গিয়েছে উনি সলাত আদায় করতেন কি না। আমরা হ্যাঁ সূচক জবাব দেওয়াতে উনি এক কথায় রাজী হয়ে গেলেন। বললাম আপা এত রাতে কিভাবে আসবেন, আপনার বাসা তো প্রায় তিন কিলো দূরে। উনি বললেন, আমার বাসাতে বৃষ্টির পানি উঠছে । বাসার সামনের গলিতেও পানি, তবু আমি আমার স্বামীকে নিয়ে পায়ে হেটেই রওনা দিচ্ছি। আপনারা কাফনের কাপড় রেডি করেন আর বড় কড়াইয়ে বরই পাতা দিয়ে পানি গরম করার ব্যবস্থা করেন। আল্লাহু আকবার! আমাদের বাসার পাশে পুলিশ লাইনের বাগান। সেখানে ইদানিং শিয়ালের খুব আমদানি বাড়ছে। তাই আমরা কয়েকজন বাশ হাতে নিয়ে পুলিশ লাইনের গেটে অপেক্ষা করা শুরু করলাম। এমন সময় একটা অটোরিকশাও পেয়ে গেলাম। আল্লাহ সহজ করে দিলেন। উনাদের কিছুটা পথ হাটার কষ্ট থেকে রক্ষা করতে অটো রিকশা নিয়ে এগিয়ে গেলাম। দেখি রাস্তা পুরো জনমানব শুন্য। শুধু কালো বোরখা পড়া একজন মহিলা হেটে হেটে এগিয়ে চলেছেন। পিছন থেকে উনার স্বামী মাথায় ছাতা ধরে আছেন। হাতে টর্চ লাইট ও নাই। রাস্তার পোলে ইলেক্ট্রিক বাল্ব জ্বলছে না। উপরে আকাশে থেকে থেকে বিজলি চমকাচ্ছে। ভীতিকর একটা পরিবেশ। কিন্তু তাদের মনে যেনো কোন ভয়ডর নাই। অতঃপর রাত সাড়ে ১২টার দিকে আপা মৃত বিহারী বুড়ির বাসায় এসে উপস্থিত হলেন। আমাদের এলাকায় একটা নতুন বিদাত চালু হয়েছে। বিচি গনা। মৃতের পাশে বসে মহিলারা কি যেনো দোয়া পড়ে আর বিচি গুনে। আপা এসে সব বন্ধ করতে বললেন। স্পষ্ট কথায় জানিয়ে দিলেন এসব করাতে মৃত ব্যক্তির কোন উপকার নেই বরং তিনি আরো কষ্ট পাবেন। কিছু মহিলা দুই একটা কথা বলতে চাচ্ছিলো, কিন্তু তিনি স্পষ্ট জানিয়ে দিলেন বিদাতের সাথে কোন আপোষ নাই তার। অতঃপর লাশ গোসল করানোর প্রক্রিয়া শুরু করলেন। আমি উনার হাজবেন্ডকে নিয়ে বাহিরে ছাতা মাথায় দাঁড়িয়ে অপেক্ষা করতে লাগলাম। ভাইয়ের এক চোখ নষ্ট। উনি ইস্পাহানি কোম্পানীর সেলসম্যান। দোকানে দোকানে গিয়ে চা পাতা বিক্রি করেন। সেদিন সন্ধ্যায় উনার সাইকেল টা লিক হয়ে যায়। বৃষ্টির কারনে কোন সাইকেল মেকার না পাওয়াতে প্রায় ছয় কিলো রাস্তা সাইকেল হাটায় বাড়ি ফিরছেন। সে সময় আমার ফোন পেয়ে আবার স্ত্রীকে নিয়ে তিন কিলো হেটে এসেছেন লাশ গোসল করাতে। রাতের খাওয়াটাও ঠিক মত খেতে পারেননি। অনেক কষ্টে আড়াই শতকের একটা মাথা গোজার ঠাই আছে উনাদের। কিন্তু উনারা নিঃসন্তান দম্পতি। তাই সেই মাথা গোজার ঠাই টুকুও একটা মাদ্রাসাকে দান করে দেওয়ার মৌখিক সম্মতি দিয়ে রেখেছেন। দোকানে দোকানে চাপাতা বিক্রি করে ভাই প্রতিদিন পান ৩০০ টাকা। কাজে না গেলে কোন টাকা পান না। সন্ধ্যায় কাপড় আয়রন করার একটা ছোট্ট দোকান দিয়েছিলেন, সেটাও হাউজিং লিমিটেডের জায়গা হওয়ায় কিছুদিন আগে প্রশাসন ভেংগে দিয়েছে। সেটা নিয়ে ভাইয়ের কোন আফসোস নেই। স্বল্পভাষী মানুষ, মুখে সবসময় হাসি। সন্তান নেই, অর্থকড়ি নেই, এক চোখ নষ্ট তবু চোখ মুখ থেকে সুখের আভা ঠিকরে বের হচ্ছে। গল্পে গল্পে রাত প্রায় পৌনে দুইটা বেজে গেলো। এমন সময় আপা মৃত বিহারি বুড়ির গোসল কাফন শেষ করে ফিরলেন। টিপটিপ বৃষ্টি তখনো পড়ছে। আবার স্বামী স্ত্রী কে ছাতা মাথায় দিয়ে প্রায় তিন কিলো রাস্তা হেটে বাসায় ফিরতে হবে। আমি মৃত বিহারী বুড়ির পরিবারের লোকদের বললাম পুলিশ লাইনের মার্কেট পর্যন্ত তাদের একটু এগিয়ে দিতে। শেয়ালের খুব উপদ্রব বাড়ছে। তারা তাদের বাসায় ফেরার উদ্দেশ্যে আবার হাটা শুরু করলো। আমার কাছে মনে হচ্ছিলো জান্নাতী দম্পতি হেটে যাচ্ছে। আল্লাহ এই দম্পতির ইহকাল ও পরকাল কে মর্যাদাবান করুক। জান্নাতে উচ্চ মাকাম দান করুন, আমীন। // - দিনাজপুরের আরিফের টাইমলাইন থেকে নেওয়া।
 আল্লাহ সুবহানাহু ওয়া তা'আলার বিচারের দুটো রূপ আছে - ন্যায় বিচার এবং দয়া। আল্লাহ আযযা ওয়া জাল্লা কুফফারদের ভালো কাজের প্রতিদান দেবেন এই দুনিয়াতেই। কারণ আল্লাহ আল-হাকিম; তিনি অসীম প্রজ্ঞাবান এবং আল-আদল; তিনি পূর্ণ ন্যায় বিচারক। কাফিরদের প্রতিদান দেওয়ার সময় আল্লাহ আযযা ওয়া জাল্লা ন্যায় বিচার করেন। তাদের ভালো কাজের প্রতিদান তারা এই দুনিয়াতেই পাবে। আখিরাতে সেই ভালো কাজের কোনো ভালো ফলাফল দেখা যাবে না। সবচেয়ে ভালো কাজ করা কাফিরও জাহান্নামে আগুনের শাস্তিই পাবে। ঈমানদারদের ক্ষেত্রে আল্লাহ আর রাহমানুর রাহীম দয়া করবেন। তাঁরা তাঁদের পাপের কিছু শাস্তি দুনিয়াতে পাবে, কিছু শাস্তি পাবে আখিরাতে। অনেক ক্ষেত্রেই আল্লাহ দয়া করে তাদের পাপগুলো ক্ষমা করে দেবেন। আর তাঁদের ঈমানের বদলে তাঁরা জান্নাত পাবে - যে জান্নাতের মর্যাদা আসলে এত বেশি যে পুরষ্কার হিসেবে তাকে ঈমানের বদলা বলা যায় না। জান্নাত নিতান্তই আল্লাহর দয়া। ঈমানদার এবং কাফিরদের মধ্যে পার্থক্য হচ্ছে ঈমানদাররা একমাত্র আল্লাহকে তাদের ইলাহ হিসেবে স্বীকার করে নিয়েছেন এবং তাঁর কাছে দয়া চেয়েছেন। কাফিররা যেহেতু আল্লাহকে একমাত্র ইলাহ হিসেবে মেনে নিয়ে তাঁর কাছে দয়া চায়নি তাই তাদের জন্য আল্লাহর বিচার ন্যায় বিচারের মূলনীতিতে ফিরে গেছে। যে পৃথিবীতে দয়া-ক্ষমা চায়নি সে আখিরাতে সেটা পাবেও না। রব্বিগফির ওয়ারহাম ওয়া 'আনতা খায়রুর রাহিমীন। হে আল্লাহ, আপনি আমাদের রব। আপনি আমাদের ক্ষমা করেন, দয়া করেন এবং আপনি সব দয়াকারীদের মধ্যে সবচেয়ে উত্তম। [শায়খ মুহাম্মাদ বিন সালিহ আল উসাইমিন এর তাফসিরে সূরা মুতাফফিফিন দিয়ে প্রভাবিত এবং অনুপ্রাণিত হয়ে]
 