এই গল্পটা কেবল আমার পালক সন্তানকে নিয়ে নয়, এখানে আমার প্রবাস জীবনের অনেকখানি জড়িয়ে আছে। যারা পড়তে চান, আমার পেইজ থেকে পড়ে নিতে পারেন।
শানজানা আপার নতুন ইবুক চলে এসেছে বইটইতে। "চোখের আলোয় দেখেছিলাম" একটা এক্সপেরিমেন্টাল লেখা। একটা সত্য কিন্তু সবাই অস্বীকার করে। সবাই বলে ভালোবাসা আগে মনের বিষয়। বিষয়টা সত্য। কিন্তু এই গল্পে উল্টো কথা বলা হয়েছে। এখানে শরীরী ভালোবাসাকে আগে দেখানো হয়েছে৷ প্রচলিত ধারণার বাইরে এই গল্পটা সংক্ষিপ্ত করে তিনি ওয়েবসাইটে দিয়েছিলেন। পরে এডিট করে ই বুক করেছেন। এছাড়াও তার সামাজিক উপন্যাস "চৈতালি প্রণয়" পাওয়া যাবে বইটই এ্যাপে। ইবুকে প্রাইস খুবই কম, একটা ৫০ টাকা, আর একটা ৪০ টাকা। লকডাউনে ডাউনলোড করে পড়তে পারেন।
বাংলা নববর্ষের শুভেচ্ছা সবাইকে। বাংলাদেশে এতক্ষণে রাত হয়ে গেছে অবশ্য। নববর্ষের আনন্দে অনেকটা ভাটা পড়েছে। তাতে কী? আমার এখানে এখন বিকেল ছয়টা। আরও ছয় ঘন্টা নববর্ষের আমেজে ভাসতে পারব। অন্যবারের তুলনায় এবার কিছু করা হয়নি পহেলা বৈশাখে। প্রথমত, রোজা চলছে। দ্বিতীয়ত, করোনার প্রকোপে চারপাশে বাতাস এত ভারি হয়ে গেছে, আমি নিঃশ্বাস নিতে পারছি না। দু'দিন যাবত বুকের মধ্যে একটা ভয় চেপে বসে আছে। কীরকম অস্বস্তিকর একটা অনুভূতি, আসলে ঠিক অস্বস্তিরও না। তার চেয়েও ভয়ানক। গা ছমছম করছে কখনো। আজকাল ফেসবুকে লগইন করতেই ভয় লাগে। নিউজফিড স্ক্রোল করে যদি দশটা পোস্ট চোখে পড়ে, তার মধ্যে সাত-আটটাই করোনা সম্পর্কিত। কেউ করোনা পজিটিভ, কেউ আইসিইউতে, আবার কেউ মারা গেছে। এজন্য আজকাল মোবাইল হাতে নিই কম। নিলেও মেসেঞ্জারে ঘুরি, হোয়াটস অ্যাপ চেক করি, ইন্সটাগ্রামে যাই। পেইজে ঢুঁ মারি। কিন্তু ফেসবুক অ্যাপ থেকে দূরে থাকার চেষ্টা করি। জানি, আমার এই দূরে থাকায় করোনায় আক্রান্ত মানুষগুলোর এতটুকু স্বস্তি মিলবে না, কেউ মৃত্যুর মুখ থেকে ফিরবে না। তবু আমি নিজেকে গুটিয়ে রাখি। দু'দিন আগে গল্প পোস্ট করার কথা বলেও পোস্ট করা হয়নি। মন জুড়ে কেমন একটা অবসাদ! ভালো লাগছে না কিছু। লেখায় মন বসছে না। এর মধ্যে আনন্দ খুঁজে পাইনি আজকের দিনে। তাই পান্তা-ইলিশের আয়োজন করিনি। শাড়ি পরলেও ছবি তুলিনি। সাজগোজ করিনি। নববর্ষ উপলক্ষে বিশেষ কোনো আয়োজন করা হয়নি। এই বছরের নববর্ষ নাহয় উদযাপন না করি। তার চেয়ে বরং আল্লাহর কাছে কায়মনোবাক্যে প্রার্থনা করি, আগামী বছর পহেলা বৈশাখ যেন আমরা হেসেখেলে উদযাপন করতে পারি। আল্লাহ আমাদেরকে সেই তৌফিক দিন। বাংলা বর্ষ ১৪২৮ সালের প্রথম দিনে আসুন সবাই মিলে আল্লাহর কাছে দোয়া প্রার্থনা করি, যাতে মহামারী আমাদেরকে আর কোনো ছোবল না মারে। বছরের প্রথম দিনের দোয়াটুকু কবুল হোক। তাহলে অন্য দিনগুলোয় আমরা ভালো থাকতে পারব। এতটা সময় গড়াবার পর আপনাদের সতর্ক হবার অনুরোধ করছি। কিছু হলেই আপনারা গর্জে উঠেন, করোনার জন্য সব খোলা থাকে, কেবল আমাদের বেলাতেই বন্ধ! করোনার জন্য হেন হচ্ছে না, তেন হচ্ছে না। আপনারা করোনাকে উপেক্ষা করে ঈদের ছুটিতে বাড়ি যাবার আয়োজন করেন, শীতকালীন ছুটিতে বেড়াতে যান, কোথাও যাই না যাই না বলেও দেখা যায়, গেট টুগেদার করেন, এর-ওর বাসায় যান। আবার বড় গলায় বলেন, মাস্ক পরে গেছি তো! সেই মাস্ক থুতনিতে ঝুলিয়ে ছবি তুলেন গলাগলি ধরে। এরপর বলেন, মাস্ক সারাক্ষণ মুখে ছিল তো! গত বছর করোনা আমাদের জন্য নতুন কিছু ছিল। তাই অনেকেই করোনা সম্পর্কে বিশদ জানতেন না। কিন্তু এখন তো এটা বলার উপায় নেই। তাই না? এখন নিশ্চয়ই মাস্ক পরে যেখানে-সেখানে চলে যাবার ইচ্ছে থেকে নিজেকে গুটিয়ে রাখবেন। তাও যদি না রাখেন, তাহলে এতটুকুই বলব, আপনার পরিবার, পরিজন, আপন মানুষদের মৃত্যুর জন্য আপনি দায়ী হবেন। আপনি তাদেরকে খুন করেছেন, এবং এখনো করে যাচ্ছেন। হ্যাঁ, খুন। ঠিক দেখেছেন শব্দটা। জেনেবুঝেও অবুঝের ভান করে কারও মৃত্যুর কারণ হলে তাকে খুনী বলা হয়। ইদানীংকালে এই খুনীদের অভাব নেই চারপাশে। নিষ্পাপ চেহারা নিয়ে ঘুরে বেড়ায়। কেন বললাম এই কথা, জানেন? আমার পরিচিত একটা মেয়ে, হয়তো আপনাদেরও পরিচিত। নাম বলব না তার। ওর বাবা যেদিন করোনায় আক্রান্ত হন, তার আগেরদিন আত্মীয় নামের একদল খুনী এসেছিল তার বাসায়। ইচ্ছেমতো খেয়েদেয়ে, হৈ-হল্লা করে, সারাদিন পার করে এরপর বিদায় নিয়েছে। পরদিন থেকে ভদ্রলোক আর ভদ্রমহিলা দুজনই অসুস্থ। করোনা টেস্ট করার পর ভদ্রলোকের পজিটিভ এলো। তিনি আকাশ-পাতাল জ্বর নিয়ে ঘর বন্দি হয়ে রইলেন সাতদিন। এর মধ্যে করোনার সবগুলো লক্ষণ প্রকাশ পেল। এই সাতটা দিন তার দুই মেয়ের জানের উপর তুফান গেছে। সংসারের হাল ধরা থেকে শুরু করে বাবা-মায়ের সেবা সবটার দায়িত্ব নিজেদের কাঁধে নিতে গিয়ে এদের দম ফেলার সময় হয়নি এতটুকু। ওদের ভাই নেই কোনো। এদিকে বাবার অবস্থা খারাপের দিকে যাচ্ছে। অক্সিজেন দিতে হবে তাকে। হাসপাতালে নিতে হবে। এই মেয়েগুলো কীভাবে দৌড়াদৌড়ি করে কী করেছে, আমি জানি না। যখন মেয়েটা আমাকে মেসেজ দিল, আপু কুর্মিটোলায় তোমার পরিচিত কেউ আছে? আব্বুকে একটু রেফার করে দিতে পারত। আমার পরিচিত কেউ নেই। তাই বলেছি, না। এই না-টুকু বলতে গিয়ে আমার দম বন্ধ হয়ে আসছিল। আমি কিছুই করতে পারিনি ওদের জন্য। শেষমেষ তাদের বাবাকে তারা সোহরাওয়ার্দীতে ভর্তি করেছে। এক মেয়ে ওখানে রয়ে গেছে বাবার কাছে। আরেক মেয়ে বাসায় এসে মেসেজ করল, সে পরদিন যাবে। এদিকে বাসায় মা অসুস্থ। অ-মজার ব্যাপার কী জানেন? যেসব খুনী এসেছিল বাসায়, দুজন মানুষকে অসুস্থ বানিয়ে রেখে গেছে, তাদের আজ টিকিটি দেখা যাচ্ছে না। তারা নিজেদের বাসায় বসে ফোনে গলাবাজি করে। অতএব, যা করার, বুঝেশুনে করুন। ঘুরতে যান, বেড়াতে যান, ঈদের শপিং করতে যান, ঈদ উপলক্ষে বাড়ি যান। সবই ঠিক আছে। আপনার জীবন আপনি কীভাবে কাটাবেন, সেই স্বাধীনতা একান্তই আপনার। কেউ তাতে বাধা দিতে পারবে না। কিন্তু বুঝেশুনে নিজের পরিবারকে মৃত্যুর মুখে ফেলে দিলে, নিজেকে খুনী বলে স্বীকার করুন। ঠিক আছে? স্বীকার না করলেও আল্লাহর কাছে আপনি খুনী বলেই বিবেচিত হবেন। দুনিয়ার কাঠগড়ায় কেউ আপনাকে দাঁড় করাবে না ঠিকই, করোনাকে উপেক্ষা করতে যত ধরনের দোহাই দেয়া লাগে, দিতে পারেন। তবে আল্লাহর দরবারে ছাড় পাবেন না। এটা মাথায় রাখবেন। ভালো থাকবেন সবাই। ধন্যবাদ।
রকমারি বেস্ট সেলার লিস্টে বলা হয় না যে এগুলো বেস্ট বই, বলা হয় বেস্ট সেল মানে সর্বাধিক বিক্রিত। আমার বই বেশি পাঠক কিনলে আমার ভালো লাগবেই আমি পোস্টও দিবো। এটা নিয়ে কেউ তৃতীয় পক্ষ হিসেবে পোস্ট করলে বিষয়টা আমার কাছে হাস্যকর লাগে। দিলেন না আপনি গুরুত্ব, হলো না আমার বই সাহিত্য, তাতে সমস্যা কী 🤣🤣 রকমারিতে যদি বিসিএস বা জবের বই লিস্টে এড করা হয়, তাহলে এগুলোই বেস্ট সেল হবে। রকমারি একটি বানিজ্যিক প্রতিষ্ঠান। আর কিছুই না। বেস্ট বইগুলো খুঁজে পড়ে বের করুন। আমার বই পড়ে সমালোচনা করুন। বেস্ট সেল হলে ভালো হবে না, এটাও কেউ বলেনি। 😪😪 সহমত...... ❤
সবাইকে রমজান মুবারক। ব্রিটেনে আজ প্রথম রোজা শুরু। আল্লাহ আমাদের সবাইকে ত্রিশটা রোজা রহমতের সাথে সম্পন্ন করার তৌফিক দিন। আমিন।
পেন্সিল অস্ট্রেলিয়ার বর্ষবরণ অনুষ্ঠানে আরিফুর রহমান ভাইয়ের বই ''এবং একা'' আর সাদাত হোসাইন ভাইয়ের বই ''তোমার নামে সন্ধ্যা নামে'' !