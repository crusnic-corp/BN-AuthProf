টেস্ট অভিষেকেই রেকর্ড বইয়ে হুলুস্থুল ঝড় বইয়ে দিয়েছেন কিউই ওপেনার ডেভন কনওয়ে। সেটাও আবার ক্রিকেটের মক্কা বলে খ্যাত লর্ডসে! দক্ষিণ আফ্রিকা বংশোদ্ভূত এই ব্যাটসম্যান নিউজিল্যান্ডের হয়ে ব্যাক্তিগত প্রথম টেস্টেই পেয়েছেন সেঞ্চুরির দেখা, নাম তুলেছেন লর্ডসের বিখ্যাত অনার্স বোর্ডে, প্রথম টেস্ট সেঞ্চুরিটি দেড়শোর ঘর পেরিয়ে এগিয়ে নিয়ে যাচ্ছেন আরো সামনে। গতকাল প্রথম দিন শেষে ১৩৬ রানে অপরাজিত কনওয়ে ছাড়িয়ে যান টেস্ট অভিষেকে লর্ডসে সর্বোচ্চ রান করা সৌরভ গাঙ্গুলী (১৩১)-কে। এরপর আজ ইংল্যান্ডের মাটিতে অভিষেকে সর্বোচ্চ টেস্ট রানের ইনিংস এখন এই বাঁহাতি ব্যাটসম্যানের দখলে। পেছনে ফেলেছেন রঞ্জিত সিংজি (১৫৪*, ১৮৯৬) ও ডব্লিউ জি গ্রেসকে (১৫২, ১৮৮০)। তাতে করে ভেঙেছে ১২৫ বছরের রেকর্ড। লর্ডসে ১৫০ এর বেশি রান করা ৩য় নিউজিল্যান্ড ব্যাটসম্যান কনওয়ে। এর আগে যা করেছেন মার্টিন ডনলি (২০৬, ১৯৪৯) ও বেভান কংডন (১৭৫, ১৯৭৩)। ইংল্যান্ডের বিপক্ষে লর্ডসের প্রথম টেস্টের প্রথম ইনিংসে টসজয়ী নিউজিল্যান্ডের সংগ্রহ দাঁড়িয়েছে ৩২১/৮। ডেভন কনওয়ে খেলছেন অপরাজিত ১৮০ রানে। #nwzvseng #RabbitHole
৯ মাসের দীর্ঘ অনিশ্চিত দিনরাত্রির যন্ত্রণাদায়ক অপেক্ষার পর ১০ই জানুয়ারী বাবাকে সামনে পেয়েছে বড় মেয়ে, সম্ভবত সর্বশক্তি দিয়ে জড়িয়ে ধরে আছে। বোধহয় ভয় বাবা যদি আবার হারিয়ে যায়! আবেগের বাঁধভাঙ্গা আনন্দের বেরিয়ে আসছে ফুঁপিয়ে ফুঁপিয়ে কান্নায়। এলোমেলো দুজনেই। পাশে দাঁড়িয়ে মুক্তিযোদ্ধা বড় ছেলে, পরনের উর্দি মনে করিয়ে দিচ্ছে দায়িত্বের কথা, সেজন্যই বোধহয় আবেগের বাঁধটা সংযত রাখতে হয়েছে তাকে। কি অদ্ভুত মায়া আর কত অব্যক্ত অভিমান আর কল্পনাতীত অপমান-আফসোস-হাহাকারে মোড়া কষ্টের দিনরাত্রি জড়িয়ে রয়েছে ছবিটায় যেন... ছবি সংগ্রহ কৃতজ্ঞতাঃ সালাহ উদ্দিন 
বঙ্গবন্ধুর জন্মশতবর্ষ স্মরণে চৈতন্য চৈতন্য প্রকাশনীতে প্রকাশিত হয়েছে এই চমৎকার প্রবন্ধ সংকলনটি। খুব পরিচিত চেনা লেখক-গবেষক ও এক ঝাঁক তরুণের পর্যবেক্ষণ ও বিস্তারিত লেখায় যেমন একদিকে উঠে এসেছে বঙ্গবন্ধুর জীবনের নানা দিক, স্বাধীনতা আন্দোলনের নানা পর্যায় থেকে শুরু করে মুক্তিযুদ্ধ ও যুদ্ধপরবর্তী বাংলাদেশ বিনির্মাণে বিভিন্ন গুরুত্বপূর্ণ পদেক্ষেপ, অন্যদিকে নির্ভরযোগ্য ও যথাযথ দলিল-উপাত্ত ও সূত্রের সহায়তায় খন্ডন করা হয়েছে বঙ্গবন্ধুকে নিয়ে সোশ্যাল মিডিয়ায় বহুল প্রচলিত মুখরোচক বিভিন্ন অসত্য, অর্ধসত্য প্রপাগান্ডা ও নোংরা মিথ্যাচার, তুলে ধরা হয়েছে এতোদিন সাবধানে এড়িয়ে যাওয়া ও প্রায় মুছে ফেলা ইতিহাসের নানা অলিগলি। এতোগুলো চমৎকার লেখার সংকলনে অধমের ছোট্ট একটা লেখাও আছে। শামীম আহমেদ জিতু ও রাজিব চৌধুরী -কে আন্তরিক ধন্যবাদ ও কৃতজ্ঞতা এই আয়োজনে অংশ নেবার সুযোগ দেয়ায়। জেলা পরিষদ সিলেটের উদ্যোগে পরিবেশক চৈতন্য প্রকাশনীতে থেকে পাওয়া যাবে গ্রন্থটি।
গাড়ির গ্লাস নামায়ে বা বাসের জানালা খুলে ফোনে আলাপ করা খুবই বিপদজনক।।
প্রবল গম্ভীর স্বরে মেঘ ডাকছিল, বৃষ্টি আসবার ঠিক আগ মুহুর্তে, আরণ্যক...
ছেলেটা বেশ বিরস মুখে রাস্তায় হাঁটছে। মনে মনে হিসাব কষবার চেষ্টা করছে, আজ সারাদিনে সে মোট কতগুলো অপরাধ করল। সাত সকালে ঘুম থেকে উঠেই বাড়ি থেকে বের হয়ে গিয়েছিল সে, কেননা আজ সকালে তার বিরুদ্ধে স্পেশাল কোর্ট বসবার কথা রয়েছে বাসায়। গতকাল প্রথম সাময়িক পরীক্ষার রেজাল্ট দিয়েছে। এবং সে সাফল্যের সাথে চার বিষয়ে ফেলসহ অংকে ক্লাসের মধ্যে সর্বনিম্ন নাম্বার পেয়ে বেশ আলোড়ন সৃষ্টি করেছে সবার ভেতর। তবে সে আলোড়নের রেশ তার বাসায় যে টর্নেডো বইয়ে দিয়ে গেছে, সেটা আর না বললেও চলছে। খাতা হাতে পাবার পর প্রথমেই আম্মুর হাতে এক দফা পিটুনি পর্ব হয়ে গেছে, সেটা অবশ্য এতো গুরুত্বপূর্ণ কিছু না। প্রায় দিনই স্কুল ফাঁকি দিয়ে সন্ধ্যা পর্যন্ত ননস্টপ ক্রিকেট খেলার দায়ে এ ধরনের মাইর ডালভাতের মত খেতে হয়। কিন্তু আজ সকালে যে স্পেশাল কোর্ট বসবার কথা তার বিরুদ্ধে, সেখানে বিচারপতি স্বয়ং পিতা। রেগে গেলে যার আগুনের ভাটার মত চোখের সামনে দাঁড়িয়ে থাকবার চেয়ে বড় শাস্তি আর হয় না। তাই সকাল সকাল বালকের বাড়ি হতে পলায়ন। উদ্দেশ্য আব্বু বের হয়ে যাওয়ার আগ পর্যন্ত আব্বুর চোখের আগুন হতে নিরাপদ দুরত্বে অবস্থান। কে চায় অযথা ঝুঁকি নিতে? তবে শেষ পর্যন্ত ব্যাপারটা আর সেখানেই থেমে থাকেনি। সকালে স্কুল কামাই দিয়ে, সারাদিন ঠা ঠা রোদের ভেতর ননস্টপ ক্রিকেট খেলে, পাঁচখানা আইসক্রিম খেয়ে ঠোঁট-মুখ সব লাল করে দুপুর তিনটার দিকে সে যখন ধীর পায়ে বাড়ি ফিরছে, তখন সে মোটামুটি নিশ্চিত, আজকে কপালে বড় ধরনের মাইর আছে। ভাবতে ভাবতেই হঠাৎ করে চোখ তুলে দেখল, তার মা হাতে বরই গাছের একটা ডাল নিয়ে তাকে খুঁজছে। গলা শুকিয়ে কাঠ হয়ে গেল ছেলেটার, কেননা আজকের ডালটা অন্য দিনের চেয়ে একটু বেশিই মোটা দেখাচ্ছে। এতো তাড়াতাড়ি ভাঙবে না। সেই মহা সংকটময় মুহুর্তে হঠাৎ করেই ক্লাবের সামনে থেকে সুজন ভাই ডাক দিলেন। কিরে কই যাস, খেলা দেখবি না? খেলা তো শুরু হইয়া গেছে। বিদ্যুৎ চমকের মত ছেলেটার মনে পড়ে গেল, আজকে না পাকিস্তানের সাথে খেলা আছে বাংলাদেশের! যন্ত্রচালিতের মতো ঘুরে গেল সে, গন্তব্য পাল্টে গেল মুহূর্তে। ঠিক সেই সময় ছেলেটাকে দেখতে পেলেন তার মা। চিৎকার করে ডাকলেন, অ্যাই হারামি, এইদিক আয়… আজকে তোর একদিন কি আমার একদিন… ছেলেটা সেই দিকে একবার তাকায়েই দৌড় দিল। যেভাবেই হোক একবার ক্লাবের ভিতর ঢুকে যেতে পারলে তাকে আর আম্মু বের করতে পারবে না। আপাতত বরইয়ের ডালের ট্রিটমেন্ট থেকে বেঁচে গেলেও এইটা যে নির্ভেজাল একটা সুইসাইড, সেইটা সে খুব ভালো ভাবেই বুঝতে পারল। কিন্তু বাংলাদেশের খেলা হবে এখন, সেইটাও আবার বিশ্বকাপে পাকিস্তানের সাথে, এই অসামান্য আনন্দে সে আসন্ন মহাবিপদ সংকেত ভুলে গেল এক নিমিষেই। দিনটা ছিল ৩১শে মে, ১৯৯৯। ক্লাবের সামনে গিয়ে তো চোখ ছানাবড়া হয়ে গেল ছেলেটার। পুরো ক্লাব ভর্তি মানুষ, ইভেন ক্লাবের সামনে যে গাছগুলা আছে, সেইগুলোতেও ঝুলে আছে পোলাপান খেলা দেখার জন্য। বহু চেষ্টা করেও ছোট্ট ছেলেটা এতগুলো মানুষের মধ্যে ঢুকে যেতে পারল না, এদিকে একটু পর পর একের পর এক চার হচ্ছে আর সবাই চিৎকার করে উঠছে। সবার সাথে সাথে সেও চিল্লাচ্ছে, কিন্তু ভিতরে ঢোকার চেষ্টায় বিরাম নাই। অবশেষে সে বুঝল ভিতরে ঢোকা সম্ভব না। হঠাৎ করেইমনে হল, গাছে উঠে তো দিব্যি চমৎকার খেলা দেখা যায়। যেই ভাবা সেই কাজ, বহু কসরত করে পা পিছলায়ে দুইবার পড়তে পড়তে সামলে নিয়ে ছেলেটা গাছে উঠল। আর ওঠা মাত্রই শাহরিয়ার হোসেন বিদ্যুৎ অসাধারণ এক কাভার ড্রাইভে আজহার মেহমুদকে বুলেটের বেগে ছুড়ে ফেললেন সীমানার বাইরে। ছেলেটা ভুলে গেল সে কোথায় আছে, দুই হাত তুলে লাফ দেবার ভঙ্গি করতেই পিছলে গেল সে ডাল থেকে। কপাল ভালো নিচের ডালে আটকে যাওয়ায় সে গাছ থেকে পড়ে গেল না। কোনোভাবে হাচড়েপাঁচড়ে আবার উঠলো সে ওই ডালে, পাশ থেকে এক বড় ভাই তীব্র ভৎসনা করলেন, এহ, একটা চাইর মারছে আর এতেই পুলাপাইনের ফালাফালি দেখো না… আরে গাধারা, সাইদ আনোয়ার একলাই ম্যাচ জিতায়া দিব , বুঝছস… হুদাই এতো ফালাফালি করিস না। পাকিস্তানকে প্রাণের চেয়েও বেশি ভালোবাসা ওই বড় ভাইয়ের দিকে একটাবার শুধু তাকালো ছেলেটা, কিন্তু মুখে কিছুই বলল না। তার কষ্টটা বাড়িয়ে দিতে এবং ক্লাবের চারপাশে এতক্ষণ মোটামুটি ঝিম ধরে থাকা পাকিস্তানপ্রেমীদের পাকিস্তান পাকিস্তান চিৎকার করবার সুযোগ এনে দিলেন মেহরাব হোসেন অপি। হুট করে সাকলাইন মুশতাকের একটা ওয়াইড বল সামনে এগিয়ে খেলতে এসে ষ্ট্যাম্পড হলেন তিনি। বিস্ময় কাটিয়ে উঠবার আগেই এতক্ষণ অসাধারণ খেলতে থাকা শাহরিয়ার হোসেন বিদ্যুৎ মুশতাকের নির্বিষ একটা ডেলিভারি মিসজাজ করে এলবিডব্লিউ হয়ে ফিরে গেলেন ৩৯ রানে। পাকিস্তান প্রেমীদের আনন্দ দেখে কে? উইকেটে এলেন বাংলাদেশ দলের অধিনায়ক আমিনুল ইসলাম বুলবুল। এবং মুশতাকের করা ২১ তম ওভারের প্রথম বলটি বাঘের গর্জনে সপাটে লং অন দিয়ে ফেললেন সীমানার বাইরে। গলার রগগুলো ফুলিয়ে চিৎকার করে উঠলো ছেলেটা, তার সাথে আরও অনেকে। ততক্ষনে অবশ্য পাকিস্তানী ভাইয়েরা আবার গর্তে হান্দাইছেন! ২৫ তম ওভারের প্রথম বলটা আমিনুল ফ্লিক করলেন, সিঙ্গেল-ডাবলে স্কোর এগিয়ে যাচ্ছে দলীয় সেঞ্চুরির দিকে, বলের পেছন পেছন দৌড়াচ্ছেন আপু এবং ভাইয়া সমাজের নতুন ক্রাশে সেনসেশন শহীদ খান আফ্রিদি। গাছে ছেলেটার পাশে বসে থাকা বড় ভাইয়ের গলায় দৌড়া আফ্রিদি দৌড়া শুনে মনে হল আফ্রিদির এই চার বাঁচানোর উপর নির্ভর করছে মহাবিশ্বের ভবিষ্যৎ। শেষ পর্যন্ত আমিনুলের বুলেটগতির শটটা আটকাতে পারলেন না আফ্রিদি, মহাবিশ্ব রক্ষা করতে না পেরে হতাশ হয়ে গাছের মগডালের পাতা ছিঁড়তে লাগলেন বড় ভাই। হতাশার চোটে একসময় হয়তো ছেড়া পাতাগুলো কচকচ করে চিবোতেই শুরু করতেন বড় ভাই, তাকে বাঁচিয়ে দিল দুই ওভার পরে আফ্রিদির একটা ডেলিভারি। আমিনুল উচ্চাভিলাষী এক শট খেলতে গিয়ে বল টেনে আনলেন ষ্ট্যাম্পের ভেতর। ১২০ রানে বাংলাদেশের ৩য় উইকেটের পতন। যা শালার পুত, ভাগ… খেলা পারস না, আবার পাকিস্তানের লগে খেলতে আহস... আমিনুলকে এভাবেই সম্বোধন করে তিনি যে উল্লাসটা দেখালেন, তা দেখে ছেলেটার মনে হল আফ্রিদিকে এখন সামনে পেলে উনি চুমু খাওয়ার একটা নতুন বিশ্বরেকর্ড গড়তেন। অবশ্য শুধু সেই ভাইই না, আশেপাশের সকল পাকিস্তান সমর্থকেরাই ছাগলের তিন নম্বর বাচ্চার মত লাফাচ্ছিল। বল যে পাকিস্তানী বোলাররা খুব খারাপ করছিল, তা নয়। কিন্তু বাংলাদেশী ব্যাটসম্যানরা খুব সহজ কোন সুযোগ দিচ্ছিলেন না। বিশেষ করে আকরাম খান সিঙ্গেলের উপর খেলছিলেন। আর তাকে যোগ্য সঙ্গ দিয়ে যাচ্ছিলেন বুলবুল ও পরে নাইমুর রহমান দুর্জয়। কিন্তু ৩৪ তম ওভারের ২য় বলে যখন আকরাম খান ওয়াকার ইউনুসের বলে মিসটাইমড করে বল তুলে দিলেন আকাশে, ছেলেটা চোখ বন্ধ করে ফেলল। কিন্তু ওয়াসিম আকরাম ক্যাচটা মিস করলেন না। উইকেটে এলেন তৎকালীন বাংলাদেশের সবচেয়ে টেকনিক্যালি পারফেক্ট ব্যাটসম্যান মিনহাজুল আবেদিন নান্নু। কিন্তু সেই ওভারেই ওয়াকারের ইনসুইংয়ে বোল্ড হয়ে প্যাভিলিয়নে ফিরলেন দুর্জয়। পাশ থেকে বড় ভাই বেশ খুশী খুশি গলায় বলে উঠলেন, বাঙ্গালীর ফালাফালি দেখি থাইমা গেল। ব্যাপার না, দেড়শর আগে প্যাকেট হয়া যাইব। অবাক হয়ে গেলো ছেলেটা, যদিও অবাক হওয়ার কিছুই নাই। সেই ভাইয়ের বাপ ’৭১ সালে রাজাকার ছিল, এখনও প্রায়ই বলে বেড়ায়, ভারতের কূটনামীর জন্য ‘৭১রে ভাগ না হয়ে গেলে আজকে অখন্ড পাকিস্তান কত ভালো থাকত। ছেলেটার ভাবনায় ছেদ পড়ল নান্নুর অসাধারন এক কাভার ড্রাইভে। বলটা সীমানার দড়ি পার হবার সাথে সাথে রান গিয়ে দাঁড়াল ১৫২। ছেলেটা সেই বড় ভাইয়ের দিকে তাকায়ে বলল, ভাইজান, দেড়শ কিন্তু পার হইয়া গেল! নিখুঁত কাভার ড্রাইভটা দেখে একটু ভ্যাবাচ্যাকা খেয়ে যাওয়া বড় ভাই সাথে সাথে সামলায়ে নিল নিজেরে, জোর গলায় বলল, আরে আর কদ্দুর যাইব। যাইতে দাও, আমাদের সাইদ আনোয়ার আছে না! এর পরের টানা আট ওভার সিঙ্গেল, ডাবল আর বাউন্ডারিতে স্কোর চলতে লাগলো তরতর করে। বড় ভাই বেশ কনফিডেন্টের সাথে যাইতে দাও যাইতে দাও বললেও তার ভুরুর ভাঁজ ক্রমেই গাঢ় হচ্ছিল। হঠাৎ করেই সেটা সহজ হয়ে গেল। ১৮৭ রানে নান্নু মুশতাককে একটা সিম্পল ক্যাচ দিয়ে ফিরে গেলেন। আসলেন মাসুদ, ক্রিজে ৪২ তম ওভারের প্রথম বলটা খেলবেন খালেদ মাহমুদ সুজন। হাতে আছে আরও সাত ওভার, কিন্তু মাহমুদ যেভাবে চারপা এগিয়ে ডাউন দ্যা উইকেট খেলতে চাইলেন, তাতে মনে হইল এইটাই লাস্ট বল আর এই বলে ছয় না মারতে পারলে দুনিয়ার ধ্বংস নিশ্চিত। এতে অবশ্য অবাক হবার কিছু নাই, উনি এভাবেই খেলেন। লাগলে লাগলো, নাইলে নাই। ওইদিকে রফিক আর মাসুদ মিলে দলের রান ২০০ পার করালেন, ৫০ ওভার শেষে দলের স্কোর গিয়ে দাঁড়াল ২২৩ নয় উইকেটে। পাকিস্তানের মত তারকাভরা একটা দলের বিপরীতে তখনকার সময়ে বাংলাদেশের মত নবীন দলের জন্য এইটা বিশাল স্কোর। পাকিস্তান প্রেমী বড় ভাইয়েরা এই ঝড়ে বকে মারা এই স্কোরের জন্য বিশাল আফসোস করলেন এবং হিসাব করতে বসলেন, ২৫ ওভারের মধ্যে যদি খেলা শেষ হয়ে যায়, তাহলে আফ্রিদি সেঞ্চুরি পাবে নাকি সাইদ আনোয়ার পাবে? একজন আবার পিটাইতে পিটাইতে দেড়শ করে ফেললে তো সমস্যা, তাহলে আরেকজনের আর সেঞ্চুরি হবে না। বন্ধুদের সাথে ইনিংস পরবর্তী আলোচনার মাঝে আইসক্রিম আর বরইয়ের আচার খেতে খেতে ছেলেটা হঠাৎ করেই বুঝতে পারল, তার প্রচণ্ড ক্ষুধা লেগেছে, কিন্তু বরই ডালের বাড়ি আর বাংলাদেশের ব্যাটিং –এই দুইটা জিনিস তাকে ক্ষুধার ব্যাপারটা মুহূর্তের মধ্যে ভুলিয়া দিল… খেলা শুরু হয়ে গেছে, ছেলেটা আবার তার পূর্বস্থানে ফিরে গেল। এইবারও সে ক্লাবের ভেতর ঢুকতে পারল না কারন যারা ভেতরে ছিল, তারা কেউই বাইরে আসে নাই। পাকিস্তানের ব্যাটিং যেন কোনোভাবেই মিস না হয়। প্রথম ওভারে বল করবেন মিডিয়াম পেসার খালেদ মাহমুদ সুজন। ওভারের পঞ্চম বলটা আফ্রিদি ফ্লিক করতে চাইল লেগে, টপ এজ হয়ে বল উঠে গেল আকাশে। মেহরাব যে মুহূর্তে বলটা ধরে ইয়েস বলে লাফ দিলেন, ঠিক সেই মুহূর্তটাতে ছেলেটাও ইয়েস বলে লাফ দিল এবং এইবার আর রক্ষা পেল না। গাছের গোড়ায় থাকা বেশ কিছু বালুর বস্তার উপর গিয়ে পড়ল। হাতে পায়ে আঘাত পেয়েছে,কিন্তু ছেলেটার আর সেদিকে খেয়াল নাই। আবার কসরত করে গাছে ওঠা এবং তারপর আগ্রহ নিয়ে বড় ভাইয়ের মুখের অবস্থা দেখা। বড় ভাই তখন হঠাৎ ধাক্কা সামলায়ে উঠছেন, বেশ জোরেসোরে বলতেছেন, একটা খারাপ দিন আসতেই পারে। ব্যাপার না, ইজাজ আর আনোয়ার মিলেই খেলা শেষ করে আসবে। মুখের কথা শেষ করতে পারেন নাই, শফিউদ্দিন আহমেদের অসাধারণ এক ডেলিভারি ব্যাটের কানা গলে ধ্বংস করে দিল ইজাজের মিডলষ্ট্যাম্প। নর্দাম্পটন ছাড়িয়ে গর্জনে ছড়িয়ে পড়ল সারা পৃথিবীতে। পাকিস্তানের সমর্থকেরা হতাশায় তলিয়ে যাওয়ার শেষ মুহূর্তে ৩য় ওভারে তাদের উদ্ধার করল ইনজামাম। তার একটা কাভার ড্রাইভ দেখে বড় ভাই যে পরিমান খুশি হলেন, দেখে মনে হইল, ইনজামাম সেঞ্চুরি মারলেও সেটা এর কাছে কিছু না। সপ্তম ওভারে হঠাৎ করেই থেমে গেল সব বন্দনা। সিঙ্গেল নেওয়ার কল পেলেই বয়রা হয়ে যাওয়া ইনজামাম সাইদ আনোয়ারের সিঙ্গেল কল শুনলেন ওই প্রান্তে কিপার ষ্ট্যাম্প ভেঙ্গে দেওয়ার পর। মানুষের চিৎকারে ঢেকে গেল ভোটকা ইনজামামকে পাকি সমর্থকদের দেয়া বাছাই করা বাঙলা গালি। যেই গালি মেশিনগান চলতেই থাকলো আট ওভার পর্যন্ত। শেষ হইলো মাহমুদের বলে ইনজামাম এলবিডব্লিউ হবার পর। ছেলেটা হঠাৎ পাশে তাকিয়ে দেখে তার বড় ভাই বজ্রাহতের মত বসে আছে। যেন সামনে কি হচ্ছে, এই ব্যাপারে তার কোন ধারণা নাই। খুশি খুশি গলায় ছেলেটা বলল, ভাই, ভোটকা তো শেষ। ভাই হঠাৎ ক্ষেপে গিয়েবলল, “তাতে কি হইছে? এখনও ইজাজ আছে, আজহার মাহমুদ আছে। এই দুইটা একাই একশ… তুই দুই দিনের বাচ্চা পুলা, খেলার কি বুঝস? চুপচাপ বইয়া খেলা দেখ।’ ক্রোধ আর রাগে মাথায় যেন আগুন ধরে গেল ছেলেটার। কিন্তু সে কিছুই বলল না। এমনকি যখন সেলিম মালিক মাহমুদের বলে এলবিডব্লিউ হয়ে ফিরে গেল, তখনো না। শুধু বড় ভাইয়ের দিকে তার গলার রগ ফুলিয়ে কণ্ঠ ফুঁড়ে বের হওয়া জান্তব গর্জনটা মিশে গেল আরও অনেকগুলো গর্জনের সাথে… তারপর অবশ্য পাক ক্যাপ্টেন ওয়াসিম আকরাম আজহার মেহমুদকে নিয়ে ৫০+ রানের একটা পার্টনারশিপ গড়ে পাকিস্তানের এ দেশীয় সন্তানদের গর্ত থেকে বের করে আনলেন। তাদের দেখে মনে হতে লাগলো, জয় আর সামান্য সময়ের অপেক্ষা মাত্র। এমনকি খালেদ মাহমুদের বলে আকরাম লং অন দিয়ে একটা ছয় মারার পর বড় ভাই চাপা স্বরে করে বলে উঠলেন, ভইরা দে হালারপোগুলারে, বেশি ফালাফালি করে… ভইরা দে এক্কেরে। ২৭ তম ওভারে নান্নুর বলটা আকরাম অনে পুশ করেই সিঙ্গেলের কল দিলেন, আর বুলেটের বেগে বা দিকে ঝাঁপিয়ে পড়ে আমিনুল বলটা থ্রো করলেন কিপারের হাতে। আজহার মাহমুদ কোন এক উদ্ভট উপায়ে দম দেয়া পুতুলের মত কিছুক্ষণ এইদিক, কিছুক্ষন ওইদিক নাচানাচি করে ফেরত গেলেন প্যাভিলিয়নে। ঠিক পাঁচ রান পর নান্নুর বলেই আকরাম লেগ সাইডে ফ্লিক করল, বলটা বেশ কিছুক্ষন বাতাসে ভেসে অবশেষে বিদ্যুতের হাতের মুঠো খুঁজে নিল। তবে বিদ্যুৎ বল খুঁজে পেলেও টাইগাররা সবাই মিলে আনন্দে যেভাবে বিদ্যুতের উপর ঝাঁপিয়ে পড়লেন, এতে বিদ্যুৎকে খুঁজে পেতে বেশ কষ্টই হলো। বড়ভাইকে দেখে মনে হলো একটু আগে পদ্মায় তার জমি-জিরাত বাড়ী-ঘর সব ভেঙ্গে নিয়ে গেছে। তারপরও কিছু ডাইহার্ড পাক সমর্থক, যারা মিনমিনে গলায় নিজেদের বুঝ দিচ্ছিল যে, এখনও তো মইন খান আছে, আশা এখনও হারায় নাই, তাদের বাকশক্তি স্তব্ধ হয়ে গেল যখন মইন ১২৪ রানে ডিপ স্কয়ারে মেহরাবের হাতে ধরা পড়ল। মেহরাব ক্যাচটা ধরেই বল এক হাতে আর মাথার টুপিটা এক হাতে নিয়ে দুই হাত তুলে এমনভাবে দৌড়ে আসতে লাগলেন যেন তিনি মাত্রই পৃথিবী জয় করে ফিরছেন… ব্যাপারটা আসলে এর চেয়ে কম কিছু ছিল না। সবাই যখন আশা ছেড়ে দিয়েছে, দাঁড়িয়ে গেল ওয়াকার ইউনুস সাকলায়েন মুশতাককে সঙ্গে নিয়ে। বেশ কয়েকটা লম্বা চওড়া শটে যখন মোটামুটি ৩০-৩৫ রান করে ডুবন্ত পাকি সমর্থকদের খড়কুটো হয়ে দাঁড়াল ওরা, সেই মুহূর্তে মোহাম্মদ রফিক তার অসাধারণ জাদু দেখালেন। একেবারে আনপ্লেয়েবল একটা আর্ম বলে বোল্ড করে দিলেন ইউনুসকে, ১৬০ রানে পড়ল নবম উইকেট। জয় তখনো ৬৪ রান দূরে.. ঠিক সেই মুহূর্তে দেখা গেল ক্লাবের সামনে ছেলেটার বাবা, বাসার ভাড়াটে দুইজন এবং পাশের বাসার এক প্রতিবেশি। রাত বাজে সাড়ে দশটা, কিন্তু সে এখনও বাসায় ফেরেনি। তার বিরুদ্ধে আনীত পুরনো অভিযোগগুলোর বিচার হতে না হতেই নতুন এবং আরও বিস্তৃত পরিসরে বিশাল অভিযোগ এসেছে। তাই তারা সবাই চলে এসেছেন তাকে সাদর সম্ভাষণ জানিয়ে বাসায় নিয়ে যেতে। আজ তার কপালে যে কি আছে, সেটা একমাত্র খোদা জানেন। ছেলেটার কিন্তু এইদিকে কোন হুশ নাই। সে তখন নাটকের শেষ দৃশ্যের অকল্পনীয় উত্তেজনায় ভাসছে। ৪৪ তম ওভারের ৩য় বলটা করবার জন্য প্রস্তুত নাইমুর রহমান। বলটা শোয়েব আখতার অফ সাইডে জাস্ট পুশ করেই দৌড় দিলেন, বিদ্যুৎ বাজপাখির মত ছোঁ দিয়ে বলটা তুলেই কিপারএন্ডে মাসুদকে থ্রো করলেন, মাসুদ ষ্ট্যাম্পটা উপড়ে ফেলে আম্পায়ারকে জানালেন, হাউস দ্যাট, আম্পায়ার? ঠিক সেই মুহূর্তে, ঠিক সেই অবিশ্বাস্য মুহূর্তে ১৫ ফুট উপর থেকে লাফ দিল ছেলেটা, মাটিতে পড়বার সঙ্গে সঙ্গে মচকে গেল পা, আধলা ইট ঢুকে গেল নখের গোড়ায়, ওসবের দিকে থোরাই কেয়ার করে প্রচণ্ড আনন্দ আর অকল্পনীয় গৌরবে ছেলেটার কণ্ঠ দিয়ে শুধু বেরিয়ে এল, জিতছিরে… যদি লাফ না দিত, তবে ছেলেটা দেখত এক অনন্যসাধারণ দৃশ্য, যে দৃশ্যটা নর্দাম্পটন প্রত্যক্ষ করল এক অভূতপূর্ব বিস্ময়ে… থার্ড আম্পায়ার তখনও সিদ্ধান্ত দেননি, কিন্তু হাজার হাজার মানুষ সব নিয়মকানুনের বাঁধা ভেঙ্গে নেমে এসেছে মাঠে, আনন্দের অকৃত্রিম জোয়ারে ভেসে গেছে সবকিছু… যে দৃশ্য দেখে ধারাভাষ্যকার অবাক বিস্ময়ে হাসতে হাসতে বলে উঠলেন, ওয়েল, দ্যা ক্রাউড হ্যাজ অবভিয়াসলি ডিসাইডেড দ্যাট ইট’স অল ওভার, হোয়াট অ্যা অ্যামেইজিং সিচুয়েশন দিস ইজ… লুক অ্যাট দ্যা জুবিলয়েশন দেয়ার, দে আর সেলিব্রেটিং ইট অ্যান্ড ইট ওয়াজ অ্যাবসুলেটলি ওয়েল ডিজারভড… চিৎকার করতে করতে ততক্ষণে ছেলেটার গলা ভেঙ্গে গেছে, ইট ঢুকে কেটে যাওয়া পা দিয়ে রক্ত পড়ছে। একটু দূরে দাঁড়িয়ে তার পিতা সবই দেখছিলেন, বিজয় মিছিলের অংশ হয়ে যাবার পথে পুত্র খোঁড়াতে খোঁড়াতে হঠাৎ করেই তার সামনে এসে পড়ল।ভূত দেখার মত চমকে উঠে ভয়ে সিটিয়ে গেল সে, পিতা তাকে যদি এখন তুলে একটা আছাড় মারেন, অবাক হবার কিছু থাকবে না। পিতা ধীর পায়ে এগিয়ে এলেন, পুত্রকে বেশ গম্ভীর গলায় বললেন, চল মিছিলে যাই। এই বলে পুত্রকে হঠাৎ কাঁধে তুলে নিলেন তিনি, আর তারপর বাংলাদেশ বাংলাদেশ স্লোগানে এক অনন্য আনন্দযাত্রায় হারিয়ে গেল তারা… যে আনন্দ বুকভরা গর্বের, অমূল্য গৌরবের… ২০১৫ সালে দীর্ঘ ১৬ বছরের অপেক্ষার পালা শেষে পাকিস্তানীদের আবার হারিয়েছি আমরা। সেই ছোট্ট ছেলেটার অপেক্ষার পালা ফুরিয়েছে, সিরিজের প্রথম ওয়ানডেতে ঠিক যে মুহুর্তে বিজয়টা এলো, সে মুহুর্তে হাওমাও করে কাঁদতে কাঁদতে তার শুধু মনে পড়ছিল গেরিলা আবদুল হালিম চৌধুরী জুয়েলের কথা, সেই যে ফুটফুটে রাজপুত্রটা, অবিভক্ত পাকিস্তানের অন্যতম শ্রেষ্ঠ ওপেনার, ব্যাট ফেলে স্টেনগান তুলে নিয়েছিল যে একাত্তরে, লড়েছিল একটা স্বাধীন দেশের জন্য। গুলির আঘাতে আঙ্গুলগুলো জখম হবার পর ডাক্তারকে বলেছিল, দেশ স্বাধীন হইলে ওপেনিং করুম, ক্যাপ্টেন হমু, আঙ্গুল দুইটা রাইখেন স্যার, প্লিজ। ছেলেটা স্রেফ ভাবছিল, পাকিস্তানকে হারানোর সেই মুহুর্তটা জুয়েলটা কি দেখছিল সব? জুয়েলের চোখে কি পানি এসেছিল? - রা'আদ রহমান/৩১শে মে, ২০১৭ #রিপোস্ট পাকিস্তানকে বিশ্বকাপে হারানোর ২৪ বছর পূরণ হলো আজ। পাকিস্তানকে হারিয়েছিলাম সেদিন, বাঘের গর্জন শুনেছিল বিশ্ব!
একটা রাষ্ট্রের জনককে সপরিবারে নৃশংসতম উপায়ে হত্যার "রিপোর্টিং বস" আজো সে রাষ্ট্রের সুশীল শিক্ষিতদের মেজোরিটির কাছে উদ্ধারকর্তা, মুক্তিদাতা...বলতে হবে সেই রাষ্ট্রের নাম কী? 😀
আসুন জানা যাক, শহীদ জিয়ার 'শহীদি' মর্যাদা পাবার কারণ, কেন তার হত্যার বিচার চায় না তার সৈনিকেরা! লিখেছেন ওমি রহমান পিয়াল অনেকেই মাঝে মাঝে জিগায়, ভাই জিয়াউর রহমানের নামের আগে শহীদ কথাটা কেনো ব্যবহার করা হয়! বুকে আর পিঠে গুলি খাওয়ার তফাতটা উপেক্ষা করলে বঙ্গবন্ধু এবং জিয়ার হত্যাকান্ডে সেনা অফিসাররাই জড়িত। কিন্তু বঙ্গবন্ধু বুকে গুলি খাইয়া নিহত রাষ্ট্রপতি আর জিয়া পিঠে গুলি খাইয়া শহীদ রাষ্ট্রপতি- এই পার্থক্যের হেতু কি! প্রশ্নটা যত বেশী স্পর্শকাতর, উত্তরটা তার চেয়েও বেশী। মোটা দাগে বললে, বিএনপি এবং তার নেতারা জিয়ার মৃত্যু নিয়ে একটা মশকরা করে। নির্মম রসিকতা যারে বলে। বঙ্গবন্ধুর খুনীদের কখনও বিচার করা যাবে না এই ইনডেমনিটি দিয়াও ঠেকানো যায় নাই। বাংলার মাটিতে তার হত্যার বিচার হইছে, খুনীরা শাস্তি পাইছে। ঘটনাটা ঘটায়াই ছাড়ছেন শেখ হাসিনা। আর অন্যদিকে জিয়ারে শহীদ উপাধি দিয়া তার বিচার চাওয়ার বাসনা নগদেই মাটি চাপা দিয়া দিছে বিএনপি। বেগম খালেদা জিয়া ১৫ আগস্ট তার নবযৌবন পালন করেন জন্মদিনের আদলে। জাতির পিতার হত্যাকান্ডের প্রতি নির্মম সমর্থনে আনন্দ উদযাপনের কি দারুণ উপলক্ষ্য। খুনীদের আগ্নেয়াস্ত্রের সামনে সিনা উচু কইরা দাড়ানো বঙ্গবন্ধু বুকে গুলি খাইছেন। ময়না তদন্তের রিপোর্ট তাই সাক্ষ্য দেয়। আর দরজা খুইলা ঘাতক দেইখা দৌড়ায়া পালাইতে গিয়া পিঠে গুলি খাইছিলেন তার স্বামী। ঘটনার দশবছর আগে মানে মুক্তিযুদ্ধে মৃত্যুবরণ করলে হয়তো শহীদ উপাধি জাস্টিফাই করা যাইতো। না, জিয়া এমনকি কোনো ধর্মযুদ্ধেও নিহত নন। বেগম জিয়া স্বামী হত্যার বিচার চান নাই, চান না। তারেক রহমান পিতা হত্যার বিচার চান নাই, চান না। বরং মিথ্যা স্বাধীনতার ঘোষকের মতো মিথ্যা শহীদ কথাটা বসায়া দিয়া হাস্যকর বানায়া ফেলছেন তার মৃত্যুকে। যারা বিএনপির রাজনীতি করেন, আপনারা তো শহীদ রাষ্ট্রপতি জিয়ার আদর্শকে ধারণ করেন। তিনি কোন গ্রাউন্ডে শহীদানের মর্যাদা পান প্রশ্ন করছেন কখনও কাউরে? নিজেরে? কেনো তার হত্যার বিচার চায় না আপনাদের নেতারা, প্রশ্ন করছেন কখনও কাউরে? নিজেরে? জিয়া আপনাদের কাছে আসলে একটা নাম, রাজনীতি করার একটা সার্টিফিকেট মাত্র। প্রোডাক্টের ব্র্যান্ড বানায়া দিছেন নানা ভুংচাং মিথ্যা বিশেষণ জুইড়া। নির্মম রসিকতা এটাও। ইনফ্যাক্ট বেগম খালেদা জিয়ার সবচেয়ে নির্মম রসিকতা ১৫ আগস্ট জন্মদিন পালন করা না, সবচেয়ে নির্মম রসিকতা স্বামীরে শহীদ উপাধি দিয়ে তার হত্যার বিচার না চাওয়া... পুনশ্চ: আমি নিশ্চিত বিএনপির পোলাপাইন আমারে ইনবক্সে ব্যাপক গালাগালি করবে জিয়াউর রহমানের হত্যাকান্ডের বিচার চাইছি বইলা… #hypocrisy #politicalhumor #laughteristhebestmedicine #bangldesh_against_terrorism
কখনো শুনেছেন জিয়ার সৈনিকেরা তাদের খাল কেটে রাজাকার আনা মহান নেতা 'শহীদ জিয়া' হত্যার বিচার চেয়েছে? বা তার স্ত্রী-সন্তানেরা বিচার করেছে বা চেয়েছে? কেন চায় না? অদ্ভুত না ব্যাপারটা?
অনলাইনে বিভিন্ন সেলেব্রেটিদের ছবির নীচে "কানকে মাগে হেগাব কই" টাইপের মোরাল পুলিশিং করা, শুধুমাত্র নারীদের পর্দায় থাকার গুরুত্ব সম্পর্কে ওয়াজ নসিহত করা (রিমেম্বার, শুধু নারীদের, পুরুষদের চোখের পর্দার প্রসঙ্গ তুললেই গর্তে লুকায়), হালাল-হারাম, তাগুত-বেদাত সার্টিফিকেশন দিয়ে বেড়ানো, আস্তিক-নাস্তিক এবং ইসলামবিদ্বেষী ট্যাগ দিয়ে এক মিনিটের মধ্যে জান্নাত-জাহান্নামের ফয়সালা করে ওয়ান ওয়ে টিকেট ধরায়ে দেয়া (অনেকে আবার ঠিকঠাক পৌছাবেন কিনা নিশ্চিত হতে না পেরে নিজেরাই চাপাতিডা হাতে কইরা আপনাকে জাহান্নাম পর্যন্ত পৌছায় দিয়ে আসতে চায়, নিজেই পিক করার জন্য ইনবক্সে এসে বাসার ঠিকানা চায়), ধর্মীয় নানা বিধিবিধানের বিশাল হাফেজ হিসেবে আবির্ভূত হয়ে ধর্মগ্রন্থ এবং প্যারাসিটামল মজিদ টাইপের ধর্মগ্রন্থের কাছাকাছি গুরুত্বপূর্ণ গ্রন্থের রেফারেন্সে বাচ্চাদের জোর করে ঠেসে গেলানোর মত আপনাকে শেখানোর চেষ্টা করা, বিনামূল্যে প্রতিদিন সকাল থেকে রাত পর্যন্ত ফেসবুকে ওয়াজ নসিহত ও ধর্মশিক্ষা দেয়া- মোটকথা এই মহান ধার্মিক, ধর্মশিক্ষা দিতে ৩ পায়ে খাড়া মহাত্মন ফেসবুক ধার্মিকদের দিনরাত ২৪ ঘন্টাই কাটে ধর্মের শক্ত ও পুরু লেবাস গায়ে, ঠিক এই ছবিতে দেখতে পাওয়া টিকটক মুফতি রিদয় বেবো সাহেবের মত নূরাণী খোমায়! যতক্ষণ না পাশের ছবির মত এদের আসল ধর্ষক নরপিশাচের চেহারাটা ধরা না পড়ে, তার আগ পর্যন্ত এরাই ফেসবুকে প্রচন্ড ধার্মিক হিসেবে, পয়গম্বরদের চেয়েও বেশি গুরুত্বপূর্ণ তাদের কথা, কাজ, বিচার, তাদের দেয়া সার্টিফিকেট, হীরার চেয়েও কঠিন ঈমানদার এরা... এমন রিদয় বেবোরা আপনার আমার আশেপাশেই আছে, প্রায়ই তাদের দেখবেন আপনাকে ফেসবুকে ধর্ম শেখাচ্ছে, পর্দার নসিহত দিচ্ছে, রীতিমত মুফতি-মুহাদ্দেসের পাণ্ডিত্য দেখিয়ে আপনাকে জাহান্নামে পাঠাবার রায় দিয়ে দিচ্ছে। চেহারাটা মুখস্ত করে নিন। এখন থেকে এমন কাউকে ফেসবুকে ধর্ম প্রচার ও আস্তিক-নাস্তিক বিচার করে রায় দিয়ে জান্নাত-জাহান্নামে পাঠায় দিতে দেখলে সাথে ধরে নেবেন, এই ইতরটার আসল চেহারা হচ্ছে টিকটক মুফতি রিদয় বেবোর মত, আদতে এটা একটা নিকৃষ্ট নরপিশাচ, যাদের কাছ থেকে সৃষ্টির শুরুতে অভিশপ্ত হওয়া শয়তানকুলের শিরোমণি ইবলিশ পর্যন্ত শত হস্ত দুরত্ব বজায় রেখে নিরাপদে চলে...