সৈয়দ শামসুল হকের দেয়া নাম কবরী। মিনা পালের কবরী হওয়ার গল্প। শ্রম, কাজের প্রতি আন্তরিকতা ও প্রতিভা মিলিয়ে বাংলা চলচ্চিত্রের অন্যতম কিংবদন্তীতে পরিণত হওয়া। ক্যামেরাকে বোঝার অপূর্ব ক্ষমতা ছিল তাঁর। ক্যামেরার যেন পছন্দের মুখ ছিলেন তিনি।
লেখকদের বাড়িয়ে বলার (লেখার না কিন্তু) বাতিক আছে। তারা নিজেদের মহাবিশ্বের কেন্দ্রবিন্দু আর সমাজের বিবেক ভাবে। কিন্তু আমি যার যে কাজ সেটা সবচেয়ে ভালোভাবে করাটাই সবচেয়ে বেশি পছন্দ করি। আমি যে প্লেনে ট্রাভেল করছি, সে যে লেখক না, এবং পাইলট হিসেবে ভালো, এটা আমাকে দারুণ স্বস্তি দেয়। (যার যে কাজ, সে সেইটা করবে। কোনটাই বড় ছোট না। এরকম একটা দৃষ্টিভঙ্গি থেকে বলা...) ..............................................................গাব্রিয়েল গার্সিয়া মার্কেস
বাংলা একাডেমির সভাপতি ও লোক গবেষক শামসুজ্জামান খান নেই। নববর্ষের প্রথম দিনে নববর্ষের তারিখ সন নিয়ে বিতর্ক নিয়ে গবেষণা করা (বাংলা সন ও পঞ্জিকার ইতিহাস ও সংস্কার ) মানুষটি নেই। তাঁর উল্লেখযোগ্য কাজ, বাংলাদেশের লোকজ সংস্কৃতি গ্রন্থমালা শিরোনামে ৬৪ খণ্ডে ৬৪ জেলার লোকজ সংস্কৃতির সংগ্রহশালা সম্পাদনা এবং ১১৪ খণ্ডে বাংলাদেশের ফোকলোর সংগ্রহমালা সম্পাদনা।
বাংলা নববর্ষের শুভেচ্ছা। শুভ হোক নতুন বছর। সম্প্রীতি বাড়ুক। সদবুদ্ধি বাড়ুক
রাজনীতিতে কাদা ছোড়াছুড়ি, ব্যক্তিগত আক্রমণ তখনো ছিল। কিন্তু মূলধারার মিডিয়া সেসবকে মোটাদাগে সমালোচনা করতো কিংবা উদারনীতির পথে হাঁটতো। এখন ব্যক্তিগত আক্রমণকে মূলধারা ও অনলাইন মিডিয়া পক্ষে বিপক্ষের এমন জায়গায় নিয়ে গেছে, সবাই যুক্তি হারিয়ে ফেলেছে। ভাষা ও যুক্তির মান কমেছে। আর অনলাইনে যেহেতু আমরা আমাদের পছন্দের বিষয় ও ব্যক্তিদের নিয়ে মেতে থাকি, ভিন্নমত চর্চা এখানে কঠিন কাজ। ফলে কেউ অন্যকে শ্রদ্ধা করতে রাজি না। এ অভ্যাস পৃথিবীকে কঠিন দিকে নিচ্ছে। আমাদের অবশ্যই অন্যকে শ্রদ্ধা করতে হবে। কথা শুনতে হবে। জবাব দিতে হবে। সহনশীল ও যৌক্তিক জাতি ছাড়া আমরা এগুতে পারবো না।
আওয়ামী লীগ ভাবছে একক রাজনীতিতে তারা রাজা। বিরোধীও কেউ নেই। সেই জায়গা কবে ধর্মভিত্তিক দলগুলো নিয়ে ফেলছে, টের পাচ্ছে না। সমাজে, রাষ্ট্রে পার্শ্বপ্রতিক্রিয়া দেখা দিয়েছে। তাও যদি বলি সব ঠিক আছে, ঠিক থাকুক। তবে কিছু বুদ্ধিজীবী তাদের বুদ্ধি অকাজে লাগাচ্ছে।
ইন্টারনেট (একজন মানুষের নাম) স্বাধীন রাষ্ট্র চায়। অনুগ্রহপূর্বক, কমেন্ট করে আমার ও ইন্টারনেটের আবেগকে ভুল বুঝবেন না।
বাংলাদেশের মুক্তিযুদ্ধের চেতনা ও দর্শন তিনটি: সাম্য, মানবিক মর্যাদা ও সামাজিক সুবিচার। নাগরিককে , ব্যক্তিকে গুরুত্ব দিয়েই এ দর্শন ভাবা হয়েছিল। কেননা দীর্ঘ শোষণে আমাদের মুক্তির পথ খোঁজার স্পৃহা ছিল, সমর্থন ছিল। সকল শ্রেণির অংশগ্রহণ ছিল। স্বাধীনতার ৫০ বছর পরও এ তিনটি অনেকেই উচ্চারণ করেন না। বলেন চারটি। (স্বাধীনতার ঘোষণাপত্র দেখুন)
যে রাষ্ট্র যুদ্ধের মধ্য দিয়ে জন্ম নিয়েছে, যে রাষ্ট্রের মুক্তির জন্য ২৫ শে মার্চে পৃথিবীর অন্যতম বড় জেনোসাইড হয়েছে, সে রাষ্ট্রের মানুষ অন্যায়ের প্রতিবাদে ভয় করবে না এটাই স্বাভাবিক। কিন্তু দুঃখ এ জেনোসাইডকে তো আমরা মানবতা বিরোধী অপরাধ হিসেবে প্রতিষ্ঠিত করিনি। ফলে অন্যায় দেখে সহ্যের এক অদ্ভূত শিক্ষা গ্রহণ করেছি। ২৫ শে মার্চে চরমতর প্রতিরোধ হয়েছে। জেনোসােইডের বিপরীতে প্রতিরোধের ইতিহাসও মনে রাখতে হবে। কেননা এদের প্রতিরোধের ভাবনায় এ নির্মম জেনোসাইডের পরিকল্পনা করে পাকিস্তান সরকার ও তাদের বাহিনী।
বাংলাদেশে স্বাধীনতার পর কৃষক আন্দোলন হয়নি। তা-র মানে কৃষি দিয়ে আমাদের উপকার হয়েছে, কৃষকের নয়। বাংলাদেশি শিক্ষিত মধ্যবিত্তের মানসপটে কৃষি খাদ্য ছাড়া কিছু নয়
রেজাউলের জয়। কিন্তু প্রত্যাশার মাপে আমি ভিন্ন দুটো কথার অবতারণা করবো। ১. ভোট পড়েছে মাত্র ২২%। যা আমাদের দেশের মেজোরিটির হিসবেও অনেক কম। অর্থ্যাৎ নির্বাচিত হওয়ার পরও আস্থা অর্জন জরুরি। এমন নির্বাচনী ব্যবস্থা থাকলে ৫ ভোট পেলেও কেউ জয়ী হবে। কেননা কত ভাগ ভোট পড়লে নির্বাচন গ্রহণযোগ্য তা আলোচিত নয়। ২. সিটি গভর্মেন্ট। কেন্দ্রচালিত উন্নয়ন দিয়ে বড় বড় ফ্লাইওভার সম্ভব। কিন্তু জনগণের দৈনিক চাহিদা পূরণ করতে হলে সার্ভিস বাড়াতে হলে সকল সরকারি প্রতিষ্ঠানের উপর সিটি করপোরেশনের নিয়ন্ত্রণ থাকতে হবে। বাজেট থাকতে হবে। কেন্দ্রীয় সরকারের ইচ্ছার বাইরে কোন সিটি করপোরেশন বড় কোন ব্যয় ও চুক্তি করতে পারে না।
আমেরিকার প্রশাসনে দু্ই বাংলাদেশি। বাংলাদেশিরা খুশি। নিজের দেশের নির্বাচনে ছুটির আমেজে থাকে। যাক বাংলাদেশিরা অন্তত আমেরিকার ভালো চায়
আত্নপরিচয়ের সন্ধানে তরুণদের একটু উন্মুখ হতে হবে। আমাদের মূল সংকট সাংস্কৃতিক সংকট, আত্ন পরিচয় সংকট। কেননা নিজের সমাজের স্বাভাবিক গঠনকে আমরা স্বীকার করতে পারি না।
যে কজন সাংবাদিকের কলাম ভালো লাগতো মিজানুর রহমান তাদের মধ্যে একজন। আমি আইন বিষয়ক কলামগুলো পড়তাম। এত পরিস্কার মন্তব্য খুব কম সাংবাদিক করেন। অগাধ পড়ালেখা ছিল। মিজানুর রহমান অনেককে অনুপ্রেরণা দিবে।
ধন্যবাদ সুদীপ। আর্টের মর্যাদা আমরা দিতে পারি না। অথচ কাজগুলো আরও অনেক প্রশংসা পাওয়ার যোগ্য। 
বাংলাদেশের রাজনীতিতে নানা গ্রুপ উপ-গ্রুপের বিভক্তিতে কিছু কিছু শিক্ষকের জীবন উজ্জ্বল হয়। অনেকে এটাকে কাজে লাগিয়ে বড় বড় ব্যানার লাগায়। চট্টগ্রামেও সম্প্রতি এমন হচ্ছে। মজার বিষয় যখন নেতারা মিলে যায়, তখন এসব শিক্ষকদের যাওয়ার জায়গা থাকে না। কেননা এদের কিন্তু কাজের যোগ্যতা থাকে না। কেউ হাতে-কলমে কোন প্রজেক্ট চালাননি। এরা বায়বীয় পরিবেশ সৃষ্টি করে সুবিধা ভোগ করতে পারবেন। পৃথিবীর ভালো মানুষেরা এক হতে পারে না, কিন্তু ধান্দাবাজেরা এক হয়ে থাকেন।
পরীক্ষার হলে পরীক্ষক এসে ছাত্রদের জিজ্ঞেস করলেন- পরীক্ষক: কী, প্রশ্ন কেমন হয়েছে? ছাত্র: স্যার, এত কঠিন প্রশ্ন হয়েছে যে উত্তর দিতে গিয়ে বারোটা বেজে যাবে। পরীক্ষক: তাতে তো কোনো সমস্যা নেই। তোমাদের খাতা নেওয়া হবে একটার সময়।
আজকের বাংলাদেশে নারীরা অনেক ক্ষেত্রে সফল। পদচারণা সব জায়গায়। যেসকল মানুষ এক্ষেত্রে অগ্রগণ্য ভূমিকা রেখেছেন, লড়েছেন আয়েশা খানম তাদের অন্যতম। হামিদুর রহমান শিক্ষা কমিশনের নীতির বিরোধীতার মধ্য দিয়ে রাজনীতিতে অংশগ্রহণ। মুক্তিযুদ্ধে অবদান পরবর্তীতে নারীদের সমাজের বিবিধ জায়গায় সক্রিয় অংশগ্রহণের সুযোগ সৃষ্টিতে সক্রিয় অংশগ্রহণ। বাংলাদেশের সমাজ আজীবন ঋণী থাকবেন এ মহীয়সীর প্রতি।
নতুন বছরের জন্য শুভ কামনা। সকলে নতুন করে শুরু করতে চায়। সম্ভাবনাকে জিয়ে রাখতে চায়। নতুন স্বপ্ন দেখতে চায়। নতুনের বার্তা সকলকে নিজ নিজ স্বপ্ন পূরণে ধাবিত করুক- এ প্রত্যাশা জাগরুক থাকুক
চলচ্চিত্র নিয়ে সমালোচনা আমাদের দেশে কম হয়। গুটিকয়েক সমালোচক আছেন যারা লিখেন। তারপরও সামাজিক মিডিয়া ও ব্লগের কল্যাণে অনেক গ্রুপ আছে, যেখানে আলোচনা হয়। আমি প্রায়শ পড়ি। তার চলচ্চিত্র নিয়ে আলোচনা ও সংগ্রহ অবাক করার মত। এত বিষয়ে চলচ্চিত্রকে শ্রেণিবদ্ধ করা ও বিশ্লেষণ সংগ্রহশালা করার ক্ষেত্রে প্রথম ধাপ মনে করি। এটা অনেকের মত আমার চাওয়া আপনি সংগ্রহশালা করেন। সাংস্কৃতিক বিনিময়ে চলচ্চিত্র বড় ভূমিকা রাখে
ভারতীয় গণমাধ্যমে ভারত সরকারগুলোর চলমান ব্যর্থতা দেখাতে বাংলাদেশের উদাহরণ টানা হচ্ছে। নারী শিক্ষা, পুষ্টি, গড় আয়ু, দারিদ্র সীমায় ভারত থেকে বাংলাদেশ ভালো অবস্থানে আসছে। দেখুন এ আলোচনা যখন হচ্ছে তখন কোথাও কোন দলের নাম বলছে না, বলছে বাংলাদেশ। তাও আমরা বাংলাদেশিরা ওখানে গিয়ে হা হা রিয়েক্ট দিতে ভালোবাসি। এক দলের সমর্থকের সাথে আরেক দলের সমর্থকের গালাগালি চলছে। বাংলাদেশে সকলে বলে আমরা রাজনীতি করি না। কিন্তু সব বিষয়কে আমরা দলীয় দৃষ্টিভঙ্গি দিয়ে দেখি। সত্যিকারে শিক্ষা ও স্বাস্থ্যে বাংলাদেশে যে নীতি আছে, তা যদি পালন করে, জনগণ উপকৃত হবে। সব সরকারের এতে অবদান আছে, ব্যর্থতাও আছে। কিন্তু বাংলাদেশ বললে আমাদের অহম করতে হবে। শিক্ষা ও স্বাস্থ্য ব্যবস্থা নিয়ে স্বচ্ছতা ও কাজের অবকাশ রয়েছে। সমালোচনা জারি রাখতে হবে, তবে ভালো কিছু উঠে আসবে।
বুদ্ধিজীবী দিবসে এটা বলতে পারি, আমাদের বড় ব্যর্থতা বুদ্ধির চর্চার সংকট। কেউ সামান্য বেশিও ভাবতে পারবে না। নতুন কিছুও না। কাউকে আটকানোর সহজ পথ তার চিন্তাকে আঘাত কর। বুদ্ধিজীবী হত্যাকান্ড জেনোসাইডের মধ্যে পড়ে। বুদ্ধিবৃত্তি চর্চা রুখে দেয়ার অনৈতিক চেষ্টা আমাদের শিক্ষাও দেয়।
ফুটবল জাদুকর ম্যারাডোনার বিদায়। সমালোচনা থাকতে পারে কিন্তু এমন চরিত্র ফুটবল ও ফুটবলের বাহিরে কম ছিল। শতাব্দী সেরা দশটা গোলের দু’টা তাঁর। সর্বকালের সেরাদের একজন। তাঁর জনপ্রিয়তা এমন ছিল ফিফা কর্তৃক সর্বকালের সেরাদের জরিপে তাঁকে পেলের সাথে যৌথভাবে পুরস্কৃত করা হয়। ফুটবল সমালোচকরা পেলে, স্টেফানোদের পরে রাখলেও দর্শকরা সব সময় তাঁকে ভালবাসায় সিক্ত করেছেন।
ফুটবল কিংবদন্তী বাদল রায়ের প্রস্থান। কিংবদন্তীদের অভিমান অন্তত আমাদের এগুনোর পাথেয় হোক, বর্তমানে এটা শেষ ভরসা
আমার বোনের চেষ্টা। যারা নানা আচার অনুষ্ঠানে মেহেদী দিতে আগ্রহী থাকেন। তাদের জন্য সুযোগ।
অবাজি এত পারফর্মেন্স সব জায়গায়। আমি ভাবে প্রকাশ করতে পারছি না
সৌমিত্র চট্টপাধ্যায় ভারতীয় চলচ্চিত্র জগতের অন্যতম অভিনেতা। সর্বভারতীয় অভিনেতাদের তালিকা করলে নির্দ্বিধায় তাঁকে শীর্ষ ১০ এ রাখতে পারবেন। প্রক্ষেপণের ক্ষেত্রে নিজস্ব ঢং রয়েছে তাঁর। অার কন্ঠ - স্পষ্ট, আবেগমাখা , মনে হচ্ছে তাঁর কথা শুনেও তাঁর অভিনয় ধরা যায়। আমি ময়ুরাক্ষী দেখে বুঝতে পেরেছিলাম- ঠিক অাবেগী দৃশ্যে কাঁদতে হয় না, না কেঁদেও সে যন্ত্রণাকে বুঝানো যায়। অন্যতম শ্রেষ্ঠ কাজ তাঁর। এমন অভিনেতা কালেভদ্রে আসে।যাদের বয়স দিয়ে নয়, বরং তাঁদের চরিত্র দিয়ে মূল্যায়ণ করা যায়। বেলাশেষে, ময়ুরাক্ষী- যে বয়সে তিনি করেছেন, সে বয়সের আগে অনেকে অবসর নেন। তথাকথিত নায়ক নয় তিনি, তবুও গল্প যেন তাঁর।
লোকগান- নানা অঞ্চলের মানুষের লোক মুখে গাওয়া গান। দৈনন্দিন জীবন চলায় নানা শ্রেণি পেশার মানুষ তাদের সুখ, দুঃখ, জীবন বৈরিতা, নানা কিস্যা নিয়ে গান বাঁধে। মজার বিষয় গানগুলো আমাদের টানে এদের নৈকট্যের জন্য।ফলে তরুণরাও আকৃষ্ট হয়। কিন্তু সুর সংযোজন কিংবা কথার পরিবর্তনে সচেতন হতে হবে। কেননা মৌলিক স্রষ্টাদের স্বীকার করতে হবে। বলিউডের মত জায়গায়ও কখনো স্বীকার করা হয় না। এটা বাংলার লোকগানের পরিবর্তিত রূপ। মূল শিল্পীদের সম্মান দেয়া হয় না। এমনকি নজরুল রবীন্দ্রনাথের গানে অন্য সুরকারের নাম লিখে। সৃষ্টির প্রতি প্রকৃত সম্মান দেখাতে হলে স্রষ্টাকে স্বীকার করতে হবে। তা না হলে শিল্প মানোত্তীর্ণ হয় না
সংগঠন অনেক সময় খ্যাতি-বিনাশের চেয়ে আনন্দে কাজ করার জায়গা হয়। সম্মিলিত প্রয়াস সংগঠনের একক ব্যক্তিত্বের চেয়ে বড় হয়। সংগঠন নেতৃত্ব পরিবর্তনের মাধ্যমে সত্যিকারে গণতান্ত্রিক বিকাশের জায়গা হয়। বয়স মুখ্য নয়, যে দায়িত্বে থাকবে তাকে মান্য করা- এ সৌন্দর্যও সংগঠনের পবিত্রতার মধ্যে পড়ে। কেননা সংগঠন ও সাংগঠনিক দক্ষতা এটা রাজনীতি থেকে শুরু করে জীবনের সর্বক্ষেত্রে লাগে। সব মিলিয়ে যে সংগঠন আমাকে এসব পরখের সুযোগ দিয়েছে- সে বন্ধুসভাকে তা-র জন্মদিনে শুভেচ্ছা । স্বেচ্ছাসেবা সবার জন্য হয় না। মানুষ চেয়েও সে গুণ অর্জন করতে পারে না। বন্ধুসভা আমাকে খ্যাতি দেয়নি, কিন্তু শিক্ষা দিয়েছে সহনশীলতার, স্বেচ্ছায় কাজের, মানবিক মানুষের সর্বোপরি গণতন্ত্রের
কাকের সংখ্যা বাংলাদেশে বাড়ছে। সমস্যা তাও নয়, যদি না তাদের কন্ঠ কোকিলের মত না হত।
আইনের হাস্যকর প্রয়োগ ভয়ঙ্কর। হাজী সেলিমের পুত্রের গর্হিত কাজ নতুন নয়। জনসাধারণের জিম্মি দশা তার পুত্রতেও শেষ এমন নয়। এমন জনপ্রতিনিধি বাংলাদেশে অনেক। যখন্ নৌ বাহিনীর এক কর্মকর্তাকে মারধর করলো তখন ঘর তল্লাশি, নানা ঘটনা টিভিতে সরাসরি দেখালো। আমরা জনগণ খুশি হলাম। প্রশ্ন জনপ্রতিনিধিদের আচরণ বিষয়ে কেন কোন আইন নেই? আর সরকারের অপরাধীদের প্রকৃত শাস্তি থেকে সরিয়ে নানা ঘটনা বাসা তল্লাশি- এসব দেখানো বন্ধ করা উচিৎ। কেউ অপরাধ করলে তার শাস্তির বিধান সব সময় প্রাসঙ্গিক হতে হবে। কেউ শাস্তি পায়, কেউ পায় না। মিডিয়া ক্যু এর মত।
হিন্দু ধর্মালম্বীদের বিজয়া দশমীর শুভেচ্ছা। অনেক পরিজন অাছেন যারা বিপদে আপদে, আমাদের বেড়ে ওঠায় ভূমিকা রেখেছেন। সবার প্রতি কৃতজ্ঞতা। সুন্দর পৃথিবী কামনা করি।
eআরকির eআরকি দেখে আমিও অবাক। এত eআরকি পেজ? বাংলাদেশে কিছু জনপ্রিয় হলে তা থেকে অনুপ্রেরণা না নিয়ে বরং কপি-পেস্ট করা হয়। সমস্যা আরেক জায়গায় আছে- প্রশংসা করতে না পারা। প্রশংসা করতে না পারার অভ্যাসটাও এখানে বড়। নিজের না পারার নৈরাশ্যকে নিয়ম বলে প্রকাশ করা। সব লোক মিলে ধ্বংস করতে পারে, কিন্তু ঐক্যমতে সৃষ্টি করতে পারে না
বাংলাদেশের মানুষের চারিত্রিক সনদ তিনটি: ১. শিক্ষা প্রতিষ্ঠানের ২. চেয়ারম্যানের ও ৩. দুদকের। ফেসবুকেরটা এখনো কেউ গ্রহণ করে না। ফলে সব সৎদের ফেসবুকে প্রোফাইল থাকে
বাংলাদেশের মানুষেরা নকল করলেও খুব সৎ থাকে। এটা বুঝবেন আলুর চিপসের প্যাকেট ও স্বাদ দেখে। কোম্পানী যাই হোক, প্যাকেট সবুজ ও চিপসের আকার এক।
আমাদরে শিক্ষার্থীদের জন্য গর্বিত হওয়া উচিত। তারা নৈতিক শিক্ষাকেও তাদের জীবনের অংশ করেছে। দেশব্যাপী ধর্ষণের মত গর্হিত অপরাধের বিরুদ্ধে দাঁড়িয়েছে।
বিশ্বের প্রায় রাষ্ট্র ন্যাশনালিজমের ভ্রান্ত ধারণায় ভুলের পাহাড় গড়ছে। ভারতে আবার রবীন্দ্রনাথ ফিরছে। অ্যান্টি ন্যাশনালিস্ট লোকমুখের মতবাদের বিপরীতে রবীন্দ্রনাথ যা বলেছেন- তা ভারত জুড়ে মুক্ত আলোচনার বিষয়। আকাশ ব্যানার্জী ও রাবিস কুমার রবীন্দ্রনাথকে নতুন পাঠে এনছেন। সত্যি আমাদের অনলাইন ও ‍মূলধারার মিডিয়া জ্ঞান বিচারে অনেক পিছিয়ে। তরুণরা কী গ্রহণ করে আমি পরিস্কার নই
পৃথিবীব্যাপী অনলাইন মিডিয়া সমান্তরাল মিডিয়া হিসেবে দাড়াচ্ছে। তাদের বিশ্লেষণ শক্তিশালী হয়। কেননা অর্থ ও দক্ষতার বিচারে তাদের উপর নিয়ন্ত্রণ থাকে না। কিন্তু বাংলাদেশের অনলাইন মিডিয়াগুলো বাস্তবিকভাবে ব্যক্তিকেন্দ্রিক খবর তৈরির অথবা একেবারে মূল মিডিয়ার কপিকেট। নতুনের কথা বলা লোকেরা নতুন কী করছে?
আমরা যদি ভেবে বসি আমরা ভালো আছি। যতক্ষণ আঘাত আমার কাছে আসছে না, আমরা জিরিয়ে নেই। বিষয়টা ভয়াবহ। নারীদের নিরাপত্তার ব্যাপারে সামাজিক প্রতিরোধ মূল কাজ। রাষ্ট্রকে আইনের প্রয়োগ করতে হবে। পাশাপাশি সমাজের বিভিন্ন স্তর থেকে সচেতনতা লাগবে। সমাজের সকল স্তরে নারী নিরাপত্তা নিয়ে কমিটি হতে পারে। সচেতনতা বৃদ্ধির জন্য কাজ করা যেতে পারে। ঐক্যের মাধ্যমে আমাদের বুঝাতে হবে- নারীদের নিরাপত্তা অবশ্যই গুরুত্বপূর্ণ। আমরা এসিড সন্ত্রাসের মত ভয়াবহ কাজ দূর করেছি আইনের প্রয়োগ, সরবরাহ বন্ধ, জনগণের অংশগ্রহণমূলক সচেতনতার ফলে। এখনো আমাদের ফেসবুকে দায়িত্ব সারলে হবে না। প্রতিরোধ করতে হবে।
মহুয়া মৈত্রী তৃণমূল কংগ্রেসের সংসদ সদস্য। একজন দক্ষ সংসদ সদস্য কিভাবে একচ্ছত্র সংখ্যাগরিষ্ট দলকেও বিব্রত করতে পারে। এমন উদাহরণ সে। প্রথম বক্তব্যে ফেসিজমের চিহ্ন, পরবর্তীতে গণতন্ত্রে সব জাতির অংশগ্রহণ, নাগরিক আইনের ভুল, সবশেষ ভারতের অর্থনীতিকে একাই যুক্তি সহকারে প্রশ্নবিদ্ধ করেছেন। আসলে আমরা সংসদের কথা বলি, বাস্তবে কী পাই আমরা? আমাদের তরুণ সংসদরাও চর্চা করেন না। 
আগে বলা হতো বাচ্চারা মোবাইল থেকে দূরে থাক। পড়া নষ্ট হবে। এখন বলা হয় বাবা সব থেকে দূরে থেকে মোবাইলে থাক।
একটা সময় ছিল সবার কথা অতটা ছড়াতো না। তখন বইয়ের লেখা, লেখকদের সাক্ষাৎকারের উক্তি, কিংবা বক্তৃতার শব্দমালা গুরুত্বপূর্ণ ছিলো। এখন ফেসবুকে মানুষ কমেন্ট করে যেন জাহির করে। সকল পত্রিকা কিংবা পেইজ বা গ্রুপে লেখার নিচে কমেন্ট দিয়ে অনেকে বিনা কারণে লাইমলাইট পায়। কেননা এমন খারাপ মন্তব্যের জন্য তার কথা দশজনের কাছে যেতো না।সমাজ গুরুত্ব দিতো না। অথচ এখন এমন মন্তব্য মানুষ ছড়ায় অথচ ওসব লোকেরা বিখ্যাত মানুষদের কাজকে ছড়ায় না। সফলদেরও না। আমাদের ভাবতে হবে ছড়িয়ে আমরা ভুল করছি না তো? অহেতুক তুচ্ছ রাস্তার মন্তব্যকে সামাজিক যোগাযোগ মাধ্যমে হাইলাইট করছিনা তো?
অনলাইন ক্লাস: আপনি কী শুনতে পাচ্ছেন? ----ম্যা ম্যা (ছাগলের ডাক) কী শোনা যায় না? --- ও বা লইট্যার দাম হত? আপনাদের নিয়ে পারা যায় না। --ইন্দি আইসো না.....
মানুষের শক্তিই তার ব্যক্তিত্ব ও কর্ম। এ দুইটাকে রক্ষা করতে না পারলে হাত তুলে সারেন্ডার করা ভালো
আমি জীবনমুখী শিক্ষা গ্রহণ করছি। আলোচনা-সমালোচনা, গালি। যে গালি ছোটবেলায় শুনিনি, সে গালির ব্যুৎপত্তিগত ব্যাখ্যাসহ শিখছি। গালি অভিধান প্রিয় একটি বই হয়ে দাঁড়িয়েছে।
আমি যেভাবে বেড়ে ওঠেছি সব সময় জানতাম তেল দোকানে বা পাম্পে থাকে। এখন শুনি সব জায়গায় থাকে। কখনো কখনো আমরা আমাদের পারিপার্শ্বিক চাপকে, ব্যর্থতাকে তৈল কর্মের নাম দেই কী না ভাবতে হবে।
পৃথিবীর সব মানুষ ফেসবুকের কল্যাণে নিজেকে ব্যাকবেঞ্চার বলে দাবি করে। তাহলে বাকি বেঞ্চগুলোয় বসতো কে?
জেন্ডার ইকুয়েলিটিকে আমরা বাংলা করেছি লিঙ্গীয় সমতা। বাংলায় লিঙ্গের বিষয়টা শরীরবৃত্তীয় অর্থেও ব্যবহৃত হয়। ফলে আমাদের সব চাইতে কঠিন বাস্তবতা লিঙ্গীয় বৈষম্য বা সমতা প্রশ্নে শরীরবৃত্তীয় পার্থক্যের বাইরে যেতে না পারা। ফলে শরীর ও তাকে ঢাকবার পোশাকে আমরা বিতর্কে ব্যস্ত হয়ে পড়ি। মূলত জেন্ডার বৈষম্য শব্দটি তাই বাংলায়ও ব্যবহৃত হয়। যাতে শরীরবৃত্তীয় পার্থক্যের মধ্যে না থেকে অর্থনৈতিক ও রাজনৈতিক ক্ষমতায়নের প্রশ্নে নারী-পুরুষ এমনকি তৃতীয় লিঙ্গের ক্ষেত্রে অধিকার প্রশ্নটির দীর্ঘ আলোচনা আছে। শারীরিক গঠনের কারণে অনেক কিছু অনেকে করতে পারে না। এটা অদক্ষতা নয়, এটা স্বাভাবিকত্ব। বাকি সকল কাজে নারী-পুরুষ যে হোক যে সাধনা করে, দক্ষতা অর্জন করে সে পারে। এ ধারণাটাকে গ্রহণ না করলে আপনি জেন্ডার সমতাকে ব্যাখ্যা করতে পারবেন না। নারী - পুরুষ সমতা বলতে নারী-পুরুষকে প্রতিযোগিতায় নামিয়ে দৌঁড় প্রতিযোগিতা নয়। বরং প্রতিজনের দক্ষতা বিচারে যোগ্য সম্মান, বেড়ে ওঠার সমান সুযোগ, সমান নাগরিক অধিকার। ফলে নারী বাইক চালালে আমাদের মনে হয় এটা অদ্ভূত, ক্রিকেট খেললে আলাদা বাহবা। আবার পুরুষ রান্না করলে বিশেষ প্রশংসা। পুরুষ ঘরে থাকলে সে ‘বিশেষ’ পুরুষ। এই যে বিশেষ চিন্তা আমরা মাথায় নিয়ে বসে আছি, সেটার ফলেই স্বাভাবিকত্ব ব্যাহত হচ্ছে। একটু নজর দিলে দেখবেন যে যা করতে চায় সে পারে।এ সহজাত অনুশীলনকে আমরা অস্বীকার করি।
বাঙালি সব চাইতে উদার, কেননা তারা বাংলা ভাষায় সব ভাষার শব্দকে কোন বিতর্ক ছাড়াই সহজে গ্রহণ করেছে। যে শব্দের ব্যবহার বাংলায় করতে পারছে না, তা নয়। বরং যার বাংলায় ব্যবহার অাছে তার বিকল্প ইংরেজি শব্দ ব্যবহার করে, বিকল্প শব্দ হিসেবে দাঁড় করিয়ে দিচ্ছে। আর বলছে বিশ্বায়ন।
একটা খবর চাউর হয় নোবেল কমিটি মনোনয়ন দিয়েছে একে ওকে। আমি যতটুকু জানি নোবেল কমিটি মনোনয়ন দেন না। যে কোন ব্যাক্তিকে মনোনীত করে নোবেল কমিটির কাছে পাঠানো হয়। নোবেল কমিটি জমা পড়া লোকেদের মধ্যে দেন। ফলে কোন ব্যাক্তির নাম জমা না পড়লে সে জীবনে নোবেল পাবেন না। সুতরাং এখানে আলোচনা সমালোচনা নিরর্থক। নোবেল কমিটি কাউকে নিজে মনোনীত করে নোবেল দেন না। তাই এখানেও লবি থাকে। মনোনয়ন প্রক্রিয়ায় পাওয়ার গ্রুপ। কিছু দেশের বড় কর্তাদের প্রভাব থাকে। অন্তত শান্তিতে নোবেল মনোনয়নে
পৃথিবীর সবচাইতে সহজ কাজও প্রশংসা করা ও কঠিন কাজও প্রশংসা করাই। সহজ এজন্যই প্রশংসা করলে পরিবেশটা সুন্দর হয়। যোগ্য সম্মান দিলে কাজের মাত্রা বাড়ে। আরেকটা নিন্দা করলে ব্যাখ্যা দিতে হয়। প্রশংসা করলে অত কঠিন করে বলতে হয় না। অার কঠিন কেননা আমরা অন্যের প্রাপ্তিকে দিতে চাই না। ইগো একটা ফ্যাক্টর। অথচ ছোট ছোট কাজের প্রশংসা অনেক কাজকে সহজ করে দেয়। বয়সে ছোটদেরও প্রশংসা করা উচিত
পৃথিবীর সবচােইতে মেধাবী ও পথপ্রদর্শক তারা যারা নিজেরা স্ট্যাটাস দিয়ে নিজে প্রথম লাইক দেই।
আমি ১৫ বছর ধরে শুনছি আওয়ামী লীগ নেতারা বলছে যে জঞ্জাল অন্য আওয়ামী লীগ নেতা রেখে গেছে তা তারা পরিস্কার করছে। তাহলে আওয়ামী লীগ কী কিছু করেনি? শুধু জঞ্জাল করেছে? আওয়ামী লীগকে ডুবানোর জন্য আওয়ামী লীগ যথেষ্ট। নিজেদের দিকে নজর দেয়া উচিত। প্রতিটা মন্তব্য অপরিণত ও অপরিপক্ক। পরস্পরকে দোষারোপ করতে গিয়ে শেষ পর্যন্ত একটা লাইন টিকে আছে সবাই ভুল করলেও হাসিনা ভুল করেন না। হাসিনার প্রধানমন্ত্রিত্ব সফল, অথচ সব নেতাই ব্যর্থ। তাহলে আমলারা সফল? বিরাজনীতিকরণের শুরুটা রাজনীতিবিদরাই করেন। পরে দোষ দেন অন্যদের। প্রকৃত পরিবর্তন চাইলে, সত্যিকারে ভুল অনুধাবন করলে সত্যি কথা বলার অনেক জায়গা আছে। বিগত ১০ বছরে কেউ বিষয়গুলো আমল করেননি। করবেও না।
মতামত জ্ঞানের ক্ষুদ্রতর ধাপগুলোর একটি। অথচ এ মতামতে সারাদিন সময় ব্যয় করি আমরা।
আবু ওসমান চৌধুরীও চলে গেলেন। সেক্টর কমান্ডার ছিলেন। তাঁর নেতৃত্বে সীমান্তবর্তী এলাকা চুয়াডাঙ্গা মুক্ত হয়। চুয়াডাঙ্গা তখন বাংলাদেশের মুক্তিযুদ্ধের সংবাদের উৎস ছিল। বিদেশি সাংবাদিকদের মাধ্যমে চুয়াডাঙ্গা ডেটলাইনে বাংলাদেশের বাস্তব অবস্থা বিশ্বব্যাপী প্রচারিত হওয়ায় চুয়াডাঙ্গা পাকিস্তানি বাহিনীর টার্গেটে পরিণত হয়। ৩ এপ্রিল চুয়াডাঙ্গার ওপর প্রথম বিমান হামলা চালানো হয়। এটাও সত্য চুয়াডাঙ্গাকে তখন অস্থায়ী সরকারের রাজধানী করার সিদ্ধান্ত হয়েছিল। কিন্তু পাকিস্তানের বিশেষ নজরে থাকায় ও বিমান হামলা হওয়ায় সে সিদ্ধান্ত পরে পরিবর্তিত হয়। এমন লোকগুলো আর ফিরবে না। এটাও সত্য যেন আদর্শের সমাপ্তি হচ্ছে । আমরা চাইলেও করতে পারবো না। শিক্ষার অভাব নেই, টাকার অভাব নেই। অভাব সত্যি প্রজ্ঞার, দায়িত্বের
রমা দি বীরাঙ্গনা ছিলেন। তিনি তাঁর নিজ গুণ সাহসিকতার কারণে এবং তাঁর পরিবার ও আশপাশের সমাজের কারণে সমাদৃত হয়েছেন। খোকন ভাইসহ অনেকেই তাঁর জন্য খুঁটি ছিলো। কিন্তু সকল বীরাঙ্গনা এমন সম্মান পাননি। ১. তাঁদের পরিবার তাঁদের যোগ্য সম্মান দেয়নি। ফলে সমাজও অনীহা দেখিয়েছেন ২. নিজ গুণ ও সাহসিকতায় বিশেষ চরিত্রে পরিণত হতে পারেননি বীরাঙ্গনারা। ফলে সমাজে তাঁদের প্রতি এখনো পুরো সম্মান স্বীকৃতি দেখানো হয়নি। দিদির মতো সাহসীরা এগিয়ে আসায় ও খোকন ভাইয়ের মতো লোকেরা খুঁটি হওয়ায় অন্তত শব্দটির মাহাত্ন্য বাড়ছে।
চুয়েটের জন্মদিনে চুয়েটের প্রতি কৃতজ্ঞতা। আমি কখনোই এ চুয়েট ও সিইউ সে বুয়েট। আবার অমুক স্কুল কলেজ- আলাদা আলাদা গোষ্ঠী তেমনি নীতিতে বিশ্বাস করি না। আবার আমি অমুক পেশার সে তমুক কেউ কার চেয়ে অালাদা তাতেও নেই। তবে শেকড়কে কেউ অস্বীকার করতে পারে না। তাই আমি কৃতজ্ঞ
পৃথিবীতে উৎসাহ পেতে হবে ও দিতে হবে। আমি টানা দু’সপ্তাহ পৃথিবীর সফল অনেক ব্যক্তির সাক্ষাৎকার দেখেছি ইউটিউবে। সব জায়গায় একটা কথা সত্য -১. কারও দ্বারা অণুপ্রাণিত হয়েছেন। ২. কেউ সুযোগ করে দিয়েছেন। অথচ পরিবেশ, সমাজ, পরিবার, রাষ্ট্র, অর্থনীতি সবারই কম-বেশি ভিন্ন। অথচ আমরা নিজের লেজ কাটা গেলে অন্যেরটা কাটার ব্যবস্থা করি। দশজনে কিছু জানলে একটা গোষ্ঠী বানাই।
বাংলাদেশের মুক্তিযুদ্ধের অন্যতম সামরিক সংগঠক ও সেক্টর ৮ এর কমান্ডার সিআর দত্ত মারা গেছেন। তথ্যটি আজ জানলাম। তাঁর মরদেহ গতকাল সম্ভবত বাংলাদেশে আনা হয়েছে।
মুস্তাফা মনোয়ারের জন্মদিন আজ ১. নারায়ণগঞ্জ স্কুলে নবম শ্রেণিতে পড়াকালীন তিনি বাংলাদেশের ভাষা আন্দোলনের কথা শোনেন। ঢাকায় গুলি হয়েছে, বাঙালি শহীদ হয়েছে, পাকিস্তানিরা বাংলা ভাষা বন্ধ করে দিতে চায়। এই প্রেক্ষাপটে ছবি আঁকতে শুরু করেন এবং সেই ছবি বন্ধুদের সঙ্গে সারা নারায়ণগঞ্জ শহরের দেয়ালে দেয়ালে সেঁটে দেন। যার ফলে পুলিশ এসে তাঁর দুলাভাইসহ তাঁকে বন্দি করে ঢাকা সেন্ট্রাল জেলে পাঠিয়ে দেয়। ২. ২৩শে মার্চ ছিল পাকিস্তান দিবস। তখন টেলিভিশনে অনুষ্ঠান শেষের পর পতাকা ওড়ানো দেখানো হতো। পাকিস্তান দিবসে পাকিস্তানের পতাকা টেলিভিশন অনুষ্ঠানে দেখানো হবে না এরকম সিদ্ধান্ত নিয়েছিলেন পিটিভি ঢাকা কেন্দ্রের কর্মকর্তারা। এঁদের মধ্যে মুস্তাফা মনোয়ার ছিলেন অন্যতম। অনুষ্ঠান শেষ হওয়ার কথা রাত ১০টায়। কিন্তু সেদিন অনুষ্ঠান শেষ করা হলো রাত ১২টা পার হওয়ার পর। ততক্ষণে ২৪ মার্চ হয়ে গেছে, পতাকা দেখিয়ে অনুষ্ঠান শেষ করা হলো। পাকিস্তান আর্মির রোষানলে পড়েন। ৩. তাঁর অনবদ্য সৃষ্টি পাপেট চরিত্র ‘পারুল’। পারুলকে দেখেই ইউনিসেফের র‌্যাচেল কার্নেগি উৎসাহিত হন। তৈরি হয় ‘মীনা’ চরিত্রটি। টেলিভিশনে করেছেন রবীন্দ্রনাথের ‘রক্তকরবী’ ও শেক্সপিয়ারের ‘টেমিং অব দ্য শ্রু’ অবলম্বনে মুনীর চৌধুরীর অনুবাদ করা মুখরা রমণী বশীকরণ-এর মতো নাটক। ৪.বাংলাদেশ টেলিভিশনে শিশুদের জন্য প্রতিযোগিতামূলক প্রতিভা বিকাশের ‘নতুন কুঁড়ি’র মতো সৃজনশীল অনুষ্ঠানেরও রূপকার তিনি।
ফেরদৌস আহমেদ কোরেশী মারা গেলেন। বাংলাদেশের দীর্ঘ মুক্তিসংগ্রামে তাঁর অবদান অনেক। ৬০-এর দশকের মেধাবী এই ছাত্রনেতা তৎকালীন অবিভক্ত পাকিস্তান ছাত্রলীগের সভাপতি ছিলেন। এরপর তিনি ১৯৬১ সালে ডাকসুর ভিপিও নির্বাচিত হন। অসাম্প্রদায়িক জাতীয়তাবাদী চেতনার বিকাশে তার অবদান ছিল অসামান্য। ৬ দফা ও ১১ দফাভিত্তিক ছাত্র ও গণআন্দোলন, ৬৯-এর গণঅভ্যুত্থানে ফেরদৌস আহমেদ কোরেশীর ভূমিকা ছিল অবিস্মরণীয়। ৭১-এ মুক্তিযুদ্ধ চলাকালে মুক্তাঞ্চল থেকে মুক্তিযুদ্ধের মুখপাত্র হিসেবে দেশবাংলা পত্রিকা বের করেন ড. কোরেশী। ওই সময় থেকেই তিনি পত্রিকাটির সম্পাদকের দায়িত্ব পালন করেন।
প্রণব মুখার্জির প্রয়াণ। ভারতের সবচাইতে গ্রহণযোগ্য, সর্বজনশ্রদ্ধেয় রাজনীতিবিদের প্রয়াণ। ভারতের বহুত্ববাদী সমাজে তাঁর গ্রহণযোগ্যতা ও পার্শ্ববর্তী দেশগুলোর সাথে ভারতের সম্পর্ক উন্নয়নে তিনি গুরুত্বপূর্ণ ব্যক্তি ছিলেন। একজন রাজনীতিক হিসেবে কত গুরুত্বপূর্ণ হলে এক ব্যক্তি হিসেবে তিনি সংসদ নেতা, মন্ত্রী ও সর্বাধিক স্থায়ী কমিটির সদস্য ছিলেন। বাঙালি বলেই বাংলাদেশের প্রতি বিশেষ টান ছিল। বাংলাদেশের স্বাধীনতার জন্য যে ব্যক্তি বিদেশে জনমত গড়ে তুলেছিলেন। ইন্দিরা গান্ধী বিশেষভাবে শেখ মুজিবের সাথে তাঁকে পরিচয় করে দিয়েছিলেন। সেখান থেকে শেখ মুজিবের প্রতি তাঁর বিশেষ ভালোবাসা ও হৃদ্যতা। তাঁর বইয়ে তিনি দক্ষিণ এশিয়ার রাজনীতির নির্মোহ ব্যবচ্ছেদ করেন।
ইঞ্জিনিয়ারিং(আসলে যেকোন পড়াই কঠিন ও গ্রেড সব সময় জানাকে নির্দেশ করে না) পড়া কঠিন। তাই আমাকে কেউ বলেছিল প্রথম বছর খুব এনজয় করবি। আমি চার বছরেই এনজয় করে নিলাম। .....................সংগৃহীত, পরিবেশনায়: বাঁশ প্রোডাকশন
ধর্মীয়ভাবে বিভক্তির সময় নজরুল তাঁর নিজস্ব একটা ছাপ রেখেছিলেন। হিন্দু- মুসলিমরা তাদের মত ব্যাখ্যা করে। কিন্তু নজরুলের সাহসিকতা বাংলা সাহিত্যে খুব কম লেখক দেখিয়েছেন। আমাদের সাহিত্য তঁাকে আজীবন মনে রাখবে।
চট্টগ্রামে মুক্তিযোদ্ধাদের উপর আক্রমণের প্রতিবাদ করছি। রাজনীতিতে মুক্তিযোদ্ধাদের ব্যবহারের একটা পরিণতি এটা। এ কথাটায় আমি বাঁশখালীর রাজনীতিকে ইঙ্গিত করেছি। সব ফেসবুকে বলা যায় না। আবার সব সবাই বুঝবেও না। ফিল্ডে কাজের একটা অভিজ্ঞতায় বলছি। অনুগ্রহপূর্বক মুক্তিযোদ্ধা নেতাদেরও এ ব্যাপারে খুব সতর্ক ভূমিকা নিতে হবে। আওয়ামী লীগের নেতাকে দল হতে বহিস্কার করুন।
ইন্টারভিউ চলচ্চিত্রটি মূলত সিগারেট খাওয়ার চলচ্চিত্র নয়। এটা ঔপনিবেশিক যে চরিত্র সে সময় চাকরি প্রার্থী ও চাকরি দাতার মনে গড়ে ওঠেছিল, সেটার প্রতিফলন। সেখান হয়ে মধ্যবিত্তের নিজস্ব চরিত্র খুঁজে না পাওয়ার গল্প।
শুধু সাকিবের মেয়ের ক্ষেত্রে হয়েছে বলে নয়, আমি সব সময় হাসি ঠাট্টা দিয়ে হলেও সাইবার বুলিংয়ের বিপক্ষে বলি। অনলাইনে নাম ধরে ছবি দিয়ে যেকোন কাউকে হ্যারাস করার মানসিকতা জঘন্য। আমি দেখেছি সবাই তার গোত্রের লোকেদের বললে প্রতিবাদ করে। অন্য গোত্রের হলে সাইবার বুলিংকে সমর্থন করে। সুতরাং যুক্তি দিয়ে মানুষকে গ্রহণ বর্জন করা উচিত। কারও ছবি অনুমতি ছাড়া ব্যবহার অন্যায়। আমি অনেক কঠিন রাজনৈতিক সমালোচনার বই ও চলচ্চিত্রও দেখেছি। বক্তব্যও দেখিছি। কিন্তু ভাষার ব্যবহারের মর্য াদাকে কখনো পার হতে দেখিনি। তাই তরুণরা এ চিন্তাকে গ্রহণ করতে না পারলে কখনোই পরিবর্তন আনতে পারবে না। সব সময় একটা শ্রেণিকে কেন্দ্র করে আইনের ব্যবহারও ভালো না। সাকিব হলে হবে। সড়ক দূর্ঘটনার ক্ষেত্রে মিশুক মুনীর তারেক মাসুদ মামলা মাইলস্টোন। কিন্তু তাদের সে সামর্থ্য আছে তাদের মেধা, অর্থ ও প্রভাবকে কাজে লাগানোর। কিন্তু সব মানুষের তা থাকে না। আমাদের সব মানুষের জন্য আইনকে সচল করতে হবে।
১৫ ই আগস্ট ও ২১ শে আগস্টের ঘটনা বাংলাদেশের বৃহত্তর দুই দলের মধ্যে দূরত্বের পেছনে বড় ঘটনা। দলীয় দৃষ্টিকোণ থেকে নয়, নির্মোহ বিচারে তরুণ সমাজকে এর সমাধান খুঁজতে হবে। কেননা পরবর্তী বাংলাদেশের চিন্তায় সমালোচনা দরকার। আওয়ামী লীগেরও আত্নসমালোচনা দরকার - কেন আওয়ামী লীগ ধীরে ধীরে তাদের নীতিতে পরিবর্তনে এনেছে? শত্রু-মিত্রের সমীকরণকে সরলীকরণ করায় আওয়ামী সমর্থকরা কখনোই বিকল্প খুঁেজে পাননি। যত দিন গেছে দল ধনীক শ্রেণির প্রতিনিধি হয়ে ওঠেছে। গণতান্ত্রিক প্রক্রিয়া থেকে দূরে গেছে। মধ্যবিত্ত আর নিম্ন মধ্যবিত্তের কাছে আওয়ামী শাসনও কঠিন ও কঠোর হয়ে উঠছে। যে আওয়ামী লীগ নেতারা প্রতিবাদ করতে গিয়ে আহত-নিহত হয়েছেন, তারা ও তাদের কাজের ধারা কেন যেন ম্রিয়মাণ। উপমহাদেশের অন্যতম বড় দলটির আজকের হাল অবশ্যই সমালোচনাযোগ্য। আর বিএনপি শুরুতেই মৌলিকত্বকে অস্বীকার করতে গিয়ে বাংলাদেশের মৌলিক রাজনীতিকে ধরতে পারেননি। ফলে কেন যেন দলটা সাধারণ মানুষের ভোট পেয়েও সেভাবে সাধারণ মানুষের দল হতে পারেনি। সব সময়ই ধনীক শ্রেণির অংশ ছিল। সব দলের বিতাড়িত লোকেদের প্রিয় জায়গা। দলটির তেমন কোন সুনির্দিষ্ট নীতিমালা নেই। এটা বুঝতে হলে একটু তাদের শাসন আর দল পরিচালনা বুঝতে হবে। স্ট্যাটাস কট্টর ভক্তদের জন্য নয়। এটা একজন তরুণ হিসেবে কোন কাজ করতে গেলে চিন্তার বাধার জায়গাটা বলছি।
ফেসবুক ব্যবহার না করলে বাঙালি অনুভূতির আঘাত বুঝতো না। ভাগ্য ভালো বেগম রোকেয়া,ঈশ্বরচন্দ্র বিদ্যাসাগর কিংবা আরজ অালী মাতব্বুরেরা ফেসবুক কালে জন্মাননি।ওরাও স্ট্যাটাস দিয়ে কাজ সারতো আমাদের মত অথবা অনেকে জানতো না তারা কী চর্চা করেছেন?
জহির রায়হান বাংলোদেশের সেসব কিংবদন্তীদের একজন, যারা সময়ের আগেই বিষয়টিকে অনুধাবন করতেন। প্রয়োগ করতেন প্রজ্ঞার সাথে। ভাষা আন্দোলনে সক্রিয় অংশগ্রহণ ও ভাষা আন্দোলনের উপর রচনা নির্মাণ। ভাষা আন্দোলন পরবর্তী যে জাতীয়তাবোধ জন্মেছিল, তাঁর পথ ধরে রাজনীতিতে সক্রিয় অংশগ্রহণ ও সাংস্কৃতিক আন্দোলনে যুক্ত হওয়া। সে পথেই জীবন থেকে নেয়ার জন্ম। একবার ভাবুন দেশ স্বাধীন হয়নি, অথচ একটা চলচ্চিত্রে সে দেশের সম্ভাব্য জাতীয় সংগীত দেখানো হচ্ছে, । তখন রবীন্দ্রনাথ নিষিদ্ধ পাকিস্তানে। গানের মধ্যে অাছে নজরুলের কারার এ লৌহ কপাট ও আমার ভাইয়ের রক্তে রাঙানো একুশে ফেব্রুয়ারি, আমি কি ভুলিতে পারি’। এই সিনেমাটির মূল স্লোগান ছিল- “একটি দেশ একটি সংসার একটি চাবির গোছা একটি আন্দোলন একটি চলচ্চিত্র…” নবজাতক বাচ্চার নাম মুক্তি রাখার মধ্য দিয়ে তিনি বাংলাদেশের স্বাধীনতার ইংগিত দিয়েছেন। রূপকের মধ্য দিয়ে এমন সাহস তাঁরই ছিল। সেজন্য যুদ্ধ চলাকালীন তিনি বসে থাকেননি যে জেনোসাইডকে প্রতিষ্ঠা করার জন্য আমরা আজো লড়ছি, সে জেনোসাইডকে ‘স্টপ ’ বলেছেন ঐ সময়ে। যেনো জানতেন জেনোসাইডের তথ্য উপাত্ত সংগ্রহের মধ্য দিয়েই তিনি ইতিহাসের একটা কঠিন সত্যকে তুলে ধরবেন। তাঁর মৃত্যুতে আমরা অনেক সত্য জানতে পারিনি। মুক্তিযুদ্ধভিত্তিক জহির রায়হানের দ্বিতীয় চলচ্চিত্র ‘আ স্টেট ইজ বর্ন’, যেটি এখনো মুক্তি পায়নি।
প্রথম নারী আলোকচিত্রী সাইদা খানম মারা গেলেন। বেগম পত্রিকার মধ্য দিয়ে তাঁর যাত্রা শুরু হয়েছিল। জাতীয় কবি কাজী নজরুল ইসলাম থেকে শুরু করে উপমহাদেশের বিখ্যাত প্রায় সকল ব্যক্তিত্ব- ওস্তাদ আলাউদ্দিন খাঁ, শিল্পাচার্য জয়নুল আবেদীন, ইন্দিরা গান্ধী, শেখ মুজিবুর রহমান, জিয়াউর রহমান, মওলানা ভাসানী, বেগম সুফিয়া কামাল, মৈত্রেয়ী দেবী, মাহমুদা খাতুন সিদ্দিকা, আশাপূর্ণা দেবী, উত্তমকুমার, সুচিত্রা সেন, সৌমেন্দ্র নাথ ঠাকুর, কণিকা বন্দোপাধ্যায়, হেমন্ত মুখোপাধ্যায়- কার ছবি তোলেননি! সেই সাথে রানী এলিজাবেথ, মাদার তোরেসা, মার্শাল টিটো, অড্রে হেপবার্ন- এর মতো বিখ্যাত মানুষদের ছবিও তুলেছেন। এই বিশাল তালিকায় আরো তিনটি নাম যুক্ত করে না দিলে অন্যায় হবে। চন্দ্রবিজয়ী নীল আর্মস্ট্রং, এডউইন অলড্রিনস, মাইকেল কলিন্সের ছবিও তুলেছেন সাইদা খানম। সত্যজিতের ‘মহানগর’, ‘চারুলতা’ এবং ‘কাপুরুষ ও মহাপুরুষ’ চলচ্চিত্র শুটিংয়ে ঘুরে ঘুরে ছবি তোলার সুযোগ পেয়েছিলেন সাইদা খানম
গুণী এই চিত্রশিল্পীর জন্মদিন আজ। জন্মদিনের মাত্র দুদিন আগেই পৃথিবী ছেড়ে গেলেন তিনি!
বাংলাদেশে বন্ধুত্বের মজার সংজ্ঞা শত্রুর শত্রু প্রিয় বন্ধু। অনেকের পথেঘাটে বন্ধুত্ব এভাবেই শুরু হয়। ফেসবুকে তো আরও সহজ।
ইংরেজিতে একটা শব্দ ভুল হলে ইজ্জতের বলৎকার হয়ে যায়। মান নিয়ে প্রশ্ন ওঠে। আর একই লেখা বাংলায় পঞ্চাশবার ভুল হলেও জাত যায় না। এটা শুধু বিচিত্র রাজনৈতিক চরিত্র তা নয়, একদিক থেকে সব ভাষাকে গুরুত্ব না দেয়ারও ফসল। দুটোতে লজ্জিত হওয়ার আছে। যদি ভুলকে ভুল মনে করি
শেখ মুজিব তাঁর জীবনের এক-চতুর্থাংশ জেলে ছিলেন। ৫৪ বছরের জীবনে বঙ্গবন্ধু ৪ হাজার ৬৮২ দিন কারাগারে ছিলেন। এই একটা বিষয় নিয়ে গবেষণা করলে বুঝে যাবেন। তিনি কখনোই সুবিধাবাদী মধ্যবিত্ত, উচ্চবিত্তের নেতৃত্বে ছিলেন না। বঙ্গবন্ধু স্কুলের ছাত্রাবস্থায় ১৯৩৮ সালে সর্বপ্রথম কারাগারে যান। ওই সময় তিনি সাত দিন কারাভোগ করেন। বাংলাদেশের মুক্তিসংগ্রামের এমন কোন ইতিহাস নাই যেটাতে তাঁর অংশ ছিল না। বঙ্গবন্ধু ৬১/৬৪ থেকেই বাংলাদেশ স্বাধীনের জন্য নিউক্লিয়াস নামে সংগঠনকে সমর্থন দিয়ে আসছিলেন।
চার-পাঁচ দিন ফেসবুকে বসবেন না। বৃষ্টির সম্ভাবনা আছে। অাকাশ মেঘলা থাকায় আকাশী রং দেখা যাবে না
১. মার্কিন জাতীয় নিরাপত্তা কাউন্সিলের সাবেক সহযোগী রজার মরিস তাঁর লিখিত ‘আনসার্টেন গ্রেটনেস’ বইতে কিসিঞ্জার যুগের মার্কিন পররাষ্ট্রনীতির ৩টি প্রতিশোধের ঘটনা উল্লেখ করেন। চিলির আলেন্দে ছিলেন আমেরিকার জন্মশত্রু। ভিয়েতনামের থিউ ছিলেন, উত্তর ভিয়েতনামের সঙ্গে সমঝোতায় আমেরিকার প্রতিবন্ধক। শেখ মুজিবুর রহমান ছিলেন দক্ষিণ পূর্ব এশিয়ায় আমেরিকার নীতি বাস্তবায়নের কন্টক। ২. মার্কিন সাংবাদিক লরেন্স লিফসুল্টজ তাঁর বাংলাদেশ ‘আনফিনিশড রেভলিউশান’ গ্রন্থে বহু তথ্য সমাবেশ করে প্রমাণ করেছেন, মার্কিন গুপ্তচর সংস্থা সিআইএর সঙ্গে বঙ্গবন্ধু হত্যাকারীদের ঘনিষ্ঠ যোগাযোগ ছিল। তৎকালীন সোভিয়েত ইউনিয়ন ও ভারতের প্রভাব বলয় থেকে বাংলাদেশকে সরিয়ে নেয়ার জন্য মার্কিন যুক্তরাষ্ট্র হত্যাকারীদের সমর্থন দেয়। লিফসুল্টজ তাঁর কার্নোগী রিপোর্ট শীর্ষক একটি দলিলে উল্লেখ করেন, মুজিবনগর আমল থেকে মার্কিন পররাষ্ট্র দফতর খন্দকার মোস্তাকের সঙ্গে যোগাযোগ রক্ষা করেছিল। ১৯৭৬ সালের জুন মাসে মোস্তাক ভারতের কলকাতায় অবস্থানকালে লরেন্স লিফসুল্টজ এর সঙ্গে সাক্ষাৎ কল্পে আমেরিকার সাথে তার যোগাযোগের কথা স্বীকার করেছিল। আমেরিকার সাথে কি ধরনের বোঝাপড়া হয়েছিল এমন প্রশ্নের উত্তরে মোস্তাক লিফসুল্টজকে বলেন, আপনি যদি জানতে চান তাহলে নিক্সনকে জিজ্ঞাসা করুন। আমি অপনাকে বলব না।
স্বীকৃতি নিয়ে কত টানা হেঁচড়া, টালবাহনা হয়। অথচ সবচেয়ে সুন্দর কাজগুলো স্বীকৃতিহীন হয়। কেননা কোন স্বার্থ ছাড়া কাজগুলো করা হয়। তাই স্বেচ্ছায় কাজ করাকে অন্তত আমি প্রাধাণ্য দেই। কেননা এটার সৌন্দর্য সবাই বুঝবে না, বুঝে না। স্বীকৃতিহীন কাজে প্রথম, দ্বিতীয় নাই। বরং কাজের আনন্দ আছে আর জানার তৃপ্তি আছে। প্রমাণ করার অন্ধত্ব নেই। আপনি জানেন দশজন আপনাকে সে গুরুত্ব না দিলেও আপনি জানেন। অহেতুক চাপ নেই। কিন্তু আপনি জানেন না প্রমাণ করতে গিয়ে চাপ বাড়ে। আপনাকে সুযোগ দেয়া হয়নি। পার্শ্বচরিত্রে থেকেও আপনি প্রমাণ করতে পারেন। দুই-মিনিটের কাজও অনেক সময় মেধার বৈচিত্র্য প্রকাশ করে। সব সময় লাইমলাইটে থেকে রাস্তার ধারের লাইটের কাজ করতে হয় না
আয়মান সাদিক বিশ্ববিদ্যালয়ের কিছু বিষয় মিস করতে বারণ করেছে। তন্মধ্যে বিশ্ববিদ্যালয় পড়াকালীন নানা জায়গায় ভ্রমণ করা। সে পড়ার ফাঁকে ভারত, নেপাল ভ্রমণের কথা বলেছে। মজার বিষয় আমি ভিডিওটি বানালে ভারত, নেপাল ভ্রমণের ফাঁকে কখনো পড়তে বলতাম। কেননা আমি তো সে অভিজ্ঞতাই দেখছি।
বাংলা গানের কথা যতদিন আলোচিত হবে, ততদিন আলাউদ্দীন আলী থাকবেন। তাঁর গানে লোকজ ও ধ্রপদী সুরের ব্যবহার তাঁকে নিজস্বতা দিয়েছে। বাংলা গানের আধুনিক ধারার অন্যতম সার্থক সুরকার। পাশ্চাত্য সুর, যন্ত্রকে ব্যবহার করেছেন লোকজ গানে। প্রাসংগিকতার কথা বললে অাজও সমসাময়িক। কিছু সুরকার ছিলেন তারা পূর্ব প্রজন্ম ও বর্তমান প্রজন্মকে এক সুঁতোয় গেঁথেছেন। আলাউদ্দীন আলী, লাকী আখন্দ, আনোয়ার পারভেজ, অাহমেদ ইমতিয়াজ বুলবুল অন্যতম। গানগুলোর তালিকা দেখলেই বুঝবেন: ১. সুখে থাকো, ও আমার নন্দিনী ২. ‘সূর্যোদয়ে তুমি, সূর্যাস্তেও তুমি ৩. ‘বন্ধু তিন দিন তোর বাড়িত গেলাম দেখা পাইলাম না ৪.‘যেটুকু সময় তুমি থাকো কাছে, মনে হয় এ দেহে প্রাণ আছে ৫.‘প্রথম বাংলাদেশ আমার শেষ বাংলাদেশ’, ৬. এমনও তো প্রেম হয়,চোখের জলে কথা কয়’, ৭.‘সবাই বলে বয়স বাড়ে, আমি বলি কমে রে’ ৮.‘আমায় গেঁথে দাও না মাগো, একটা পলাশ ফুলের মালা ৯. আছেন আমার মোক্তার, আছেন আমার বারিস্টার’ ১০.‘শত জনমের স্বপ্ন তুমি আমার জীবনে এলে’ ১১. কেউ কোনো দিন আমারে তো কথা দিল না’ ১১.পারি না ভুলে যেতে, স্মৃতিরা মালা গেঁথে’, ১২. জন্ম থেকে জ্বলছি মাগো ১৩. আমার মনের ভেতর অনেক জ্বালা আগুন হইয়া জ্বলে ১৪.যে ছিল দৃষ্টির সীমানায় ১৫.ভালোবাসা যত বড় জীবন তত বড় নয়’ ১৬.একবার যদি কেউ ভালোবাসত’ ১৭.এই দুনিয়া এখন তো আর সেই দুনিয়া নাই ১৮. প্রথম বাংলাদেশ, আমার শেষ বাংলাদেশ ১৯. তোমাকে ;দেখলে একবার ২০. চিঠি এলো জেলখােনাতে ২১. ভেঙ্গেছে পিঞ্জর ২২.হায়রে কপাল মন্দ চোখ থাকিতে অন্ধ ২৩. দিন কী রাতে ২৪.সাগরিকা বেঁচে আছি ২৫. আয় বৃষ্টি আয় ২৬. শেষ করোনা খেলা ২৭.বাড়ির মানুষ কয় ২৮. বুকে আমার আগুন জ্বলে ২৯.হায়রে স্মৃতি বড় জ্বালাময় ৩০. হারানো দিনের মত ৩১. জানিগো ফুরাবে রাত ৩২. ইস্টিশনের রেলগাড়িটা ৩২. সুজনরে সেই যে গেলা রুনা লায়লাকে হিন্দুস্তানী রাগের মিশ্রণে নতুনভাবে উপস্থাপন করে রুনা লায়লার গায়কীর বৈচিত্র্য প্রমাণে ভূমিকা রেখেছেন। সাবিনা ইয়াসমিন ও শাহনাজ রহমতউল্লাহকে দিয়ে হাস্কি গলায় গান করিয়েছেন। সামনিা চৌধুরী, মিতালী মুখার্জিকে চলচ্চিত্র গানে এনেছেন। কোরাস ব্যবহারে সলিল, হেমন্তের যেন যােগ্য উত্তরসূরী। ভারত যদি এসডি বর্মন, অার ডি বর্মন ও এ আর রহমান পাশ্চাত্য, প্রাচ্যের সংগীতের মিশ্রণের জন্য সমসাময়িক ও প্রাসংগিক বলি। তবে আলাউদ্দীন আলীকে বাংলা সংগীতে বলতেই হবে।
