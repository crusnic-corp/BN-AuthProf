বইমেলা খোলা রাখার পক্ষে যুক্তি যদি দিতে নাই পারলেন কি ডিবেটার হইলেন ভাই আপনারা?? বেকার খাটনি..
লিয়েভ নিকোলায়েভিচ তলস্তয়। অনেকে ডাকেন লিও তলস্তয়। আমি ডাকি মহাত্মা গান্ধীর জনক। গান্ধী তখন দক্ষিণ আফ্রিকায় ছাত্রলীগ করতেন। একদিন দৈবক্রমে একটি চিঠি পড়েন। চিঠিটি লিখেছিলেন তলস্তয়, বিপ্লবী তরকনাথ দাসকে (চিঠিটির নাম ছিলো— 'আ লেটার টু আ হিন্দু’)। চিঠিটিতে তলস্তয়, কীভাবে অহিংস ও অসহযোগ আন্দোলনের মাধ্যমে, ব্রিটিশদের কাছ থেকে ভারতের স্বাধীনতা আদায় করা যায়, তার কিছু উপায় বাতলে দিয়েছিলেন। চিঠিটি পড়ে, গান্ধী তলস্তয়ের শান্তিবাদের প্রেমে পড়েন। তিনি তলস্তয়ের ‘আ কিংডম অব গড...’ রচনাটি যখন পড়েন, তখন মোটামুটি নিশ্চিত হন যে— এ প্রক্রিয়ায় বড় রাজনীতিক আন্দোলন গড়ে তোলা সম্ভব। তলস্তয়ের শান্তিবাদের কাছে, ভারতের স্বাধীনতার এ ঋণ ভারতীয়দের মনে আছে কি না জানি না, তবে গান্ধী তাঁর আত্মজীবনীতে তলস্তয়ের এ ঋণ স্বীকার করেছিলেন। দস্তয়েভস্কির মতো তলস্তয়ও খ্রিস্টান ছিলেন, এবং প্রভাবিত ছিলেন পশ্চিমা পড়াশোনো দ্বারা। তিনি শোপেনহাওয়ারের ভক্ত ছিলেন। শোপেনহাওয়ারের ‘দা ওয়ার্ল্ড অ্যাজ উইল অ্যান্ড রেপ্রেজেন্টেশন’ পড়ে নিজেকে আবিষ্কার করেছিলেন নতুনভাবে। তলস্তয় তাঁর 'কনফেশন’-এর ষষ্ঠ অনুচ্ছেদে, শোপেনহাওয়ারের উইলের শেষ অনুচ্ছেদটি উদ্ধৃত করেছিলেন। তলস্তয়ের খ্রিস্টধর্মপ্রীতি, তাঁর ‘হোয়াট আই বিলিভ’ রচনায় বিস্তারিত উঠে এসেছে। তিনি শান্তিবাদ এবং নন-ভায়োলেন্সের ধারণাও নিয়েছিলেন যিশু খ্রিস্টের শিক্ষা থেকে। সে হিশেবে আমি মনে করি, ভারতের স্বাধীনতার পেছনে কোনো ধর্মের অবদান থাকলে, সেটা হিন্দু ধর্মের নয়, খ্রিস্ট ধর্মের (যদিও নরেন্দ্র মোদী আমার এ কথার সাথে একমত পোষণ করবেন না)। তলস্তয়ের কিংডম অব গড পড়ে আমার মনে হয়েছে, তিনি খ্রিস্টান চার্চগুলোকে বেশ সন্দেহের চোখে দেখতেন। তাঁর ধারণা, চার্চগুলো নিজেদের স্বার্থে খ্রিস্টের শিক্ষাকে বিকৃত করেছে। পৃথিবীতে ক্যাথোলিক ও প্রোটেস্টান্টরা যে পরিমাণ খুনোখুনি করেছে, তাতে তলস্তয়ের সন্দেহকে আমার যৌক্তিকই মনে হয়। তলস্তয় বিশ্বাস করতেন, যে-ব্যক্তি দাঙ্গাহাঙ্গামা করে, সে কখনো খ্রিস্টান হতে পারে না। এজন্য তিনি সেনাবাহিনীর চাকুরি ছেড়ে দিয়েছিলেন, এবং হয়ে উঠেছিলেন এনার্কিস্ট। এনার্কিস্টের বাংলা কারা যেন করেছে নৈরাজ্যবাদী। আমি এর সাথে একমত নই। বাংলা ভাষায় নৈরাজ্য শব্দটি সম্পূর্ণ ভিন্ন অর্থে ব্যবহৃত হয়। নৈরাজ্য শব্দটি শুনলেই মানুষ ভাবে, কোথাও বুঝি মারদাঙ্গা খুনোখুনি হচ্ছে। এজন্য নৈরাজ্যবাদকে আমি ‘এনার্কিজম’-এর সঠিক বাংলা অনুবাদ মনে করি না। এনার্কিজম হলো কারও কর্তৃত্ব না মানা। এনার্কিজম মানুষকে তার সম্পূর্ণ স্বাধীনতার কথা বলে। মানুষ কোনো রাজা বাদশার অধীনে বাস করবে না, বরং মানুষ এমনভাবে চলবে, যেন তার কখনো রাজা বাদশার দরকার না হয়— এনার্কিজম এটিই শিক্ষা দেয়। এনার্কিজম বলে— তুমি তোমার স্বাধীনতা এমনভাবে উপভোগ করো, যেন আরেকজনের স্বাধীনতা খর্ব না হয় (অবশ্য একই কথা বার্ট্রান্ড রাসেলও গণতন্ত্রের প্রসঙ্গে বলেছিলেন)। কিন্তু 'নৈরাজ্যবাদ' শব্দটি শুনলে কি এনার্কিজমের প্রকৃত চেতনা টের পাওয়া যায়? যায় না। এগুলো হলো ভাষার দূষণ। কারণ, এনার্কিজম ক্ষমতাধর মানুষদের শত্রু। তারা চায় না শব্দটির একটি ভালো অনুবাদ বাংলা ভাষায় থাকুক। এজন্য তারা তাদের ভাড়াটে বুদ্ধিজীবীদের দিয়ে, এ ধরণের কিছু দূষিত অনুবাদ বাংলা ভাষায় টিকিয়ে রেখেছে। শুধু বাংলা ভাষা নয়, পৃথিবীর আরও নানা ভাষায় এ ধরণের দূষিত অনুবাদের অস্তিত্ব রয়েছে। আমার প্রস্তাব হলো— এনার্কিজমের বাংলা হওয়া উচিত ‘স্বাধীনতাবাদ’। এজন্য তলস্তয়কে আমি নৈরাজ্যবাদী না বলে, বলবো স্বাধীনতাবাদী। তাঁর লেখায় ফরাসি এনার্কিস্টদের প্রভাব রয়েছে, বিশেষ করে যোশেফ প্রোদৌনের। প্রোদৌনের রাজনীতিক দর্শন, তলস্তয়কে গভীরভাবে নাড়া দিয়েছিলো। ‘ওয়ার অ্যান্ড পিস’ নামে তাঁর যে বিখ্যাত উপন্যাসটি আছে, সেটির নামও প্রোদৌন থেকে নেয়া।তলস্তয় শিক্ষাবিদও ছিলেন। প্রোদৌনের কিছু শিক্ষা-সংক্রান্ত ধারণা তিনি নিজের ধারণার সাথে মিশিয়েছিলেন, এবং কৃষকদের সন্তানদের জন্য, প্রতিষ্ঠা করেছিলেন তেরোটি ইশকুল (যদিও পুলিশের উৎপাতে ইশকুলগুলো তিনি বন্ধ করে দিয়েছিলেন। পুলিশের সন্দেহ ছিলো, ইশকুলগুলো নিয়ে তলস্তয়ের নিশ্চয়ই কোনো বদমতলব আছে)। তলস্তয় বিশ্ববিদ্যালয়ে গিয়েছিলেন, এবং পড়েছিলেন আইন, কিন্তু রবীন্দ্রনাথের মতো মাঝপথে ছেড়ে দেন। পড়াশোনা তাঁকে দিয়ে হবে না, এমনটিই মন্তব্য করেছিলেন তাঁর শিক্ষকেরা। দস্তয়েভস্কির মতো তিনিও জুয়াড়ি ছিলেন, এবং জুয়া খেলে নিঃস্ব হওয়ার পর যোগ দিয়েছিলেন সেনাবাহিনীতে। লেখালেখির শুরুও তখনই। তাঁর প্রথম উপন্যাস ‘চাইল্ডহুড’। এটি তাঁর নিজের শৈশবেরই আত্মজীবনী। নিকোলেঙ্কা নামের এক বালককে দিয়ে, এ উপন্যাসে তিনি বর্ণনা করেছেন তাঁর শৈশবকে। তলস্তয়ের বয়স তখন মাত্র তেইশ। উপন্যাসটি সাড়া ফেলেছিলো, এবং নজরে পড়েছিলো ইভান তুর্গেনেভের। তুর্গেনেভ মন্তব্য করেছিলেন, এ তরুণ একদিন রুশ সাহিত্যের বড় লেখক হবে। ‘চাইল্ডহুড’ ছিলো তাঁর পরবর্তী দুইটি উপন্যাসের প্রথম পর্ব মাত্র। এরপর তিনি লিখেন ‘বয়হুড’, এবং ‘ইয়োথ’। তিনটি উপন্যাসই লিখা হয়েছিলো ‘এক্সপ্রেশোনিস্ট’ স্টাইলে। কিছু সত্য, কিছু কল্পনা, আর কিছু আবেগের মিশ্রণ। তবে উপন্যাস তিনটির মান নিয়ে তলস্তয় সুখী ছিলেন না। এ নিয়ে তলস্তয় একসময় আক্ষেপ করেছেন। তবে তাঁকে দেবতা বানিয়েছিলো ‘ওয়ার অ্যান্ড পিস’। উপন্যাসটি নেপোলিয়নের রাশিয়া আক্রমণ নিয়ে লেখা। জারিস্ট রাশিয়ায় নেপোনিয়ন যুগের যে-প্রভাব পড়েছিলো, তা এ উপন্যাসে তলস্তয়, পাঁচটি অভিজাত রুশ পরিবারের মাধ্যমে বর্ণনা করেছেন (যদিও তলস্তয় এটিকে উপন্যাস হিশেবে দাবি করেন নি। তাঁর দাবি ছিলো, এটি হোমারের ইলিয়াড ঘরানার মহাকাব্য)। উপন্যাসটি লিখতে তিনি অনুকরণ করেছেন শোপেনহাওয়ার, এবং ভিক্টর হুগোকে। শোপেনহাওয়ারের ব্যাপারটি তলস্তয় নিজেই স্বীকার করেছিলেন, শেনশিনকে লেখা একটি চিঠিতে। শেনশিন বললে হয়তো অনেকে চিনবেন না, তাঁর আসল নাম আফানাসি। আফানাসিকে তলস্তয় জানিয়েছিলেন— আমি ‘ওয়ার অ্যান্ড পিস’-এ যা বলতে চেয়েছি, শোপেনহাওয়ার তা ওয়ার্ল্ড অ্যাজ উইলে বলে গেছেন। এখানে একটি ব্যাপার লক্ষণীয়। যাদের শোপেনহাওয়ার পড়া আছে, তাদের পক্ষে ‘ওয়ার অ্যান্ড পিস’-এর প্রশংসা করা কঠিন হবে। এজন্য সম্ভবত, ‘ওয়ার অ্যান্ড পিস’-কে আমার খুব গুরুত্বপূর্ণ কাজ মনে হয় নি। কিন্তু আমাদের কাওরানবাজার হককে দেখলাম, একদিন ফেসবুকে নাতাশার প্রশংসা করে, সোনামণি ঘরানার একটি পোস্ট দিতে। উপন্যাসটিতে যে-মোরালিস্টিক এপ্রোচ তলস্তয় ব্যবহার করেছেন, তা নিয়ে কাওরান বাজার হক কোনো কথা বলেন নি। তিনি কথা বলেছেন নাতাশা, যুদ্ধের পর শান্তি, শান্তির পর যুদ্ধ, এসব বাতুলতা নিয়ে। উপন্য্যাসটির যে-বর্ণনাভঙ্গী, বিশেষ করে যুদ্ধক্ষেত্রের ধারাভাষ্যগুলি, সেগুলোর সাথে মিল আছে ‘লা মিজারেবল'-এর। তলস্তয় ১৮৬০ সালের দিকে ইউরোপ ভ্রমণ করেছিলেন, এবং তখন তিনি ভিক্টর হুগোর ‘লা মিজারেবল’ পড়েছিলেন। আমার ধারণা, হুগোর এ উপন্যাস না পড়লে তিনি হয়তো ‘ওয়ার অ্যান্ড পিস’ অন্যভাবে লিখতেন, অথবা লিখতেনই না। তলস্তয় কেন নোবেল পান নি, তার একটি কারণ হতে পারে হুগো আর শোপেনহাওয়ারের প্রভাব। নোবেল ফাউন্ডেশনের শর্ত হলো— লেখার চিন্তা, বিষয়ের ধরণ, এবং বর্ণনাভঙ্গী অরিজিনাল হতে হবে। তলস্তয় এ শর্ত পূরণ করতে পেরেছিলেন বলে মনে হয় না। তবে তলস্তয়কে যারা অনুকরণ করেছেন, বিশেষ করে তাঁর মোরালিস্টিক এপ্রোচ এবং স্পিরিচুয়ালিটিকে, তাঁদের অনেকেই নোবেল পুরষ্কার পেয়েছেন। যেমন আমাদের রবীন্দ্রনাথ। রবীন্দ্রনাথের গদ্যে তলস্তয়ের মোরালিস্টিক এপ্রোচের প্রভাব রয়েছে (যদিও গদ্যের জন্য রবীন্দ্রনাথ নোবেল পান নি, তিনি নোবেল পেয়েছিলেন তাঁর রোম্যান্টিক ধারার কবিতার জন্যে)। তলস্তয়ের লেখার আরেকটি উপজিব্য ছিলো সত্যের সন্ধান, সার্চ ফর থ্রুদ। এটি সম্ভবত তাঁর ভেতরে, শোপেনহাওয়ার থেকে সংক্রমিত হয়েছিলো। কিন্তু শোপেনহাওয়ার ছিলেন অধার্মিক দার্শনিক, আর তলস্তয় ছিলেন ধার্মিক সত্যসন্ধানী। ফলে আমার ধারণা, তলস্তয় এখানে দর্শনের সাথে ধর্মের একটি গোলযোগ পাকিয়ে ফেলেছিলেন, কারণ ধর্মের পক্ষ নিয়ে দর্শন চর্চা করা সম্ভব নয়। দর্শন চর্চা করার সময় ত্যাগ করতে হয় ইহকাল ও পরকালের সমস্ত পক্ষ, এবং থাকতে হয় নিরপেক্ষ। অন্যথায় স্বাধীনভাবে সত্যের সন্ধান করা সম্ভব হয় না। রবীন্দ্রনাথও এরকম গন্ডগোল পাকিয়েছিলেন। তাঁর চতুরঙ্গ উপন্যাসে, শচীশকে প্রথমে নাস্তিক সাজিয়েছিলেন, এবং পরে ধার্মিক করে তুলেছিলেন। তবে শচীশের চাচা, জগমোহনকে নাস্তিকই রেখে দিয়েছিলেন। জগমোহনের বর্ণনা দিতে গিয়ে রবীন্দ্রনাথ লিখেছেন: “.....ঈশ্বরবিশ্বাসীর সঙ্গে তিনি এই পদ্ধতিতে তর্ক করিতেন— ঈশ্বর যদি থাকেন তবে আমার বুদ্ধি তাঁরই দেওয়া; সেই বুদ্ধি বলিতেছে যে, ঈশ্বর নাই; অতএব ঈশ্বর বলিতেছেন যে, ঈশ্বর নাই; অথচ তোমরা তাঁর মুখের উপর জবাব দিয়া বলিতেছ যে, ঈশ্বর আছেন। এই পাপের শাস্তিরূপে তেত্রিশ কোটি দেবতা তোমাদের দুই কান ধরিয়া জরিমানা আদায় করিতেছে।” এখানে আমার আরেকটি ব্যাপার নজরে পড়েছে। রবীন্দ্রনাথের চতুরঙ্গ প্রকাশিত হয় ১৯১৬ সালে, আর তলস্তয়ের কিংডম অব গড প্রকাশিত হয় ১৮৯৪ সালে। রবীন্দ্রনাথ সম্ভবত এটি পড়েই চতুরঙ্গের শচীশকে একবার নাস্তিক, ও আরেকবার ঈশ্বরপ্রেমী হিশেবে অঙ্কন করেছিলেন। ‘ওয়ার অ্যান্ড পিস’-এর দৈর্ঘ্য নিয়েও সমালোচনা আছে। অনেকের প্রশ্ন, তলস্তয় যা বলতে চেয়েছেন, তা তিনি আরও কম দৈর্ঘ্যের উপন্যাসে বলতে পারতেন কি না? এজন্য একটি কৌতুকের তৈরি হয়েছে, কৌতুটি এরকম: কেউ লম্বা আলোচনা শুরু করলে বলা হয়, জনাব, আমি ওয়ার অ্যান্ড পিস শুনতে চাই না, আসল ঘটনা কী সেটা বলুন। তবে এটি কেবলই কৌতুক, এটিকে আমি সমালোচনা বলবো না। ‘ওয়ার অ্যান্ড পিস’ একই সাথে ইতিহাস-নির্ভর উপন্যাস, আবার একই সাথে ফিকশোনাল। ইতিহাস আলোচনা করতে লম্বা দৈর্ঘ্যের প্রয়োজন আছে। আর তলস্তয় যে-স্টাইলে তাঁর চরিত্রগুলো এঁকেছেন, সে-স্টাইলে চরিত্র আঁকতে উপন্যাসকে লম্বাই হতে হবে। প্রায় ১৬০ জন বাস্তব মানুষের উল্লেখ আছে উপন্যাসটিতে, আর ফিকশোনাল চরিত্র তো আছে অনেক। 
কোরান হাদিস এবং অন্যান্য ইসলামী টেক্সট পড়ে যা বুঝছি তা হইল যে হিজাব শব্দটা মোটেই ইদানিং যে অর্থে ব্যবহার করা হয় তাতে সীমাবদ্ধ নয়। নারীদের চুল ঢাকার একটি কাপড়ের সাথে ইসলামি টেক্সটগুলাতে উল্লেখিত হিজাবের কোন এসেনশিয়াল সম্পর্ক নাই। হিজাবের রুহানি ও নৈতিক অর্থটাই প্রধান, এই ব্যাপারটা না বুঝলে বাহ্যিক হিজাব কোন ফজিলত দিতে পারেনা। বা দিলেও তা ভিন্ন কোন ফজিলত, যা ব্যবহারকারী নিজেই ভাল বুঝবেন। এবং হিজাব জিনিসটার কোন এসেনশিয়াল সম্পর্ক নাই নারীদের সাথে। আপনি যদি বিশ্বাস করেন যে হিজাব জরুরি, তবে সেইটা পুরুষদের জন্যেও জরুরি। আমি যেহেতু একটা ছেলে, সেহেতু আমি মেয়েদের হিজাব নিয়ে মন্তব্য করতে খুব একটা পছন্দ করিনা। কে কেন তা পরে, কে কেন পরেনা, তা নিয়ে আমি নিজে থেকে মন্তব্য করতে আগ্রহী না। বড়জোর সলিডিরিটি ঘোষণা করতে পারি। যেমন আইসিসের ইসলামোফ্যাসিজম থেকে মুক্ত হওয়ার পরে ইরাক সিরিয়ার যে নারীরা বোরকা ছুড়ে ফেলে উল্লাস করেছে, আমি তাদের পক্ষে আছি। আবার যারা ইউরোপের সমাজে প্রেজুডিসের মুখোমুখি না হয়ে হিজাব পরতে চায়, তাদের পক্ষেও আছি। ছেলে হিসাবে আমি কতোটুকু হিজাব করি এই ব্যাপারে আমার এখন পর্যন্ত তেমন কোন ধারণাই নাই। কারন ছেলে হিসাবে আমার তা কখনো ভাবতেই হয় নাই। পিতৃতান্ত্রিক সমাজের কারনেই এই সুবিধাটা আমি পাই। সুতরাং, মেয়েদের হিজাব নিয়ে খুব বেশি কথা বলাটা আমার জন্যে হিপোক্রেসি বলে মনে করি। আর তাছাড়া, একজন মানুষ হিসাবে ভাষা বা মতাদর্শের পর্দা, কিংবা ওজুদ বা পরম বাস্তবতাকে আড়াল করে রাখা পর্দা ছাড়া অন্য কোন পর্দা নিয়ে আমার বিশেষ মাথাব্যাথা নাই।
আজ সকাল ১০ টা থেকে বেলা ১টা অবদি যুব-উন্নয়ন অধিদপ্তর চট্টগ্রাম জেলা কার্যালয়ের সার্বিক ব্যবস্থাপনায় ৫ দিন ব্যাপি উদ্যোক্তাদের উন্নয়ন বিষয়ক কর্মশালার উদ্ভোধন করেন প্রধান অতিথি চট্টগ্রাম বিশ্ববিদ্যালয়ের অর্থনীতি বিভাগের অধ্যাপক জনাব নূর নবী স্যার এবং দ্বিতীয় একটি সেশনে সন্ত্রাস,জঙ্গীবাদ,মাদক বিরোধী কর্মকান্ডে যুবদের ভূমিকা শীর্ষক সেমিনারে প্রধান অতিথি হিসেবে উপস্থিত ছিলেন চটগ্রাম মেট্টো পলিটন পুলিশের দক্ষিণের ডিসি জনাব বিজয় বসাক স্যার। দুটো সেশনেই সভাপতিত্ব করেন যুব উন্নয়ন অধিদপ্তর চট্টগ্রাম জেলার উপ-পরিচালক জনাব প্রজেস কুমার সাহা স্যার এবং সঞ্চালনা করেন চট্টগ্রাম কোতয়ালী ইউনিটের যুব বিষয়ক কর্মকর্তা জনাব জাহান উদ্দিন স্যার।
দুটো ফটো আজ পেলাম। আমার ছোট খালাম্মার ছোট এলবামে ছিল। ফটোগুলো নষ্ট হয়ে গেছে। তবু সামান্য যেটুকু অক্ষত আছে, তাতে বোঝা যায়, এরা কারা। আমার দুই দাদা চেয়ারের দু ধারে। অন্য ফটোয় আমি আর ছোটবোন। সময়টা ৭০ দশকের মঝামাঝি মনে হচ্ছে। স্টাইলিশ ছিল প্রত্যেকে। আমার আর বোনের মাথায় ফিতের ফুল। ফটোগুলোর পোজ বলে দিতেন আমাদের ময়মনসিংহের বাড়িটি থেকে হাঁটা দূরত্বে ছিল যে দুর্গাবাড়ি রোড, সেই রোডে যে ছিল চিত্ররূপা স্টুডিও, সেই স্টুডিও'র নিরঞ্জন দাদা। নিরঞ্জন দাদা এখন কোথায় আছেন, আদৌ বেঁচে আছেন কিনা জানিনা।
সেদিন দেখি একজন লিখেছেন তিনিও বইয়ের চুলচেরা বিশ্লেষণ করে রিভিউ দিতে চান। জানতে চেয়েছেন যারা বইয়ের পোস্টমর্টেম করেন তারা এতোকিছু মনে রাখেন কী করে। কিছু কিছু 'রিভিউয়ার'দের জানি যারা বই পড়ার সময় খাতা-কলম-মার্কার নিয়ে বসেন। ভুল পেলে টুকে রাখেন, উক্তি মার্ক করেন। তারপর রিভিউ লিখেন, বইয়ের ২২ নং পাতায় ২৩ নং শব্দে লেখক আকার বাদ দিয়েছেন। ইদানীং রিভিউ পড়ছি না রচনা বিভ্রান্ত হয়ে যাই। ছোটবেলায় ভাব সম্প্রসারণ করতাম, 'কবি এখানে কী বোঝাতে চেয়েছেন'। রিভিউ করতে গিয়ে এখন সেইরকম পথেই হাঁটছেন অনেকে। এভাবে টুকে টুকে পড়লে কি পড়ার আনন্দ থাকে আদৌ?
“ভাসানী (১৮৮৬-১৯৭৬) যাকে দক্ষিণ এশিয়ার লাল মওলানা বলা হতো, তিনি ছিলেন একাধারে শ্রমিক নেতা, রাজনীতিবিদ, সুফি পীর, যার রাজনৈতিক জীবন শুরু হয়েছিলো বৃটিশ ইন্ডিয়ার কলোনিয়াল আসামে । ১৯৫৭ সালে ভাসানী জাতীয় আওয়ামী পার্টি প্রতিষ্ঠা করেন । এই্ পার্টি গড়ার মধ্য দিয়ে তিনি পাকিস্থানের সব প্রদেশ থেকে একই সাথে বৃটিশ বিরোধী আন্দোলনের নেতা, নিষিদ্ধ কমিউনিস্ট পার্টির র্কমী, ভাসানীর মুরিদ সবাইকে সাম্রাজ্যবাদ বিরোধী, পুজিঁবাদ বিরোধী এবং সামাজিক ন্যায় বিচার প্রতিষ্ঠার লড়াইয়ে একই মঞ্চে নিয়ে আসতে পেরেছিলেন। ১৯৬০ সালে ভাসানীর চিন এবং কিউবা ভ্রমন এবং সারা বিশ্বের বিভিন্ন সমাজতন্ত্রী অংশের সাথে মিথষ্ক্রিয়ার মধ্য দিয়ে উনি ইসলাম এবং র্মাকসবাদকে একসাথে করে সম্পূর্ণ নতুন একটি চিন্তা হাজির করেন । ইসলামিক সমাজতন্ত্রের পক্ষে প্রগতিশীল রাজনৈতিক শক্তীকে একাসাথে করতে থাকেন (উদিদন ২০১৬)। ভাসানীর রাজনৈতিক কর্মকান্ড ছিলো বহুমাত্রিক এবং তিনি প্রচলিত রাজনৈতিক নিয়ম কানুন তয়তরিকার সম্পূর্ণ বাইরে বেরিয়ে তার রাজনৈতিক কর্মকান্ড পরিচালনা করতেন । প্রাতিষ্ঠানিক রাজনৈতিক ঘারানাকে তিনি সম্পূর্ণ অস্বিকার করে রাজনিতীকে নিয়ে গিয়েছিলেন নৌকায়, গ্রামের উৎসবে, মসজিদে । এই একই ধারাবাহিকতাই ১৯৭০ সালে ভাসানীর রাজনীতিকে পৌঁছে দিয়েছে বাড়ির ছাদে । পশ্চিম পাকিস্থান ভ্রমনকালে ভাসানী এবং তার জাতীয় আওয়ামী পার্টি পাঞ্জাবে বাড়ির ছাদকে পুরো দখল করে নিয়ে ছিলেন রাজনৈতিক কর্মকান্ডের অংশ হিসেবে । ছাদে জমায়েত সাধারন মানুষের সাথে তারা সাম্রজ্যবাদ বিরোধী, এফ্রো-এশিয়ান কৃষক এবং শ্রমিক শ্রেনির সংগ্রাম নিযে কথা বলেছেন। পাঞ্জাবী এবং র্উদূতে ব্যানার উড়িয়েছেন, শ্লোগান দিয়েছেন “সমাজতন্ত্র আসবেই” “ছিনলো জায়গির- জায়গির ছিনলো (জমি জিরাত ছিনিয়ে নাও)” “আধেরোকো লুটেরোকো মারদো (জোতদার লুটেরা বিনাশ করো)” “হামারা নারা ইনকিলাব (আমাদের শ্লোগান বিপ্লব)” “ফসল বুনবে যে, খাবার খাবে সে” “কিষান রাজ আভি হে আভি (কৃষক রাজ্য আসবেই)” “ইয়ে আজাদী ঝূটি হে,লাখো আদমী ভুখা হে” (যে স্বাধীনতা ভাত দেয় না সেই স্বাধীনতা মিথ্যা) রিসওয়াত খোরি বন্দ কারো, ইয়ে হুকমত ছোর দো (ঘুষ খাওয়া বন্ধ করো নইলে গদি ছেরে দাও) সরদারি, জায়গিরদারি, নওকরশাহী র্মূদাবাদ (সাম্রাজ্যবাদ, জোদ্দারী, আমলাতন্ত্র র্মূদাবাদ)” লাইলী উদ্দিন, ভাসানী গবেষক, কিংস কলেজ, লন্ডন - “রুফটপ পলিটিকস ইন সাউথ এশিয়া” 
#রিভিউ_প্রতিযোগিতা_০১"সার্বিক সহযোগীতায় বুকলি অনলাইন বুকশপ"বিড়ালাক্ষী = বিড়ালের মতো অক্ষি যার, মধ্যপদলোপী বহুব্রীহি সমাস!না না, সমাস পড়াতে আসিনি! এসেছি মনোয়ারুল ইসলাম এর "বিড়ালাক্ষী" নিয়ে প্রতিযোগীতা করতে🤭লাস্টকল ১২ঃ৪৫, মুঠোফোনে২ঃ৪৫, ঘড়িতে ৩ঃ৪৫ কি বিচ্ছিরি অবস্থা! এরপর পানি ভেবে যদি রক্ত পান করি, কেমনটা লাগে! নতুন চরিত্রের সাথে পুরনো চরিত্রের মিশ্রণ ঘটেছে। রুক্সিনী চৌধুরীর ক্ষমতা ও অবৈধ ব্যবসা করে আইনের বাইরে থাকা, অস্বাভাবিক সব মৃত্যু, গল্প কথকের মিথ্যে খুনের দায়ে ফেঁসে যাও্য়া, তার ঘরে ভেজা পায়ের ছাপ, আর সেই পুরনো "বকুল ফুল" এর গন্ধ! নীলাসাগরে কথকের চাকরী নিয়ে যাওয়া এবং সেখানে ঘটা সব ঘটনা, পুড়ে যাওয়া  জমিদারবাড়ীর সংস্কার, ডান পা ভাঙা ২০০ বছরের পুরনো কাঠের পুতুলের বুকে খোদাইকৃত "১২১৭- বঙ্গাব্দ"! "নিশি" নামের পীত বর্ণী আঁখির বিড়াল যার এক পা খুড়ো! সব শেষে বিড়ালাক্ষী রাত্রির টুইস্টটা আপনাকে সিক্যুয়েল "বাঁশি" পড়ার জন্য ব্যাকুল করে তুলবে!বিঃদ্রঃ ২০২১ বইমেলায় "বাঁশি" এর জন্য অধীর আগ্রহে আছি!স্থিরচিত্রঃ আনাড়ি প্রাপ্তি!
মনু - দ্যা সারভাইভড চাইল্ড -গল্পটার শুরু যে থিম বা যে মেজাজ নিয়ে শুরু তার শেষটা পুরাই ভিন্ন মেজাজে যেয়ে ঠেকেছে.. শুরুতে মনে হচ্ছিল সদ্য প্রবাসের মাটিতে পা ফেলা এক নববধূর যাত্রাপথের কাহিনী কিন্তু আস্তে ধীরে পুরো কাহিনীটার কেন্দ্র হয়ে উঠছিল মনু-দ্য সারভাইভড চাইল্ড.. প্রবাস জীবনকে দেশের পাঠকদের কাছে জীবন্ত করে লেখায় ফুটিয়ে তোলাটা আমার কাছে কিছুটা চ্যালেঞ্জিং মনে হয়.. ক্ষণে ক্ষণে নতুন জায়গা, নতুন শব্দ, নতুন ঘটনা, নতুন মানুষ.. সবকিছু কে সহজ ভাষায় একদম প্রাত্যহিক জীবনের মত করে পাঠদের সামনে উপস্থাপন করার জন্য ধন্যবাদ.. সেটা হোক আকাশে হুট্ করে বৃষ্টি কিংবা বাড়ির পাশে বাগান কিংবা গ্রোসারি শপিং কিংবা রাস্তায় ঘোরাঘুরি কিংবা ভিনদেশি মানুষ কিংবা বৈচিত্রময় ব্যাস্ত একটি সকাল দুপুর বিকেল সন্ধ্যা রাত.. তবে সব ছাপিয়ে মনে লেগে গেছে অপ্রত্যাশিত ভাবে প্রথম দর্শনে মায়া জাগিয়ে ফেলা মনুকে.. যার দৃষ্টি কথা বলে..তার কষ্ট, হাহাকার, যন্ত্রনা, ভরসা, ভালবাসা, অভিমান, রাগ সবকিছু ফুটে উঠে তার দৃষ্টিতে.. যেই দৃষ্টিতে ভণিতা নেই ভালবাসা আছে ..যেই দৃষ্টি কোনদিন তার অস্তিত্ব পাঠকহৃদয়ে ভুলতে দেবেনা... কে এই মনু....? অন্যদিন পত্রিকার অসাধারন ইলাস্ট্রেশন আর প্রবাস জীবনের চমৎকার কথনের ফাঁকে মনে এক পশলা গুমোট মেঘ ডেকে বৃষ্টি হয়ে ঝরে পড়ে শেষ হয়ে গেল গল্পটা অবশেষে...... অনেক অনেক ভালবাসা মনুর জন্য ❤
ছোট বোনটার আজ জন্ম দিন।আজকের দিনে তাকে খুশি করা বা তার মুখে হাসি ফোটানোর ক্ষমতা আমার কম।শুধু ভালোবাসা আর দোয়া রইলো সোনা।
বিপদ আসে।। বিপদ কেটে যায়।।আবার আমরা ভুলে যায় আমাদের রবের দেওয়া আদেশ..............
দিন শেষে জ্যাম আর নয়েজে ভরা এলোমেলো শহরটাকেই ঘর মনে হয়। নিজের, একান্তই আপন কিছু যেনো .... পথিক পথ হারিয়ে বুঝে পথের কি মর্ম। আর আমি শহর ছেড়ে টের পাই আমার শহরটায় কি যেনো ছিলো! বুঝি নি, বুঝি নি।
কারো গল্প শোনার সময় কারো হয়না। অধিকাংশ মানুষ কথা বলতে চায় কোনো পরামর্শ ছাড়াই। জাস্ট বলতে চায়। আমরা সেটা শুনতে চাই না, বা শুনি না, বা শোনার ভাণ করি। কিন্তু সেই একই কথা একই মানুষের গল্প আমরা অন্য কারো মুখে শুনতে পছন্দ করি। খাটি বাংলায় যেটা পরচর্চা, বা আরো ক্লিয়ার করে 'গীবত' যেটাকে বলা হয় আর কি। এই সময়ে আমাদের মননে - মগজে সব কিছুতে এক সুন্দর শ্রোতা এবং মত প্রকাশ করার ক্ষমতা জন্ম নেয় হুট করেই। সত্যি কথা বলতে কি, আমাদের সকলের একটা ডায়েরী দরকার হয়... বা ডায়েরীর মতন মানুষ... আর আমরা দিনশেষে একটা বিলবোর্ড পাই... বা বিলবোর্ডের মতন মানুষ... 🙂 
উলটাপালটা প্রশ্ন কেউ করবেন না বড় বোনের বাচ্চাদের ফুটেজ দিলেও যে মানুষ সেটাকে বিকৃত করে ফেলে সেটা আমার জানা ছিলো না
আমার ছোট্ট ছাত্রী। আমার জন্যও দুয়া করেছে!!!!!!😍😍 সবার জন্য দুয়া করেছে। আপনারাও ওর জন্য দুয়া করবেন।
আলেয়া লুকিয়ে থাকে আনমনা সুরে, অন্ধকারের ভাষা থেকে বহু দূরে...❤️❤️ গত বছরের মায়া ভেঙে যাবে বলে, খর-কুট বেঁধে রাখি তোমারই আঁচলে,💙💙 অথচ তুমিও তাকে শুধু ভালোবেসো এসো হে বৈশাখ,এসো এসো..💚💚
~আমার চোখে বসন্ত দারুণ চৈত্রমাস, চতুর্দিকে শিমুল পলাশ কৃষ্ণচূড়ার ত্রাস 🌼
হ্যাপি বার্থডে অনিন্দিতা নন্দিনী টিম বরবাদের সবচেয়ে ঠান্ডা মেম্বার ❤️।তোর জন্য কাল থেকে পোস্ট লিখতে লিখতে শেষ আমি কোনোমতেই আপলোড হয়না😑😑।টিম বরবাদের সবার এখন এত করুন অবস্থা যে নতুন করে ভিডিও করার সময় কারো হচ্ছে না🥺।এটার জন্য মনে গোস্সা নিসনা বইন😘।তোর সাথে দেখা হয়নাই বললেই চলে।তাও আমি টানিটুনি দুই-দিন বাইর করছিলাম।যখনই প্ল্যানিং করি মিট করার বা কোনো প্রোগ্রামের তখনই তুই বিজি হয়ে যাস😶। আর এখন এত বিজি যে কথা বলার ও সময় হয়না😏।তাও দেখ আমাদের বন্ডিং এতটাও হালকা হয়নাই🤗।সবসময় এমনভাবে কাছের থাক,সুন্দর ও সতেজ থাক🤩🥰। আইলাবু😘😘😘
খুলনার খালিশপুরে পাওনা টাকার দাবীতে পাটকল শ্রমিকদের রাজপথে ইফতার কর্মসুচিতে পুলিশী বাধা। পুরো এলাকা ঘিরে রেখেছে পুলিশ। খালিশপুরের রাস্তায় কাউকে দাড়াতেই দিচ্ছে না। শ্রমিক নেতা রুহুল আমিন ও একজন গর্ভবতী নারী শ্রমিকের ওপর হামলাও করেছে পুলিশ,পূর্বনির্ধারিত স্থান থেকে সরে গিয়ে কর্মসুচি পালন করার চেষ্টা চলছে....
পার্মানেন্টলি বাড়ি যেতে চাই।হোস্টেল আর ভালো লাগতেছে না।একদমি না
ডিজিটাল সিকিউরিটি এক্টের মামলায় কারাগারে বন্দী থাকা অবস্থায় মরে গিয়েছিলেন মুশতাক ভাই। কদিন আগেই শুনলাম তার বৃদ্ধ পিতা কোভিডে আক্রান্ত। মাত্র এই সংবাদ এলো। মুশতাক ভাইয়ের বাবাও বেঁচে নেই। এই মৃত্যুকে আসলে কিভাবে ডিফাইন করব? যে বাবা একবার জামিন চেয়েছিলেন ছেলের, দেখতে চেয়েছিলেন ছেলেকে জীবিত অবস্থায়, এই সরকার, এই রাষ্ট্র দেয় নি সেই সুযোগ। ছেলে মারা গেলেন। সেই মৃত্যুর শোক আর ভার নিয়ে তিনিও চলে গেলেন। এসবের আসলে জবাব কি? কার কাছে চাবো এই হাহাকারের জবাব?.
কে যে কেন কী করে তা সেই জানে ভাই৷ একেক জনের কাছে ভালো থাকার চেষ্টা একেক রকম।
শূণ্যপ্রেমে যখন তখন প্রেমের খোঁজে কি অকারণ প্রেমছাড়া মৃত্যুবরণ? আমার কি তা জানতে বারণ? আমার কি তা জানতে বারণ? 🤦‍♀
এখন তাকানো লাগেনা। পেট করা লাগেনা। এলাকার মধ্যে হোক বা বাইরে। অন্য এলাকায় গেলেও কোত্থেকে ঘাড়ের উপর উঠে আসে 😂 সেইদিন বাংলামটর গেলাম। একটা গলির কুকুর এমনভাবে ধরসে যেন আমি তাকে প্রতিদিন আদর করি। 🤍
স্টুডেন্টস কাউন্সিল নির্বাচন ২০১৮ শিশু সরকারি প্রাথমিক বিদ্যালয়
এইমাত্র আমার ডান চোখের সাম্ভাব্য সবচেয়ে লম্বা পাপড়িটা আমার হাতে এসে পড়লো চোখ ডলতে গিয়ে।মানুষের চুল পড়ে,আমার চোখের পাপড়ি।
সিলেটে এখন কাজী এস্প্যারাগাস ফুড আইল্যান্ডে যাবার ট্রেন্ড চলে, আমরাও গেলাম ❤
আমি সেই ২০১৭ থেকে টিউশন করাই, আমি আমার প্রত্যেকটা স্টুডেন্টের প্রচুর ভালবাসা পেয়েছি, আমি কখনো টিউশন ছাড়লে তা গার্জিয়ানের ব্যবহার ভাল না লাগলে সাথে সাথে ছেড়ে দিয়েছি 😅। আমার স্টুডেন্টকে একবার বলেছিলাম আমার চ্যানেলের কথা ক্লাস ফাইভে পড়ে, কিন্তু সে তার টিচারকে এতোই ভালবাসে নিজেই আমার চ্যানেলের ইউটিউব ভিডিও বানিয়ে ছাড়ছে, যাতে আমার চ্যানেল আরো মানুষজন বেশি চিনে 💖💖💖 সত্যি একটু ইমোশনাল হয়ে গেলাম, বয়সে অনেক পিচ্চি কিন্তু যা করেছে তা অনেক আমার জন্য এবং আলহামদুলিল্লাহ 💖💖
বিলু, মানে বিল গেটস এখন সিঙ্গেল এই চিন্তায় আমার ঘুম হারাম হয়ে গেছে...
পৃথিবীর যাবতীয় জটিলতা ভুলে আবার একটা ফ্রক পরা বাচ্চা মেয়ে হয়ে যেতে ইচ্ছে করে। যে রোজ দু'বেলা নিয়ম করে বর্ণপরিচয় শেখে; চারের প্যাঁচটা ঠিকমত হয় না বলে মায়ের বকা খায় খ আর ঘ গুলিয়ে ফেলে, অথবা নামতা মুখস্থ করতে হিমশিম খায়। যার স্বপ্নে আসে একটা বেণী করা লাল পুতুল অথবা মাটির ময়না। এক টাকার লজেন্সে যার বিকেলটা রঙিন হয়। কখনও মারপিট করে অতিভদ্র হওয়ার অভিনয় করে। আর পরীক্ষার রেজাল্টের দিন অকারণে অসুখ করে। শৈশবের ইচ্ছেগুলোর মধ্যে সবচেয়ে বড় ভুল ছিল বড় হতে চাওয়াটা......
বাই আমার নাক করিচে। কতায় কতায় 🙂 ইমো দিচ্চে। তার জন্মদিনে কেক খেতে খুলনায় যাইনি, তার উপর বলেচি, খুলনায় যাওয়া টাকা দিয়ে মি.বেকারের কেক খাওয়া যাবে 😐 । ঘোরতর অপরাদ করে পেলেচি। একন আমার বিদায় পিতিবি বলা চারা উপায় নেইকো 😣 । বাই আমার, নাক করিসনা। আমি না তোর বড়? নাক করেনা পিচ্চি। কলাম তো আসবো, সত্যি!! আজ না তোর জন্মদিন? এই এতটুকুন তো চিলি। চোকের সামনে বড় হলি 😉 । একন বোনের সাতে গোস্সা করে তাকিস নে। হ্যাপি বাড্ডে বাই। এভাবেই ভালো বাইটি হয়ে তাকিস আজীবন। আর তুই দিনে দিনে এত সুন্দর হলে তো কেউ বিশ্বাসই করবে না তুই আমার বাই। একটু কম সুন্দর হ 😕 । আচ্চা? টাটা 😎
আজকে বিড়াল হইলে এরকম ই এই কুত্তামরা গরমে ফ্রিজে ঢুকে বসে থাকার একটা সুযোগ ছিল 😑 😣 কেউ হা হা রিয়েক্ট দিবানা সিরিয়াস পোস্ট কিন্ত এটা!! 😑 😣 নাইলে কিন্ত তোমার জীবন হাহাকারময় হয়ে যাবে :3 :3
বাংলাদেশ টেলিভিশন চট্টগ্রাম কেন্দ্রের প্রথম আন্তঃকলেজ বিতর্ক প্রতিযোগিতা চলছে। অনেকদিন পর সনাতনী বিতর্ক উপভোগ করলাম। করোনা প্রকোপ, অস্হির রাজনৈতিক পরিস্থিতি উপেক্ষা করে দেশের বিভিন্ন প্রান্ত থেকে তরুণ বিতার্কিকরা একত্রিত হয়েছে চট্টগ্রামে। ধন্যবাদ সাইফুদ্দিন মুন্না এবং মুন্না মজুমদার দুজনকেই এরকম একটা আয়োজনে বিচারক হিসেবে দায়িত্ব পালনে আমন্ত্রণ জানানোর জন্য।
আমি মনের সুখে গান শুনে রাস্তা দিয়ে আসতেছিলাম। মাত্রই বলে আসছি এই যে রাত বিরাতে ঘুরাঘুরি করতেছি কমপক্ষে তিনজন মানুষ কালকে আব্বাকে বলবে। 😂 বাসায় আসার ৪৫ সেকেন্ড আগে আব্বাই কই থেকে জানি ডাক দিলো। নর্মালি রাস্তায় আমি কানেও শুনি না ( ইয়ারফোন থাকে), চোখেও দেখি না (চোখ নিচে রাস্তায় থাকে)। কিভাবে যেন শুনছি। তো আব্বা বলছে আচ্ছা বাবু দাড়াও, একটু পরে যাই বাসায়। তো দাঁড়ালুম। সেখানে আব্বা আর এলাকার কোন একজন বড় ভাই (যে আমাকে চিনে বাট আমি তাকে চিনি না 🐸) তাদের মধ্যে ধর্ম নিয়ে উত্তপ্ত আলোচনা চলতেছে। কিছুক্ষণ মনোযোগ দিয়ে তাদের আলোচনা শুনলাম। আর না পেরে দুই/তিনটা মোক্ষম লজিক দিয়ে বড়ভাইকে ঘায়েল করে ফেলায় আব্বা মিটিমিটি হাসতেছে। শেষ পর্যন্ত কথা ঘুরায় ফেলল। ধর্মের উৎপত্তিতে চলে যাওয়ায় বললাম - সমাজতাত্ত্বিক দৃষ্টিকোণ থেকে ধর্মের সৃষ্টি হইছে নৃত্যের মাধ্যমে। ভাই ভাই, ভাইরে ভাই। চোয়াল ঝুলে যাওয়া বলে যে কথাটা আছে না? কি সুন্দর বড় ভাইয়ের চোয়াল ঝুলে পড়ল!! উনি আব্বার দিকে তাকায় বলে - "চাচা! আমার বোন এটা কি কথা বলে!" আব্বা মনে হয় নৃতত্ত্ব নিয়ে কিছু বলল। যাই হোক, সত্য বলতে যা বলছি তর্কের খাতিরে বলছি। মানুষের যা এক্সপ্রেশন হয় ঘায়েল হওয়ার পর ভাই! 😆😆 ওনাদের হুদা তর্কের আড্ডায় আমাকে নেক্সট টাইম ইনভাইট করতে বলে আসছি। করবে না মনে হয় 😂😂 
অথচ আমি প্রত্তিদিন কয়েক বার কইরা ভিত্রে ভিত্রে মইরা যাই! বা মইরা যাইতে চাই!
আজ দুপুরে সম্প্রতি মুক্তি পাওয়া বাংলাদেশের একটি ওয়েব সিরিজ দেখতে বসেছিলাম। প্রথম পর্বের শুরুর ৪/৫ মিনিটেই যা দেখালো!!! আমার মাথায় হালকা একটা ‘চক্কর’ দিয়ে উঠলো। কাহিনীর প্রয়োজনে শয্যাদৃশ্য (আমার ভাষার জন্য দু:খিত 😔) নাকি শয্যাদৃশ্যের প্রয়োজনে কাহিনী এ নিয়ে এখনও এক বিরাট ধাঁধার মধ্যে আছি। এই ধাঁধা যে কবে কাটবে কে জানে!! 🙄 পাদটীকা ১: বাংলাদেশের নির্মাণ বলে নয়। Narcos, Sacred Games, She দেখে আমার যেমন স্বাভাবিক লেগেছে- আমাদের দেশে নির্মিত ‘১৪ আগস্ট’ এও এধরনের দৃশ্যের অবতারনা আমার কাছে স্বাভাবিক-ই লেগেছে। পাদটীকা ২: আরেকটা সম্ভাবনা আছে- আমি হয়তো ক্ষ্যাত। 😑 সংযোজন: মূল পোস্ট ‘১৪ আগস্ট’ নিয়ে নয়। 😐
অনুকাব্য প্রেম মানে কি জানো? লেপ্টে যাওয়া চোখের কাজল, আলতো ছোঁয়ায় মোছা। সুযোগ পেলে ঠোঁটর রং একটু ফিকে করা। তোমার সব অশুদ্ধকে, শুদ্ধ বলে মানা। কি পেলাম, কি হারালাম, সব হিসেব ভুলে, শর্তহীন ভালোবাসা। অতঃপর আঙুলে আঙুলে সন্ধি করে, ধীর পায়ে হেঁটে চলা। ইসরাত
'অন্তর্যামী' বলতে আমি বুঝি- 'অন্তরের আমি-কে। আমার আমি যে আমার সবটা জানে..... 
কেউ কেউ মানুষ হিসেবে তার উচ্চতাকেও ছাড়িয়ে গেছে।। কেউ কেউ তার উচ্চতায় পড়ে গেছে।।
একদা করোনা মুক্ত একটা পৃথিবী ছিল। তখন আমি নিত্যদিন বাসার বাইরে যাইতাম! তখন আমার ওজন ৫০ কেজি ছিল! 😪
প্রাথমিক ও জুনিয়র স্কুল সার্টিফিকেট পরীক্ষার ফল প্রকাশের পর থেকে কেবলই মনে হচ্ছে আমরা জিপিএ ৫ পাওয়া এবং না-পাওয়া উভয়কেই  মানসিক দ্বন্দ্বে ফেলে দিচ্ছি এবং তাদের আত্মবিশ্বাস ধ্বংস করছি। কাউকেই সম্মান করছি না আমরা। কেউই ভালো নেই এভাবে। একটুি ভিন্ন চিন্তাভাবনা থেকে লিখেছি। অনেকের হয়ত ভাল না ও লাগতে পারে।
কয়েকদিন আগে রাজউক থেকে লোক এসে আমাদের বাড়িতে ৮লাখ টাকা জরিমানা করছে। আমার দেবর বহু কস্টে ৫০ হাজার টাকা দিয়া নাকি ম্যানেজ করছে। আরেকজনের ও নাকি একি অবস্থা! আমি অসুস্থ বলে আমার দেবর আমাকে জানায় নাই। জানাইলে রাজউকের কুত্তাগুলার কান ধইরা আশেপাশের বাড়িগুলায় নিয়া যাইতাম জারা এক ইঞ্চি জমি ছেড়ে বাড়ি করে নাই। এই যে কুত্তাগুলা ৮ লাখ টাকা জরিমানা করে ৫০ হাজার খাইয়া গেল এইটা কোন আইনে আছে? আমি থাকলে বলতাম আমি আমার লেবার মিস্ত্রি দিয়া ১০ তলার অবৈধ অংশ ভাংবো তার আগে কানে ধরে সবগুলা বাড়ি ভাংতে হবে যারা ১ইঞ্চি জমি ছাড়ে নাই। যাইহোক আজ আবার আসছে এশিয়ান টিভির সাংবাদিক আমাদের গ্যাসের লাইন অবৈধ তাদের কাছে ইনফরমেশন আছে। গ্যাসের বিলবই দেখাইলাম পুরা বিল ক্লিয়ার তাতেও নাকি হবেনা ডিমান্ড নোট দেখাতে হবে। আমি বললাম আমরা বিল দেই যারা ডিমান্ড নোট তো দুরের কথা পারমিশন ই নাই শতশত অবৈধ চুলা জ্বালাইতেছে তাদের ইনফরমেশন পান নাই? আমি তাদের ইনফরমেশন দিতে পারবো তাদের ধরবেন? তাদের নাম বলার পরে চুপ মেরে গেছে। আমার ডিমান্ড নোট নাকি দেখাইতেই হবে নাইলে তারা নিউজ করবে। দেখাজাক কোথাকার জল কোথায় গড়ায়। এখনো মরি নাই বাইচ্চা যখন আছি একটা কিছু তো হবেই।
একগাদা অসহনীয় প্যারা সহ্য করতে না পেরে আম্মুকে কল দিয়ে যখন আম্মুর কন্ঠটা শোনা হয় তখন মনে হয় এই কন্ঠটার জন্য,  এই মানুষটার জন্যই হয়তোবা আমি বেঁচে আছি ♥
ছোট থাকতে বড়দের বিয়ে দেখতাম।এখন বড় হয়ে ছোটদের বিয়ে দেখি। 🌚
কর্কট এবং কয়েকজনের কথা-৫ প্রথম কেমো শুরু হবে ৷খুব ভোরেই আমরা তৈরি হতে থাকি৷৷আকাশে কোমল -নরম রোদ,শীতের উত্তরা বাতাস ..৷রাস্তায় ডাক দিয়ে যায় সব্জিওয়ালা সীতাফল,গোবি,ভেন্ডি...আরও কত কি৷চাএর দোকানে ঘুম ভাঙা মানুষের জমে থাকা ভিড় দেখতে দেখতে যাই৷এইমসের আশে পাশের রাজ্য থেকে আসা দরিদ্র রোগীদের অনেকেই রাস্তার পাশেই আশ্রয় নেন৷৷তাঁদের লাইন এঁকেবেঁকে চলে আসে মূলগেট ছাড়িয়ে কয়েক কিলোমিটার অবধি৷নিরাময়ের যুদ্ধে শীতের কামড় কিছুই নয়৷ নিরাপত্তারক্ষীরা সতর্কতার সাথেই ভিড় সামলান,সবার প্রশ্নের উত্তর দেন,দিক নির্দেশ করেন৷এক সময় পৌঁছে যাই এইমসে..৷ প্রথমে কেমো শুরু হবে AB VD রেজিম এর মাধ্যমে। কেমোথেরাপি গুলো ব্যবহৃত ওষুধের নাম গুলির প্রথম অক্ষরটি নিয়ে সেই রেজিমটির নামকরণ করা হয়। অর্থাৎ AB VD তে ব্যবহৃত চারটি ওষুধের নামের আদ্যক্ষর যথাক্রমে A, B, V ও D।Adriamycin , Bleomycin, Vinblastine এবং Dacarbazine। এর কোন ওষুধ 5 মিনিট ইনজেকশনের মাধ্যমে সোজা দিয়ে দেওয়া হয়। কোনোটা স্যালাইন এর মধ্যে মিশিয়ে 4 থেকে 6 ঘন্টা ধীরে ধীরে দেওয়া হয়। কোনোটা সাদা জলের মতো দেখতে কোনোটা ডালিমের রস এর মত টকটকে লাল। কোনোটা নেওয়ার সময় হাতের শিরা উপশিরা গুলো তীব্র জ্বালা করতে থাকে, কোনোটা নেওয়ার এক মিনিটের মধ্যে প্রবল বমির উদ্রেক হয়।অনেকেরই এসব তথ্য জানা,তবু লেখার প্রয়োজনেই লেখা৷ সুমিতের মুখটা আরো ফুলে গেছে৷টিউমারটা ক্রমাগত বড় হয়ে লাংএ প্রেসার দেওয়ার কারণে রক্ত চলাচলে বাঁধা পড়ায় মাথা মুখ ক্রমাগত ফুলে যাচ্ছে৷নাকে অক্সিজেনের নল,বুকে নানান মেশিন,হাতে চ্যানেল..আর সেই সাথে না খাওয়া৷রবিবারের রাতের আর বৃহষ্পতিবারের সকালে সুমিতের মধ্যে তখন অনেকটা পার্থক্য৷চোখদুটো অনেকটা বড় হয়ে গেছে,সেই চোখ মেলে সুমিত তাকিয়ে ছিল দরজার দিকে৷ ওর থিসিস গাইড ডাঃ রাহুল আনন্দ,ডাঃ জয়স্তু সেনাপতি,ডাঃ সায়ন নাথ,ডাঃ সৌভিক,ডাঃ সুলগ্না,ডাঃ নেহা পাঙ্গাসা,ডাঃ অমৃতা,ডাঃ প্রিয়ঙ্কর,ডাঃ জোয়েল,ডাঃ স্নেহিতা,ডাঃ প্রিয়স্মিতা,ডাঃ ডালিম ,ডাঃ লিপিকা সোনি সহ অনেকেই সেদিন নিজেদের কাজের ফাঁকেফাঁকে উপস্থিত ছিলেন সুমিতের কেবিনে৷ ডাঃ অভিষেক প্রায় সব সময়ই সেখানে থাকত৷আমার জন্যে এঁরা এবং আরো অনেক বাঙালি-অবাঙালি ডাক্তার এবং কর্মরত নার্স সেই সব দিন রাতে সহমর্মিতা,সহানুভূতির উষ্ণতা রেখেছিলেন -যার কাছে হার মানতে হয়েছিল শীতের দাপটকেও৷ কেমো শুরু হতে হতে বিকাল হয়ে যায়৷অতি উচ্চ ক্ষমতার বমির ট্যাবলেট "এপ্রিক্যাপ",যার তিনটের দাম এক হাজার টাকা,খাওয়ানো হয় তার কিছুটা আগে৷তবুও শুরু হয় তীব্র বমি..৷আর Dacarbazine দেবার সময় বারবার বন্ধ করা লাগছিল৷"শিরার ভিতর থেকে তরল এসিড চালানো হচ্ছে"..সুমিত তেমনটাই বলছিল বারবার৷কয়েকবার বন্ধ করে নর্মান স্যালাইন দিতে হয়েছিল ..৷ প্রায় রাত আটটার সময় কেমো শেষ হয়৷ এই সময় ডাঃ মনীশ এবং ওর স্ত্রী পূজা দেখা করতে আসে৷পূজা সুমিতের জন্যে মাংস রান্না করে নিয়ে এসেছিল৷শুক্রবার রাতের পরে সুমিত সেই সন্ধায় কিছুটা হলেও খেতে পারে৷ডাঃ সৌভিকের স্ত্রী ডাঃ সুলগ্নাও অনেকদিন রান্না করে খাবার আনতেন,কখনও ডাঃ সৌভিকের কাছে পাঠিয়ে দিতেন৷ আজ এই লেখাটার সময় সুমিতের কাছে দু'একটা মেডিসিনের নাম জানতে চাইছিলাম৷ কর্কটের এতটাই প্রভাব এবং"ট্রমা"যে আজও ওর এইসব নামে গা গোলানো শুরু হয়..৷সুস্থ মানুষের পক্ষে এই কষ্টের ধারণা করা অতি অসম্ভব...৷ 

ছোটোবেলায় মনে হত একদিন বড় হয়ে অনেক টাকা রোজগার করে সন্দেশ বিস্কুট কিনে খাবো। তখন আর মা বকবেনা। বড় হলাম, টাকা রোজগার করলাম... কোনোদিনই আর সন্দেশ বিস্কুট কিনে খাওয়া হয়নি। মাসের শুরুতে মনে পড়ে মায়ের ওষুধের কথা। আমি কখনই পয়সা ওড়াইনি। কাছ থেকে অভাব দেখেছি বলেই হয়তো বাবার টাকায় বন্ধুরা মদ খেলে আমি সেখানে অংশগ্রহণ করতে পারিনি। আমায় নিয়ে বন্ধুমহলে হাসাহাসি হয়েছে। তবুও পারিনি জন্মদিনে মায়ের হাতের পায়েস ছেড়ে ট্রিট দিতে বন্ধুদের রেস্তোরায়। আমার বড্ড ভালোলাগে সেকেলে থাকতে। কিন্তু আমি কখনও স‍্যানিটারি ন‍্যাপকিন কালো প‍্যাকেটে মুড়িয়ে ফিরিনি। আমার শিক্ষা বরাবর আমাকে মানুষ হতে শিখিয়েছে। আমি এখনও ই‍ংরাজিতে কথা বলতে স্বচ্ছন্দ বোধ করিনা, আমি কখনই বাঙালির সাথে ইংরাজিতে কথা বলিনা। আমি আসলে ওতটা শিক্ষিত নই। তবে ইংরাজি বলতে বা লিখতে আমি সক্ষম। আমার কাছে জীবন ভীষণ সহজ। ধাক্কা তো রোজ খাই, লড়াই তো করছিই। কিন্তু আমি কখনও হেরে যেতে চাইনা। সহানুভূতি চাইনা। বোকা বোকা মুখ করে সহজ হাসি হেসে প্রত‍্যেকটা যুদ্ধ জিতে যাওয়ার মজা অতিরিক্ত চালাকরা কোনোদিন বুঝবেনা। 
গ্রাম্য শালিস দেশকে আরও পশ্চাপদের দিকে নিয়ে যাচ্ছে। ইনসাফ ও ন্যায় বিচার তো হয় ই না উল্টো শক্তিশালীদের অন্যায় ধামাচাপা দেয়া হয়।
আফিমের দেশে তিনি কুমির চাষ করেছিলেন শেষমেষ বিরোধটা দাঁড়ায় আফিম বনাম কুমিরের কুমিরের শক্তি বেশি, আফিমের ক্ষমতা কুমিরের লেজ আছে, আফিমের স্লোগান কুমির তাই হেরে যায় আফিমের কাছে। ফেসবুক ভেসে যায় কুম্ভীরাশ্রুতে। 
"অতঃপর তাদের রব ডাকে সাড়া দিয়ে বললেন - 'আমি তোমাদের মধ্যে কোন কর্মনিষ্ঠ নর ও নারীর কর্ম বিফল করিনা৷ তোমরা পরস্পর সমান।'..." আল কোরআন সূরা আল ইমরান ৪র্থ পারা আয়াত - ১৯৫
ওয়েব সাইট থেকে ফেবু চালানো আর ব্রেক ছাড়া গাড়ি চালানো এক জিনিস, এদিক দিলে ওদিক যাচ্ছে। কন্ট্রোল করতে পারছি না। 🙂🐸
আতস কাঁচের মায়া (পর্ব ২য়) নিশি শোভনকে ভালোবাসে। এই ভালোবাসার একটা আলাদা রকমের সুবাস আছে যা কেবল নিশিই অনুভব করে। এই বাড়ির প্রতিটি মানুষ শোভনের কাছের তাই সবাইকে নিশির আপনজন মনে হয়। শোভনকে যতোটা গভীরভাবে ভালোবাসছে ততোই তার ভিতরটা সে দেখতে পাচ্ছে। ঠিক সেই কারণেই একটু একটু করে শোভন দূরে সরে যাচ্ছে। নিশি অনুভব করলেও এতে নিশির কিছু করার নেই। নিশি সিদ্ধান্ত নিলো শোভনকে ছেড়ে চলে যাবার। মাকে ফোনে জানালো। বাবার সাথেও কথা হলো। মেয়ের সংসার ভাঙার জন্য কেউ দায়ি না তবুও সংসার ভাঙছে। নিশির মা সেদিন তার স্বামী হাসনাতকে সব জানালো। অসহায় বাবা মা সারারাত না ঘুমিয়ে কাটালো। নিশি অল্প কথা বলে তবে যেটা বলে সেটা খুব গুছিয়ে ভেবে তবেই বলে। তাই তার চাওয়া সামান্য হলেও তাতে কখনো অমত করেনি বাবা মা। এবারেও তাই হলো। নিশি জানালো সে তার দাদাবাড়ি ফুলপুরে থাকতে চায়। ফুলপুরের বাড়িতে অনেকবছর ধরে কেউ থাকে না। সেখানে হেকমত নামের একজন বাড়ির দেখভাল করে। সপ্তাহে একদিন আসে তার বৌকে নিয়ে ঝাড়ামোছা করে চলে যায়। মাস গেলে বেতন ব্যাংকে পাঠিয়ে দেয় হাসনাত সাহেব। হাসনাত তার বাবা মকবুল হোসেনের একমাত্র সন্তান। মকবুল হোসেন নিজের নামে ফুলপুর গ্রামে একটা স্কুল তৈরি করেন। মকবুল হোসেন উচ্চ বিদ্যালয়। সব ক্লাস মিলিয়ে সাড়ে চারশো ছেলেমেয়ে সেখানে লেখাপড়া করে। হেকমত সেই স্কুলের দারোয়ানের দায়িত্বও পালন করে। ছুটির দিন সকালে সবাই যখন ঘুমিয়ে তখন নিশি তার দেড়বছরের সংসার থেকে বিদায় নিলো শোভনকে একটা চিঠি লিখে। শোভনের বাবা মা প্রকাশ্যে কিছু না বললেও মনেমনে নিজেদের ছেলেকেই দায়ি করলেন সংসার ভেঙে যাবার জন্য। নিশি ডিভোর্স দিলো না শোভনকে। তবে চিঠিতে লিখে গেলো কখনো যদি বিয়ে করতে ইচ্ছে হয় আবার তবে আমার বাবা মাকে জানিও। আমি ডিভোর্স পেপার পাঠিয়ে দেবো। চিঠিতে প্রতিটি অক্ষরে কষ্ট মিশে ছিলো। শোভনের আর বলা হলো না সে নিশিকে কতোটা ভালোবেসেছিলো। নিশি তো তার মুখ পড়তে পারতো! সে কি বুঝতে পারেনি শোভনের ভালোবাসা! জানা হলো না শোভনের। নিশি ঢাকা থেকে বাসে করে সোজা ফুলপুরে নামলো বিকেল চারটা নাগাদ। হেকমত অপেক্ষা করছিলো ওর জন্য। ঝকঝকে উঠোনে পা দিয়েই ভীষণ ভালো লাগলো নিশির। পাঁচটা দোচালা টিনের ঘর। ঘরগুলো ফাঁকা পড়ে আছে। হেকমত যে কাজে অবহেলা করে না তা বেশ বোঝা যাচ্ছে। হেকমতের বউ জরিনার রান্নার হাত খুব ভালো। রাতে তৃপ্তি নিয়ে খেলো নিশি। জরিনা রাতে নিশির কাছে থাকতে চাচ্ছিলো। নিশির মত নেই তাতে। নিশির অমতে কিছু করা প্রায় অসম্ভব। বাবার কাছ থেকে হাতখরচার টাকা নিতেও সে রাজি নয়। তার ইচ্ছে মকবুল হোসেন উচ্চ বিদ্যালয়ে শিশুদের শিক্ষকতা করার। বিনিময়ে যে পারিশ্রমিক পাবে তাতেই তার দিন চলে যাবে। প্রধান শিক্ষক কুদ্দুস হোসেন বললেন, আপনি মকবুল সাহেবের নাতনি। আপনি থাকতে আমি এই পদে থাকতে পারি না। নিশি মুচকি হেসে বললো, আমি এই দায়িত্বের জন্য উপযুক্ত নই। আপনি দয়া করে এমন আবদার করবেন না। আমি আনন্দ নিয়ে ছোট ক্লাসের শিশুদের পড়াতে চাই। নিশি সত্যিই আনন্দ নিয়ে ক্লাস নেয়। দশদিন হয়ে গেলো নিশির ফুলপুর আসার। জরিনা রান্না করে দেয়। বাজারটা হেকমত করে। মাত্র একদিন নিশি বের হয়েছিলো বাজারের দোকান থেকে ফোনের নতুন সিম কেনার জন্য। ফোনে কথা হয় মায়ের সাথে। বাবার সাথে মাঝেমাঝে কথা হয়। তবে এই নম্বর শোভন বা তার বাড়ির কাউকে দিতে নিষেধ করেছে নিশি। নিশির মা জানালো বেশ অনেকবার শোভনের বাবা মা ফোন করেছে। শোভনও করেছিলো একবার। নিশি কেমন আছে শুধু এটুকু জানতে। নিশি ফোনে কথা বলার সময় খুব সচেতনে এড়িয়ে যায় ওই বাড়ি প্রসঙ্গে। উঠোনে দাদার হাতের সেই লোহার দোলনা। রাতে ঘরে ফ্যানের বাতাস বেশ গরম। নিশি উঠোনে দোলনায় এসে বসলো। ঠিক তখনই বুঝলো কেউ একজন দোলনায় দোল দিচ্ছে। নিশি আবছায়াতে ঘাড় ঘুরিয়ে তাকে দেখলো। খুব চেনা এই মুখ। (আমি শারীরিকভাবে খুব অসুস্থ। লিখতে তাই সময় লাগে। আপনারা যারা আগ্রহ নিয়ে আমার লেখা পড়ছেন তাদের প্রতি আমি কৃতজ্ঞ। সাথে থাকুন আর অপেক্ষা করুন পরের পর্বের জন্য। ধন্যবাদ সকলকে।) 
মা! অনেক ভালোবাসা মা! সকল মায়ের প্রথম সন্তান কালাতিক্রমে তাঁর বন্ধু হয়ে ওঠে। আমার বেলায়ও তেমনটিই হয়েছিল। সময় পরিক্রমায় মা হয়ে উঠেছিল পরম বন্ধু। মায়ের আদর্শ, মায়ের লড়াই, মায়ের অন্তর্নিহিত শক্তি, মানুষের প্রতি মায়ের ভালোবাসা, দায়িত্ববোধ সবই ছিল আমার পরম বিস্ময়ের। কখনো কখনো তাঁর অন্ধ অনুকরণ করতাম আমি। মা শারিরীকভাবে নেই আজ আঠারো বছর। পৃথিবী কত পরিবর্তিত হয়ে গেছে এই আঠারো বছরে। মা বেঁচে থাকলে তাঁর আধুনিক মন বিজ্ঞানের এই নয়া নয়া আবিষ্কার প্রাণভরে উপভোগ করতো। আমাদের জীবন তাঁর ছোঁয়ায় পূর্ণ হয়ে উঠতো। পরের প্রজন্ম পেত এক অকৃত্রিম বন্ধু। হলোনা কিছুই। মা চলে গেল নেহাৎই অকালে, অসময়ে। আজ মায়ের চলে যাবার দিন। শুধু আজ নয়, প্রতিদিন প্রতি মুহুর্তে মা'কে স্মরণ করি। তাঁর শূন্যতায় বিদ্ধ হই। পরকালে পূর্ণ বিশ্বাস নেই আমার। জানিনা আছে কিনা সেই অজানা জগত। আমার বিশ্বাস এইকালে। মা বেঁচে আছে থাকবে চিরকাল তাঁর এইকালের সম্পাদিত সকল কর্মে। প্রণাম মা!
চোখের ঠিক বাইরে অসংখ্য জোনাকির মেলা হাতের খানিকটা দূরে অসংখ্য সবুজ প্রজাপতি- নেচে বেড়ায়, গান গায়। বাড়ির ঠিক পাশেই পাহাড়ের সারি নবান্নের ধানের মতো আমাকে ডাকে, কিন্তু ফিরে তাকাতে ভয় হয়। পায়ের অনেকটা কাছে ছুটে আসে নদী, আমি ভেজাতে পারি না পা। দেখতে পারি না জোনাকির আলো। শুনতে পারি না প্রজাপতির গান। দেয়ালের মুখোশ দেখতে দেখতে ক্লান্ত আমি। পোশাকি সত্যের থাবায় প্রকৃতরা- ডাইনাসোরের মতো বিলীন হয়ে গেছে। শিউলিগাছের শীর্ষ ডালে আমার দুঃখেরা জমে থাকে- কাঠবিড়ালিও তা জানে। ক্যামেলিয়ার ফেনার মতো বিশ্বাস উড়ে যায়, জীবন তো কেবল দশ সেকেন্ডের ভ্রমণ- যা কেবল মৃত্যুর পরেই অনুধাবন করা যায়। অথচ, জীবনের সাজে সেজে ওঠে কত তাসের ঘর! ধাতব গয়না! কানের পাশে অসংখ্য শকুন মৃত্যুর গান শোনায়। নিছক অবহেলিত জীবনের চেয়ে মৃত্যু ঢের শ্রেয় জেনেও- এর দড়িতে ঝুলাতে পারি না আত্মাকে; আত্মারা কেবলই সততার বীজ বোনে। ক্যামেলিয়ার ফেনার মতো বিশ্বাস || রিক্তা রিচি 'রোদের গ্রাফিতি বোঝে না রক্তাক্ত বুলেট' থেকে... #রিক্তা_রিচির_কবিতা #রিক্তা_রিচি #বাংলা_কবিতা
আমি মনে মনে কয়েকশো কোটিবার মরে গিয়ে, পৃথিবীর বুকেই হাঁটছি।
প্রথম যেদিন ভার্সিটিতে পা রাখলাম সেদিন‌ই এক সিনিয়র বড় ভাইয়ের নজরে পড়ে গিয়েছিলাম। বন্ধুরা সাবধান করে দিয়ে বলেছিলো‌ এই ভাই হলো গরীবের কবির সিং। সব জুনিয়র মেয়ের প্রেমে পড়ে যায়। তাই এর থেকে সাবধানে থাকতে হবে। কিন্তু আমি তার থেকে সাবধানে থাকার বা দূরে দূরে থাকার কোনো কারণ খুঁজে পেলাম না। মানুষ হিসেবে সে খুব‌ই ভালো মিষ্টি মধুর মতো ব্যবহার।‌ প্রথমদিনেই সে আমাকে র‌্যাগ থেকে বাঁচিয়েছে। দ্বিতীয়দিন নিজে হোস্টেলে এসে খোঁজ নিয়ে গেছে আমি ঠিক আছি কিনা। রাতে ফোন দিয়ে জিজ্ঞেস করেছে হোস্টেলের খাবার কেমন, কোন সমস্যা হচ্ছে কিনা। আমার ক্লাসের ছেলেমেয়েরাও দেখলাম আমাকে খুব সমীহ করে চলছে। প্লাবন নামে একটা ছেলে একদিন সাহস করে এসে আমাকে বলেই ফেললো যে, কবির ভাইয়ের সাথে তোমার কি রিলেশন? (ওনার আসল নাম নয়ন, কবির সিংয়ের স্বভাব চরিত্রের সাথে অতিরিক্ত মিলের কারণেই বোধহয় ভার্সিটিতে তার নাম কবির হয়ে গেছে) আমি প্লাবনের প্রশ্নের জবাবে বললাম, কবির ভাই আমার সিনিয়র। ওনার সাথে আমার সম্পর্ক একেবারে বড় ভাইয়ের মতো। আমার আপন ভাই থাকলে আমাকে যেভাবে টেক কেয়ার করতো কবির ভাই ঠিক সেভাবেই আমার খেয়াল রাখেন। উনি একদম আমার যাকে বলে ব্রাদার ফ্রম এনাদার মাদার।‌ প্লাবন সব শুনে হেসে চলে গেল তারপর পরদিন ক্যাম্পাসের বাইরে ডেকে আমাকে প্রপোজ করলো। আমি কিছু বলার আগেই দেখি কবির ভাই দূর থেকে কটমট করে প্লাবনের দিয়ে তাকিয়ে আছে। তারপর কাছে এসে আমার দিকে তাকিয়ে বললেন, ক্লাসে যাও। আমি ক্লাসে চলে এলাম আর বিকাল নাগাদ শুনলাম প্লাবন ডান হাত ভেঙে হাসপাতালে। এই ডানহাতেই সে আমাকে গোলাপ দিয়ে প্রপোজ করেছিলো। আমি অবাক হলাম না। আমার আপন বড় ভাই যদি দেখতো কোন ছেলে আমাকে প্রপোজ করেছে তাহলে কি সে সেই ছেলের ঠ্যাং ভেঙে দিতো না? অবশ্য‌ই দিতো। কবির ভাই তাও হাত ভেঙেছে,হাত ভাঙ্গা অবস্থায় চলাফেরা করা যায়। সুতরাং দুইদিন পর‌ই প্লাবনকে ক্লাসে দেখলাম। আমাকে দেখে মুখ ঘুরিয়ে বসে আছে দেখে আমি ওর পাশে গিয়ে বসে বললাম, প্লিজ মাইন্ড করিয়ো না। কবির ভাই আমার ভাইয়ের মতো। আমার ভাই হলেও তো এই কাজটা করতো? আফটার অল কোন ভাই সহ্য করে তার বোনের কোনো ছেলের সাথে ঘোরাঘুরি? প্লাবন মাথা নেড়ে সায় দিয়ে বললো, ঠিক বলেছো তো! তাহলে এখন থেকে কবির‌ ভাইয়ের থেকে দূরত্ব বজায় রেখে আমাদের দেখা করা উচিত। আমি হ্যাঁ সূচক মাথা নাড়লাম। হাত ভাঙ্গা অবস্থায় প্লাবন নোটস নিতে পারে না। এইজন্য আমি কবির ভাইকে একরাতে ফোন দিয়ে বললাম আমার নোটস লাগবে।আমাকে নোটস ম্যানেজ করে দিতে। কবির ভাই সেই রাতেই কোথা থেকে নোটস ম্যানেজ করে হোস্টেলে এসে দিয়ে গেল।‌আমি সেই রাতেই প্লাবনের রুমমেটকে হোস্টেলে ডেকে সেই নোটস তার হাতে দিয়ে দিলাম। এভাবে হাত ভাঙ্গা অবস্থায় প্লাবনের নোটস,সাজেশন যা‌ লাগতো কবির ভাইয়ের মাধ্যমে ম্যানেজ করে দিতাম।‌ আর আমরা কবির ভাইয়ের সামনে কখনোই দেখা করতাম না,একে অপরকে চিনতাম পর্যন্ত না। এদিকে আমার বাসা থেকে আমার জন্য ছেলে দেখাদেখি করছে সেটা নিয়ে আমি খুব চিন্তিত। প্লাবন এখনো কিছু করেনা। এদিকে বিয়ের জন্য বাসা থেকেও চাপ দিচ্ছে দেখে আমি ঠিক করলাম আমার একমাত্র বেস্টফ্রেন্ড,ব্রাদার ফ্রম এনাদার মাদার কবির ভাইয়ের থেকে ইন্ডিরেক্টলি সাজেশন নেবো। ওনার মতো আমার সমস্যাগুলো কেউ বোঝে না। এক শরতের বিকেলে কাশবনের ভেতর দিয়ে আমি আর কবির ভাই হাঁটছি। ওনাকে বেশ লাজুক দেখাচ্ছে। বললো, আমি তোমাকে কিছু বলতে চাই। আমি বললাম, আমিও আপনাকে কিছু বলতে চাই। কবির ভাই সবসময়‌ই আমাকে বেশী প্রায়োরিটি দেন। এইজন্য বললেন, তুমি আগে বলো। আমি নিচু স্বরে বললাম, আমার বাসা থেকে বিয়ের জন্য চাপ দিচ্ছে। এদিকে যেদিন আমি এই ভার্সিটিতে এসেছি সেদিন থেকেই একজনকে আমার খুব ভালো লাগে। আমরা দুজন‌ই দুজনকে খুব ভালোবাসি। কিন্তু ছেলেটা কিছু করে না যে তার কথা বাসায় বলবো। আমি আসলে বুঝতে পারছিনা যে কি করবো.... কবির ভাই হাত তুলে আমাকে থামালেন। খুশীতে ডগমগ হয়ে বললেন, আমি জানতাম তোমার মনেও এরকম কিছু‌ই আছে। ছেলে কিছু করেনা এসব নিয়ে তোমার ভাবতে হবেনা। ছেলের কিছু করবার কোন দরকার নাই। বাপের যা আছে তাই দিয়ে আগামী তিন পুরুষ চোখ বন্ধ করে কেটে যাবে। আমি সন্দিহান হয়ে বললাম, তাই নাকি! ছেলে তো আমাকে কখনো বলেনি যে তার বাবার... কবির ভাই হড়বড় করে বললেন, এসব নিয়ে তোমার ভাবার কোন দরকার নাই। আমি ভাববো,আমি আছি না। আমি ভাববো। আমি যেন এতক্ষণে নিশ্চিন্ত হলাম। কবির ভাই আমাকে বিয়ের পরেও দেখবেন বলেছেন কাজেই আর কোন চিন্তা নাই। সে হলো আমার ভাই‌। আমার নিজের ভাই নাই। থাকলেও ওনার থেকে বেশী আমার কথা ভাবতো বলে মনে হয় না। সুতরাং ঠিক করলাম আমি বিয়ে করে নেবো। বাসায় এখন‌ই জানাবো না। বিয়ে করে জামাই নিয়ে চলে যাবো। কাজেই আগামী শুক্রবার কাজী অফিসের সামনে কবির ভাইকে আসতে বললাম। উনি খুশীতে নাচতে নাচতে বললেন, "ওকে ওকে!" রক্তের সম্পর্ক নেই তারপরেও বোনের বিয়েতে কোনো ভাই এত খুশী হয় কিনা আমরা জানা নাই। আহা! কবির ভাই অমায়িক মানুষ! অথচ প্লাবন ভাবছিলো কবির ভাই আমাদের সম্পর্কটা এক্সেপ্ট করবেন না। আজব! কাজী অফিসে কবির ভাইয়ের আসতে একটু দেরী হয়ে গেল। ফোন দিয়েও অফ পেলাম। এদিকে কাজী তাড়া দিচ্ছে এইজন্য অন্য দুই বন্ধুকে সাক্ষী‌ রেখে সবে বিয়েটা সেরে আমরা রাস্তায় এসে দাঁড়িয়েছি এমন সময় কবির ভাইকে দেখলাম। একটা লাল টকটকে পাঞ্জাবি পরে এদিকেই আসছে। আমাদের থেকে মাথায় বাজ পড়ার মতো চমকে গিয়ে হা করে তাকিয়ে র‌ইলো। আমি আর প্লাবন ওনাকে সালাম করলাম। উনি রোবটের মতো বললেন, সুখী হ‌ও সুখী‌ হ‌ও।‌ আমি তখন ওনাকে আমার লাভ স্টোরি খুলে বললাম। প্লাবন‌ও বললো যে, ও বরাবর ভাবতো কবির ভাই আমাদের সম্পর্কটা পছন্দ করবেন না। কিন্তু কবির ভাই যে একদম আমার নিজের ভাইয়ের মতো সেটা বুঝতে পেরে এখন ও খুব‌ই অনুতপ্ত। এদিকে আমার বাড়ি থেকে আমাকে মেনে নিলো না। বের করে দিলো। প্লাবনের কাছে শুনলাম ওর‌ও বাবার সেরকম কিছুই নাই। মা নাই। সৎমা আছে। অথচ কবির ভাই আমাকে বলেছিলেন ছেলের বাবার অনেক কিছু আছে এই ব্যাপারটা একটু খটকা লাগলো। পরক্ষনেই মনে হলো কবির ভাই আমাকে বলেছেন, এসব নিয়ে চিন্তা না করতে‌। উনি তো আছেন‌ই।‌ সিনিয়র বড় ভাই। সেই সাথে একটা জিনিস রিয়ালাইজ করলাম যে, আসলে ভার্সিটিতে সব ভাই ই কবির সিং হয় না। কেউ কেউ কবির ভাইয়ের মতো‌ও হয়। ব্রাদার ফ্রম এনাদার মাদার।
সন্ধ্যা ছয়টার সময় ঘুম থেকে উঠে দেখি কারেন্ট নাই। দশটা বাজতে চললো, এখনো কারেন্ট আসলোনা। মশক রমনীরা দলে দলে এসে আমাকে খাদ্যে রূপান্তর করে ফেলছে। এইযে নারী দিবসের মত দিনে একজন নারী হয়ে আরেক নারীর সহিংসতার শিকার হচ্ছি, কই কেউতো আমার হয়ে প্রতিবাদ করলোনা। 🙂
এমন একজন নারীর কথা বলে যান কমেন্টে যে আপনার জীবনের জন্য অত্যন্ত গুরুত্বপূর্ণ বা আপনার এগিয়ে যাওয়ার অন্যতম সঙ্গী। যাকে ছাড়া পথচলা হয়তো এক্টু কঠিন হতো। আমি জানি ছেলে/মেয়ে উভয়ের জীবনেই একজন নারী আছেন।যে হয়তো মা,হয়তো বুকে মাতৃত্ব লালন করা যেকোনো নারী। সবচে ভালো হয় যদি তাকে গিয়ে তার অবদানের কথাটা বলেন।ছোট্ট একটা ধন্যবাদ জানান।শুধুমাত্র নারী দিবসে না প্রতিটাদিন ই প্রতিটি নারীর তার কাজ বা স্যাক্রিফাইস এর জন্য সম্মান পাওয়ার অধিকার আছে।

ব্রেকাপ শব্দটা শুনলে মনে হয় যেন ক্ষণিকের। একটা ঘটনা মাত্র। কিন্তু বিচ্ছেদ শব্দটা অনেক ভারী। ব্রেকাপের উল্টো পিঠে প্যাচাপ যত সহজে বসতে পারে। বিচ্ছেদের সাথে মিলনের ততোটা সহজ সম্পর্ক নয়। ব্রেকাপ যেন অনেক আকস্মিক। কিন্তু বিচ্ছেদ অনেক ধীর। ব্রেকাপ একটা সিদ্ধান্ত যেন, না হলেও হতো। কিন্তু বিচ্ছেদ অনেক কঠিন। সবশেষে ব্রেকাপে ভাঙন আছে। সেই ভাঙনে গভীরতা কতখানি বুঝি না। কিন্তু বিচ্ছেদ অনেক বেশি গাঢ়, অনেক বেশি চিরকালীন...
নো অফেন্স,আমি ফুটবল খেলা বুঝি না,ছোটোবেলা যখন বাপের পাশে বসে ফুটবল খেলা বোঝার সময় ছিল-তখন ফাকি দিয়া মাঠে খেলতে যাইতাম। এরপর ইশকুলে গিয়া যেই দল জিতত আগের দিন,সেই দলের হইয়া যাইতাম। এরপর এখন যখন রিফাত এর পাশে বসে ফুটবল খেলা দেখে চাইলে ও খেলার ভেতর ঢোকা যাইত,বোঝা যাইত-তখন ফেসবুকে সকল দলের মারামারি ,তামশা দেখি। শরম কে জয় করতে লিখলাম জনসম্মুখে ,ইনবক্সে আর কেউ জিগাইবেন না-আমি কোন দলের। আমি 'বি. বাড়িয়া' র পক্ষে।
মুসলমানদের বিরুদ্ধে ইহুদী, নাসারা, কাফেরদের ষড়যন্ত্র আবিষ্কার করার জন্য মুসলমানদের নোবেল পুরুষ্কার দেয়া উচিত। লাদেনকে কে বানিয়েছে.. ইহুদী নাসারারা আইসিস কে বানিয়েছে.. ইহুদী নাসারারা বোক হারাম কে বানিয়েছে ইহুদি নাসারারা তালেবান কে বানিয়েছে আমেরিকা.. তাহলে তোমরা মুসলমানরা কি কর? আর কতো অন্যের দোষ দিয়ে বেড়াবে? মুসলমানদের আয়নায় নিজের চেহারাটা একবার দেখা উচিত। 
প্রিয়...... নিজের মূল্য নিজে দিতে শেখো। এ জগতে নিজেকে মূল্যহীন করে ফেললে সমাজ কোনো দায় নেয় না। নিজের মূল্য নিজেই দিতে জানতে হয়🥀🦋
করোনা গেলে(ছড়া) -------------------- আবার জমবে জানি বৈশাখ মাস এলে রমনার বটমূলে গান। আবার খুশির ঈদে পূজা আর বড়দিনে ভেসে যাবে সব অভিমান। আবার খোকা বা খুকু বই খাতা পিঠে তুলে হাসিমুখে যাবে পাঠশালা। আবার ছুটবে বাবা অফিসে বা আদালতে গাড়ি নিয়ে ঠিক ভোর বেলা। আবার ছুটবো সবে সমুদ্র সৈকতে নীল নীল সাগরের জলে। আবার উড়বো জানি নানা দেশে নানা বেশে আকাশের বুকে পাখা মেলে। আবার আগের দিন ফিরে পাবো ঠিক জানি এইদিন দূরে যাবে চলে। -------------------------------------
এই প্রথম কোন লাইভ সিনেমা দেখলাম কোন নায়িকা বিপদে পরে চিৎকার করে ডাকছে কিন্তু তাকে বাচাতে কোন নায়ক আসছেনা! 🥴🥴 আচ্ছা নায়ককে কি আবার কোন ভিলেন আটকে রাখছে! 🤨🤨 
চন্দ্রযান প্রজেক্টের জন্য খুবই খারাপ লাগছে। লাগছে, কারণ মোদিজি নিজেকে যে কোনও জায়গায় জুড়ে দিলেই সেটা তাঁর সম্পত্তি হয়ে যায় না। এটা ইসরোর প্রজেক্ট, তাই সাফল্য বা ব্যর্থতা দুই-ই ইসরোর। যে মানুষগুলো এত পরিশ্রম করলেন, তাঁদের জন্য খারাপ লাগছে। তবে শুনছি বিক্রম ল্যান্ড না করলেও মূল যান এখনও অর্বিট বদলে ছবি পাঠিয়ে যাচ্ছে। হয়তো বিক্রমের খোঁজ পাওয়া যাবে, হয়তো যাবে না... আবার নতুন করে প্রজেক্ট শুরু হবে। হয়তো একদিন কোনও ল্যান্ডার সফল হলেই মোদিজি 'স্ট্যাচু অফ ইউনিটির ছবি পাঠাতে বলো' বলে হুকুম দেবেন। বহু কিছুই হতে পারে। যাঁরা কাজ করেন, তাঁরা থেমে থাকেন না। থাকলে এপোলো-১১ -ও হত না। কিন্তু এই সব, সবকিছুর মধ্যে... কেন জানি না... যে হতভাগা স্পেসস্যুট পরে চলন্ত অটোর পাশের রাস্তায় চাঁদে হাঁটছিল, তাকে গলিতে ফেলে মারতে ইচ্ছে করছে! ওর জন্যই সব হয়েছে! বদ লোক কোথাকার! 😑
চট্টগ্রাম কলেজের ক্যাম্পাসে ঢুকলেই মনে হয় সবাই আমার ভাই৷ নিজের ক্যাম্পাস তো। চকবাজারে ক্যাম্পাস এলাকায় যেকোনো টংয়ের সামনে একা একা দাঁড়িয়েও যতটা নিঃসংকোচে চা খেতে পারি, আর কোথাও পারি না। মাঝেমধ্যে কোনো কাজ না থাকলে আমি অযথাই এক ঘন্টা জার্নি করে চকবাজারে যাই৷ একা একা ফুচকা খাই, চা খাই, ক্যাম্পাসের এদিকওদিক চক্কর দিয়ে চলে আসি। স্মৃতিকাতর হই, ছাত্রজীবনের কথা মনে পড়ে। ভালো লাগে। এইসব ভালো লাগার আসলে কোনো ব্যাখ্যা নেই।
একবার কথা প্রসঙ্গে আমাকে একজন বলেছিলো, ' মেয়ে মানুষ মেয়ে মানুষের মতো থাকবা।' আমি তাকে জিজ্ঞেস করেছিলাম কিভাবে মেয়ে মানুষের মতো থাকবো? - সবসময় শাড়ি পরে থাকবো? - চোখে কাজল দিয়ে রাখবো? - হাতে চুড়ি পরে থাকবো? - চুল খোঁপা করে বা বেনি করে রাখবো? - কপালে টিপ দিয়ে রাখবো? সে অদ্ভুত একটা লুক দিয়ে বলেছিলো পুরুষ মানুষ যা বলবে সেসব চোখ বন্ধ করে বিশ্বাস করে নিবা। সমস্যা হলো! আমি পুরুষ, মহিলা সবার কথাই বিশ্বাস করি, তবে চোখ বন্ধ করে বিশ্বাস করি না আরকি! 🥱 
ফাল্গুনের প্রথম সূর্যোদয়ে যে বসন্তটা আসেনি, সেই বসন্তটাই নেমে এসেছে চৈত্রে। একটিও ফুল দেখিনি, শুনিনি কোকিলের কুহুরব, হাওয়ায় দোলেনি বাসন্তী আঁচল। এই বসন্তে, বসন্ত নেমেছে রাজপথে। পিচঢালা রাস্তার রোদপোড়া তৃষ্ণায়, ভরা চৈত্রের দুপুরে দেখে এলাম টলটলে বসন্ত। বসন্ত মানে? বসন্ত মানে, প্রেমিকের হাতে গলতে থাকা কাঠি আইসক্রিমের রঙিন জলের ফোঁটা। বসন্ত মানে আমরা দু'জন সমান্তরাল হাঁটা।

আমাকে দেখলে স্বাভাবিক মনে হতে পারে কিন্তু আমি মাঝে মাঝে আমার "আর্মি ফ্যাম"এর কিছু প্রিয় মানুষের জন্য দোয়া করি যাতে তারা তাদের ভালোবাসার মানুষটাকে পায়! মাঝে মাঝে এত খারাপ লাগে যে এই মানুষগুলি একসমুদ্র ভালোবাসা নিয়ে বসে আছে অথচ যাদেরকে ভালোবাসে তাদেরকে হয়তো কখনো অনুভূতিটুকু বোঝাতে পারবে না... অত দূরের তারাদের ভালোবাসলে আর কি করা! 😅
ইদানিং লক্ষ্য করা যাচ্ছে ঢাকার বিভিন্ন রুটের বাস গুলোতে জানালার কাচ গুলো এইরকম প্লাস্টিকের পেপার দিয়ে অস্বচ্ছ করে রাখা হয়েছে।এইটা করার কারনে ভিতর থেকে বাহিরে ও বাহির থেকে ভিতরে কিছুই দেখা যায় না। আমার জানা নেই কি কারনে এইটা করা হয়েছে।এইটার কারনে যাত্রীরা কোথায় এসেছে তা বুঝতে অসুবিধা হয়। কিন্ত সবচেয়ে গুরুত্বপূর্ণ বিষয় যেটা মনে হলো, তা হলো নারীদের নিরাপত্তা ঝুঁকি। ইদানীংকালে বাসে নারীরা হয়রানির শিকার হছে বাসের স্টাফ দ্বারা। এই অস্বচ্ছ প্লাস্টিকের পেপার এর কারণে ভিতরে কি হচ্ছে তা বুঝাই যায় না,যার ফলে দুষ্কৃতকারীদের জন্য অপরাধ করা আরও সহজ হয়ে গেছে। তাই বাস মালিক ও সংশ্লিষ্ট কর্তৃপক্ষের কাছে অনুরোধ এই অপ্রয়োজনীয় অস্বচ্ছ প্লাস্টিকের পেপার গুলো তুলে ফেলা হোক ও ব্যবহার নিষিদ্ধ করা হোক।
আমার বিশ্বাস হয়না, এইটাই সেইম ব্রেইন যা ৭০০ পেইজের উপন্যাস হুবহু মনে রাখতে পারতো, টিভির কোন চ্যানেল কতো নাম্বারে মনে রাখতে পারতো, ৩ বছর আগের স্মলেস্ট ডিটেইলস মনে রাখতে পারতো লাইন বাই লাইন। ঠিক সেইম ব্রেইন ই ইউনিভার্সিটিতে এসে একটা সিম্পল সার্কেলের দুইটা নাম মনে রাখতে পারেনা। 
