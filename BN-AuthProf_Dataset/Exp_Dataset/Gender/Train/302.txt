পাশের বাসার আন্টির সচেতনতা অনুকরণ করার মত! উনাকে বাইরে মাস্ক খুলতে দেখি না! হাচি কাশি আসলেই শুধু খুলেন!!!
শিক্ষার দ্বিতীয় কাজ ভয় সৃষ্টি করা। শিক্ষিত মানুষ ভীতু হয়। এ ভয়ের জন্ম সচেতনতা থেকে। শিক্ষা মানুষকে তার স্বার্থ সম্পর্কে সচেতন করে তোলে। রাষ্ট্র তার নাগরিকদের নিশ্চয়তা দেয় যে, তোমার স্বার্থ রাষ্ট্র রক্ষা করবে, যদি তুমি রাষ্ট্রের স্বার্থ রক্ষা করো। এ লক্ষ্যে রাষ্ট্র আইন প্রণয়ন করে থাকে। আইন, শিক্ষিত মানুষদের জানিয়ে দেয়, কী কী করা যাবে, ও কী কী করা যাবে না। তবে রাষ্ট্র খারাপ হলে, আইন এমনভাবে প্রণয়ন করে, যেন নাগরিকেরা আইন না ভেঙে চলতে পারে না। এর উদ্দেশ্য হলো, রাষ্ট্র চাইলে যেন যেকোনো সময় যেকোনো নাগরিককে, আইনের আওতায় আনতে পারে। এ আইনগুলোকে আমি বলি নাজি আইন, এবং নাজি আইন কোনো আইন নয়। এগুলোর খসড়া এমনভাবে তৈরি করা হয়, যেন পড়লে মনে হবে— সবই করা যাবে, আবার কিছুই করা যাবে না। অপরাধকে এসব আইনে সুনির্দিষ্টভাবে সংজ্ঞায়িত করা হয় না। এমন এমন শব্দ ও বাক্য ব্যবহার করা হয়, যেন আইনটি প্রকৃত অর্থেই মাছ ধরার জাল হয়ে ওঠে। এ জালের মাধ্যমেই রাষ্ট্র, শিক্ষিত মানুষদের মনে ভয়ের সঞ্চার করে থাকে। পশ্চিম পাকিস্তানের সাথে যখন পূর্ব পাকিস্তানের যুদ্ধ হয়েছিলো, তখন যারা অস্ত্র হাতে সরাসরি যুদ্ধ করেছিলো, তাদের অধিকাংশই অশিক্ষিত মানুষ ছিলেন। শিক্ষিত মানুষেরা, জহির রায়হান আমাদের জানিয়েছেন, ভয়ে কলকাতায় পালিয়ে গিয়েছিলো। কেউ কেউ, যেমন হুমায়ুন আহমেদ ও তাঁর ভাই, দেশেই নানা স্থানে লুকিয়ে প্রাণ বাঁচিয়েছিলেন। মহিউদ্দিন খান আলমগীর, প্রভাবশালী আমলা ছিলেন, কিন্তু মুক্তিযুদ্ধে অংশ নেন নি। হুমায়ুন আজাদ, স্কটল্যান্ড থেকে পত্রিকায় যুদ্ধের খবর নিতেন, কিন্তু দেশে আসেন নি (অবশ্য ওই সময় দেশে আসা হয়তো সম্ভব ছিলো না, এবং সম্ভব হলেও তিনি আসতেন না বলেই মনে করি)। ফরহাদ মজহার, আহমদ ছফা, আল মাহমুদ, মুনীর চৌধুরী (মুনীর চৌধুরী নিহত হয়েছিলেন, কিন্তু যুদ্ধ করেন নি), আহমদ শরীফ, আনিসুজ্জামান, আবদুল্লাহ আবু সায়ীদ, শামসুর রাহমান, এবং পূর্ব পাকিস্তানের আরও লাখ লাখ শিক্ষিত সিভিলিয়ান মানুষ, অস্ত্র হাতে পশ্চিম পাকিস্তানীদের প্রতিরোধ করেন নি (আমি এখানে কেবল বেসামরিক নাগরিকদের সরাসরি অস্ত্র হাতে যুদ্ধ করার কথা বলছি)। আমি প্রায় একশোটি মুক্তিযুদ্ধের গল্প পড়েছি, কিন্তু কোনো গল্পেই স্যুট-টাই পরা কাউকে পাই নি। সেলিনা হোসেন, বানিয়ে বুনিয়ে একটি অত্যন্ত নিম্নমানের মুক্তিযুদ্ধের গল্প লিখে, পঞ্চম শ্রেণীর বাংলা বইয়ে ঢুকিয়ে দিয়েছেন, কিন্তু নিজে মুক্তিযুদ্ধে অংশগ্রহণ করেন নি, যদিও তার জন্ম ১৯৪৭ সালে। এর কারণ সচেতনতা ও ভয়। শিক্ষার মাধ্যমে পাকিস্তান তাদের জানিয়ে দিয়েছিলো, রাষ্ট্রদ্রোহের পরিণাম কী। হ্যাঁ, কিছু ব্যতিক্রম আছে, তবে তা আমার আলোচনার বিষয়বস্তু নয়। কিন্তু অশিক্ষিতরা রাষ্ট্রদ্রোহ শব্দটির সাথে পরিচিত ছিলো না। এখনও গ্রামের কোটি কোটি মানুষ, যারা শিক্ষিত নয়, তারা জানে না রাষ্ট্রদ্রোহ কী। এই মুহুর্তে সিলেট যদি স্বাধীনতা ঘোষণা করে, এবং বাংলাদেশের সাথে সিলেটবাসীর যদি যুদ্ধ বাঁধে, তাহলে সিলেটের পক্ষে আমার যুদ্ধ করার সম্ভাবনা কম, কারণ শিক্ষা আমাকে ভীতু করে দিয়েছে, কিন্তু গ্রামের ওই অশিক্ষিত মানুষেরা যুদ্ধে ঝাঁপিয়ে পড়তে পারে। শেখ হাসিনা এক সভায় প্রশ্ন তুলেছেন, কেন তাঁর বাবার লাশটি বাড়ির সিঁড়িতে এতো সময় পড়েছিলো, কেন এতো বড় দলের একজন নেতাও তাঁর বাবার পক্ষে এগিয়ে আসেন নি। এর অনেক ব্যাখ্যা থাকতে পারে, তবে আমার ব্যাখ্যাটি হলো, তখন শেখ মুজিব যাদের বিশ্বাস করতেন, তাদের সবাই শিক্ষিত নাগরিক ছিলো। শিক্ষিত নাগরিকেরা স্বার্থপর হয়। এখনও, শেখ হাসিনাকে যারা ঘিরে রেখেছেন, তাদের সবাই শিক্ষিত নাগরিক, এবং কোনো দুর্যোগ এলে, এদের একজনকেও তাঁর পাশে পাওয়া যাবে না। তবে রাষ্ট্র ভালো হলে, শিক্ষিত মানুষেরাই বেশি সাহসী হয়, কারণ তখন শিক্ষার উদ্দেশ্য থাকে, নাগরিকদের মনে, ভয়ের বদলে সাহসের সঞ্চার করা। এজন্য প্রয়োজন আইনের সংখ্যা কমানো। কোনো রাষ্ট্রে আইনের সংখ্যা যতো বেশি হয়, সে-রাষ্ট্রের নাগরিকেরা ততো বেশি ভীতু ও অপরাধপ্রবণ হয়। আইনের প্রতি ভয়, তাদের ধীরে ধীরে নপুংসক করে তোলে, এবং যা করার কথা প্রকাশ্যে, তা তারা করে লুকিয়ে লুকিয়ে। কোনো ভালো রাষ্ট্রে বেশি আইন থাকে না। ওখানে আইন থাকে অল্প, এবং আইনের ভাষা থাকে অত্যন্ত পরিষ্কার। কোনো জিনিস সংখ্যায় বেশি হলে, তা প্রাকৃতিকভাবেই গুরুত্বহীন হয়ে পড়ে। এজন্য আইনকে শক্তিশালী করতে হলে, প্রথমেই তার সংখ্যা কমাতে হবে। কোনো রাষ্ট্র ভালো কি না, সেটি বুঝার জন্য আমি প্রথমেই দেখি ওই রাষ্ট্রে আইন ও জেলখানার সংখ্যা কেমন। যদি দেখি আইন ও জেলখানার সংখ্যা দিনদিন বাড়ছে, তাহলে ধরে নিই, রাষ্ট্রটি অধঃপতনের দিকে যাচ্ছে। শিক্ষা যে-স্বার্থসচেতনতার সৃষ্টি করে, তার সাথে সম্পর্ক আছে লোভের। এ লোভ, নিজেকে ও নিজের সম্পত্তিকে রক্ষা করার লোভ। এ লোভে পড়েই একজন নাগরিক পা দেন, রাজার প্রতি আনুগত্য প্রকাশের ফাঁদে, কারণ রাজা, পুলিশ দিয়ে নাগরিকের জানমাল রক্ষার দায়িত্ব নেন। বিনিময়ে নাগরিক, রাষ্ট্রকে ইনকাম ট্যাক্স, ভ্যাট, আমদানি শুল্ক, ইত্যাদি পরিশোধ করে থাকেন। 
ইনকাম ছাড়া ছেলেদের আর কোন জিনিসটাকে বাংলাদেশের বাপ মায়েরা রিস্পেক্ট করতে শেখায় বলেন? সফল ছেলে হওয়ার জন্যে হয় আপনাকে লুটেরা পুঁজিপতী ও ভূমিদস্যুদের দালালি করতে হবে, নাইলে বিসিএস পরীক্ষা দিয়া সরকারের দালালি করা জমিদার হইতে হবে। আর যদি দুই ধরণের দালালি করার যোগ্যতা থাকে আপনের, তাইলে আপনার ইনকাম হবে সবচাইতে বেশি। তখন আপনি সবার চোখেই সবচাইতে সফল পুরুষ। দেশের সম্ভ্রান্ত ও অভিজাত পুরুষ। গোল্ডডিগারতো আমাদের পুরা জাতিই। মেয়েদেরকে আলাদা কইরা গোল্ডডিগার তকমা দিবেন কেন?
আমারা সামাজিক জীব,সমাজে ছোট বড় অনেক দায় বদ্ধতা আমরা এড়িয়ে চলার চেষ্টা করি কিন্তু যা আমাদের জন্য আর সনাজের জন্য মোটেও সুফল বয়ে আনেনা।তাই প্রত্যেকেই সমাজ সচেতন হওয়া উচিত।তাতে করে আস্তে আস্তে প্রতিটা সমাজ হয়ে উঠবে সুন্দর,পরিচ্ছন্ন ও স্বচ্ছল।
বাংলাদেশের ধর্ম মন্ত্রণালয় তো ফতোয়া জারি করেছে মসজিদ-নামাজীদের জন্য। কী রকম? সুন্নতটা বাড়িতে পড়তে হবে। ফরজটা শুধু পড়া যাবে মসজিদে। মসজিদের টুপি জায়নামাজ ব্যবহার করা চলবে না। যার যার জায়নামাজ বাড়ি থেকে আনতে হবে। মাস্ক পরে নামাজ পড়তে হবে। মসজিদে ঢোকার মুখে স্যানিটাইজার ব্যবহার করতে হবে। বাড়ি থেকে অযু করে আসতে হবে। মসজিদে কার্পেট থাকলে চলবে না। মেঝে পরিস্কার করতে হবে জার্ম কিলার দিয়ে। নামাজীদের মধ্যে দূরত্ব বজায় রাখতে হবে। এই ফতোয়ায় কী পরিস্কার হলো? হলো যে সর্বশক্তিমান তার মুমিন বান্দাদের কোভিড থেকে রক্ষা করবেন না, করবেন কোভিড থেকে রক্ষা পাওয়ার জন্য বিজ্ঞানীরা যে পরামর্শ দিয়েছেন তা।
আমি মিষ্টি আচার পছন্দ করি না। তাই আম্মার রেসিপিতে গুড় দিয়ে মিষ্টি সাতকরার আচার বানানোর সময়, আমি নিজেই ভাবিনি এটা এতো মজা হবে! 
এক ছোট ভাই পোস্ট দিছিলো আচ্ছা কযেকদিন পর পর মানে শীতকালেই কেন মূর্তি না ভাষ্কর্য এই বিতর্ক হাজির হয়? আমি একটা হাসির ইমো দিয়ে চলে আসলাম । পরে চিন্তা করছিলাম আসলেইতো শীতকালের সাথে এর কোন সম্পর্ক আছে কিনা ? ভেবে দেখলাম শীত কাল মানে ডিসেম্বর মাস । দেখেন বিশেষ করে ডিসেম্বর এবং মার্চ মাসেই ধর্ম বনাম প্রগতিশীলতা এই বিতর্কগুলো তুঙ্গে হাজির হয় ফেইসবুকে । কেন ? কারন ডিসেম্বর আমাদের বিজয় মাস আর র্মাচ আমাদের স্বাধীনতার মাস । এই দুইটা মাস হওযার কথা ছিলো সাধারন জনগনের । দল মত জাতি ধর্ম বর্ণ উর্ধে উঠে আমাদের উদযাপনের, শহীদদের স্মরনের। স্বাধীনতার ৫০ বছর পর জাতি হিসেবে, স্বাধীন দেশের নাগরিক হিসেবে কতটুকু পেলাম সেই হিসাব নিকাশের । কিন্তু এই দু্ইটা মাসকে সবচেয়ে বেশি ক্যাপিটালইজ করেছে আওয়ামীলীগ । এই দুইটা মাসকে কেন্দ্র করে আওয়ামীলীগ সারা বছরের আবেগীয় রসদ সংগ্রহ করে । এই দু্ই মাসে আওয়ামীলীগ সেই মনসতত্ব তৈরী করে যে তারা ছারা উপায় নাই । তারা অপরিহার্য । এইটা প্রমান কারার জন্য তাদের শত্রু লাগে, দেশের মধ্যে কাল্পনিক শত্রু । তারা যেহেতু প্রগতিশীল তাই তাদের ইসলামী মৌলবাদরে শত্রু হিসেবে দেখাইতে হয় । বিষয়টা এমন ভাবে দাড় করানো হয় দেশ ও জাতির শত্রু হচ্ছে এই সমস্ত হাক পারনে ওয়ালা, ডাক পারনে ওয়ালা হুজুর রা । রিজেন্ট হাসপাতালের শাহেদ দেশের কোন শত্রু না, ব্যাংকে এমডিকে অস্ত্র ধরা শিকদাড় গ্রুপের মালিক দেশের কোন শত্রু না, হাজার কোটি টাকা যারা লোপাট করে বিদেশ পাচার করে তারা দেশের কোন শত্রু না, দেশের স্বাস্থ্য খাতকে যারা ধ্ধসায়ে দিলো তারা দেশের শত্রু না, নদীর মালিকানা ঘোষনা করা এমপি দেশের শত্রু না, শত শত একর নদী ভরাট করে, পাহাড় দখল করে তারা দেশের শত্রু না । দেশ ও জাতির একমাত্র শত্রু হলো হুজুররা, একমাত্র পরিত্রান দাতা আওমেলীগ আর দেশ ও জাতির একমাত্র সমস্যা হলো মূর্তি না ভাষকর্য এই বিতর্ক । 
একুশ আমার অহংকার ❤ইংরেজি না পারলে মানুষ যেমন তাকে "খ্যাত" এর খাতায় নাম লিখিয়ে দেয়, ঠিক বাঙালী হয়ে "আমি বাংলা ঠিক পারিনা" বলা মানুষকেও "খ্যাত" এর প্রথম সারিতে না বসানো পর্যন্ত ভাষার জন্য প্রাণ দেয়াটা সার্থক বলে মনে হবে না।🔥🔥
একটা মানুষ বেঁচে থাকতে তাকে নিয়ে কিছু বলাটা মানা যায় ক্ষেত্রবিশেষে। কিন্তু মেয়েটা মারা গেছে। অর্থাৎ আল্লাহর বান্দার হায়াত ছিল না। আল্লাহ তাকে নিয়ে গেছেন। এখানে আমাদের বলার কিছু নাই। মারা যাওয়ার আগে মেয়েটা বেশ্যা হলেও মারা যাওয়ার পর একটা রুহ মাত্র। তার শরীরটাকে লাশ বলা হয় তখন। এই সময় রুহের মাগফেরাত কামনা করে আমরা আল্লাহর কাছে দোয়া করতে পারি যে যার অবস্থান থেকে। না করলেও চুপ থাকি। যে রুহকে নিয়ে বলা হচ্ছে, সেই রুহের তো পাপ-পুন্যের খাতা ইতোমধ্যে বন্ধ হয়ে গেছে। এরপর তাকে দোষারোপ করে কি নিজেদের পাপের পাল্লা ভারী করা হচ্ছে না? তাও এই রমজানের দিনে। আর গীবত তো সবসময়ই ঘৃণ্য আর হারাম। গীবত কাকে বলে জানেন? গীবত হচ্ছে, একজনের অনুপস্থিতিতে তার দোষত্রুটি বিনা প্রয়োজনে অন্যের কাছে উল্লেখ করা, যা শুনলে সে মনোকষ্টে ভুগবে। এবার ভেবে দেখুন, আপনারা কি গীবতে লিপ্ত হচ্ছেন না? যতবার মেয়েটাকে নিয়ে খারাপ কথা বলছেন, গালি দিচ্ছেন, ততবার তার রুহ কষ্ট পাচ্ছে। তো, আপনি এই গীবত গেয়ে কী এমন পূন্য সাধন করছেন, বলেন? তাকে নিয়ে বলাতে উলটো আপনার পাপের পাল্লা ভারি হচ্ছে কি না, সেটা খেয়াল রাখতে ভুলে যাচ্ছেন। শুনুন, আল্লাহ তার বান্দার প্রতিটি কাজকর্ম সম্পর্কে অবহিত। তাই বান্দার সমস্ত কাজের হিসাব তিনিই দেখবেন, তিনিই সঠিক বিচার করবেন। আপনারা নিজেদের চরকায় তেল দেন। পরকে নিয়ে মাথা না ঘামিয়ে নিজেদের আমলনামার দিকে লক্ষ রাখেন।
ফল আছে পাতা নেই।আবার পাতা আছে ফল নেই।এটাই প্রকৃতির খেলা।
কত ঝগড়া যে ভার্সিটির বাসে দেখে ফেলতাম এই জানালা নিয়ে😆
সবাইকে অসংখ্য ধন্যবাদ যারা এই বানভাসি মানুষদের পাশে এসে দাঁড়িয়েছিলেন, দাঁড়ানোর আগ্রহ দেখিয়েছিলেন এত অল্প সময়ের নোটিশেও.... ❤❤❤💝
কারো গল্প শোনার সময় কারো হয়না। অধিকাংশ মানুষ কথা বলতে চায় কোনো পরামর্শ ছাড়াই। জাস্ট বলতে চায়। আমরা সেটা শুনতে চাই না, বা শুনি না, বা শোনার ভাণ করি। কিন্তু সেই একই কথা একই মানুষের গল্প আমরা অন্য কারো মুখে শুনতে পছন্দ করি। খাটি বাংলায় যেটা পরচর্চা, বা আরো ক্লিয়ার করে 'গীবত' যেটাকে বলা হয় আর কি। এই সময়ে আমাদের মননে - মগজে সব কিছুতে এক সুন্দর শ্রোতা এবং মত প্রকাশ করার ক্ষমতা জন্ম নেয় হুট করেই। সত্যি কথা বলতে কি, আমাদের সকলের একটা ডায়েরী দরকার হয়... বা ডায়েরীর মতন মানুষ... আর আমরা দিনশেষে একটা বিলবোর্ড পাই... বা বিলবোর্ডের মতন মানুষ... 🙂 
উদ্যোগ বা মেমসাহেব যা-ই বলুন সেখান থেকে আমি দুইজন দীনা আপুকে চিনেছি... গতবছর ঠিক এই সময়টাতেই তাদের সাথে পরিচয়... আমার চিন্তার বাইরে ছিলো এক দীনা আপু আমাকে তার হলুদের ছবি তোলার কাজ দিবে আরেক দীনা আপু প্র‍্যাগনেন্সি শুটের কাজ দেন। সময় দুইজনেরই হচ্ছিলো না আপুর শরীরও ভালো ছিলোনা আবার এদিকে আমার ইভেন্ট... শুটের ঠিক একদিন আগে রাতে মেসেজ দেই 'আপু আগামীকাল ছবি তুলবেন?' যাক ভাইয়া তো পুলিশ মানুষ ফ্রি কি থাকবে!!! দেখা গেলো ভাইয়াও বাসায় আছে সেদিন...। ব্যাস হয়ে গেলো ছবি তোলা 😍 ছবিয়াল : মোশারাত ফারহানা শাম্মা
 ভাইইই🤣🤣 আসলেই এই পোস্ট টা অনেকটা আমার আর তোর জন্য বানানো।।।😆 তোর দুই টা ধোঁকাই কিন্তু তোর ওয়ান এন্ড অনলি বেস্টফ্রেন্ড😎 এর অবদানে ছিলো...। মনে পড়ে??😆
দিনশেষে❤️ পিকটা অনেক বেশি ভালো লেগেছে🥰😍 ভালো থাকুক পৃথিবীর সকল ❤️মা❤️
নতুন বছর,নতুন দিন শুরু। এ বছর টা সবার ভাল কাটবে আশা করছি।❣️❣️ সব খারাপ গুলোকে পিছনে ফেলে ভালটুকু নিয়েই সামনে যেতে চাই।খারাপ সময় ও মানুষ দুটোকেই ২০২০ এ ফেলে এসেছি।🙂🙂 এখন এক সুন্দর জীবনের অপেক্ষায়।অপেক্ষা এক নতুন প্রান এর।অপেক্ষা নতুন এক পরিচয়ের।🥰🥰 আশির্বাদ করবেন যেন সবটা ভাল মত কাটিয়ে উঠে নতুন এক জীবনে পা রাখতে পারি।❤️❤️❤️❤️
যে হারামজাদা গত বছর এই দিনে আমার মোবাইলটা খাই দিছস,তোরে জানায় এক বছর পূর্তি উপলক্ষ্যে ঝাঁটার বারি😡😡😡😡😡।
আমাদের পরীক্ষা শুরু হবে আসছে শনিবার। এতদিন করোনার সুযোগে কিচ্ছু পড়ি নাই। এখন কোনোদিকে তাকানোর সময় নাই ...
মাঝেমধ্যে গালি দেওয়া ভালো। মন হালকা হয়। এই থিওরি আগে জানা ছিল না🥴
#আপডেট পথের ইশকুল এর খাদ্য কর্মসুচিতে অচেনা শুভাকাংক্ষী ও এক্স বুয়েটিয়ান বন্ধু এবং বড় ভাইয়ের সৌজন্যে আগামী দুইদিনের খাবারের টাকা উঠে গেছে। 😍 আমরা পুরো লকডাউন জুড়ে প্রতিদিন দেড়শ থেকে দুইশ গুলিস্তান পার্কে ভাসমান, শ্রমজীবী এবং পথশিশুদের মাঝে খাদ্য/ইফতার বিতরণ করব। লকডাউনে খাদ্য সংকট ধীরে ধীরে বাড়ছে। আমরা আমাদের সাধ্যমত গুলিস্তান এলাকায় এই কর্মসুচি বাস্তবায়নের চেষ্টা করছি। রান্না করা খাবার পৌছে দিতে পারেন অথবা চাল ডাল কিনে দিয়ে আমাদের পাশে থাকতে পারেন। এছাড়াও করতে পারেন আর্থিক সহযোগিতা। প্রতি জন খাবার পিছু আমরা ধরেছি ৩o টাকা করে।
যাবার বেলা ঘনিয়ে এলো.... সকালের নাস্তায় খেজুরের রসের শিন্নি আর চা
প্রথমবারের মত ভাল পরিমাণে বোধশক্তি হারাইতে শুরু করসিলাম, স্নায়ুদূর্বলতা গ্রাস করতেসিলো আর বাম চোখ অন্ধকার হয়ে যাচ্ছিলো। একপাশ নিবিড় কালো। কোনো আলো নাই। যেন আমি পৃথিবী সদৃশ গোলক আর মোমবাতি নিয়ে দিনরাত্রি পরীক্ষার পর্যবেক্ষক। মাথায় তীব্র যন্ত্রণা। বুকের বা পাশে প্রচন্ড চাপ। শ্বাস নেয়া দায়। একপর্যায়ে দেখলাম সমস্ত বা পাশ আর কিছু অনুভব করতে পারতেসেনা। এমনটা হওয়ার ই ছিল। ... আমার ঘরটার জানলা বরাবর বিশাল ছাদ। নীল চাঁদজ্যোৎস্না সেদিন। -মিঁয়াও। (সম্ভবত, শুভদিন কিংবা শুভরাত) আপনাদেরকে ব্লু সান্তোলিয়ার কথা বলসিলাম, মনে আস্যে? সান্তোলিয়া নীল বেড়াল। নীল চাঁদের জ্যোৎস্নায় সান্তোলিয়াকে নীল দেখাতো। আমি ওকে কখনও দিনের বেলা দেখিনাই। তাই ওর গায়ের আসল রঙ জানিনা। জানার ইচ্ছাও নাই। সান্তোলিয়া নীল ই সুন্দর। আমি ওকে প্রথমবার দেখসিলাম সেদিন.... চাঁদের নীল আলোয়.... ছাদের রেলিং এ বসে আমার দিকে তাকায়ে আসে। #ব্লু_সান্তোলিয়ার_দেখাপর্ব
এই আন্ডা সব কয়টারে কাবু করতেসে আর বড়গুলা বাচ্চাটারে ছাড় দিতে যেয়ে খালি কামড় খাচ্ছে 😆
রামকৃষ্ণ পরিমণ্ডলে আমরা সারাবছর অপেক্ষায় থাকি জগজ্জননী মা সারদার আবির্ভাব তিথি উৎসবের জন্য। গত ৫ জানুয়ারি, ২০২১(২০ পৌষ, ১৪২৭) শ্রীরামকৃষ্ণ সেবাশ্রম প্রাঙ্গনে শ্রীসারদেশ্বরী মহিলা সমিতির আয়োজনে উদযাপিত হলো জগজ্জননী মা সারদার ১৬৮ তম আবির্ভাব তিথি উৎসব।শ্রীরামকৃষ্ণ সেবাশ্রমের কার্যকরী কমিটির সদস্যবৃন্দের সার্বিক সহযোগিতা, শ্রীসারদেশ্বরী মহিলা সমিতির মায়েদের অক্লান্ত শ্রম আর সর্বোপরি ভক্তবৃন্দের আর্থিক সহযোগিতায় অনেকদিন পর আনন্দ আয়োজনে মেতেছিলেন সকলে। মায়ের আশীর্বাদ সকলের উপর বর্ষিত হোক।
সাইরু রিসোর্টে যাবো প্ল্যান করসিলাম,এখন বালির রিসোর্ট ঝাড়ু দিলাম😒 
সুন্দর একটা লেহেংগা পরে নায়িকাদের মতো রাতে বাসা থেকে পালাই যেতে ইচ্ছা করতেসে। কিন্তু কই যাবো আমি??🙄
এইচ এস সি পরীক্ষার্থীদের জন্য আসা করছি গ্রুপটি উপকৃত হবে ❤️
আমার বড় ছেলে একটু আগে আমাকে ফোন দিয়ে বলসে, - আম্মু তোমার গাড়িটা তো বাসায় পড়ে আছে, তুমি তো আর চালাও না। বাবাকে বল ঐটা বেঁচে আমাকে একটা বিএমডাব্লু কিনে দিতে। তার কথা শুনে আমি দাঁত লেগে উপুত হয়ে পড়ে ছিলাম আধাঘণ্টা। জ্ঞান ফিরার পরে নিজের ছোটবেলার কথা মনে পড়ে গেলো। ছোটবেলায় দুইটা টাকার জন্য আম্মার পিছে দুই ঘন্টা ঘ্যান ঘ্যান করতে হতো। টাকা তো দিতই না, উল্টা ঘ্যান ঘ্যান করার জন্য আলাদা করে মাইর খাওয়া লাগতো.......! 🥺
গত একমাস ধরে নানান সমস্যায় বই পড়তে পারছি না। এর ভিতর মেসেজ রিকোয়েস্ট পাচ্ছি কোনো একটা গ্রুপের রিভিউ + বুক ফটোগ্রাফিতে অংশ নেয়ার। মূল কথা হল যদি রিভিউ লিখতাম বা ছবি তুলতামও আমি এগুলোতে অংশগ্রহণ করতাম না। আমি এসব করি মনের খোরাক হিসেবে। এছাড়া নিজেও বইপোকাদের আড্ডাখানা  -র সাথে যুক্ত। তবে আপনাদের আহ্বানের জন্য ধন্যবাদ।♥ 
বাই আমার নাক করিচে। কতায় কতায় 🙂 ইমো দিচ্চে। তার জন্মদিনে কেক খেতে খুলনায় যাইনি, তার উপর বলেচি, খুলনায় যাওয়া টাকা দিয়ে মি.বেকারের কেক খাওয়া যাবে 😐 । ঘোরতর অপরাদ করে পেলেচি। একন আমার বিদায় পিতিবি বলা চারা উপায় নেইকো 😣 । বাই আমার, নাক করিসনা। আমি না তোর বড়? নাক করেনা পিচ্চি। কলাম তো আসবো, সত্যি!! আজ না তোর জন্মদিন? এই এতটুকুন তো চিলি। চোকের সামনে বড় হলি 😉 । একন বোনের সাতে গোস্সা করে তাকিস নে। হ্যাপি বাড্ডে বাই। এভাবেই ভালো বাইটি হয়ে তাকিস আজীবন। আর তুই দিনে দিনে এত সুন্দর হলে তো কেউ বিশ্বাসই করবে না তুই আমার বাই। একটু কম সুন্দর হ 😕 । আচ্চা? টাটা 😎
গতকালের সামাজিক দূরত্ব বজায় রাখার নাম রেখে অসামাজিকভাবে মেডিকেলের ভর্তি পরীক্ষার নেওয়ার পর করোনা উইল বি লাইকঃবদ্দা কেনে চলোর? 😉😉 এক সপ্তাহের লকডাউন কম হয়ে যায় ব্রো... 😬😬 সময়টা আরেকটু বাড়ান ইয়ে মানে লক ডাউনের সময়ের কথা বুঝাচ্ছিলাম আরকি 😌😌😎😎 
দিনাজপুর জেলার পার্বতীপুরে ইটভাটার বিষাক্ত গ্যাসে পুড়েছে ধান, আম, লিচু, কলা, বাশঁবাগানসহ ৩০০ একর জমির ফসল। দিনাজপুরের পার্বতীপুর উপজেলার ৯ নং হামিদপুর ইউনিয়নের দঃ পলাশবাড়ী,ধুলাউদাল, পাতরাপাড়া, কাজীপাড়া, পাটিকাঘাট প্রভৃতি এলাকায় কৃষি জমির পাশে মেসার্স এ আর ব্রিকস, একতা, জহরা, একেবি, সোহাগী, অর্ণব, আরএম, এফএমবি নামের বেশ কয়েকটি ইটভাটা গড়ে তোলা হয়েছে। উক্ত ইটভাটাসমুহ থেকে নির্গত বিষাক্ত গ্যাসের কারণে প্রায় ৩০০ একর জমির ধান,আম,লিচু, বাশঁবাগানসহ বিভিন্ন ফসলের ব্যাপক ক্ষতি হয়েছে। প্রায় ২০০ একর জমির ইরি-রোবো ধান এবং ১০০ একর জমির অন্তত ৫০ টি আম বাগানের আম প্রায় পুরোপুরি নষ্ট হয়ে গেছে। ফলে ক্ষতিগ্রস্থ কৃষকরা দিশেহারা হয়ে পড়েছে। উন্নয়ন বলতে আমরা শুধু বুঝি পাকা বাড়ি, বড় বড় দালানকোঠা, ব্রিজ, কালভার্ট, রাস্তাঘাট ইত্যাদি। এ ধরনের চোখ ঝলসানো উন্নয়ন যে বড়সড় ক্ষতি করে যাচ্ছে সেটা আমাদের চোখে পড়ছে না। আমি ফোকলোরে পড়াকালীন লোকপ্রযুক্তি নামের দারুণ একটা কোর্স পড়েছিলাম। যদিও এই কোর্সটির প্রয়োজনীয় ভালো বই আমরা এখনো পাইনি, তবুও যে কয়টি বই পেয়েছিলাম সেগুলোতে দারুণ কিছু তথ্য ছিল। আমাদের দেশের উত্তরবঙ্গের বাড়িগুলো মাটির তৈরি। এই মাটির তৈরি বাড়ির বৈশিষ্ট্য হলো এগুলো বেশ খানিকটা শীতাতপ নিয়ন্ত্রিত। যাদের মাটির ঘরে থাকার অভিজ্ঞতা আছে তারা ভালো বলতে পারবেন। গরমকালে মাটির পুরু দেয়াল ভেদ করে সূর্যের তাপ ভেতরে প্রবেশ করতে পারে না বলে ভেতরটা ঠাণ্ডা থাকে। একইভাবে শীতের রাতে বাইরের তুলনায় ভেতরটা গরম থাকে। মাটির বাড়িগুলো দোতলা করে কবুতরের আবাসস্থল করা যায় সহজেই মাটির হাঁড়ি ঝুলিয়ে। উত্তরবঙ্গের বেশ কিছু জায়গায় লালমাটির প্রাচুর্যের কারণে নারীরা দারুণ দেয়াল চিত্র তৈরি করে। পাবনা-সিরাজগঞ্জ এলাকায় বন্যার প্রকোপের ফলে মানুষ বেছে নিয়েছে টিন। আবার পাহাড়ি এলাকায় বাঁশ এবং কাঠের আধিক্য থাকায় এগুলোর সাহায্যেই চমৎকার গৃহ নির্মাণ করেন আদিবাসীরা। বণ্য প্রাণীর হাত থেকে বাঁচতে উঁচু করে এই বাড়িগুলো বানানো হয়। ভৌগলিক অবস্থান, উপকরণের সহজলভ্যতা, আবহাওয়া-জলবায়ুর উপর ভিত্তি করে মানুষ বিচিত্র কৌশল বেছে নিয়েছিল বাসস্থান তৈরিতে। অথচ এখন এই সকল বৈচিত্র্য ধ্বংস করে আমরা সমধর্মী বাড়িঘর নির্মাণ করছি। আর সেটা করতে গিয়ে যত্রতত্র ইঁট ভাটা বানাচ্ছি, পরিবেশ বিনষ্ট করছি। এগুলোর বিরুদ্ধে আজকে সতর্ক না হলে কাল আপনারা আম, কাঁঠাল, ধান কিছু নিয়েই আর গর্ব করতে পারবেন না। আজ গরমে তড়পাচ্ছেন, কাল নষ্ট খাবার নিয়ে তড়পাবেন।
আপু জানালা দিয়ে বাইরে তাকায় চাঁদ দেখছে। চাঁদ দেখা আপুর আমার কথা মনে পড়ছে। 🌚 আমার ছোট ( আই নো দেখে লাগে না😪) এই বোন আমাকে এমনভাবে কথা বলে মনে হবে সে আসলেই আমার বড়। তারপর সে বলছে ফোনে আমি বুঝব না। আমি বুঝি না এমনিতেই। এসে বুঝাবে 🐸 শেষ খবর পাওয়া পর্যন্ত সে খুজছিল কেউ কিছু বলছে নাকি। কিরিচ নিয়ে দৌড়ানি দিবে 😴 (সবাই ছাদে শুয়ে তারার দিকে তাকায় আবার গান হবে।) পিএস- কার দুল পড়ছিলাম, আরেকবার দিও তো। ভাল্লাগতেছে 🤔
"আমার মনে হয়, আল্লাহকে একটু বুঝাই বললেই আল্লাহ মাফ করে দিবে, ওতো টা প্যারা হবে না.."
আমার জন্ম চিটাগাং শহরে। চট্টগ্রাম মেডিকেল কলেজ হাসপাতালে ডা: নুরজাহান ভুঁইয়া’র হাতে। তবে পাসপোর্ট আর অন্যান্য কাগজপত্রে জন্মস্থান হিসাবে নাম দেয়া জামালপুর! কেন যে পাসপোর্টে ভুল জায়গার নাম দেয়া হলো তা জিজ্ঞেস করলে আমার বাবা গম্ভীর ভঙ্গিতে বলেন “জন্মস্থান হিসাবে নিজের গ্রামের বাড়ির নাম দেয়াই উত্তম!” আমার গ্রামের বাড়ি জামালপুর। আমার জন্ম তারিখ নিয়েও কাগজপত্রে কিছু ভুল ছিল! এসএসসি পরীক্ষার ফর্ম পূরণের সময় আমার বাবা লিখে দিয়ে আসলেন ‘১২ ডিসেম্বর, ১৯৮২’!! সেখানে কেন যে ভুল লিখলেন এটা জিজ্ঞেস করতেই আব্বু লজ্জিত হাসি দিয়ে বলেছিলেন “আমি তারিখ ফারিখ মনে রাখতে পারি না রে মা!” এই তারিখ অবশ্য পরে আমি ঠিক করেছি। সার্টিফিকেট, পাসপোর্ট সব জায়গায়। কিন্তু জন্মস্থানটা কেন যেন আর ঠিক করা হয়নি! ‘তারিখ ফারিখ’ আসলেই আমার বাবার মনে থাকে না। আমাদের ৪ ভাইবোনের কারো জন্মদিন তার মনে নেই। আমার সবচাইতে ছোটবোন নিজ দায়িত্বে প্রত্যেকের জন্মদিনের আগের রাতে আব্বু আম্মুকে মনে করিয়ে দেয় যেন তারা জন্মদিনের মানুষটাকে শুভেচ্ছা জানাতে পারে। এবার সেও তাদের মনে করিয়ে দিতে ভুলে গেল। তাই জন্মদিনের প্রথম প্রহরে আব্বু কিংবা আম্মুর কাছ থেকে কোনো শুভেচ্ছা বার্তা পাওয়া হয়নি আমার। আমি অবশ্য দমে যাবার পাত্র না! নিজ দায়িত্বে রাত ১২.১৫ মিনিটে তাদের ফোন করে বললাম- “তাড়াতাড়ি আমাকে উইশ করো, আমার জন্মদিন! আর জলদি জলদি বলো গিফট কি দিচ্ছ।” ১২ অক্টোবর ছিল আমার জন্মদিন। জন্মদিনের প্রথম প্রহর শুরু হবার অনেক আগে থেকেই ফোন, হোয়াটসঅ্যাপ, ভাইবার, সামাজিক মাধ্যমের দেয়াল আর ইনবক্স শুভেচ্ছার প্লাবনে ভেসেছে। প্রিয় মানুষদের ভালোবাসার সান্নিধ্যে কেটেছে জন্মদিনের প্রতিটি প্রহর। আমি আপ্লুত... বিহ্বল... কৃতজ্ঞ। ঊনচল্লিশ পেরিয়ে চল্লিশে পা দেয়া এই আমি জীবনে হারিয়েছি অনেক কিছু। তারপরও পরম করুণাময় আমায় আজলা ভরে দিয়েছেন। আমার আর কি চাই! ‘তব আশীষ কুসুম ধরি নাই শিরে, পায়ে দলে গেছি, চাহি নাই ফিরে; তবু দয়া করে কেবলি দিয়েছ- প্রতিদান কিছু চাওনি! আমি অকৃতি অধম বলেও তো কিছু কম করে মোরে দাওনি...’
বই- রঙ মিলান্তি লেখক- মাহমুদুর রহমান। প্রকাশনী- নালন্দা রঙ মিলান্তি’ গতকাল রাতে শেষ করলাম। নাদিম আমাদের এই সময়ের একটি চরিত্র, বাবা আর ছোট ভাইকে নিয়ে যারা পৃথিবী। মা নেই। প্রাক্তন বান্ধবী শামা। যার স্মৃতি নাদিমকে নষ্টালজিক করে দেয়। পরবর্তী নাদিমের জীবনে আসে রিক্তা । রিক্তার সাথে পরিচয় পর্বটা চমৎকার। বেলা ও আরিফ জুটি আছে, সজীব, শিহাব, লাবিব, সৌম্য, শাহরিয়ার, দীপা আপা। তাদের চাওয়া-পাওয়া, প্রেম, জীবন-যুদ্ধ, যুদ্ধের মাঝে দর্শন, দর্শনের মাঝে স্বপ্ন। সেই স্বপ্নে আছে রঙ, মাঝেমাঝে সেই স্বপগুলো রং হারায়। সেইসব নিয়েই এই সময়ের গল্প ‘রঙ মিলান্তি’।’ রঙ মিলান্তির চরিত্রগুলোর বয়স প্রায় একই, সকলেই বিশ্ববিদ্যালয় পড়ুয়া। সরকারি, বেসরকারি বিশ্ববিদ্যালয় হলেও এদের মধ্যেই বন্ধুত্ব আছে। নাদিমকে প্রধান চরিত্র বলতে আমি নারাজ। প্রতিটি চরিত্রই প্রধান। কারন একএকটি চরিত্র একটি বিষয় নিয়ে এগিয়েছে। আর নাদিম সেই বিষয়গুলোকে পাঠকের সামনে তুলে ধরেছে। পাঠককে জানিয়েছে , সাথে নিজের মতামত উস্থাপন করেছে। এই গল্পে লেখক তিনটা ঘটনার সুন্দর করে তুলে এনেছেন। নো ভ্যাট আন্দোলন, কোটা সংস্কার আন্দোলন এবং নিরাপদ সড়ক আন্দোলন। ২০১৩ এর শাহবাগ নিয়ে কিছু আলোচনা আছে। আমি এই ২০০ পাতার বইটি প্রথমদিনে ১৫৩ পাতা পড়ে শেষ করেছি। বাকিটা গতকাল রাতে। এই বইটি পরর্বতী প্রজন্মের জন্য দলিল হয়ে থাকবে। কারন এখানে প্রতিটি ঘটনা সত্য আর সাধারন এক ছাত্রের দৃষ্টিকোণ থেকে দেখা। বইটা পড়তে ভালো লাগবে সবার। আমার মনে হয়। এটা কোন রিভিউ না। আমার ভালোলাগাটুকু লিখে রাখলাম।
মানুষের ব্যথা আমি পেয়ে গেছি পৃথিবীর পথে এসে — হাসির আস্বাদ পেয়ে গেছি....... আমাদের রুক্ষ প্রশ্ন, ক্লান্ত ক্ষুধা, স্ফুট মৃত্যু — আমাদের বিস্মিত নীরব রেখে দেয় — পৃথিবীর পথে আমি কেটেছি আচঁড় ঢের, অশ্রু গেছি রেখে...... 
আমরা ছোট বেলায় দেখেছি আব্বা সরকারি চাকুরে ছিলেন তবুও আমাদের সংসারের সান শওকাত ছিলনা এখনকার সরকারি অফিসারদের মতো।। যদিও পরে আব্বা অন্যত্র চাকরিতে যোগ দেন।। বছরে ঘটা করে আমাদের দুই ঈদে কাপড় দেয়া হতো।। যখন একদম ছোট অর্থাৎ ফাইভ সিক্সে পড়ি তখন আম্মা কাপড় কিনে আনতেন।। আম্মা কাপড় কিনতে যাচ্ছেন মানেই মনে মনে ভিষণ উদ্বিগ্নতা।। যদিও আমাদের পছন্দ অপছন্দের থোরাই কেয়ার করতেন তখনকার মায়েরা।। যে কাপড়ই আনুক আমাদের পছন্দ হতো না জানি কেন।। অবশ্য ঈদ উপলক্ষ্যে আম্মার ইচ্ছে থাকতো ভালো সুন্দর কাপড় কেনার।। তখন রেডিমেড কাপড়ের চল ছিলনা বললেই চলে।। আমাদের জন্য কাপড় আনলে সেই কাপড় খালা সেলাই করতেন।।খালার নিজের ইচ্ছেতে বা কখনও আম্মার পছন্দমত ডিজাইনে জামা বানানো হতো।। না জানি কেন সেই জামাও খুব পছন্দ হতো।। সারাক্ষণ খালার পিছন ঘুরঘুর করতাম কখন সেলাই শেষ হবে।। কাপড়ের প্রতিটি টূকরা লুকিয়ে ফেলতাম কেউ যেন না দেখে।। অন্য কেউ দেখলে পুরোনো হয়ে যাবে।। কাপড় বানানো শেষ হলে এখন শুধু মনে হতো কবে ঈদ আসবে? ইসস ঈদ আসছে না কেন? ঈদ এসে গেছে।। চাঁদ রাতে মেন্দি লাগাতে হবে।। মেন্দি না লাগালে ঈদ বৃথা।। সে কি আনন্দ। । সেকি আনন্দ।। ঈদের দিন সালামি পাওয়া, তার তো কথাই নেই।। আমাদের হাতে টাকা পয়সা দেয়া হতো না।। ঈদেই আমরা কেবল টাকা পেতেম।। সেই টাকা দিয়ে আবার সবাই মিলে আম্মার সাথে ছবি দেখতে যেতাম।। এক ঈদ চলে গেলে আবার কোরবানি ঈদের জন্য অপেক্ষা করতাম।। কোরবানি ঈদ চলে গেলে মনটা খারাপ হতো।। আবার এক বছর পর ঈদ।। এখন? এখন ঈদে কিছু নষ্টালজিক স্মৃতি আছে।। তার পরেও ঈদকে ঘিরে সবার মধ্যে এখনও আনন্দ করার উপলক্ষ আছে।। এতো অন্যায় অবিচার, তার ওপর মহামারির এই ঈদে যারা আমাকে inbox ভেঙ্গে শুভেচ্ছা জানিয়েছেন এবং যারা জানাননি সবাইকে ঈদ মোবারক জানাচ্ছি।। সবাই ভালো থাকুন।। নিরাপদ থাকুন।। বেঁচে থাকুন।। ঈদ মোবারক। 🌙
এটা ভালো ছিল 😂 ভাগ্যিস আমাদের স্ক্রীন শেয়ার করে জাস্ট প্রেজেন্ট করতে হয় 🤭

জিবনের পরতে পরতে লেগে থাকা কাল সাপ চেনার জন্য হলেও খুব অসুস্থ হওয়ার প্রয়োজন! দুধ কলা খাইয়ে কালসাপের জাতগুস্টি সহ পুষে আসছি আমি। কিন্তু সাপ তো সাপই......... . . বিস্তারিত নিয়ে পরে লিখবো খুব অসুস্থ আমি হসপিটালে ভর্তি আছি। হসপিটালের নাম প্রকাশ করছিনা।
তোহ অনেকদিন গ্যাপ দিয়ে আবারো শুরু করতে যাচ্ছি। আজ থেকে অর্ডার নেওয়া শুরু করবো। এবং হ্যা বার বার পড়েন, দামে কম মানে ভালো দামিনীর গহনা 😌
কে কোন টাইপের ভাইয়াকে চিনেন? বা নিজে কোন টাইপের ভাইয়া? মিলিয়ে নিন 😉 (আমার এই লেখাটি বছর তিনেক আগে প্রথম আলোতে ছাপানো হয়েছিল। ভুলেই গিয়েছিলাম!আজকে Beauty of DU Campus পেজটায় আবার পেলাম!)
তারা ভরা আকাশ সব সময়ই যুবকটির ভাল লাগে৷ কিন্তু আজ কিছুতে গগনের দীপের আলো তাঁকে টানছে না৷ এমনিতেও কোলকাতাকে সে মনে করে ইটকাঠ পাথরের খাঁচা৷ মন থাকে বাংলার পুবে৷ সেখানকার সজল শ্যামল বনের সীমা, নদীর আপন বেগের পাগলপারা,আষাঢ় নেমে আসার পদধ্বনি বাস্তব হয়ে উঠে আসে তাঁর ছন্দে সুরে৷ ভূবনডাঙাকেও সে ভালবাসে হাতের আঙূলের মতই৷ প্রদীপহীন নৌকার জলের ছলছল ধ্বনিতে ফটিক শুভা মৃন্ময়ী বালিকা রতন আশ্চর্য সৌন্দর্যে জীবন্ত হয়ে ওঠে৷ নাতিদীর্ঘ গীতকবিতাগুলো সুরের মায়াজালে ইতিমধ্যেই জনপ্রিয়তার চূড়ান্তে৷ রাজনৈতিক সভা তার দেশাত্মবোধক সঙ্গীত ছাড়া শুরু হয়না৷ কংগ্রেসের একবার অধিবেসন উপলক্ষ্যে তিনি রচনা করেন "জনগণমন অধিনায়ক" গানটি৷ যা জাতীয় সঙ্গীতের মর্যাদা পাবার পর শুরু হয়েছে বিতর্ক৷ অনেকেরই তাঁর লেখা পছন্দ নয়৷ তাঁদের মতে গানটি সম্রাট পঞ্চম জর্জের আগমন উপলক্ষ্যে চাটুবাক্য৷ করুণ হাসিতে তিনি ভাবেন, কি প্রাপ্তির জন্যে তিনি এমন গান লিখবেন৷ তাঁর উপাস্য ঈশ্বর, তাঁর উপলব্ধি প্রকৃতির মাঝে, ভালবাসেন মানুষকে৷ প্রেমের জন্যে লিখতে পারেন সারারাত৷ এমনকি দিনমানেও সদা সর্বদা প্রার্থনা "বরিষ ধরা মাঝে শান্তির বাণী"৷ দ্য বেঙ্গলি পত্রিকায় তাঁর গানটির ইংরাজি তর্জমার সাথে খবর ও ছেপেছিল৷ গানটির রিহার্সাল হয় ডাঃ নীল রতন সরকারের বাড়িতে৷ উনিশ শ' এগারো সালের শেষ ডিসেম্বরে গানটি প্রথম জনসমক্ষে গাওয়া হয়৷ কিন্তু সমালোচনা পিছু ছাড়েনা৷ সমস্যা হচ্চে ঝগড়াকে তিনি ঘৃণা করেন৷ এমনকি সর্বসমক্ষে ক্রোধ প্রকাশও অসম্ভব৷ তাই আজ যখন বিশ্বভারতীর প্রাক্তন ছাত্র, ঢাকার পুলিনবিহারী সেন গানটির উপলক্ষ জানতে চেয়ে চিঠি লিখেছে তখন উত্তর দেওয়াটাই সমীচীণ মনে করেছেন৷ যদিও নিজের লেখার কৈফিয়ত দিতে তবু বাধ্য নন৷ তবু এক নভেম্বরে, উনিশ শ' সাঁইত্রিশে তিনি স্পষ্ট করে লিখলেন," যিনি যুগযুগ ধাবিত যাত্রীদের চির সারথি, যিনি জনগণের অন্তর্যামী পথ পরিচায়ক, সেই যুগ যুগান্তরের মানব ভাগ্য রথচালক কোনো ক্রমেই পঞ্চম ,ষষ্ঠ বা কোনো জর্জই কোন ক্রমেই হতে পারেন না.......৷" বেলা পড়ে আসে ৷ যেতে হবে বহুদূর পথ৷ সোনার তরী উপচিয়ে উঠেছে অসংখ্য কবিতা, সঙ্গীত নাটক গল্প উপন্যাস গদ্য চিত্রে৷ তবু প্রথম সন্তানের মত সঙ্গীতের প্রতি ভালবাসা প্রগাঢ়৷ একদিন ধূলায় বিলীন হবে সব, তবু যে ভাষায় তাঁর গান, জানেন বহুদিন পর্যন্ত এমন প্রায় দুশত বছর হয়ে আসলেও বাঙালীর মন, হরণ করে রাখবে তাঁর সৃষ্টি গীতকবিতা৷ পরম মমতায় তার সুর সান্ত্বনা দেবে দুখী হৃদয়ে৷ সজল ঘন দেয়ার ডাকে বিরহী যক্ষের বেদনা উপলব্ধি করবে একলা কোনো শ্রোতা৷ আবার জন্মদিন৷ চির নূতনের ডাক! কবি নতুন কবিতা লিখতে শুরু করলেন "হে নূতন, দেখা দিক আরবার জন্মের প্রথম শুভক্ষণ৷"
মানুষজন উট কিনবে, আরবীতে কথা বলবে আর ইয়া হাবিবী গান শুনবে বলে পরিকল্পনা করছে। তবে আমি একটা খেজুর গাছ লাগাবো।
সিপিএমকে তাড়াতে এত কিছু?? কেন? মাত্র তো ৭%। ভয় পাচ্ছেন আপনি?? এখনও এত জনসমাগম আপনাকে ভয় পাওয়ালো? এর অর্ধেক ভোটও ব‍্যালটবক্স অবধি পৌঁছয়না। তাহলে কিজন‍্য এমন করলেন? একটা দল, যারা শতাংশের হিসেবে দশকের ঘর ছোঁয়নি। কখনও আর ছোঁবেনা। যারা ইতিহাস। চৌত্রিশ বছরের রক্তাক্ত ঘটনায় ঘেরা একটা ইতিহাস মাত্র। এত কিছু অপচয় করলেন তাদের জন্য? আপনার মনে ভয় কিসের? সেকু ,মাকু, এসব তো ডাকনাম আমাদের। কয়লাচোর, চালচোরদের ওপর এই আঘাতটা আনলে একটা রাজ‍্য একটা দেশ বেঁচে যেত। এতকিছুর পরেও, প্রতিনিয়ত ব‍্যঙ্গ সত্ত্বেও আজ বলতে ইচ্ছা করছে শ্রীজাতর দুটো লাইন- " তুমি যদি বারংবার কোপ মারতে পারো ছিন্ন কাঁধে ফের মাথা জন্মাবে আমারও"। সিপিএম ছিলাম❤️ সিপিএম আছি❤️ সিপিএম থাকবো❤️ (পুনশ্চ: আমার দুটো কান জন্মের সময় থেকেই কাটা। আর ফাঁকা ফ্ল‍্যাটে লেনিন নিয়ে কিছু বলতে আসবেন না কাকা, কাঁছা একবার খুলতে শুরু করলে পালাবার পথ পাবেননা)
আমি যে খাটে শুয়ে আছি সেটি একটি মরা গাছ দিয়ে বানানো। মরা গছটিও আমাকে সুখ ও স্বাচ্ছন্দ দিচ্ছে। পশু মরে গেলেও মনুষ্য সমাজের  মনোবাঞ্ছা পূর্ণ করে যেতে থাকে। সমুদ্রের মৎস প্রজাতি সহো নানারকম প্রানী তারাও জীবন দেয় মানুষের আকাঙ্খা মেটাতে।মানুষ মরে গেলে সব শেষ। তার কাজটুকু শুধু কথা বলে। কৃতকর্ম মন্দ হোক বা ভালো যাই হোক। কর্মেই বেঁচে থাকে মানব জীবন।
কোনো লাভের আশা না করে, যারা চিরকাল ভালবাসতে জানে, আমি তাদের দলে। দু:খ নিশ্চিত জেনেও যারা ভালবেসে যায়, আমি তাদের দলে। আমি আর্জেন্টিনা। কিংবা আর্জেন্টিনা আমার।
২ বছর আগে আজকের দিনে আমরা পুবাইলে একটা রিসোর্টে বেড়াতে গিয়েছিলাম। পৌঁছতেই ঝুম বৃষ্টি। লাগেজ গাড়িতে রেখে আগে ঘন্টাখানেক ভিজতে ভিজতে ঘুরে বেড়িয়েছি আশেপাশে। তারপর রুমে ফিরে এসে লিখেছিলাম এই কবিতাখানি 😃 ঝুম বৃষ্টিতে ভিজতে ভিজতে, কাদা জলে ছপ ছপ তাল তুলে যখন তোমার হাত ধরে হাঁটছিলাম,মনে হচ্ছিল বুঝি এটাই জীবনের প্রথম বৃষ্টিস্নান মনে হচ্ছিল,এত সুন্দর বৃষ্টি আর কখনো দেখিনি আগে পায়ে লেগে যাওয়া কাদামাটিও তখন খুব আকাঙ্ক্ষিত বস্তু মনে হচ্ছিল বড় গাছটার নিচ দিয়ে যাবার সময় পাতাদের কোলে জমে থাকা অনেকখানি জল এমনভাবে ঝরে পড়ল,যেন কেউ দুষ্টুমি করে এক ঘটি জল ঢেলে দিল আমার মাথায় ওমনি খিলখিল হেসে উঠি আমি ; বুঝতে পারি,তুমি পাশে থাকলে প্রকৃতিও স্বর্গের অনুভূতি দিয়ে যায়৷ জানো,আজ একবারও জ্বর হতে পারে ভেবে ভয় হয়নি ; বরং শরীরে লেপ্টে থাকা ভেজা কাপড়ের শীতল স্পর্শ শান্তি দিয়েছে মনে। সবুজ ঘাসের উপর খানিক শুয়ে থাকতে মন চাইছিল কিন্তু ব্যাঙ মামাদের লাফালাফি দেখে চুপসে গেছি। আর তুমি? খুব হেসেছো আজ। ভিজতে অনিচ্ছুক তুমি আজ খুব ভিজেছো আমায় নিয়ে,ভালোবাসার বৃষ্টিতে আর ভিজতে ভিজতে তোমার উত্তপ্ত মনের উশকানি গাছের ছায়ায় আচমকা সেই গভীর চুমু আমায় এক ঝটকায় নিয়ে গিয়েছিল বছর ৩ আগে, আমাদের আন অফিশিয়াল প্রেমের দিনগুলোতে । অনেকেই বলে,"প্রেমে কি হয়? প্রেম কি থাকতেই হয়?" আমি বলি,প্রেম তো থাকতেই হবে৷ ঝুম বৃষ্টিতে,প্রখর রোদে, জোছনা কিংবা অমাবস্যার রাতে, প্রেম তো থাকতেই হবে। ভীষণ খরতাপে পুড়ে কিংবা কনকনে শীতে কাবু, তবু প্রেম তো থাকতেই হবে৷ প্রেমহীন জীবন,সে যে রোবট হয়েও মানুষের অভিনয় বৈ কিছু নয়৷ রোবটেরা শুধু হিসেব কষে মরে, প্রেমিকেরা ভালোবেসে বাঁচে,বাঁচতে ভালোবাসে। "প্রেম তো থাকতেই হবে" লোপা হোসেইন কাব্যগ্রন্থ - আমার একটা তুমি চাই দেশ পাবলিকেশন্স প্রকাশ - অমর একুশে গ্রন্থমেলা ২০২০
ক্ষণস্থায়ী জীবন,এইটুকু জীবনে যেইটুকু প্রেম আসে,সেইটুকুই লুফে নাও,তাতেই লাভ,তাতেই ফায়দা। কারণ এক ঘন্টা প্রেমের মিলনের স্মৃতি তোমাকে সুন্দরভাবে কমপক্ষে এক যুগ ভালোভাবে বাঁচতে শিখাবে। অন্তত চোখ বন্ধ করে সেই স্মৃতিগুলো অনুভব করতে পারবে। তাই এই ছোট্ট জীবনে মান-অভিমান আর রাগ দেখিয়ে,প্রিয় মানুষটাকে দূরে রাখার দরকার নাই। যখনি কাছে পাও,তখনি নিয়ে নাও!
নানাজি করোনায় আক্রান্ত। এতে সবচেয়ে বেশি কষ্টে আছে সাদমান। তার দৈনন্দিন খেলা, গল্প, সব কাজে প্রশ্রয়ে একটা বিশাল সংকট তৈরি হয়েছে। নানাজির ঘরে ঢোকা বারণ। তাই দরজার কাছে খেলনাপাতি নিয়ে আশ্রয় নিয়েছে সে। নানাজি খেতে বসলে একটু নৈকট্যপ্রাপ্তি হয় দুইজনের। তাও চারহাত দূরত্ব! তখন চলে নানান গল্প। ওখানেই শুয়ে থাকে কিছু সময়। আহারে জীবন!
শেষপর্যন্ত হাসপাতালে ভর্তি হতেই হলো। এমনিতে ভালোই আছি তবে রক্তে চিনির বাড়াবাড়ি লাগাম ছাড়া। চিকিৎসকের পরামর্শেই ভর্তি হলাম। দেখা যাক।
জেগে থাকা রাত, জেগে থাকা ভোর, দুই-ই জানে, প্রিয় হারানোর, ব্যথা কত শত, জীবনের কী মানে।
দেখা গেলো,প্রত্যেকটা মানুষের গোপনীয় কিন্তু  নিজস্ব  একটা কুত্তা বা বিলাই আছে।
বিশ্বব্যাপী করোনা খুব সিরিয়াস একটা ইস্যু। আপনাদের কাছে আমার একটাই অনুরোধ ধার্মিক দৃষ্টিকোণ থেকে নিজেরাই এর চিকিৎসা আবিষ্কার করে ফেলবেন না। করোনা ভাইরাস গোমূত্রতেও সারবে না, দোয়া কালামেও সারবেনা। আপনি যে এই বিষয়গুলো তৈরি করছেন এতে করে আপনার ধর্ম‌ই বিধর্মী ও নাস্তিকদের কাছে হাসিতামাশার ব্যাপারে পরিণত হচ্ছে। করোনা ভাইরাস দোয়া পড়লেই সেরে যাবে এটা ইসলামের কোথায় লেখা আছে? আমরা বড়জোর নামাজ পড়ে,দোয়া পড়ে মহান আল্লাহপাকের কাছে সাহায্য চাইতে পারি যাতে বিশ্ববাসীকে এই রোগ থেকে তিনি মুক্তি দেন। সেরকম হিন্দুধর্মের কোথাও কি লেখা আছে যে গোমুত্র পান করলে বা গরুর গোবর মেখে শুয়ে থাকলেই রোগ সেরে যাবে? এগুলো করার মাধ্যমে আপনি আরো আপনার ধর্মকে কলুষিত করছেন। এই দোয়া পড়লেই করোনা সেরে যাবে বা মা মনসা যেহেতু দেবী সেহেতু সাপের বিষ করোনার এন্টিবায়োটিক হিসেবে কাজ করবে, নিজে নিজে এই ডাক্তারিগুলো ফলানো বন্ধ করে বরং নিজ নিজ ধর্মগ্রন্থ পাঠ করুন, হিন্দু হলে মন্দিরে যান মুসলিম হলে মসজিদে যান আর যার যার সৃষ্টিকর্তার কাছে প্রার্থনা করুন যাতে গবেষণা সফল হয়,ডাক্তারেরা সঠিক ট্রিটমেন্ট দিয়ে রোগীকে সুস্থ করতে পারেন। মুসলিম হিসেবে আমি মনে করিনা শুধুমাত্র জমজমের পানি খেলেই এতবড় একটা ভাইরাস সেরে যাবে। এটার মানে এই না যে আমি নাস্তিক। আমি আমার ধর্মকে খুব ভালোবাসি, খুব মানি, খুব শ্রদ্ধা করি, বিশ্বাস করি। কিন্তু এটা বিশ্বাস করিনা যে আল্লাহপাক শুধুমাত্র চীনদের ওপর গজব নাজিল করে এই রোগ সৃষ্টি করেছেন, আর সেটা যখন সৌদিতে হচ্ছে তখন সৌদির মানুষ শুধুমাত্র জমজমের পানি খেয়ে সিরিয়াস পর্যায়ে চলে যাওয়া করোনা ভাইরাস সারিয়ে ফেলবে, যেখানে করোনার সতর্কতার জন্য কাবা শরীফে তাওয়াফ করা বন্ধ করে পরিস্কার পরিচ্ছন্ন করছে। আমাদের ধর্মগ্রন্থে কোথাও লেখা নেই যে শুধুমাত্র বিধর্মী বা কাফেরদের ওপর আল্লাহ এই রোগ দিয়েছেন আর যারা ধর্মকম করবে নামাজ কালাম পড়বে,তারা যদি এইসব কাফেরদের সাথে করমর্দন করে তাও তাদের কিছুই হবেনা। চীনে হাজার হাজার মানুষ মরছে, মুসলমানদের কিছুই হচ্ছে না এই জাতীয় আজগুবি কথা ছড়িয়ে আপনার কি মনে হয় আপনি ইসলামকে খুব সম্মান দিচ্ছেন? বা গোমুত্র পান করেই হাজার হাজার হিন্দু সুস্থ হয়ে যাচ্ছে এটা খুব যুক্তিপুর্ণ কথা? ভাইরে, করোনা ধর্ম মেনে পৃথিবীতে আসেনাই। আর আল্লাহপাক‌ও এতটা নিষ্ঠুর নন যে তিনি শুধু বেছে বেছে বিধর্মীদের এই রোগ দিয়েছেন। বিধর্মীরাও মানুষ। আর তাই আপনি বা আমি ধর্মীয় দৃষ্টিকোণ থেকে এর ভ্যাকসিন‌ও আবিষ্কার করে ফেলতে পারবোনা। তবে আমরা যা করতে পারি তা হচ্ছে প্রার্থনা। প্রার্থনায় অবশ্যই কাজ হয়। অতীতেও হয়েছে, ভবিষ্যতেও হবে। তাই আমরা বিধর্মী কাফেরদের অভিশাপ না দিয়ে যদি যারযার সৃষ্টিকর্তার কাছে নিজেদের অপরাধের জন্য ক্ষমা প্রার্থনা করি সেটাই উত্তম হ‌য়, যাতে করে এই রোগে আমরা যদি মারাও যাই তবুও সৃষ্টিকর্তা যেন আমাদের ক্ষমা করে দেন। সবকিছুতেই নিজেদের ধর্মের মাহাত্ম্য প্রমান করতে গিয়ে অন্যান্য ধর্মাবলম্বীদের চোখে নিজেদের ধর্মকে স্বার্থপর,হাস্যকর ও ছোট প্রমান করবেন না। সর্তক থাকুন এবং নিজেদের ও অন্যান্য সব ধর্মের সবার জন্য প্রার্থনা করুন। কেননা মানবতার ধর্মের চেয়ে বড় আর কিছুই নাই। 
এইতো গেলো আমার কথা। এবার আসি ফেসবুকের পোস্টগুলোর ব্যাপারে। মুড সুইং সংক্রান্ত ৯৯% পোস্ট এবং কমেন্টে দেখি মানুষজন বাড়িয়ে চাড়িয়ে একই কথা বলে যায়, মুড সুইং হওয়া মেয়ের প্রতি সিম্প্যাথি দেখান, তাদের সব আচরন সহ্য করুন, তখন তারা যাই বলে তাতে উঠবস করুন। কিন্তু আমার প্রশ্ন হচ্ছে কেন? একটা মানুষের অভ্যন্তরীণ সমস্যাকে জয় করার মতো প্রেরণা না দিয়ে মেকি করুণা দেখানোকেই কেন প্রাধান্য দেয়া হবে? আরো খারাপ লাগে যখন দেখি কোনো মেয়েকে অযথা এটেনশন সিকিং বা এগ্রেসিভ আচরন করেও মুড সুইংয়ের নামে সেটাকে জাস্টিফাই করার চেষ্টা করছে। আমরা মানি আর নাই মানি, সত্যি কথা হলো নিজের সমস্যা নিজেই উদ্যোগী হয়ে সমাধান করাটাই সর্বোত্তম। এর বদলে অন্য কেউ আমার সমস্যা সমাধানের পথ না দেখিয়ে দয়া প্রদর্শন করলে সেটা কখনোই নিজের জন্য গৌরবের বা গ্রহণযোগ্য নয়। আমাদের চারপাশের অজস্র মেয়ে প্রতিনিয়ত লড়াই করে বেঁচে থাকছে। তারাও তো মেয়ে, তারা তো ঠিকই আত্মনিয়ন্ত্রন করে বাঁচার লড়াই করে যাচ্ছে। তাহলে অন্য মেয়েরা কেন পারবেনা? আর এমনিতেই মেয়েরা ঘরে বাইরে হাজারটা স্ট্রাগলের মুখোমুখি হয়। এরমধ্যে যদি নিজেই নিজের মুড সুইংয়ের সাথে যুদ্ধ করতে না পেরে হেরে বসে থাকি তবে পৃথিবীর সাথে নিজের অপ্রাপ্তির জন্য লড়াই করবো কিভাবে?
মানুষ পাশাপাশি বসে শব্দহীন থাকে দুটো সময়ে।যখন গভীর ভালোবাসা ছুঁয়ে থাকে দুজনকে আর যখন ছুঁয়ে থাকার মতন একটু ভালোবাসাও অবশিষ্ট থাকেনা।
আমার খুবই পছন্দের একজন বন্ধু আমাকে আনফ্রেন্ড করে দিয়েছে। কবে করেছে কেন করেছে, আমি ঠিক জানিনা। সপ্তাহখানেক আগে হঠাৎ আরেক বন্ধু ওর কথা জিজ্ঞেসা করায় আমার মনে পড়লো ওর সাথে অনেকদিন কথা হয়নাই। তারপর চেক করে দেখলাম সে আমাকে রিমুভ করে দিয়েছে। আমার কখনোই আমার কোনো বন্ধুর সাথে টানা কথা হয়না। আমি সম্পর্ক মেইনটেইন করতে খুবই কাঁচা। স্পেশালি আমার যখন ডিপ্রেসিভ এপিসোড যায়, আমি কারো সাথে না পারতে কথা বলি না। আমার বন্ধুরা এসব বোঝে ও জানে, তাই তারা এটাতে কষ্ট পায় না। তারা জানে আমি তাদেরকে কষ্ট দিতে তাদেরকে এড়িয়ে যাচ্ছিনা, আমি জাস্ট একটু একা থাকতে চাই। আমার ঐ বন্ধুটার সাথেও আমার এমন হতো। এক মাসের ৩০ দিনই আমরা সারাক্ষণ ভাত কী দিয়ে খেয়েছি থেকে শুরু করে কখন ঘুম থেকে উঠলাম সব কথা হতো, আবার অনেক অনেকদিন কথাই হতো না, পরে একদিন সব জমানো কথা বের হতো। কিন্তু এটা আমি জানতাম যে ওর কাছে আমি যখনই কোনো কষ্ট বা সমস্যা নিয়ে যাই, দ্যাট পার্সন উইল অলওয়েজ ওয়েলকাম মি উইথ ওপেন আর্মস। ব্যাপারটা নিয়ে আজকে খুবই প্যারা খাচ্ছি আমি। কারণ ওভারঅল এমনিতেই আজকে খুবই ডাউন লাগছে। এরকম ডাউন লাগলে আগে আমি ওর কাছে গিয়ে ঘ্যানঘ্যান করতাম, অপ্রয়োজনীয় প্যাঁচাল পাড়তাম। এই জিনিসটা খুবই আউট অফ মাই ক্যারেক্টার, মন খারাপ লাগলে আমি আমার বেস্ট ফ্রেন্ডদের সাথেও সাধারণত কিছু বলিনা কখনো। কিন্তু ওই বন্ধুটা সাধারণত আমার সব কথা শুনতো ও রিলেইট করতে পারতো দেখে ওকে আমি বহু কথা বলতে গিয়েও বাঁধতো না। কখনোই মনে হতো না এই কথাটা বলবো কি বলবো না। আমি আগে ভাবতাম আমি ওর জন্যে আসলে অতটুকুই ভ্যালু ক্যারি করি, কিন্তু টার্নস আউট ব্যাপারটা আসলে ঠিক না। ও আমার খুবই ভালো বন্ধুদের একজন ছিলো, কিন্তু এতটা খারাপ লাগবে আমি আসলেই বুঝিনাই আগে। আমি চাইলে ওকে নক করে জিজ্ঞেসা করতে পারি কী হয়েছে, কিন্তু আমি সেটা করবো না। ক্লিয়ারলি যেই মানুষটা বুঝিয়ে দিয়েছে সে আমার সাথে কন্টাক্ট করতে ইচ্ছুক না, তাকে আমি কী করে আবার বন্ধু বানানোর চেষ্টা করবো?
তোমার মাথার মধ্যে একটা স্ট্র লাগিয়ে সুরুৎ করে টেনে নেবো সব জ্ঞান বুদ্ধি। অনেক ইংরেজি গালাগাল শিখে ফেলেছো ছোকরা। মা'য়ের সাথে আর কথা বলো না। জ্ঞান বুদ্ধি সব চলে গেলে পড়ে থাকবে মা'য়ের কোল। আমি কোনো সাধু-সন্ত নই। হাত গুনতেও জানি না। তবে ট্রাপিজের খেলা দেখেছি অনেক। ভাবছি পাহাড়ের কাছে ফিরে যাবো। পৃথিবী যে-কোনো দিন ফুরিয়ে যাবে। তার আগেই তোমাকে নিয়ে তোমার মা'য়ের কাছে যাবো।
আমার ঘরে একটা গাছ আছে,নাম মিলিয়ন হার্টস, জানলার গ্রীলে ঝুলানো,পাতার শেপ 'লাভ লাভ' রোদের মধ্যে সেই মিলিয়ন হার্টস এর সামনে গিয়ে দাড়ালে এমন সুন্দর ছায়া পড়ে। বাহ,কি অনবদ্য আবিষ্কার !! আজকেই এইডা আবিষ্কার করলাম,আগামী এক মাস এই জায়গায় দাড়ায় দেড় দুইশো ছোবী না তুললে আমার নাম আমি নিজেই বদলায় দেব। 🍀🍀🍀
মইরে টইরে যা থাকে থাকুক। এতো চিন্তে করে হইবেটা কি? আজরাইলরে তো আর লকডাউন দেওন যাইবো না .. 
প্রি-প্লান, আয়োজন করে কোনো কিছু করা যায় না। ট্যুর দেওয়া থেকে ঘুমানো কোনো কিছু পরিকল্লপনা মাফিক হবে না। টানা কয়দিন বৃষ্টি, ঘুম ঘুম আলসে আবহাওয়া। সকালে নাস্তা করার পর ভাবলাম আরেকবার ঘুম দেই। দেড় ঘন্টা চেষ্টা করলাম, ঘুম আসলো না। অন্যদিন কাজের ফাঁকে ১০/১৫ মিনিটের ন্যাপ হয়ে যায়। যাক....... ভাবলাম দুপুরে খেয়ে ঘুমাবো। জানালার পর্দা ফেলে, রুম অন্ধকার করে ঘুমের পরিবেশ আনলাম। প্রকৃতির লীলাখেলা। ঘুম নাই। বই পড়লাম, গান শুনলাম, কোরআন তেলাওয়াত শুনলাম। ঘুমের দেখা নাই। তিন ঘন্টা এভাবে গেলো, আসরের আজান দিলো। আর ঘুমাতে পারবো না। মনের কষ্টে পাগল পাগল লাগতেছে, তাই বলে ১০ মিনিট ঘুমাতে পারবো না, এত্তো সুন্দর আবহাওয়ায়। এটা মানা যায় না🥀 
সময়ের কাহন -৩৫ --------------- বাঙালীদের প্রাণপণে লড়ে যাওয়া এই মুক্তিযুদ্ধের পক্ষে একদিকে বিশ্বজনমত যখন দিনে দিনে বাড়ছে অন্যদিকে পাক সামরিক জান্তার প্রতি তখন সমানে নিন্দার ঝড় বইছে। ইয়াহিয়া খান আর কোনও উপায় না দেখে নতুন চাল চাললেন। শরণার্থীদের দেশে ফিরে যাবার আহবান জানিয়ে বাংলাদেশের সীমান্তে তাদের জন্যে অভ্যর্থনা শিবির স্থাপন করলেন। কিন্তু করে কোনও লাভ হল না। এই আহবানের কোন সাড়াই তিনি শরণার্থীদের কাছ থেকে পেলেন না । পাক সরকারের ওপর থেকে বিশ্বাস নামের বস্তুটাই যেখানে আমরা হারিয়ে ফেলেছি সেখানে তাঁর এই আহবানের কি কোনও মূল্য আছে? আমাদের চেয়ে কে আর বেশি জানে যে এখানকার মাটি,ঘাস, সবুজ বন, আকাশের সীমা এর কিছুই আমাদের নয়? সব হারিয়ে এখানে আমরা এখানে ছুটে এসেছি শুধুমাত্র নিজেদের প্রাণ আর সম্ভ্রম বাঁচাতে। আমাদের সব কিছুই তো লুট হয়ে গেছে, ঘর বাড়ি পুড়ে ছাই হয়ে গেছে, এককথায় আমরা তো সর্বস্বান্ত হয়েই গেছি। অনেকে তাঁদের প্রিয়জনও হারিয়েছেন, অনেকে সম্ভ্রম হারিয়েছেন। শত বিপদ মাথায় নিয়ে সীমান্ত পাড়ি দিয়েছি সামরিক জান্তার হাত থেকে বাঁচার জন্যে। জানি প্রতিদিন আমাদের দেশের সেতু,সড়কপথ,রেলপথ ধ্বংস হচ্ছে কিন্তু এত সবের পরেও নিজেদের ভবিষ্যতের জন্যে আমরা তখন যা অর্জন করছি তার মূল্য অনেক অনেক গুণ বেশি। আমাদের তরুণরা কি অনর্থক এই বিপ্লবের পথ বেছে নিয়েছে? মুক্তিযুদ্ধ কি শুধু শুধু হচ্ছে?এই যুদ্ধ যে আমাদের অস্ত্বিত্বের যুদ্ধ। ইয়াহিয়া যতই আহবান করুক আর অভ্যর্থনা শিবির তৈরি করুক তা যে আসলে আমাদের জন্যে ভয়ংকর এক মৃত্যুফাঁদ ছাড়া আর কিছুই নয়। শরণার্থীরা কেউ-ই সেই অভ্যর্থনা শিবিরে ফিরে গেলেন না। এই অবস্থায় যুক্তরাষ্ট্র আমাদের মুক্তিযুদ্ধকে লক্ষ্যচ্যুত আর বিভক্ত করার জন্যে প্রবাসী সরকারের একাংশের সাথে যোগাযোগ স্থাপন করে জঘন্য এক কার্যক্রম শুরু করলো। আমেরিকার নিক্সন ছিলেন বরাবরই পাকিস্তানের অন্ধ সমর্থক তাতে আবার তাঁর দোসর ছিলেন পররাষ্ট্রমন্ত্রী হেনরি কিসিঞ্জার। নিক্সনের সব কাজেরই বাস্তবায়ন তিনিই ঘটাতেন। কিসিঞ্জার এই সময়ে পাকিস্তানকে অস্ত্র সাহায্য বাড়িয়ে দিতে শুরু করলেন। ঝড়ের গতিতে সেখান থেকে পাকিস্তানে অস্ত্র আসা শুরু হয়ে গেলো। রাশিয়া তখন বাংলাদেশের পাশে,আর চীন ছিলো পাকিস্তানের পাশে । কিসিঞ্জার খুব গোপনে পাকিস্তান হয়ে চীনে গেলেন এ ব্যাপারে সমঝোতা করার জন্যে। সিনেটর এডওয়ার্ড কেনেডিই তখন প্রথম প্রকাশ করেছিলেন যে,ভিয়েতনাম আর ব্রাজিলে গেরিলা বিরোধী তৎপরতায় অভিজ্ঞ মার্কিনী পুলিশ বিশেষজ্ঞ রবার্ট জ্যাকসনকে প্রয়োজনীয় পুলিশ টিমসহ ইউ এস এইড নিয়োগ করা হচ্ছে। ইতিহাস কাউকে ক্ষমা করে না। বাংলাদেশ আর ভিয়েতনাম এই দুটি দেশের মুক্তি সংগ্রামে আমেরিকার যে ভূমিকা তার জন্যে আমেরিকাকে একদিন কাঠগড়ায় দাঁড় না করিয়ে ছাড়বে না। তবে যুক্তরাস্ট্রের জনগণ আর স্বাধীন সংবাদ পত্রগুলি এসবের বাইরে ছিলো। সংবাদপত্রের মধ্যে বিশেষ করে ওয়াশিংটন পোস্ট, নিউইয়র্ক টাইমস, টেলিগ্রাফ বাংলাদেশে এই গনহত্যার বিরুদ্ধে এক জোরালো ভূমিকা রেখেছিলো। সিনেটর কেনেডি বাংলাদেশের গনহত্যাকে বিশ্বের এক সর্ববৃহৎ মানব ট্র‍্যাজেডি বলে বর্ণনা করেছেন।শুধু তাই নয় শরণার্থীদের ত্রাণের জন্যে তিনি চারশ মিলিয়ন ডলারের বরাদ্দ চেয়ে বিলও উত্থাপন করেছিলেন। অনেক বাকবিতন্ডার পরে অবশেষে না পেরে নিক্সন আড়াইশ মিলিয়ন ডলার বরাদ্দ দিতে বাধ্য হয়েছিলেন। শরণার্থীদের জন্যে শুধু ত্রাণের ব্যবস্থা করেই কেনেডি তাঁর দায়িত্ব শেষ করেন নি তাদের অবস্থা নিজের চোখে দেখার জন্যে সুদূর আমেরিকা থেকে ছুটে এসেছিলেন কোলকাতা,জলপাইগুড়ি,মেঘালয়, দার্জিলিং আর ত্রিপুরার শিবিরগুলিতে। খুলনা সীমান্তে তিনি যেদিন যান সেদিন সাত হাজার শরণার্থী নদী পেরিয়ে স্রোতের মতোই নেমে এসেছিলো। পাকিস্তানেও তিনি যেতে চেয়েছিলেন কিন্তু ইয়াহিয়া তাঁকে ভিসা দেয় নি। ত্রিপুরাতে তিনি এসেছিলেন ১২ই আগস্ট। এডওয়ার্ড কেনেডি যেদিন ত্রিপুরাতে আসেন সেদিন বিমানবন্দর থেকে শুরু করে অবিশ্বাস্য এক ভিড়ে শরণার্থী আর ত্রিপুরাবাসি মিলেমিশে একাকার হয়ে গিয়েছিলো। আমাদের মোহনপুর শরণার্থী ক্যাম্পে তিনি আসবেন বলে সকাল থেকে অধীর আগ্রহে সবাই পতাকা হাতে পথের দুধারে দাঁড়িয়ে আছেন তাঁকে সংবর্ধনা দেবার জন্যে। সে পতাকায় লেখা ছিলো এডওয়ার্ড কেনেডি জিন্দাবাদ। বঙ্গবন্ধু শেখ মুজিব জিন্দাবাদ। সবার সাথে আমিও দাঁড়িয়ে আছি। শুধু আমি নই আমার ছেলে আর মেয়েকেও সাথে নিয়েছিলাম।ছেলেকে কোলে নিয়ে প্ল্যাকার্ড হাতে শ্লোগান দিচ্ছিলাম সেই ঐতিহাসিক সারিতে। পাশেই আমার মেয়ে বিপাশা। তার হাতেও একটা ছোট্ট প্ল্যাকার্ড। কিছুক্ষণ অপেক্ষা করার পরেই দেখি দৃঢ় পদক্ষেপে পা ফেলে এগিয়ে আসছেন অত্যন্ত সুদর্শন ও সুপুরুষ সিনেটর এডওয়ার্ড কেনেডি। তিনি যখন হাত নেড়ে আমাদের অতিক্রম করে সামনে এগিয়ে গেলেন তখন হঠাৎ করে শরণার্থীদের অনেকেই লাইন ছেড়ে তাঁর পিছু পিছু ছুটতে লাগলো। এভাবে লাইন ভাঙাতে হঠাৎ এমন প্রবল এক জনস্রোতের চাপ সৃষ্টি হল যে আমি আমার ছেলে মেয়ে দুটিকে কিভাবে রক্ষা করবো বুঝে উঠতে পারছিলাম না।দুজনকেই বুকের ভেতরে আঁকড়ে ধরে একটু এগিয়ে গিয়ে মাথা নিচু করে কোন রকমে পথের ধারের এক শরণার্থীর ঘরের বাঁশের বেড়ায় মাথা ঠেকিয়ে চুপ করে দাঁড়িয়ে রইলাম। ঘরের ভেতর পর্যন্ত যে যাবো তার কোন উপায় ছিলো না । পিঠের ওপর দিয়ে জনস্রোত বয়ে চলেছে।যেন আমাকে ঠেলে নিয়ে যাবে। মাথা তুলে দেখারও উপায় নেই। বুকের ভেতরে বাচ্চা দুটি বুঝি নিঃশ্বাস নিতে পারছিল না।মনে মনে ভাবছিলাম এই স্রোত কখন স্বাভাবিক হবে? এক সময়ে সেই চাপ কমে এলে আমি সেই শরণার্থীর ঘরে ঢুকে বাচ্চাদের জল খাইয়ে কিছুক্ষণ পরে ফিরে এসেছিলাম নিজের ঘরে। কেন যে বোকার মতো বাচ্চাদের নিয়ে গিয়েছিলাম তাই ভাবি আজ। আমার ছোট ভাই অরুণাংশুর বিভিন্ন গুণী ব্যক্তিদের অটোগ্রাফ সংগ্রহ করার শখ ছিলো। তার খুব ইচ্ছে ছিলো কেনেডির অটোগ্রাফ নেবার কিন্তু দুর্ভেদ্য সেই ভিড় ঠেলে কেনেডির সামনে যাওয়া প্রকৌশল মহাবিদ্যালয়ের এক ছাত্রের পক্ষে যেখানে কিছুতেই সম্ভব হচ্ছিলো না সেখানে ক্লাস সেভেনের ছাত্র ছোট ভাই অমলাংশু সেই প্রবল ভিড়ের মধ্যে ঝাঁপিয়ে পড়ে বড় ভাইয়ের জন্যে ঠিক অটোগ্রাফ এনে দিয়েছিলো। আমরা তো সবাই অবাক। এমন অবিশ্বাস্য ভিড় ঠেলে সে কিভাবে কেনেডির কাছে পৌঁছাতে পারলো? কেনেডি ফিরে গিয়ে সিনেটে প্রতিবেদন দিয়েছিলেন যে পূর্ব পাকিস্তানে বর্তমানে এক সন্ত্রাসের রাজত্ব চলছে। শুধু তাই নয় ন্যাশনাল প্রেসক্লাবে সংবাদ সম্মেলনে তিনি বলেছিলেন শরণার্থী শিবিরে তিনি দেখেছেন অনেক শিশুর হাড় জিরজিরে শরীরের চামড়া ঝুলে পড়েছে, মাথা তোলার শক্তি নেই,অপুষ্টিতে, শোথ রোগে অনেকের পা ফুলে গেছে, ভিটামিনের অভাবে অনেকে দৃষ্টি হারিয়েছে,সারা শরীরে ঘা, কোমর থেকে পা পর্যন্ত অনেক শিশুর অবশ হয়ে গেছে। অসহায় পিতামাতার বাচ্চার জন্যে হা হুতাশ আর হতাশা ছাড়া আর কিছু করার নেই। যে সব শিশু পাক সৈন্যদের দ্বারা তাদের বাবা-মা বা ভাইবোনদের নৃশংস ভাবে অত্যাচারিত হতে দেখেছে, হত্যা করতে দেখেছে তার ফলে তাদের শিশুমনে যে বিভিষীকার সৃষ্টি হয়েছে সেই শিশুদের চোখের দৃষ্টি তাঁকে বিহবল করে দিয়েছে। কেনেডি যেদিন এসেছিলেন শরণার্থী সংক্রান্ত সিনেট সাব কমিটির চেয়ারম্যান হিসেবে জাতিসংঘের শরণার্থী বিষয়ক প্রতিনিধিরাও সেদিন আগরতলাতেই। আর ঠিক সেদিনই পড়তে শুরু করলো কিনা ত্রিপুরার মাটিতে মুহুর্মুহু কামানের গোলা। চলবে
ঘরে ঘরে গরু , ছাগল পুষলেও ঈদে কেন বাইরে বাইরে থেকে গরু ,ছাগল আনতে হবে!! 😬🤨

আমাদের দুঃখ পাওয়া, সমবেদনা জানানো, মন ভারাক্রান্ত হওয়া এসবও অনেকটা শ্রেণীভিত্তিক। নিজের শ্রেণির লোক ছাড়া অন্যদের জন্য আমরা তেমন একটা দুঃখ পাই না। যে কারণে আজকে নারায়ণগঞ্জে অগ্নিকাণ্ডে প্রায় অর্ধশত শ্রমিকের মৃত্যু সংবাদ নিয়ে ফেসবুকে তেমন একটা মাতম নেই। এই মৃত্যু যদি শ্রমিকদের না হয়ে অফিসারদের হতো, তবেই শোকের কালো ছায়া নিউজফিড গ্রাস করে ফেলত এতক্ষণে। একইভাবে মধ্যবিত্ত কর্মজীবী নারীর সন্তান একা মানুষ হওয়া নিয়ে মানুষের যত দুশ্চিন্তা, গার্মেন্টস শ্রমিক কিংবা কাজের বুয়ার সন্তান ঘরে একা মানুষ হওয়া নিয়ে তেমন একটা উদ্বিগ্নতা নেই।
প্রতিবার লকডাউনের ঘোষণা আসলেই আমার মনে হয় এবার একা একা শাড়ি পরা আর চোখে আইলাইনার দেওয়া শিখে নিবোই নিবো। কিন্তু এইদিকে লকডাউনও শেষ হয় না, আমার শাড়ি পরা আর আইলাইনার দেওয়াও শেখা হয় না।
পৃথিবীতে এক শ্রেণীর মানুষ জন্মায় নক্ষত্রের জীবন নিয়ে। তাদের শুরু থেকে সমাপ্তি, পুরোটা কেবল দহনেরই। দূর থেকে, এই নক্ষত্রমানবদের ভীষণ আকর্ষণীয় মনে হয়। উজ্জ্বল, আলোকিত... অথচ তাদের দহনের গল্প কেউ জানে না। কেউই না। পৃথিবীতে আত্মার দহন দেখবার মতো কোন চোখ নেই। .
আপনার বাসার বিছানার নিচে যদি শপিং ব্যাগ এর কারখানা আর রান্নাঘরে যদি পলিথিনের বস্তা না থাকে তাইলে খোঁজ নিয়া দেখেন ভাই;আপনি মেবি বাংলাদেশী না 😑
কনগ্রাচুলেশনস বাংলাদেশ টিম ❤ কুফা লাগার ভয়ে সারাদিন বাসায় ম্যাচ চলার পরও টিভির সামনে আসি নাই তিন ম্যাচেই ; কারণ আমার ধারণা আমি খেলা দেখলেই বাংলাদেশ হারে। ইভেন আজকে লাস্ট ওভারে দেখতে আসছি, নোবলটা আসছে মাত্র ভাবতেসিলাম যে এই লাগায় দিলাম কুফা! এখন আমি বাকি দুই ম্যাচ শান্তিতে দেখবো। -.-
নেন ভাইয়ারা আপু কিছু বলেছেন সেটা একটু মনোযোগ দিয়ে পড়েন। (বিঃদ্রঃ আবার কেউ ভাইবেন না যে আমার সাথে এমন হয় নাকি। আসলে আমার সাথে হয় না তবে আমার কাছেও এমন ২-৩ টা মেসেজ এসেছে তাদের জন্য এটা। আমি তো সুন্দর করে বুঝাতে পারি না। আপু সুন্দর করে বুঝিয়ে দিয়েছেন তাই আপুর টা শেয়ার করে দিলাম)
"একদিন আমার বোনরে বললাম, অমুকের প্রিয় কাজ বই পড়া ওর বিশাল বইয়ের সংগ্রহ আছে।" ও ফুটবল দেখতে ভালোবাসে, প্রায়ই দেখে। ওর গেইম ভাল্লাগে, ও অনেক খেলে গেইম। এসব বলতে বলতে হুট করে বললাম, আমার জন্য ওর তেমন সময়নাই। আসলে ও অনেক ব্যস্ত থাকে তো। বললে হয়ত কথা বলে। আমার বোন কইলো, " আচ্ছা ওর যে বই কিনতে হবে এটা ওরে কারুর বলা লাগে?" আমি বললাম, "না" বোন আবার বললো, " ফুটবলের কোন খেলা কখন দেখায় বা খেলা দেখার কথা ওরে বারবার বলা লাগে?" আমি বললাম, "না"। বোন কইলো, " কিন্তু তুমি বললা তোমার সঙ্গে কথা বলার জন্য, এফোর্ট দেয়ার জন্য বারবার ওরে ইনসিস্ট করা লাগে। নাউ ইউ হ্যাভ ইউর আন্সারস। সে যা ভালোবাসে, তার জন্য অটোমেটিক সময় বের হতে থাকে। কারুর তাকে বলা লাগেনা হোয়াট টু ডু। কিন্তু তোমাকে ভালোবাসি দাবি করে, তোমার তার কাছে এফোর্ট ভিক্ষা চাওয়া লাগে। তুমি ভাবো, বই, ফুটবল খেলা, গেইম ধরনের জড়বস্তুর গুরুত্ব ও তোমার উপরে। তুমি কি করবা তুমি জানো, তবে দুনিয়াতে সব মানুষ প্রায়োরিটি বেসিসে কাজ করে। তোমার প্রায়োরিটি সে, তুমি কি তার প্রায়োরিটি? আমার বোনের কথাগুলা আমার জীবনে অক্ষরে অক্ষরে মিলেছে, এবং দ্যাটস প্রোবাবলি দ্য আগলিয়েস্ট ট্রুথ অব লাইফ। যত্ন করার মতোন পুরুষ পাওয়ার পরে টের পেয়েছি, অযত্নে আসলে জীবনের সময় নষ্ট হয় তাছাড়া কিছুই হয়না। আমি এমন কাউকে ভালোবাসতে চাই যার আমার কাছে আসতে হিসেবনিকেশের বালাই থাকবেনা, আমাকে না দেখলে যার অস্থির লাগবে, আমাকে তার ব্যস্ততম দিনের একটা অংশে স্মরণ করবে শুধু সারাদিনের বর্ণনা দেয়ার জন্য। যারা মুখ ভার করে রাখা, নিজের মধ্যে মেতে থাকা, নিজেকে সর্বেসর্বা মনে করে, তাদের আমি ট্রাম্পের বর্ডিগার্ড হওয়ার জন্য ছেড়ে দিছি। 😂
