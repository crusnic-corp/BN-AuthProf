" তোমাদের যেথায় সাধ চলে যাও আমি রয়ে যাবো বাংলার তীরে..! " @ চরএলাহী ' সবচেয়ে কঠোরতম..' শুরুর আগে বন্ধুরা সহ একটু 'শিথিলতা'!
শায়েরি ও ইনারা রহমানের অনেক টেনশন কিভাবে উনাদের যত্নআত্তি করা যায়!
ইভ্যালি- আরেকটু সময় কি দেয়া যেত না? ইভ্যালির ' ডিসকাউন্ট ' রেইট লাগামছাড়া ছিলো। ক্ষেত্রবিশেষে অবিশ্বাস্য ও বটে। মার্কেটের কন্ট্রোল নিতে তারা ' এগ্রেসিভ মার্কেটিং ' পলিসিও নিয়েছিলো! বাংলাদেশ জাতীয় ক্রিকেট দলকে স্পন্সর করা এর একটি উদাহরন। পণ্য প্রাপ্তির ক্ষেত্রে ' বিলম্বের ' অভিযোগ ছিলো। মাঝেমাঝে ২-৩ মাস পরে। কিন্তু সত্যি হলো মানুষ দেরিতে হলেও পণ্যটি হাতে পেতো। হঠাৎ করে পাশা গেলো উল্টো! কর্তৃপক্ষের নড়ল টনক। ' বিশাল ডিসকাউন্টের ' সীমারেখা নির্ধারনের কোনো সময় না দিয়েই মিডিয়া, কর্তৃপক্ষ এমনভাবে প্রচারণা শুরু করলো যাতে ' মানুষের আস্থায় ' দ্রুত ফাটল ধরলো। হলো ক্রেডিট কার্ডে কেনাকাটা বন্ধ। আশ্চর্যের বিষয় হলো ব্যাংকের ডেবিট কার্ডে কেনাকাটা ও বন্ধ করা হলো। অথচ ডেবিট কার্ডের টাকা আপনার নিজের। সিদ্ধান্ত ও আপনার। বাংলাদেশে সমস্যা হলো আমরা যখন প্রশস্তি গীত গাই তখন ' সাত আসমানের উপর' উঠিয়ে ফেলি! আর কোন কারনে হীতে বিপরিত হলেই তার ' মুন্ডুপাতে' আমরা কসুর করিনা। এটা এক 'কাসক্যাডিং ইফেক্ট ' যাতে ধ্বস অবশ্যম্ভাবী। ' নিষেধাজ্ঞা ', ' ডেবিট- ক্রেডিট কার্ডের কড়াকড়ি ', ' নেতিবাচক সম্মিলিত প্রচারণা '....এ সব কিছুর সাথে ইভ্যালি হয়তো টিকে থাকতে পারবেনা। একজন ' আইবিএ ' গ্র্যাজুয়েটের বিগ ড্রিম যাকে অনেকেই ' বাংলাদেশের অ্যামাজন' নামে অভিহিত করছিলো তাদেরকে আমরা কি অনেক দ্রুত 'জাজ' করে ফেলছি? এমনিতেই জাতিগতভাবে আমরা ' জাজমেন্টাল ' তকমা পাওয়া। কেন জানি মনে হচ্ছে আমরা কি ওদের ' আরেকটু সময় ' দিতে পারতাম না! 
নোয়াখালীর পরিচয়, প্রকৃতি ও জীবন খালের সাথে সংশ্লিষ্ট! এর সবচেয়ে বড় খালের নামই 'নোয়াখাল'! যার নামেই জেলার নাম। জীবনকে উপলব্ধি করতে হলে প্রকৃতির কাছে ফিরে যেতে হবে! ১১-০৭-২০২১
নেইমার একা কি করবে! আজকে সবচেয়ে ভালো খেলছে নেইমার। এমনকি খেলা শেষে 'বন্ধু মেসিকে' জড়িয়ে ধরে যে আবেগী কান্না, এটাও তার উদার মনের পরিচয়। তবে ফুটবল দলগত খেলা। আর্জেন্টিনা দলগতভাবে ভালো খেলেই জিতেছে। তাই অনেকেই আফসোস করতেছে, " নেইমার একা কি করবে! " 
( # ফান পোস্ট! সিরিয়াসলি নিবেন না!) সেই সব ডায়লগ! ' আর জিতে না'... ' ৭১ বছরে হারি নাই মারাকানায়' ' কোপারে গণায় ধরি না ' ' কোপারে সিরিয়াসলি নেই না ' ' এ সব ছোটখাট কাপের টাইম নাই ' ' ফুটবলের অপর নাম... ব্লা ব্লা ব্লা ' ' ব্লা ব্লা টিম খেলে নাই বলেই এতবার চ্যাম্পিয়ন হতে পারছে ' …….....……………………… এখন চারিদিকে নীরবতা। যা হোক উনাদের খোঁজ নিন। প্রয়োজনে গ্যাষ্ট্রিক, বদহজমের ঔষধ ও ফলফলাদি নিয়ে উনাদের সরেজমিনে পরিদর্শন করে আসুন! 7- upছাড়া অন্য যেকোন ড্রিংকস নেয়া যাবে! কোনো অঘটন যাতে না ঘটে! 
এই কাপটা লিওনেল মেসির! উষ্ণ অভিনন্দন আর্জেন্টিনা! কোপা ধন্য হলো 'GOAT' মেসির হাতের ছোঁয়া পেয়ে! আমরাই চ্যাম্পিয়ন! স্বপ্ন হলো সত্যি!
৪৫ মিনিট অনেক সময়। শেষবার আর্জেন্টিনা শেষ ৪৫ সেকেন্ড ডিপেন্ড করতে পারে নাই। আদ্রিয়ানো এসে সমতায় ফেরায়। শেষে ব্রাজিল জেতে। অতএব ব্রাজিল সাপোর্টার যাদের বুকেব্যথা শুরু হয়ে গেছে তারা সবর করুন
কোন এককালে বাঙালি ললনারা হয়তো বলবে, " আমাকে আর্জেন্টিনার মতো ভালোবেসো...আর্জেন্টাইন ফ্যানের মতো বিশ্বস্ত থেকো! " মনে হচ্ছে এবার জিতবোই!
শিশুদের জুস! গ্যাসের চুলায় কোন গ্যাস লিক হচ্ছে কি না তা চেক করার জন্য ৬ মাস পরপর সে হাজির হতো।বছরে দুইবার। ব্যাপারটাকে দিকদারি মনে হইতো। এদিকে আমি ল্যাবে, বাসায় তালা। ও দরজায় স্টীকার লাগিয়ে দিয়ে যায় ফোন নাম্বার দিয়ে। যোগাযোগ করলে জানায় ছুটির দিন রোববারে এসে চেক করে যাবে। গ্যাস ডিটেক্টর দিয়ে গ্যাসের চুলার আশপাশে, বাসায় গ্যাসের লাইন তীক্ষ্ণ ভাবে নজরদারি করে যায়! এত কিছুর পরও সেবার দুইজন উজবেক ছাত্র গ্যাস সংক্রান্ত অগ্নিকাণ্ডে মারা যায়। পুরো বিশ্ববিদ্যালয় ও সিউল যেনো থমকে গিয়েছিলো শোকে। ওরা ছিলো HUFS এর ছাত্র! উন্নত বিশ্বে দূর্ঘটনার মূত্যুকে অনেক বেশি সংবেদনশীল আকারে দেখা হয়। এমনকি এক দুইজনের মৃত্যুও সেখানে সংবাদের শিরোনাম, টিভি চ্যানেলের ব্রেকিং নিউজ! আজকে আমাদের ৫০ জন শিশু জুস কারখানায় একেবারে অঙ্গার হয়ে গুলো। তারা জুস বানাত। এখন তাদের নরম শরীরগুলো শরবত হয়ে বাষ্পীভূত হয়ে গেছে।
ইতালির ভাইয়েরা, জেগে উঠেছে ইতালি, স্কিপিও এর হেলমেট সে তার মাথা মোড়ানো হয়েছে । বিজয় কোথায়?
ইউরো ২০২০! এবারের ইউরো এত জমজমাট হবে তা অনুমান করা যায়নি। গত ২০ বছরের ফুটবলপ্রেমী হিসেবে বলতে পারি, এত আক্রমণ ও মূহুর্মূহু পাল্টা আক্রমন এবং দূদার্ন্ত ফুটবলের প্রদর্শনী। এমনকি বিশ্বকাপগুলোতেও এতটা কোয়ালিটি ফুটবল দেখি নি। একইসাথে লাতিন আমেরিকায় ঐতিহ্যবাহী কোপা আমেরিকা অনুষ্ঠিত হচ্ছে। তবে ইউরোপীয়ান গতিময় ফুটবলের কাছে আগামী বিশ্বকাপেও লাতিন ফুটবলের ' অলস সৌন্দর্য ' বোধহয় পাত্তা পাবেনা!
নিঠুর ফুটবল! ফ্রান্স ও জার্মানি - এবার ইউরোতে সবচেয়ে শক্তিশালী দল। অন্তত আমার ব্যক্তিগত বিশ্লেষণে। অথচ দুদলই বিদায় নিলো। বিদায় নিলো গতবারের চ্যাম্পিয়ন পর্তুগাল এবং বিশ্বকাপ রানার্স আপ ক্রোয়েশিয়াও। ফুটবলকে মাঝে মাঝে অনেক নিঠুর লাগে!
ঢাকা প্রিমিয়ারলীগ চ্যাম্পিয়ান আবাহনীকে অভিনন্দন 🦹 কৃতজ্ঞতা ম্যাচ আম্পায়ার, ম্যাচ অফিসিয়াল, কমিটি ও বিসিবি সংশ্লিষ্ট সবাইকে 🦹‍♂️!
নোয়াম চমস্কিরে চমকিয়ে... নোয়াম চমস্কি প্রস্তুতি নিয়ে বসে ছিলেন সাক্ষাৎকার দেয়ার জন্য! এ ৯২ বছর বয়সীর সময়জ্ঞান ছিলো অথচ ঐ তরুন বাংলাদেশীর টাইম ডিফারেন্স জ্ঞান কাজ করেনি। নোয়াম চমস্কি কে? অবশ্য বাংলাদেশীদের সময়জ্ঞান এতই বিখ্যাত ' বাংলাদেশি টাইম ' বলে একটা টার্মই বহুল প্রচলিত। এখনও যেকোনো মিটিংয়ে সঠিক সময়ে গেলে তা ফোকাস হয়না। বরং কে দেরিতে আসলো তাই যেন গুরুত্বপূর্ণ। বিদেশেও বাংলাদেশি জমায়েতগুলো শুরু হয় নির্ধারিত সময়ের ১-২ ঘন্টা পর। যেমন ইদ- পূজোর গেট টুগেদার! ' বাংলাদেশি টাইম' গ্যাড়াকলে নোয়াম চমস্কিও পড়লেন! মাঝখান দিয়ে আমাদের দেশ ও মানুষের সময়জ্ঞান নিয়ে সঠিক ধারনা পেলেন মি. চমস্কি!
নয় অভিনয়,সত্যি সত্যি ঘুমাই নিদ্রাদেবী এসে আমার চরণ চুমায় খাবার পরিবেশনে হলো কেন দেরি? বাপে মায়ে দুজনেই বলবা সরি! 
'স' তে সাকিব 'স' তে সাবাস! ( বিশেষত ৫.৫ ওভারে বৃষ্টি না আসলেও ১ বল করতে না দেওয়ার প্রতিবাদে...)
"তুমি- আমি মিলেই দেশ আমরাই বাঁচাবো পরিবেশ " ৫ ই জুন -বিশ্ব পরিবেশ দিবস। পরিবেশকে ভালো রাখি, নিজেরাও ভালো থাকি। সেরা শ্লোগান বিজয়ী ও মন্ত্রী মহোদয়ের হাত থেকে পুরস্কার নেওয়ার স্মৃতিচারণ!
শিক্ষায় বরাদ্দ বাড়ান! মোট দেশজ উৎপাদনের ( GDP) অনুপাতে শিক্ষায় শতকরা বরাদ্দের হারে বাংলাদেশ পৃথিবীর সর্বনিন্ম তালিকায় ( <২%)। মিয়ানমার, সোমালিয়া এদের কাতারে আমরা। শিক্ষা ও গবেষণায় এত কম বরাদ্দ দিয়ে কোন দেশ উন্নত হয়নি। ফেল কড়ি মাখো তেল - প্রবাদ বাংলায় আছে। অথচ ফলো করতে চাচ্ছি - তেল কম ভাজা মচমচে! 
বিশ্ববিদ্যালয়ে অনলাইন পরীক্ষা প্রসঙ্গে! আমাদের শিক্ষার্থীদের উদ্বেগ বাড়ছে। কারন সেশনজট দীর্ঘায়িত হচ্ছে। শিক্ষক হিসেবে সে উদ্বেগ আমাদেরকে ও স্পর্শ করছে। আমরা অনলাইনে ক্লাস নিচ্ছি। কিন্তু উপস্থিতির হার শতকরা ৫০-৬০ ভাগের বেশি নয়। এর শতভাগ দায়ও শিক্ষার্থীদের দেয়া যাবেনা। আমাদের ইন্টারনেট গতি, কম্পিউটার বা ডিভাইসের ক্রয় বা ব্যবহারের অসামর্থ্য, বিদ্যুৎ ঘাটতি,লোডশেডিং সব কিছুই যার যার ভূমিকা রেখে যাচ্ছে। বিজ্ঞান ও প্রযুক্তি সংশ্লিষ্ট অনেক বিষয়েরই শিক্ষাদান জটিল ও অনলাইন উপযোগী নয়। তবু্ও মন্দের ভালো হিসেবে আমরা ক্লাস চালিয়ে যাচ্ছি বা যাবো। কিন্তু এখন পরীক্ষাগুলো আটকে যাচ্ছে। অনলাইন পরীক্ষার দাবি জোরালো হচ্ছে প্রতিনিয়ত। অনলাইন পরীক্ষার সবচেয়ে বড় দূর্বলতা হলো আমরা শিক্ষার্থীদের একই মানদণ্ডে বিচার করতে পারবোনা! প্রচলিত প্রদ্ধতিতে একই প্রশ্নপত্রের মানদণ্ডে, একটি নির্দিষ্ট সময়ে ও একটি নির্দিষ্ট পরিবেশে ( নির্ধারিত কক্ষে), পরিদর্শকের উপস্থিতিতে পরীক্ষা নেয়া হয়। প্রশ্নপত্রের মান যেমনই হোক না কেন এ প্রক্রিয়ার একটি ' নৈতিক ও ভ্যালিড' জাষ্টিফিকেশন আছে।অনলাইনে ভাইবা নিয়ে মূল্যায়নের চিন্তা ও করছেন অনেকে। এটার ফেয়ারনেস নিয়ে প্রশ্ন ওঠবে। পরবর্তীতে শিক্ষার্থীদের কাঠগড়ায় দাড়াতে হবে শিক্ষকদের! অনলাইনে ব্যবহারিক পরীক্ষা নেয়াও সম্ভব নয়! তাহলে উপায় কি? আমরা মনে করি ক্লাস, মিডটার্মের পরীক্ষাগুলো ( অ্যাসাইনমেন্ট, শর্ট ভাইবা, রিয়েল টাইম শর্ট কোয়েশ্চেনে) অনলাইনে আমাদের চালিয়ে যেতে হবে। এটা শতভাগ পারফেক্ট নয়। কিন্তু করোনার কাছে অসহায় আমরা এর চেয়ে আপাত ভালো আর কোনো সমাধান দেখিনা! আর ফাইনাল পরীক্ষা অফলাইনে নিতে হবে। দরকার হলে ৪ ঘন্টার পরীক্ষা কমিয়ে ৩ ঘন্টায় বা আরো সংক্ষিপ্ত করা যেতে পারে। এক্ষেত্রে ব্যাচভিত্তিক, যাদের হল ছাড়া আর থাকার জায়গা নেই, তাদের জন্য হলগুলো চালু করে দিতে হবে। শুধু পরীক্ষার্থীদের হলে থাকার ব্যবস্থা করে, স্বাস্থ্যবিধি মেনে সেমিস্টার ফাইনাল পরীক্ষা নেয়া সম্ভব। এক্সাম সেন্টার,হল সংখ্যার বিবেচনায় পাবলিক বিশ্ববিদ্যালয় সমূহের সে সামর্থ্য আছে বলে মনে করছি। ড. আবিদুর রহমান সহযোগী অধ্যাপক, নোবিপ্রবি।
অনেক বছর পর পরিবারের সবার সাথে ইদ উদযাপন। খুশী তাই দ্বিগুন!
ইদ মুবারক! প্রিয় ছাত্র-ছাত্রী, সহকর্মী অধ্যাপকবৃন্দ,বন্ধুগণ, বড় ভাই, ছোটভাই, ময়-মুরুব্বি, আত্মীয়স্বজন সহ সকল শুভানুধ্যায়ী সুহৃদকে..। আপনাদের জীবন অনাবিল প্রশান্তিতে, ইদের দিনের মতো আনন্দে ভরে উঠুক!
মা দিবসের উপহার! আমাদের মায়েদের জীবন কেটে যায় রান্নাঘরে! কোন এক অদৃশ্য কারনে 'আমরা পুরুষরা' রান্নাঘরের উন্নয়নে বিনিয়োগ করিনা! ইচ্ছায় হোক অনিচ্ছায় হোক আমাদের গ্রামের বাড়ীর রান্নাঘর ও ছিলো অবহেলিত! সেই মনোযাতনা ঘোচাতে আমরা রান্নাঘরকে টাইলস করাই এবার মা দিবসের আগেই। এটাই মা দিবসে আমাদের মাকে দেয়া সেরা উপহার! জগতের সকল মাকে আমরা একটু ভালো কর্মপরিবেশ দেয়ার চেষ্টা করি!
সেরা ইফতারের আইটেম হলো, ইফতারের পরপরই টঙ দোকানের এককাপ চা! যখন বিদেশে ছিলাম এটা অসম্ভব মিস করতাম!
একটি বাজে দৃষ্টান্ত! বিশ্ববিদ্যালয় চলে শিক্ষক, শিক্ষাবিদের তত্ত্বাবধানে। এটাই বিশ্বজনীন কালচার। যিনি ' অবসরপ্রস্তুতি' নিচ্ছেন তাকে তা নেয়ার সুযোগ না দিয়ে ' প্রমোদভ্রমণের ' ন্যায় বিশ্ববিদ্যালয়ে পাঠানোর কি মাহাত্ম্য থাকতে পারে। এগুলো বিশ্ববিদ্যালয় ও দেশ কোনো কিছুর জন্য সুফল বয়ে আনবেনা। পেশাগত দ্বন্ধ বৃদ্ধি পাবে শুধু। আমরা এই নজীরবিহীন বাজে দৃষ্টান্তের প্রতিবাদ জানাই। আশা করি এটা প্রত্যাহার করা হবে অচিরেই।
এই স্যারের সাথে কখনো দেখা হয়নি। ফেসবুকে কমেন্ট ও প্রতিউত্তরের মাঝে আলাপ সীমাবদ্ধ ছিলো। আজ করোনা উনাকে ও কেড়ে নিলো। পরিচয়টা ভার্চুয়াল হলেও উনার প্রয়ানে বুকের ভেতর কষ্টটা রিয়াল! হু নোজ হু দ্য নেক্সট!ছন্দপতন! হোঁচট খেয়েছি হঠাৎ অভিজ্ঞতার শুরু জীবনের ঘাত- প্রতিঘাত! কর দোয়া সবাই যাতে ন ডরাই! ডাক্তারের দাওয়াই সপ্তাহখানেকের ভ্যানিটি ব্যাগ। আশপাশে মাত আও দুষ্টুরা দুরে যাও ক্রীড়া ক্রিয়া, ছলা- কলা দিলাম আজ সব ত্যাগ!
ছন্দপতন! হোঁচট খেয়েছি হঠাৎ অভিজ্ঞতার শুরু জীবনের ঘাত- প্রতিঘাত! কর দোয়া সবাই যাতে ন ডরাই! ডাক্তারের দাওয়াই সপ্তাহখানেকের ভ্যানিটি ব্যাগ। আশপাশে মাত আও দুষ্টুরা দুরে যাও ক্রীড়া ক্রিয়া, ছলা- কলা দিলাম আজ সব ত্যাগ!
বাংলাদএদিকে অনলাইনে ক্লাস নিয়েও দুয়োধ্বনি শুনতে হচ্ছে! বসে বসে মাইনে আছে কোন আইনে! বোঝা গেলো তিরস্কার আর কটুক্তিতে দুই বাংলাই আপন সহোদর!
' অসুর' ক্রিস গেইল এবং 'লালদৈত্য' আব্রাহাম বেঞ্জামিন ডি ভিলিয়ার্স এর ব্যাটিং একসাথে দেখতে পারাই হচ্ছে IPL এর সবচেয়ে বড় লিগ্যাসির অন্যতম!
আধুনিক কৃষিপ্রযুক্তি এখন জনপ্রিয় হচ্ছে সারা বাংলায়। প্রযুক্তি অতি দ্রুত কাজ সারে কিন্তু একই সাথে বেকার করে দেয় অসংখ্য মজুরের হাতকে। সভ্যতার এ উভয়সংকট থেকে আমাদের নিস্তার নেই!
# কিছু মনে কইরেন না উচ্চ মাধ্যমিক পড়ুয়া মেয়েটির ঢাকায় থাকার জায়গা ছিলো না। দয়ার সাগর লোকটি তার থাকার বন্দোবস্ত করে দেন। এছাড়া ও মাঝে মাঝে খবর নিতে উনি স্বশরীরে গমন করিতেন। হয়তো বাজারটাজার করে দিতে। মেয়েটির পরিবার তার বিলাসবহুল ফ্ল্যাটে থাকার খবর জানতোনা। অভিমানী মেয়েটি হঠাৎ আত্মহত্যা করে বসলো। আপনারা আবার কিছু মনে কইরেন না!
মাইক মজিদ! ৩.১৫ঃ সবাই উঠে যান। সম্মানিত রোজাদারগন সেহেরি খেতে উঠে পড়ুন। সবাইকে উঠিয়ে দিন।.... ৩.৩০ঃ আর মাত্র ৩০ মিনিট বাকি আছে। আর ঘুমিয়ে থাকার সময় নাই। যারা এখনো ওঠেননি এখনই ওঠে পড়ুন। যারা জেগে গেছেন অন্যদের জাগ্রত করে দিন। ৪.০০ঃ আর মাত্র ৫ মিনিট বাকি আছে। যারা এখনো খাচ্ছেন অতিদ্রুত খাওয়া শেষ করুন! ৪.০৪ঃ আর মাত্র ১ মিনিট বাকি। খাওয়া শেষ করুন। পানি পান করুন। অতঃপর মজিদ রোজা বাঁধার নিয়ত ও মাইকে বলে দেয়.... মাইক আবিস্কার হয়েছে শত বছর হলো। এর আগের শত শত বছর ধর্মপ্রাণ মুসল্লিরা মাইক মজিদদের ' মাইকের উৎপাত' ছাড়াই রোজা পালন করে গেছেন। রোজা পালন করে গেছেন স্বয়ং নবীজী, সাহাবারা। এখন তো ঘরে ঘরে অ্যলার্ম ক্লক, স্মার্ট ফোন, ওয়াচ। মাইক মজিদদের শব্দ দূষণ, পাবলিক নূইসেন্স সম্পর্কে কোন জ্ঞান নেই। রোজাদার ছাড়াও ঘরে ঘরে ছোট শিশু,অসুস্থ বয়োবৃদ্ধ ব্যক্তিরা আছেন। শহরের আবাসিক এলাকায় বাস করেন উল্লেখযোগ্য সংখ্যক অমুসলিম সম্প্রদায়ের মানুষরা ও। মাইক মজিদ এগুলোর কেয়ার করেনা। শব্দের সহনীয় মাত্রা, লেভেল, ডেসিবেল প্রভৃতিকে ' গুজব' মনে করে মাইক মজিদ! ওদিকে ' সাইলেন্স আবুল' ইতিপূর্বে ইউরোপ ও দূরপ্রাচ্যে থেকে এসেছে। ওখানকার মুসলিমরা এসব শব্দের উৎপাত ছাড়াই রোজা পালন করে। ' সাইলেন্স আবুল' বুঝতে পারে না ধর্মের প্রকৃত সৌন্দর্য কোথায় লোকদেখানো ' উৎকট শব্দ দূষনে' নাকি আড়ম্বরহীন ' নিস্তব্ধ আত্মসমর্পনে'!
বাংলাদেশ কি টেস্ট জিততে চায়না! নাকি ড্রই লক্ষ্য! অদ্ভুত! এত অভিজ্ঞতায় ঋদ্ধ হয়ে মুশফিকরা কি করে। আমাদের ' ভেড্ডা বাবাদের' দুই দুই বার যে অলআউট করতে হবে সে খেয়াল কি আছে! 
ছবিকাব্যঃ আত্মজা ও সিক্সপ্যাক বাবা! কাঁধে- কোলে, পিঠে বসে ঘাম ঝরাই, মেদকে তাড়াই আমাদের নিত্য ডলায় গড়ে ওঠে সিক্স প্যাক বাবার! জনক হওয়া সহজ পিতা হওয়া নয় আমাদের পরীক্ষায় পাশ সহজ? জিগায় কে আবার! পরিচ্ছদ ও ঠিক থাকেনা বুদ্ধু বাবার হরদম ফটাফট ছবি নাও ব্যস্ত আছি, টাইম কম! মা বলে হয়েছে কসরত অনেক সবার! টেবিলে জমা খাবার পুরোটাই করো কিন্তু কাভার!
শ্রীলঙ্কার ভেড্ডারা আমাগো পূর্বপুরুষ। তবে আজ বাবারা বেকায়দায়। কারন ' মোমিনুল' গং 'শান্ত' আছে!
কে বড়? বন্ধুরা আছে মুশকিলে কোনদিকে যে ছুড়ব ঢিলে পুলিশের বেগম ডাক্তার হাকিমের বর মাস্টার! নয়তো ফেলনা কেউ ধূলোবালি, চকডাস্টার! সংশয়ের দোলাচলে আজ বুকভার! এলিফ্যান্ট রোডে হাতি নাই ফুলাইয়া ছাতি তবু বড়াই আমিই খাঁটি যোদ্ধার নাতি! আছি ভীষণ দোলাচলে কিঞ্চিৎ হেলবো কোন দলে উপায় তো নাই খোদ স্বয়ং এসোশিয়েট না করলে এপ্রিশিয়েট সমাজচ্যুত হওয়ার ভয়! রেখে গহীন কোনে মনের দূর্বলতা কবি কয় ছাড় তামাশা হামবড়াই কি হবে জেনে কে বড়? হাঁড়ি পাতিল না কড়াই? লাগবে কালি সব তলে যদি না আসিস জনতার দলে!
ঘাম শুকানোর পূর্বেই মজুরী দিয়ে দাও- নবীজি ঘাম শুকানোর আগেই ঘুম পাড়িয়ে দাও - আলম জি
একটি ঘোষণা : ফুটবলের রাজা লিও মেসি " রাজার কাপ" জিতলো বিশ্বের সেরা ক্লাব বার্সা! ঘোষণাটি শেষ হলো!
যে গজলটি একজন সাহাবী লিখেছেন! খুব ছোটথেকেই বিশেষত রমজান এলেই এ গজলটি শুনতাম। এক অদ্ভূত প্রশান্তি কাজ করত, অস্থির মন শান্ত হয়ে যেত অন্তত কিছু সময়ের জন্য হলেও। গানের ভাষা হলো হিন্দি। আর হিন্দি- ফার্সির ঔরসজাত উর্দুর সাহিত্যিক ভ্যালুও উচ্চ পর্যায়ের! এই উর্দু নাশিদ রচনা করা হয়েছে সাহাবী হজরত হাসান তাবিথের কবিতা অবলম্বনে। হাসান তাবিথ নবীজীর সহচর, সাহাবী, ইসলামের প্রথম স্বীকৃত ধার্মিক কবি! সুতরাং এর ঐতিহাসিক গুরুত্ব অপরিসীম। এ গজলটি বাংলাসহ অনেক ভাষায় গাওয়া হয়েছে। তবে আমার কাছে "ক্বারী ওয়াহিদ জাফরের " উর্দু ভার্শনটাই বেশি হৃদয়গ্রাহী লাগে! নবীজীকে স্বচক্ষে দেখা আর কেউ এত সুন্দর করে বর্ণনা দিতে পারেনি! আশা করি এটা সবারই ভালো লাগবে।
' ডানপন্থী ' আলো বনাম ' বামপন্থী ' আলো! স্যার আইজাক নিউটন নানা পরীক্ষা করে বললেন যে আলো ' কণা' দ্বারা গঠিত। ওদিকে ওলন্দাজ বিজ্ঞানী হাইগেনস বললেন ভিন্ন কথা। আলো ' তরঙ্গ ' দ্বারা তৈরি। এ নিয়ে তৎকালীন বৈজ্ঞানিক সমাজ দুই ভাগে ভাগ হয়ে গেলেন। উনিশ শতকে ফ্রান্সে এই বিতর্ক হয়ে গেলো রাজনৈতিক! ডানপন্থীরা সাপোর্ট করে বসলেন নিউটনকে। আর ওদিকে বামপন্থীরা গুরু মানলেন হাইগেনসকে। ঐ সময় বৈজ্ঞানিক সমিতির সভাপতি ছিলেন ' ডানপন্থী ' পয়সন। তিনি নিউটনের পক্ষ নিলেন। প্রতিফলন, প্রতিফলন, ব্যতিচার, সমবর্তন, অপবর্তন, ফটো তড়িৎ ক্রিয়াসহ নানা পরীক্ষায় এখন নিশ্চিতভাবেই জানা গেছে যে ভুল ছিলো ডান ও বাম উভয় পক্ষই। আবার সঠিক ছিলোও উভয় পক্ষই! আলোর ' কণা' ও ' তরঙ্গ' উভয় রূপই সত্য। এ থেকে এ শিক্ষাই নেয়া যায় যে জগতের কোন মতবাদই আসলে শেষ কথা নয়। আর সবকিছুর ভালোদিক গ্রহন করেও একটি সহনশীল গ্রহনযোগ্য ধরিত্রী গড়া সম্ভব! শুভ নববর্ষ ও মাহে রমজানের শুভেচ্ছা সবাইকে!
বজরার মোঘল ফ্লেভার! মোঘল আমলে নির্মিত (১৭৪১) বজরার শাহী জামে মসজিদ প্রায় ৩০০ বছরে পা দিচ্ছে। এটি নোয়াখালীর একটি দর্শনীয় স্থান। যদি আপনার ঢাকার লালবাগ কেল্লা বা আগ্রার তাজমহল ঘোরার অভিজ্ঞতা থাকে, এখানে এসেও একই ঘরানার অনুভূতি আসবে। মসজিদের গম্বুজ, মিনার ও স্থাপত্য কৌশলের দিকে নজর দিলে একটি বিশেষ সময়ের ফ্লেভার পাওয়া যাবেই। তবে এ ফ্লেভার তারাই বেশি পাবে যারা ভ্রমনপ্রিয়, আর্টস / কালচার বা স্হাপত্যকলায় রুচি আছে। এটা হলো মোঘল ফ্লেভার। ঢাবির কার্জনহল সংলগ্ন ছোট্ট " মুসা খাঁ" মসজিদে গেলেও এ ফ্লেভার পাওয়া যেতে পারে। আব্বা আফসোস করতেছিলেন কেন আরো আগে এটা দেখতে আসেন নাই। তবে আমার আফসোস হচ্ছিলো অন্য কারনে। মসজিদের স্থান সংকুলানের অজুহাতে উত্তর দিকে খুবই দৃষ্টিকটুভাবে বর্ধিত অংশ করা হয়েছে। যা এ ঐতিহাসিক স্হাপনার বিকৃতিও বলা চলে। আমাদের জাতীয় সংসদ ভবনের নকশার ফাঁকা জায়গায় স্পীকারের বাড়ি বানাতে কিছুদিন আগেও চেষ্টা করা হয়েছে। অথচ ঐ ফাঁকা জায়গাও যে সৌন্দর্যের অংশ তা কয়জন বোঝে। লুই আই কান বুঝেছিলেন। আফসোস
হা কপাল! আজকেই দ্বিতীয় ডোজ নেয়ার পরে খাঁটি আর্য " জর্মন গবেষণার " সন্দেশটা চোখে পড়ল!
জানো কি মোর একটি সিংহাসন আছে। বাতায়ন পাশে গুবাক তরুর সারি। এক চিলতে সবুজের ছোঁয়ায় নির্মল বায়ুরা যখন আসে, হিয়া মোর পুলকিত হয়ে ভাসে! নয়নের অংশ যেমন নয়নের পাতা। কুশনটা পিঠের ভূষণ হয়ে সিংহাসনে সাঁটা। অণুকাব্য যাচ্ছে বেড়ে আজ আর নয় গুড বাই, টাটা!
য-র-ল-হ-ব! ১.গণপরিবহন চালুর সিদ্ধান্ত আত্মঘাতী - বিশেষজ্ঞ ২. আমাদের পেটে লাথি দেয়া চলবেনা - পরিবহন শ্রমিক ৩. লকডাউন মানিনা, আমাদের ব্যবসা প্রতিষ্ঠান খুলতে দিতে হবে - বণিক সম্প্রদায় ৪. বাস বন্ধ, কিন্তু বইমেলা চলবে - কর্তৃপক্ষ ৫. স্বাস্থ্য বিধি মেনে কলকারখানা চলবে- আন্তঃজেলা বাস চলবেনা তবে অন্তঃ নগর চলবে..... "৭ দিন" লকডাউন পালনের ধৈর্য যাদের নেই তাদের জন্য সবশেষে একটা বিসিএস প্রশ্ন "আত্মঘাতী বাঙালী" কার লেখা? - নীরদ চন্দ্র চৌধুরী
আজ ইনারা রহমানের জন্মদিন। যদিও লকডাউনের জন্য আমরা কোন সেলিব্রেশন করি নাই। " দিলো সে পাঁচে পা পঞ্চামৃতে বাড়ুক আমার মা! " (পঞ্চামৃত : দুগ্ধ, দধি,ঘৃত, চিনি ও মধু)
'হক মওলা' ছাড়া ভরসা দেখিনা! ব্যক্তিগত আলাপ, তথ্য সবই হ্যাক হয়ে যায়!
পাকিস্তানের টেন্ডুলকার! অনেকদিন পর ওয়ানডে দেখতেছি। বাবর আজমকে পাকিস্তানের টেন্ডুলকার বলা হয়। কেন? তা দেখতে চাইলে পাকিস্তান - সাউথ আফ্রিকা লাইভ ওয়ানডে দেখুন। সমস্যা হলো দু দলেরই জার্সি এক রকম। এদের কি অলটারনেটিভ কালারের জার্সি নাই?
ভাগ্নে ও বোয়াল! ভাগ্নের সমান বোয়াল হা হল মোর চোয়াল! দেখে তার সাইজ রেখে সব কাইজ দাঁতে দিলাম শান করবো খানখান যদি পাই দাওয়াত। " আহাজারি থামা কয় আমার মামা! সমাজ-নমাজ আছে যদি কিছু বাঁচে দুই এক টুকরা পেটি বিবেচনায় আছে! গুঁটাইয়া আস্তিন দিলাম রওয়ানা বোয়ালের অংশ কিছু যদি পাই আনা!
বিদ্যুৎদেবীর প্রতীক্ষায় গুনগুন টুনটুন করে মশা গান গায় লোডশেডিং চক্রে বিজলি আসে যায়। করি হাঁসফাস বসে যায়খানায় জল যে শেষ এই মহাফেজখানায়। অনির্ভর হতে চেয়ে গোলামীর জিঞ্জির শান যায় মান যায় কে আমীর বা ফকির। আয় ফিরে আয় লক্ষীসোনা পুরো মাইজদী প্রতিক্ষায় বাতির ঝিলিক হচ্ছে বিলীন শুধুই তোর অপেক্ষায়!
ইন্না-লিল্লাহে ওয়া ইন্না ইলাইহে রাজেউন আমার কাকা, হাজী আবুল কালাম মিয়া ( সাবেক চেয়ারম্যান আনসার উল্ল্যাহ এর ছোট ভাই), ব্রেইন স্ট্রোক করে অকালে চলে গেলেন। গত শুক্রবারেও একসাথে নামাজ পড়েছি। গল্প করেছি উনার আমেরিকার প্রবাস জীবনের! বিশ্বাস হচ্ছে না এই হঠাৎ চলে যাওয়ার। আমাদের দেশে এখন ৪০-৫৫ বয়সী মানুষরা হঠাৎ হঠাৎ মারা যাচ্ছেন!
একজন মওদুদ আহমেদ মওদুদ আহমেদ তুখোড় আইনজীবী ছিলেন। তা এতটাই যে এই তরুন তুর্কির প্রতিভা বঙ্গবন্ধুর নজর এড়ায়নি। স্বাধীনতা সমসাময়িককালে তাই তিনি অল্প বয়সেই গুরুত্বপূর্ণ দায়িত্ব পান। উনার স্মার্টনেস পল্লীকবি জসীমউদ্দিন কেও মুগ্ধ করেছে। তাই আপন কন্যার পাণিসমর্পনেও সম্মতি দিয়েছেন। আইনজীবীতার বাইরেও তার দক্ষতা ছিলো রাজনৈতিক বিশ্লেষণে। মওদুদ আহমেদ বিদ্যোৎসাহী ছিলেন। কোম্পানিগঞ্জে অনেক শিক্ষাপ্রতিষ্ঠান করে গেছেন। ১৯৭২ সালে প্রতিষ্ঠিত মুজিব মহাবিদ্যালয় ১৯৮৬ সালে সরকারি মুজিব কলেজ নামে জাতীয়করন করেন। এ উপজেলায় পল্লীকবি জসীমউদ্দিনের নামে হাইস্কুল ও গড়া হয়েছে। এভাবে প্রতিষ্ঠায় অবদান রেখেছেন আরো অনেক অনেক শিক্ষাপ্রতিষ্ঠানের। তার ছেলের নামে "আসিফ- মওদুদ ফাউন্ডেশনের" বৃত্তির আয়োজন ও পরিচালনা উৎসাহিত করেছে আরো অধিকতর উচ্চশিক্ষার সোপানে। এ উপজেলার অসংখ্য মানুষ আশি ও নব্বইয়ের দশকে বিদেশী জাহাজে ওঠার জন্য প্রয়োজনীয় কাগজপত্র " ম্যানেজ" করেছেন মওদুদ আহমেদের হাত ধরে। বিনে পয়সায়। এর বৃহৎ একটি অংশ পরবর্তীতে মার্কিন যুক্তরাষ্ট্র, ইউরোপ, বিলাতে জাহাজ থেকে নেমে যান। আজকের কোম্পানিগঞ্জের এই পাকা বাংলো বাড়ির ছড়াছড়ি, স্কুল, কলেজ, মসজিদ, মন্দির সুরম্য ভবনের সিংহভাগই সেই প্রবাসীদের অর্থায়নের ফসল। এছাড়াও এলাকার অসংখ্য মানুষের চাকরি/ ব্যক্তিগত সমস্যার সমাধানে তার সহযোগিতার সুনাম সর্বজনবিদিত। এগুলোর বিনিময়ে তিনি কোন অর্থনৈতিক সুবিধা নিয়েছেন তা শোনা যায় নি। কমিশন বাণিজ্য বা পার্সেন্টেজের মতো ওপেন সিক্রেট তকমাগুলো উনার গাঁয়ে কেউ লেপন করতে পারেনি। রাষ্ট্রের সুপ্রিম পজিশনগুলোয় থাকায় অঢেল বিত্তবৈভবের মালিক হওয়ার মওকা উনার ছিলো। মওদুদ আহমেদ মৃদুভাষী ছিলেন। রাজনৈতিক শিষ্টাচারে উনি স্মরণীয় থাকবেন। একজন আইনপ্রনেতা, আইনজ্ঞ, বিশ্লেষক, সাবেক উপরাষ্ট্রপতি, প্রধানমন্ত্রী, মন্ত্রী ব্যারিষ্টার মওদুদ আহমেদের শূন্যস্থান সহজে পূর্ণ হওয়ার নয়। উনার প্রয়ানে একটি বৃহৎ ও গুরুত্বপূর্ণ অধ্যায়ের শেষ হলো যার লেগাসি টিকে থাকবে আরো বহুকাল!
নট অলওয়েজ স্মার্ট! ঘটনা ১ঃ রিকশাওয়ালা বলল, মামা কোনদিক দিয়া যামু? আমি সাধারণত রিকশায় ওঠার পর কোন টেনশন - ফিকির মাথায় রাখিনা। তাই বিবেচনার ভার ওরেই দিলাম। তোমার যেমনে খুশী যাও! ওদিকে আমার স্মার্ট ঘড়ি জানান দিলো যে আমি দৌড়াচ্ছি! কিছুক্ষণ পর অভিনন্দন জানালো যে আমার ৫০০ ক্যালরি বার্ন হইছে। বেচারা রিকশাওয়ালা মামা জানলোই না ওর পাওনা অভিনন্দন আমি পাচ্ছি মুফতে! ঘটনা ২ঃ জ্যামের কারনে সিএনজি অটোরিকশা চলছিলো ধীরে। আর ঘড়িমশাই যথারীতি ভাবলো আমি সাইক্লিং এ! ট্রাফিক সিগনাল লম্বা হয়ে যাওয়াতে সাইক্লিং ফিনিশড ও শো করলো। আবারো বোকা বনলেন স্মার্ট সাহেব!
বিজয়সিং দীঘি, মহিপাল। পাড় বাঁধাই করা আছে। ঘোরার পরিবেশ নিরাপদ ও সুন্দর। জেলা প্রশাসন অনেক পরিবর্তন করেছে। কর্তৃপক্ষকে ধন্যবাদ! 
মাদক ও অনলাইন ক্লাস মাদক কেড়ে নেয়; 'জীবন' থেকে 'জীবন'! অনলাইন ক্লাস কেড়ে নেয় 'শিক্ষক ' থেকে 'শিক্ষকসত্বা! 😭
সম্পদের ন্যায্য অংশ মেয়েরা নিতে চাইলে বলা হয় "হক্ব" নিয়ে গেছে। এটি তুচ্ছার্থে এবং এক্ষেত্রে একটি চরম " বেহক্বী" শব্দের প্রয়োগ..! "আমার ধারণা দেশের নিরানব্বই ভাগ নারীই তার নিজের পরিবার হতে প্রাপ্য পৈত্রিক সম্পত্তিই ঠিক মতো পায় না। ভাই গুলো বোনদের হয়তো পা ধরে সালাম করে, কিন্তু পৈত্রিক সম্পদ ভাগ করার সময় ঠিকই অন্যরুপ ধারণ করে। আমরা আমাদের সুবিধা মতো ধর্ম মানি, মৌলিক বিষয়গুলো বাদ দিয়ে ছোট খাট, তুচ্ছ অনেক বিষয় নিয়ে আমাদের আগ্রহ আর তর্ক/বিতর্কের কোন শেষ নেই। অথচ দেশে শত বছর ধরে এত বড় একটা অন্যায় হয়েই চলেছে, সেটা নিয়ে কারো তেমন মাথা-ব্যাথা দেখিনা। দেশে এই অন্যায়ের শিকার হয়নি, এমন পরিবার ক'টা আছে সেটা হাতে গুনা যাবে। মা-বোন-কন্যা-নারী সহকর্মী/সহপাঠীদের অন্তর থেকে সম্মান করতে শিখুন। তাদের ন্যায্য প্রাপ্যটুকু বুঝিয়ে দিন। এটা করতে না পারলে আপনি অসভ্য, বকধার্মিক আর অশিক্ষিত/কুশিক্ষাপ্রাপ্ত। আর আমাদের মাতা-ভগ্নী-কন্যারা ও তাদের নিজেদের অধিকার নিয়ে আগে নিজের পরিবারেই দয়া করে একটু সোচ্চার হোন। সবাইকে আন্তর্জাতিক নারী দিবসের শুভেচ্ছা।"
পাখি ও ফুল আমরাও ব্যাকুল! বিকশিত হতে চাই! বাড়তে দাও মমতায়, নিরাপত্তায় উদ্ভাসিত হোক পৃথিবী আমাদের প্রজ্ঞায়! ৮ ই মার্চ বিশ্ব নারী দিবস
আমাদের গাঁয়ে এত সুন্দর প্রাসাদোপম বাড়ি তৈরি হচ্ছে যে দেখলেই চোখ জুড়িয়ে যায়।গাঁয়ের শিক্ষা ও চিকিৎসাসেবার মান নিশ্চিত করা গেলে, এদেশের শহরকেন্দ্রিক জনস্রোতের লাগাম দেয়া যেতো! চল গাঁয়ে ফিরে যাই! বামনী ০৬-০৩-২০২১
মোবাইল আসক্তি কাটিয়ে পাড়ার কিশোররা শর্টপিচ ক্রিকেট খেলছে। তাও রাতের বেলায়। এই দৃশ্য সুখকর!
আমাদের সহকর্মী নিজাম উদ্দিন স্যারের লিভার ট্র্যান্সপ্লান্ট করতে হবে। উনি অচিরেই চিকিৎসার নিমিত্তে ভারত গমন করবেন। নোবিপ্রবি শিক্ষক সমাজ একটি অভূতপূর্ব কাজ করেছে। উনার বিপুলাংকের চিকিৎসা ব্যয়ভার আমাদের সবার সম্মিলিত স্কন্ধে নিয়েছি ( প্রায় ৭০ লক্ষ টাকা) । টাকার অংক জানানোর উদ্দেশ্যে অন্যদের উৎসাহিত করা। সবার সম্মিলিত প্রচেষ্টায় পাহাড়সম বাধা ও তুচ্ছ হতে পারে। এখন প্রার্থনা একটাই উনি সুস্থ হয়ে আমাদের মাঝে ফিরে আসবেন। আমাদের সম্মিলিত প্রার্থনায় আপনিও সামিল হোন! ১৯-০২-২০২১ ফেনী
সর্বংসহা! এখন বাজতেছে " বন্ধু তোর লাইগা রে "! এটাতে তাহেরি হুজুরের ডিজিটাল ওয়াজ ফিউশন করা হইছে।অতি চমৎকার! রাত্রি দ্বি-প্রহরের ও অধিক! একটি আবাসিক এলাকায় কর্নকুহরে আঘাত হানছে নিশীরাতের গান। একবারে উপযাচক হয়ে অনাহুত অতিথির মতো উচ্চকোলাহল নিয়ে! এটা কোন এক ধর্মীয় উৎসবের অংশ। চলছে গত ৩ দিন ধরে।ঘরে ষাটোর্ধ মা ও নাবালেগ বালিকারা ছটফট করছে নিদ্রার ব্যাঘাতে। বালিকাদের মৃদুচপেটাঘাতে নিভৃত করা গেলো সাময়িকভাবে। তবে জন্মদায়িনীকে তো একই থেরাপির কথা চিন্তা ও করা যায় না! এ এলাকায় সবাই বোধহয় গান ভালোবাসে।তাই মধ্যরাত, শেষরাত কোনো সীমানা নেই। অন্য কারো মুখে রা ও নেই। পৌরসভা, পুলিশ ও থানা গানকে কে ভালোবাসেনা? সর্বংসহার দেশ আছি ভাই বেশ!
শিক্ষকদের সুযোগ-সুবিধা বৃদ্ধি প্রসঙ্গে === === === ব্রেকিং ব্যাড অনেক পুরানো টিভি সিরিজ। মার্কিন যুক্তরাষ্ট্রের ছোট্ট শহরের অখ্যাত কলেজের রসায়নের শিক্ষক ওয়াল্টার হোয়াইট সিরিজের প্রধানতম চরিত্র। ক্যানসার চিকিৎসার খরচ যোগাতে না পেরে মাদক (ক্রিস্টাল মেথ) তৈরি ও তা বিক্রি করা শুরু করেন। আর এক সময় ড্রাগ কিং হয়ে যান (ওই পর্যন্তই, মন্ত্রী-এমপি হয়ে যান নাই)। “ভালো সিরিজ/সিনেমা”র দর্শকদের মতে এই সিরিজটি ‘ফালতু’ হলেও বোধগম্য কারণে এটা আমার খুবই প্রিয়। তো এই সিরিজ নিয়ে একজন একটা মিম শেয়ার করেছেন। ছবিতে দেখা যাচ্ছে একটা মোটা বই, আর বোঝানো হয়েছে ওটাতে ব্রেকিং ব্যাড-এর পুরো কাহিনী লেখা। আর পাশেই একটা চিকন বই। এই চিকন বইটাতে ব্রেকিং ব্যাডেরই একটা বিকল্প ভার্সন লেখা আছে। এই ভার্সনে কলেজে পড়িয়েও ওয়াল্টার হোয়াইট ভালো আয়-রোজগার করেন- তাই চিকিৎসার টাকার জন্য মাদকের সাথে জড়ান না, আর তাই কাহিনীও ছোট্ট। - মিমটা মজার। কিন্তু এতো বড় আলাপের উদ্দেশ্য সেটা নয়। এটা দেখে আমার মনে হলো গোটা স্কুল জীবনে ‘শিক্ষকের মর্যাদা‘ নিয়ে পাঠ্য বইয়ে আমি কি কি পড়েছি। স্কুলে পড়া একটি গদ্য আর একটি পদ্যর কথাই মনে পড়লো। গদ্যটিতে পড়েছিলাম ঔপনিবেশিক ভারতে দায়িত্বরত এক ব্রিটিশ আমলা’র তিন পা-ওয়ালা কুকুরের একেকটি পায়ের পেছনে মাসে যতো খরচ হতো, তার চেয়ে স্কুলের প্রবীণ গণিত শিক্ষকের বেতন কম। তাই নিয়ে ওই প্রবীণ শিক্ষকের তার ছাত্রদের সামনে হায়-আফসোস করাই ওই গদ্যের মূল বিষয় ছিল। আর পদ্যটার বিষয় ছিল বাদশাহ আলমগীর তার ছেলে অর্থাৎ রাজপুত্রের শিক্ষকের পা নিজ হাতে ধুয়ে দেয়া উচিৎ বলে যে ‘প্রবল মহত্ব’ দেখিয়েছেন সেটা। আমার ভাবনার বিষয় এই গদ্য বা পদ্য আমার মতো ছাত্রদের ওপর কি প্রভাব ফেলেছিল। - উত্তরটাও আমার জানা। এগুলোকে আমরা কেবল গদ্য বা পদ্য হিসেবেই পড়েছি, পরীক্ষায় নাম্বার পাওয়ার আশায়। কারণ আমলাদের চেয়ে শিক্ষকদের গুরুত্ব কম এটা বইয়ে না পড়লেও আমরা ছোটবেলায়ই বুঝে নিয়েছি। তাই তো বড় হয়ে ক্লাসের পড়ার চেয়ে বিসিএস প্রস্তুতিতে বেশি সময় দিয়েছি। আর বাদশা রাজপুত্রকে শিক্ষকের পা ধুয়ে দিতে বলার পদ্য যখন পড়েছি, তখনও দেখেছি টাকা বা ক্ষমতাওয়ালা বাপের ছেলে যে ছাত্ররা তাদেরকে শিক্ষকরা একটু-আধটু বাড়তি সুবিধা দিয়েছেন বা দিতে বাধ্য হয়েছেন। - তারচেয়ে এই মিমটা বেশি কাজের মনে হচ্ছে। শিক্ষকদের ঠিক মতো টাকা-পয়সা না দিলে তারা বিরাট বিরাট অপরাধী বনে গিয়ে সমাজের বারোটা বাজাবেন বলাই মনে হয় বেশি কার্যকর হবে। যেমন: রসায়নের শিক্ষককে কম বেতন দিলে তিনি মাদক বানাবেন, পদার্থবিদ্যার শিক্ষক হয়তো বোমা বানাবেন, গণিতের শিক্ষক মানি লন্ডারিংয়ে সহায়তা করবেন ইত্যাদি ভয় যদি ছোটবেলা থেকেই শিশুদের মনে গেঁথে দেয়া যায় তাহলে এরা বড় হয়ে যখন ’ডিসি-এসপি’ হবে তখন হয়তো শিক্ষকদেরকে একটু সমীহ করে চলবে। হতেও তো পারে!
শেষ জুটিতে ৪৪ রান হয়ে যাবে। এখনো আশাবাদী! ধন্য আশা কুহকিনী!
দুপুর ২ঃ৩০ ঘটিকা হতে ওয়াজ আরম্ভ হয়েছে । সবাই যাতে শুনতে পারে তাই মাইক দেয়া হয়েছে বাসা বাড়ির দিকে ঘুরিয়ে। আমার বাসার একদম নিকটেই মাইক। ওয়াজ শুনতে চাইলে চলে আসুন।
ভাইয়ের মতো কেউ নয়! ট্রয় যুদ্ধের বীর হেক্টর, ভাই প্যারিস কে প্রানে বাঁচায় যুদ্ধের নৈতিকতা ভঙ্গ করে। ইতিহাস কিন্তু তার এ আচরনকে গৌরবজনক কাজ হিসেবেই বিবেচনা করে। আমি একজন ভাইয়ের ভালোবাসা দেখলাম। যে অপর তিনজনকে পরম ঝুঁকি নিয়ে রক্ষা করে গেছে। গায়ে একটু কালি লাগার আশংকা থাকলে আমরা এড়িয়ে যাই অতি আপনজনকেও। ভাইয়ের মতো কেউ নয়! বন্ধুরা ছেড়ে যায়, ভাই কখনো নয়!
যদি চলে যাই শীতের কোনো এক রাতে রেকেট ও কর্ক দিও সাথে!
খাগড়াছড়ি ও সাজেকের স্মৃতি! (পাহাড়ের এত উঁচুতে একটা বিদ্যালয় আছে! ব্যাপারটা বিস্ময়কর!)
ম্যারাডোনার প্রয়ানে! তোমাকে ম্যারাডোনার মতো ভালোবাসি - কিন্তু। তোমার তো জন্মই হয়নি। ও যখন খেলত সরাসরি দেখোনি। ৯৪ তে আবছা আবছা...! পরে অবশ্য পুরনো ভিডিওতে... দুধের স্বাধ ঘোলে..! -হা হা হা। আরে ঐ বছরেই তো মাদকের অভিযোগ নিয়ে বহিষ্কার.. একটা আনসিভিলাইজড প্লেয়ার! আর এইভাবে খেলা না দেখেও কাউরে ভালোবাসা যায়। পাগল! যত্তোসব! তবুও আমরা ওরে ভালোবাসি! - তোমাদের ঘটের সব কি গেছে! ঐ ব্যাটা নষ্ট, মাদকসেবী, মেয়েমানুষ.. কোন কেলেংকারী ওর নাই? আমরা ওরে ভালোবাসি! - ফালতু! আসলে তোমরা ওর মতই হইতে চাও। বিশৃঙ্খল, বেহিসেবী, উদ্ভট...! ৫ ফুটি বামুন, কর ফাঁকি দেয়া, হাত দিয়ে গোল করা দুবৃত্ত! ওর মরনোত্তর বিচার করতে হবে! তবুও আমরা ওরে ভালোবাসি আর বেসে যাবো! - তোমাদের মাথায় সিট আছে! যে তোমগো দেশও চিনেনা, কখনো আসেওনি। তাকে নিয়ে এত মাতামাতির কি আছে? আমরা সত্যিই অবুঝ! আমরা নিপীড়িত বলেই চিরকালই আমরা নায়ক খুঁজে বেড়িয়েছি। যে একাই পরাক্রমশালীকে হটিয়ে দেয়। অন্যায্য ফকল্যান্ড যুদ্ধের বিরুদ্ধে ঐ " হ্যান্ড অব গড" তাই আমাদেরও প্রতিবাদ। অন্তত ঔপনিবেশিক প্রেতাত্মার বিরুদ্ধে প্রতীকি হলেও! ম্যারাডোনা তাই আমাদের সেই প্রতীকি দেবতা, প্রমিথিউস। তার বিদায়ে আমরা হারিয়ে ফেলেছি এমন এক প্রদীপকে যার সলতের যোগান ছিলো সারা দুনিয়ার সাধারণ মানুষের ভালোবাসা। এ ভালোবাসায় কোন স্বার্থ নেই। এভাবে ভালোবাসতে গেলে পাগল হতে হয়! বিদায় " ফুটবল- ঈশ্বর "! তোমার প্রয়ানে আমরা আজ শোকাভিভূত!
কর্তার ইচ্ছায় যদি কর্ম হয় ঘাসচাষে কর্মকর্তা কেন নয়? চাষীরা মুখ টিপে হাসে গোরুদের চোখে উন্নতজাতের ঘাস ভাসে!
ধন্যবাদ!কাস্টমস ও শুল্ক কর্তৃপক্ষ! কোরিয়ার ৪ বছর পিএইচডি শিক্ষাগবেষণা শেষে সম্প্রতি দেশে ফিরেছি। নিজের ব্যবহৃত পোশাক, বইপত্র,ব্যক্তিগত ব্যবহারিক পণ্যদ্রব্য ( যেমন রাইস কুকার, প্রেসার কুকার.. ইত্যাদি) কোরিয়ার ডাকযোগে পাঠিয়ে দিই ( ইএমএস সার্ভিস)। কোনো কসমেটিকস বা নতুন কেনা দ্রব্য ও ছিলোনা। ওজন প্রায় ৫৫ কেজি। ৬ টি আলাদা কার্টনে। মাশাআল্লাহ চট্টগ্রাম বন্দরে আসার পর আমাদের শুল্ক বিভাগ প্রত্যেকটি কার্টন অতি অযত্নের সহিত ব্যবচ্ছেদ করে। ভাল করে বাবল র‍্যাপিং দিয়ে মোড়ানো দ্রব্যগুলোকে দুমড়ে মুচড়ে অযত্নের সহিত রিপ্যাক করে। আমি রিসিভ করার পর দেখি রাইস কুকারে ফাটল, সু এর তলা গেছে খুলে। বোঝাই যায় কতটা কেয়ারলেসলি হ্যান্ডল করা হয়েছে। আশ্চর্যের বিষয় হলো প্যাক খোলা ও পুনঃপ্যাক করার মাশুল ও ধরা হয়েছে। সব মিলিয়ে বিল ১০ হাজার টাকা মাত্র। ৪০০০ কি. মি. দুরের দেশ থেকে আমার ব্যবহৃত পণ্য পাঠাতে যেখানে খরচ হয়েছে ১২ হাজার টাকা মাত্র। সেখানে ঐ পুরনো জিনিসপত্রের উপর শুল্ক দিতে হবে প্রায় সমপরিমানের টাকা! সেলুকাস! কি বিচিত্র এই দেশ! শুনেছি এইদেশ থেকে প্রতিবছর হাজার হাজার কোটি টাকা পাচার হয়ে যায়। আচ্ছা, কাস্টমস ও শুল্ক বিভাগের চৌকস কর্তাদের ঐসব চ্যানেলে বসিয়ে দেয়া যায় না। যারা এক পয়সাও দেশ থেকে বাইরে চুইয়ে যেতে দেবেনা। নাকি সাধারণ মানুষের পয়সা চিবিয়ে খাওয়ার মাঝেই সব বাহাদুরি সীমাবদ্ধ থাকবে!
নূরনবী বিএসসি! স্যারের সাথে সাক্ষাৎ দীর্ঘদিন পরে। আমার গণিত ও পদার্থবিদ্যার শিক্ষক। এ বিষয়ের প্রতি ভালোবাসা উনি গড়ে দিয়েছেন। সম্প্রতি অবসরে চলে গেছেন। একটা সময় গাঁয়ের স্কুলের সামর্থ্য দেখা হতো কতজন বিএসসি শিক্ষক আছে, তা দিয়ে! আমরা বলতাম বামনী স্কুলে আছে ৫ জন বিএসসি, তোমাদের আছে কয়জন? স্যার বার্ধক্যজনিত নানা সমস্যায় আক্রান্ত। কানে ভালোমত শুনতে পান না। সবাই স্যারের জন্য দোয়া করবেন! ১১-১১-২০২০
ডাক্তার ডলারনির কোরান অবমাননা! ডাক্তার ডলারনির দুই হাত পিছমোড়া দিয়ে বাঁধা হয়। দড়ি পাওয়া যাচ্ছিলো না, তাই কলাগাছের শুকনোপাতা দিয়ে কষে বাঁধা হলো। ডাক্তার ডলারনি ফ্যালফ্যাল করে তাকিয়ে রইলো। যুক্তরাষ্ট্রের আয়েশি জীবন ছেড়ে মাদার তেরেসার ন্যায় সেবার ব্রত নিয়ে এদেশে এসেছে। যে মানুষ গুলো দুদিন আগেও তাকে শ্রদ্ধায় দেবীর আসনে বসাতো আজ তাদের কি হলো। আর বেশি ভাবার ফুরসত পেলোনা। এর মধ্যেই কয়েকটি ঘুষি, বাঁশের কঞ্চির সপাঙ সপাঙ বেত্রাঘাত হজম করতে হলো। ফাঁকে ফাঁকে লাথি তো উপরি হিসেবে আছেই। যে নাইট গার্ড হাসপাতাল পাহারা দেয় সেই কায়দা করে ডাক্তার ডলারনিকে ফাঁসিয়ে দিলো। অফিসের টেবিলে কাঁথা বালিশে মুড়ে পবিত্র কোরান শরীফ রেখে দিয়েছিলো। এদিকে সুশৃঙ্খল ডাক্তারের এ দূশ্য ভালো লাগেনি। অফিসে এসে রেগে ঐ কাঁথা বালিশ ফেলে দেয় বাইরে। সুচতুর নাইটগার্ড বাইরে এসে প্রচার করে ডাক্তার ডলারনি পবিত্র কোরানের অবমাননা করেছেন। মূহুর্তের মধ্যে শতসহস্র মানুষ জড়ো হয়ে যায়। ওরা ডাক্তারকে বামনী বাজারের হাসপাতাল থেকে লাঞ্চিত করতে করতে ৩ কিলোমিটার দুরে বাংলাবাজারে নিয়ে যায় ও ফেরত নিয়ে আসে। এ পুরো পথে মার্কিন এ নারী ডাক্তারকে লাঞ্চিত করা হয়। তবুও ভাগ্য ভালো যে ওরা প্রাণহরন করে নাই। কি জানি হয়তো মহিলা বলেই মায়া হইছিলো। এ ঘটনা ১৯৭৪ সালের শেষ দিকে। এর পরই ডাক্তার ডলারনি ও তার বস ডাক্তার ম্যাকওয়ার্ড রাগ করে বাংলাদেশ ত্যাগ করে। ওরা থাকত বসুরহাটে। ( লালমনিরহাটের জুয়েল নাকি আমাদের শহীদুল্লাহ হলের প্রাক্তন ছাত্র। আফসোস ও যদি অন্তত ডলারনির ভাগ্যটা ও পেতো!)
আমি ভৃত্য সভ্যতা যায় এগিয়ে আমার শ্রমে নিত্য! শিরদাঁড়াহীনরা দাঁড়াতে পারেনা পারে কেবল শীৎকার! জগৎ কি বুঝতে পারবে আমার নিরব চীৎকার!
কন্যারা বড় হয়ে যাচ্ছে! আগের মতো আর কোলে আসতে চায় না! তাই বেশি বেশি কোলে নেই!
কান সাফকারী! কান সাফকারী কান সাফসুতরো করে দেয়। দুই কানের ভিতরে যে খৈল জমে তা বের করে আনে। জগতে যে কত বিচিত্র পেশা আছে তা বিল্লাহ এর সাথে আলাপ করে জানলাম। বিল্লাহ কান সাফ করতেছে গত ২০ বছর ধরে। কপালে এমন লাইট লাগিয়েছে যাতে প্রথমে বিভ্রম হতে পারে ও কি নাক, কলা, গলা বিশেষজ্ঞ নাকি খনি শ্রমিক! আমার গায়ে নতুন জামা, পায়ে বিদেশী কেডস দেখেই হয়তো কইলো, স্যার ৫ মিনিট চোখ বন্ধ করে রাখবেন। বাঙালি কদর করে পোশাকরে আর পিস্তলকে। বিল্লাহ এর ব্যতিক্রম হবে ক্যান।এরপরই দুই কান ফকফকা কইরা দিমু। মাত্র ২০ টাকায়। এদিকে আমার কান সাফ করে দেয় বউ। কটনবার্ড দিয়া। কিন্তু বউ এর লগে চলিতেছে সাময়িক বিবাদ ও কলহ। অতএব স্ত্রী সেবা পাওয়ার আপাত সম্ভাবনা নাই। তাই বিল্লাহ এর অফার লোভনীয় মনে হলো। সুতরাং ওর টুলে বসিলাম, ফেণীর দীঘির পাড়ে। ওর কপালে শুধু হেডলাইট না, আছে চিমটা ও নানা উপকরণ। আমি চোখ বুঝিলাম। বিল্লাহ কইলো দীঘির পাড়েই ওর ব্যবসা গত ৫ বছর ধরে। কটন বার্ড কানের ভিতর ঘুরাইলে ও কিন্তু একধরনের শিরশিরে অনুভূতি হয়। বিল্লাহ তাও টের পাইতে দেয় নাই। অভিজ্ঞতা বেশ ভালো। কাজ শেষে দুই কানের লতিতে মৃদু টোকা দিলো, ঠিক যেভাবে ক্যারমবোর্ডে স্ট্রাইকার কে বুড়ো আঙুল দিয়ে টোকা দিই। দুই কানেই শব্দের অনুনাদ বীণার ঝংকারের মত বেজে উঠল। হঠাৎ করেই মনে হলো কানে কি একটু বেশি ভালো শুনতেছি! বিল্লাহ কইলো এখন থেকে ম্যাডামের কথা আরো বেশি মিষ্টি লাগবো শুনতে! আমি একটু জোরেই কইলাম, " আলহামদুলিল্লাহ! "
ধর্ষণের সর্বোচ্চ শাস্তি? অনেকেই দাবি করছেন মৃত্যুদন্ড বা ফাঁসি দেয়া উচিত। এমনকি আইন পরিবর্তন করে হলেও। ব্যক্তিগতভাবে আমি মনে করি এটা ধর্ষককে আরো হিংস্র করে তুলবে! ধর্ষক তখন ভিক্টিমকে আর প্রাণে বাঁচিয়ে রাখবেনা! ফলে ধর্ষণ ও হত্যা বাড়বে সমানুপাতিক হারে। একান্তই ব্যক্তিগত মত!
ফুটপাতের অচ্ছেদ্য চক্র! হাটতে বেরিয়েছিলাম ফেনী শহরে। ট্রাংক রোড, সালাউদ্দিন মোড় হয়ে সদর হাসপাতাল ও স্টেশন রোড। ফুটপাতের ৮০ ভাগই বিভিন্ন ব্যবসায়ীদের পণ্যের দখলে। বাধ্য হয়ে সাধারণ মানুষ হাটছে রাস্তা দিয়েই। আমিও রাস্তা দিয়ে হাটতে বাধ্য হলাম। মাঝখানে এক টি স্টলে কয়েকজনকে উত্তেজিত দেখা গেলো। অনিয়ম, অব্যবস্থাপনা নিয়ে উদ্বিগ্ন তারা। নিজেদের ক্ষোভ, উষ্মা প্রকাশ করছেন চায়ের কাপে চুমু দিয়ে এবং ফুটপাতের উপর রাখা বেঞ্চে বসে! ফুটপাত দখল শুধু ফেনী, ঢাকার কমন চিত্র নয়, সারা দেশেরেই একই হাল। কথা হলো কেন এগুলো থেকে মুক্তি নেই। কারন এ দখলকারীরাই রাজনৈতিক ক্ষমতাবলয়ের সাথে যুক্ত। যখন যে দল ক্ষমতায় থাকে ওরা তার সাথে যুক্ত হয়ে যায়। ওদেরকে যারা ঘাঁটাবে তাদেরকে ম্যানেজ করার মত শক্তি তাদের আছে।ওদিকে এগুলো চালু থাকলে বিশেষ বিশেষ বাহিনীর লোকদের বাড়তি রুটি রুজি, বখরা, মাসোহারা মিলে। মন্দ কি! ফল হলো সাধারণ মানুষকে রাস্তা দিয়েই হাটতে হবে, ফুটপাত দিয়ে নয়! নচিকেতার গান শুনতে শুনতে বাড়ী গেলাম...... " তাই বিশৃঙ্খলা যতই বাড়ুক/ গণতন্ত্র, রাষ্ট্রযন্ত্র নিশ্চুপ হয়ে রয়.. " ০৭-১০-২০২০ ফেনী
আমরা লজ্জিত! আজ মাইজদী সদরে, দাঁগনভূৃঞায়, ফেনী সদরে অনেক মানুষকে প্রতিবাদ করতে দেখলাম। ধর্ষকরাই সংখ্যালঘু, মানুষরাই সংখ্যাগুরু!
হরিষে- বিষাদ হরিষে: তামাম দুনিয়ায় সস্তায় খাবার মেলে কোথায়? - বাংলাদেশে! সারা দুনিয়ায় সস্তায় কাপড়-চোপড় কই পাওয়া যায়? - বাংলাদেশে.. বাংলাদেশে! বিষাদ: খাবারে ভেজাল কারা দেয় গো? ধূলোময়লায়/ঘামে কোথায় অতিদ্রুত কাপড় নষ্ট হয় গো? 
আমার বাবা অসুস্থ হয়ে বসুরহাট হাসপাতালে ভর্তি। মা শয্যাশায়ী হয়ে হাসপাতালে ভর্তির অপেক্ষায়, ঢাকায়। আমরা পরিবারের সদস্যরা বিভক্ত হয়ে মা- বাবার সেবা ও চিকিৎসায় নিযুক্ত আছি। সবাই আমাদের পরিবারের জন্য দোয়া করবেন!
আত্মহত্যার পরে! গতকালই আমার বিভাগের একজন ছাত্র আত্মহত্যা করেছে। এই ছেলে বাংলাদেশের টপচয়েস একটি বিশ্ববিদ্যালয়ের টপার একটি বিভাগ থেকে পড়াশোনা শেষ করে। ঊর্ধ্বতন কর্মকর্তা হিসেবে একটি রাষ্ট্রায়ত্ত ব্যাংকে যোগদান করেছে মাত্র ৭ দিন আগে। অথচ ঢাকায় এসে ফার্মগেটের একটি হোটেলে দরজা বন্ধ করে নিজের প্রান নিয়ে নিলো! আফসোস! ব্যক্তিগতভাবে ওকে আমি চিনিনা, কিন্তু আসলে তা সত্যি নয়! ওর বিভাগ আমার বিভাগ। যে কলেজে পড়েছে সেখানে পড়েছি আমিও। যে হলে থেকেছে তার কাছাকাছি ছিলাম। যেখানে ওর জন্ম তাও আমার এলাকার নিকটবর্তী! এমনকি যে ব্যাংকে কর্মরত সেখানেও আমার বন্ধুরা কর্মরত ও আমার কর্মস্হলের অনতিদূর! এতকিছুর পর এই ছেলেকে আর পর ভাবতে পারছিনা! প্রতিটি আত্মহত্যা আমাদেরকে অপরাধী করে দেয়। থুথু দেয় আমার, তোমার ও সমাজের মুখে! কানে এসে ফিসফিস করে বলে দেয় আরেকটু ভালো যদি বাসতি! আরেকটু সহানুভূতি ও কদর যদি করতি! মৃতদের দীর্ঘশ্বাসে চাপা পড়বে তোদের এ সাজানো সমাজ!
