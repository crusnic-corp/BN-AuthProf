রুহ আফজা আর বইমেলার বেস্টসেলার একই জিনিষ.. একটা মাসই দাম থাকে!!!
কিছু পাঠক উদ্বেগ প্রকাশ করেছেন, কেন কিছু বই এতো বিক্রি হচ্ছে। এ প্রশ্নের উত্তরে আমার আগের একটি লেখা এখানে প্রাসঙ্গিক, লেখাটি তুলে দিচ্ছি: “দেখুন, বই না পড়ে যদি শুধু বই কেনেন, তাহলে এতে আপনার কোনো লাভ হবে না। লাভ হবে বই বিক্রেতার। বিক্রেতার কাছে বই হলো মাছ মাংসের মতোই পণ্য। বই তখনই বই হয়ে উঠে, যখন এটিকে পড়া হয়। কোনো বইকে আমি বই বলতে পারি না, যদি এটিকে আমি না পড়ি। বই কোনো আসবাব সামগ্রী নয়। ফুল দেখে চোখ জুড়াতে পারে, কিন্তু বই দেখে নয়। বই চোখ জুড়াতে পারে তখনই, যখন এর আলোটুকো হৃদয়ে প্রবেশ করে। বহু বই আছে যার ভেতরে কোনো আলোই নেই। এ বইগুলো কেনা উচিত নয়। এগুলো কিনে ও পড়ে, কেবল অপচয় ঘটে টাকা ও সময়ের। মানুষের আয়ু অসীম নয়। পৃথিবীতে প্রতিদিন যে পরিমাণ বই প্রকাশিত হয়, তার সবগুলো পড়তে গেলে আপনার আয়ু লাগবে লাখ বছর। কিন্তু এতো বছর তো আপনি বাঁচবেন না। এজন্য বই কেনার সময় খুব হিশেব করে কিনতে হবে, যেন জীবনের মূল্যবান ঘন্টাগুলির অপচয় না ঘটে। একটি ফালতু বই পড়ার চেয়ে, এক ঘন্টা আকাশের দিকে তাকিয়ে থাকা বেশি উপকারি। এতে হৃদয় প্রশান্ত হয়। অনেককে দেখেছি, ঘর সাজানোর জন্য বই ক্রয় করে থাকেন। তারা এসব বইয়ের ছবি, এক কাপ চা, একটি জবা ফুল, আর এক জোড়া ফর্সা পায়ের সাথে তুলে ফেসবুকে দিয়ে থাকেন। এরকম কিছু ছবি আমি সম্প্রতি বিশ্লেষণ করেছি। লক্ষ্য করেছি, এসব বইয়ের কোনোটিই বই নয়। এগুলো মুদ্রিত টেলিভিশন। বিনোদন সামগ্রী। এসব বই অন্ধকে আরও অন্ধ করে তোলে। সভ্যতার নির্মাণে এসব বইয়ের কোনো ভূমিকা নেই। উল্টো এসব ছবি দেখে, চারপাশের অন্ধরা ভাবে- আরে, এসবই তো বই। এর বাইরে নিশ্চয়ই কোনো বই নেই। এ বই আমাকে কিনতেই হবে, এবং কিনে একটি ছবি আমাকেও পোস্ট করতে হবে। বাংলাদেশে হাজার হাজার ফালতু বই এভাবে বিক্রি হয়েছে। আমি যখন ছোট ছিলাম, তখন বাজারের লাইব্রেরিগুলোতে কাশেম বিন আবু বকর, ইমদাদুল হক মিলন, হুমায়ুন আহমেদ, ও এমডি মুরাদ, এ চারজনের কিছু বই থাকতো। বিক্রেতারা এগুলোকে বলতো উপন্যাস। আমরা যেহেতু উপন্যাস কী, বই কী, তা চিনতাম না, তাই বিক্রেতাদের কথা বিশ্বাস করেই বই কিনতাম। এ বইগুলোর প্রধান ক্রেতা ছিলো কিশোর কিশোরীরা, যারা বহু কষ্টে লিপ্ত হতো প্রেমে। ঈদ এলে, তারা একে অন্যকে উপহার দিতো এসব বই। কৈশোরে, মানুষের শরীর ও মনে যে-পরিবর্তন ঘটে, তা বেশ সাংঘাতিক অভিজ্ঞতা। ওই সময়ে মন শুধু হাসতে চায়, অথবা কাঁদতে চায়, আর পেতে চায় উত্তেজনা। বাংলাদেশে যেহেতু বন-জঙ্গলে ঘুরে উত্তেজনা ভোগের তেমন সুযোগ নেই, তাই এ কিশোর-কিশোরীরা খুঁজে নিয়েছে বিকল্প উপায়। তারা কাল্পনিক সম্ভোগের মাধ্যম হিশেবে ব্যবহার করছে বইকে। আর প্রকাশকেরা এটিকেই নিয়েছে সুযোগ হিশেবে। তারা কিছু লেখক জোগাড় করলো, যারা প্রতি মাসে বের করতে লাগলো আবেগঘন উত্তেজনাকর বই। এখানে অধিকাংশ কিশোর-কিশোরীর প্রেম অচরিতার্থ থাকে। এজন্য এরা সারাক্ষণ কল্পনায় প্রেমিক ও প্রেমিকার, শরীর ও মন নিয়ে উদ্বিগ্ন থাকে। এ উদ্বেগকেই তারা খুঁজে পায় কাশেম বিন আবু বকর, ইমদাদুল হক মিলন, এমডি মুরাদ, আনিসুল হক, জাফর ইকবাল, শির্ষেন্দু, সমরেশ, ও হুমায়ুন আহমেদের বইয়ে। গ্রামসি যে-সাব-অল্টার্ন শ্রেণীর কথা বলেছিলেন, সেরকম একটি সাব-অল্টার্ন শ্রেণী বাংলাদেশের পাঠক সমাজেও আছে। এদের মধ্যে একটু শিক্ষিত যারা, তারা বেছে নিয়েছেন হুমায়ুন আহমেদ, জাফর ইকবাল, ও বিভিন্ন থ্রিলার অনুবাদককে। এই লেখকদের মধ্যে হুমায়ুন আহমেদ সবচেয়ে শিক্ষিত ছিলেন, এবং তিনি সম্ভবত ফ্রয়েডের ‘দ্য ইন্টারপ্রিটেশন অব ড্রিম’ পড়েছিলেন, আর ওখান থেকে কিছু মশলা নিয়ে তৈরি করেছিলেন মিসির আলিকে। মিসির আলি ও হিমু, আমাদের কিশোর-কিশোরীদের দীর্ঘকাল ধরে বুঁদ করে রেখেছে। এখানে আমি আরেকটি বিষয় যোগ করতে চাই। অনেকে দাবি করেন— এসব পড়ে অন্তত বই পাঠের অভ্যাস হয়। আমি এর সাথে একমত নই। আপনি পশ্চিম বঙ্গের 'রাশি' সিরিয়ালের দর্শককে 'দ্য সিন্ডলার্জ লিস্ট' দেখাতে পারবেন না। এসব বইয়ের যারা পাঠক, তারা চিরকাল এ ঘরানার বইই পড়তে চায়। তাদের আপনি দাজ স্পেইক জারাথুস্ট্রা পড়াতে পারবেন না। এসব বই নিয়ে আরেকটা মুশকিল হলো, এগুলো পাঠক তৈরি করে না। তৈরি করে ভক্ত। ভক্ত শব্দের অর্থ তো খাদ্য। যে ছিলো মানুষ, সে ওই বিনোদন সামগ্রী পড়ে পরিণত হয় লেখকের খাদ্যে। এটি এক ট্র‍্যাজেডি। পুরো বইমেলা ঘুরে, পড়ার মতো পাওয়া যাবে হয়তো বিশটি বই। কিন্তু বই সাজিয়ে রাখা হয়েছে হাজার হাজার। যে-দেশে এতো বই, এতো লেখক, এতো পাঠক, এদেশের এতো দুরবস্থা কেন তা আমার বোধগম্য নয়।” আর আপনারা যারা আমাকে ইনবক্সে প্রশ্ন পাঠান, তারা দয়া করে কোনো প্রকার ভূমিকা ছাড়া সরাসরি প্রশ্ন লিখে পাঠাবেন। সালাম দিয়ে এক ঘন্টা বসে থাকার প্রয়োজন নেই। — মহিউদ্দিন মোহাম্মদ ১৮/০৪/২০২১
খালেদা জিয়া হইলেন বাংলাদেশের রাজনীতিতে পিতৃতন্ত্রের হাতে সবচাইতে বেশিবার আক্রান্ত হওয়া নেত্রী। আওয়ামী লীগাররা যে কতোটা কুৎসিত পিতৃতান্ত্রিক রাজনীতি করতে পারে, এইটা আমি ছোটবেলা থেকে দেখে আসছি তাদের খালেদা জিয়া সংক্রান্ত প্রোপাগান্ডার কারনে। একজন রাজনৈতিক নারীর জীবন নিয়ে কতো কুৎসিত কেচ্ছা কাহিনী বানানো যায়, কতো মাধ্যমে এবং কতোটা নির্লজ্জভাবে তা প্রচার করা যায়; এইটা খালেদা জিয়ার ব্যাপারে আওয়ামী লীগারদের কুৎসা রটনার ইতিহাস না দেখলে বিশ্বাস করাও কঠিন। আওয়ামী লীগের সর্বোচ্চ নেতা থেকে শুরু করে বড় বড় বুদ্ধিজীবীরাও এই কাজে অংশ নিয়েছেন। অথচ এরপরেও আওয়ামী লীগের পরিচয় বাংলাদেশের "প্রগতিশীল"দের দল হিসাবে। আর বিএনপির পরিচয় - রক্ষণশীল। এতো জঘন্য নারীবিদ্বেষী একটা দল হয়েও আওয়ামী লীগ পায় বাংলাদেশের এলিট নারীবাদীদের সমর্থন। অন্যদিকে বিএনপি থাইকা গেল প্রগতিশীল সমাজের কাছে ব্রাত্য। এইখানে আওয়ামী লীগের দোহাতি রাজনীতির সাফল্য আছে বটে। তবে বিনপির ব্যর্থতাও কম নাই। শূন্য দশক থেকে তারা ভুল রাজনীতির পথে হাটছেন। অথচ এই সময়টাতেই যদি তারা একবিংশ শতকের উপযুক্ত পলিটিকালি কারেক্ট রাজনীতির লাইন ধরতে পারতেন, তাইলে আজকে তরুণদের মধ্যে তাদের জনপ্রিয়তা অনেক বেশি থাকতো। এবং পিতৃতন্ত্রের ক্রমাগত জুলুমের শিকার মজলুম নারী নেত্রী খালেদা জিয়া এইক্ষেত্রে তাদের প্রধান সিম্বল হিসাবে আবির্ভূত হইতে পারতেন। খালেদা জিয়ার শিক্ষাগত যোগ্যতা নিয়া আওয়ামী লীগাররা চিরকাল বাজে কথা বলে আসলো। কিন্তু এতো শিক্ষিত হয়ে লাভ কী হইল তাদের নেত্রী শেখ হাসিনার, খালেদা জিয়া সম্বন্ধে মুখ খুললেই গাদাগাদা পিতৃতান্ত্রিক আবর্জনা যার মুখ দিয়ে বাইর হয়ে আসে? একটা নতুন শতক আসলো, একটা নতুন সহশ্রাব্দ আসলো। কিন্তু বিএনপি তাদের রাজনীতিটাকে সময়ের সাথে পাল্টাবার সাহসই করতে পারলোনা। অথচ পাল্টাইতে যদি পারতো, শুধু খালেদা জিয়াই না, আরো অনেকদিক দিয়েই এখন তাদের কিছু এডভান্টেজ থাকতো। আর পাল্টাইতে না পারার ফলে, তাদের কী ভয়াবহ ক্ষতি হইল! দেশেরও হইল।
সিএনপিএস-চট্টলা নারী প্রগতি সংস্থার জন্য সুখবর।উক্ত সংস্থার সকল কারর্য্যক্রমকে লাইভ ডকুমেন্টারি ফিল্ম করার সিদ্ধান্ত নিয়েছে বাংলাদেশ টেলিভিশন(বিটিভি)।খুব শীগ্রই সম্ভবত এপ্রিলেই এর শুটিং শুরু হবে বলে জানিয়েছেন কতৃপক্ষ।দোয়া করবেন সবাই।
মাদ্রাসার মগজধোলাই হওয়া মূর্খ ছাত্ররা যে দেশে একদিন আগুন জ্বালাবে; গণতন্ত্র, ধর্ম নিরপেক্ষতা,বাকস্বাধীনতা, সাহিত্য সংস্কৃতি, জ্ঞান বিজ্ঞান বলে যৎসামান্য যা পড়ে আছে, তা পুড়িয়ে দেবে, তা তো আমরা আগেই জানতাম। এত বড় রাজনীতিবিদ হয়ে শেখ হাসিনা কেন জানতেন না সেটাই আশ্চর্যের। তিনি যখন মাদ্রাসার মাথা আহমদ শফির সঙ্গে কোলাকুলি করলেন, তাঁর দানে দক্ষিণায়, আদরে আহ্লাদে মাদ্রাসাগুলো যে ফুলে ফেঁপে আইসিসের কারখানা হয়ে উঠবে, তা তো আমরা সাধারণ মানুষেরা জানতাম, এত বড় রাজনীতিবিদ হয়ে শেখ হাসিনা কেন জানতেন না সেটাই আশ্চর্যের। এখন দেখুন খুন করে কটা সন্ত্রাসী কমানো যায়। মুশকিল হলো, এক মুজিবের রক্ত থেকে লক্ষ মুজিব জন্ম না নিলেও, এক ইসলামি- সন্ত্রাসী থেকে লক্ষ ইসলামি- সন্ত্রাসী জন্ম নেয়। গুলিতে এরা মরবে না, বরং শহীদ হয়ে জান্নাতে যাওয়ার লোভে বন্দুকের সামনে বুক চিতিয়ে দাঁড়াবে। এরা মগজে হিংসে বিদ্বেষ ঘৃণা পুরে দেওয়া রোবটের মতো, এরা মাদ্রাসা নামক কারখানায় তৈরি হওয়া ইসলামি রোবট। এখনও সময় আছে এদের মানুষ হতে সাহায্য করুন। এখনও মাদ্রাসা নামক কারখানা বন্ধ করে মানবতা সহিষ্ণুতা উদারতার পাঠশালা খুলুন।
এবং একজন সদ্য প্রেগন্যান্ট নারীকে। এই সময়গুলোতে ক্ষুদ্র ভালোবাসা বা আঘাতও মনে দাগ কেটে যায়। এক গ্লাস ডাবের পানির মমতা যেমন কখনো ভুলবো না, কিছু কষ্টের বদদোয়াও কখনো তুলে নিতে পারবো না।
ঘটনা হলো গতকালকে একটা পিকনিকে গিয়েছিলাম। মানে যারা কোন এক সময় বাসদ বা ছাত্র ফ্রন্টের সাথে যুক্ত ছিলো যে কোন র্ফমে, তারা মিলে পিকনিকের আয়োজন করেছে এবং তারা তারাই গিয়েছে ! খুবই র্নিভেজাল পিকনিক । খাওয়া দাওয়া, আড্ডা এর বাইরে কোন ধরনের কোন কন্সপিরেসী হয় নাই প্রমিজ ! আমি বিশিষ্ট পেটুক মানুষ ভালো খাবার আমাকে সব সময়ই খুবই টানে। তো যখন দল করতাম তখন ৯০ ১০০ জনের খাবার খাইছি স্মৃতিতে যা আছে সেইটা মুলত লং মার্চের । মনে আছে লাইন ধরে দাড়িয়ে ল্যাটকা খিচুরি আর এক পিস মুরগি ঝোল অথবা শুধু সবজি ভাত ! এবং সেটা একবারই পাবেন দু্ইবার দেয়া হবে না । বুয়েটের ইন্দ্রনীল ছিলো বড়সড় মানুষ, বেচারার এক প্লেটে পেট ভরে নাই এখন কি করবে ? প্লেট শেষ করে কাঁচু মাচু হয়ে আবার লাইনের পিছনে যেয়ে দাড়িয়েছে ওই ল্যাটকা খিচুরি আরেকবার নেয়ার জন্য । তো কমরেডদের সাথে খাওয়ার স্মৃতি বলতে মুলত আসলেই এইটাই এক প্লেট খাবার ভাগ করে খাওয়া !!! এর মধ্যে সময় পেরিয়েছে, আমরা দল ছেরেছি পেটি বুর্জুয়া (!) হয়েছি । তো কালকে পিকনিকটা ছিলো আমাদের জন্য ! দুপুরের খাবার অসাধারন ছিলো ! এক গাদা মাংস দিয়ে কাচ্চি বিরানী টেবিলে নিয়ে এসে দিয়েছে, পরিমান দেখেই বোঝা যাচ্ছে কারো কম পরার কোন কারনই নাই ! অঢেল মাংস । মাংস নিতে যাব পাশ থেকে জয়া বলে মনে হয় এক টুকরা করে মাংস সবার জন্য ! মানে সবার হতে হবেতো সেই হিসাবটা যেন করি ! মুহূর্তে ফেরত গেলাম ২০ বছর আগের অভ্যাসে, এক প্লেট খাবার ভাগ করে খাওয়া !!! ঘটনা যদিও মোটেও সেরকম ছিলো না কিন্তু জয়া আপারে আর কিছু বললাম না ইচ্ছা থাকলেও অল্প মাংস নিয়ে সেই পুরান তৃপ্তিতেই খাবার খেলাম । এবং ঘটনাটায় কি যে মজা পাইছি ! অদ্ভুত এবং কি দারুন এক সংযোমী সংস্কৃতি ! তো যারা আয়োজন করেছিলো এদের পেয়েছিলাম সেই ২০০০ সালের গোড়ার দিকে পার্টি অফিসে । ঢাকা নগড়ের একদল দারুন উচ্ছল প্রানবন্ত কামলা খাটা তরুন তরুনী ! তখন বিনা নটিসে তোপখানার অফিস ঝাট দিলেই বিকেল বেলা আমরা ৪০, ৫০ জনের মিছিল করে ফেলতে পারতাম ! চিশতী ভাই, নাইম ভাই, আকরাম ভাই, নিকো, সুজন, ফারুক, ইমরান, ঝুম্পা আপা মানে দনিয়া, মহম্মদপুর, ইডেন কলেজ, ঢাকা কলেজ, জগন্নাথ কলেজ তখন, বিজ্ঞান কলেজ সব মিলে ঢাকা নগরের রমরমা অবস্থা ! তারপর কি একটা সময় এলো নিজেদের মধ্যে মুখ দেখাদেখি বন্ধ !! কালকের পিকনিকটা ছিলো আইস ব্রেকিং ! কালকে যে কতবার আওরালাম ... আহা আমাদের গেছে যে দিন একেবারেই কি গেছে ???? অনেক ধণ্যবাদ ঝড়ে পরা কমরেডস কালকে দারুন একটা সময় উপহার দেয়ার জন্য ! 
সবার মনোরঞ্জন করে দিন শেষে আসলে কিছুই পাওয়া যায়না। আপন ব্যক্তি আপনাকেই নিয়েই ব্যস্ত থাকে। শুধু বিনোদনের খোরাক হিসেবে মনোরঞ্জনটাকে উপভোগ করে। ব্যক্তিগত জীবনে "মনোরঞ্জনকারীদের" কোনো স্থান থাকেনা। তারা উপভোগ পর্যন্তই।
চলে এলাম ঈদি নিয়ে। অন্যদিন ঈদ সংখ্যায় প্রকাশিত হচ্ছে, আমার লেখা উপন্যাস ''মনু-দ্য সারভাইভড চাইল্ড''। আরেকটা সুখবর হচ্ছে, এবার করোনা পরিস্থিতির কারণে অন্যদিনের এই ঈদ সংখ্যা অনলাইনে পড়তে পারবেন। শুধু আমার উপন্যাস নয়, এশরার লতিফ, সাদাত হোসাইন, ফরহাদ হোসেন, শানজানা আলম, মৌরি মরিয়ম, ফারহানা সিন্থিয়া, সেলিনা হোসেন, নাসরীন জাহান, হাসনাত আবদুল হাই, ফরিদুর রেজা সাগর, আলী জাকের, লুতফুন্নাহার পিকি, পুরবী বসু এদের লেখাও পড়তে পারবেন।
হাট্টিমাটিম টিম তাদের খাড়া দুটো শিংআজ শিং দিয়ে সবাইকে সকালের শুভেচ্ছা জানালাম।শুভ সকাল
মনের শান্তি বলে একটা কথা আছে না?..এইটাই হচ্ছে মনের শান্তি।
পোলারা কি মাংস কাটার সময় সাদা কাপড় না চড়ালে গায়ে চুলকানি হয়?!?! পুরা নিউজফিডে/মাইডেতে ম্যাক্সিমাম পোলাই সাদা পায়জামা/পাঞ্জাবি/পায়জামা+পাঞ্জাবি পড়ে মাংস কাটার মিশনে নামছে। আরেক মশাইকে (পড়ুন কসাইকে) সকাল থেকে ঘেনা পেরেও সাদা পায়জামা খোলানো যায় নায়। বিকালে আবিষ্কার করা গেলো মাংস না কাটায় সেখানে লাল দাগ না থাকলেও হলুদ লাগায়া আনছে! 😴 ঈদ মোবারক সবাইকে.... 🥰 (বিঃদ্রঃ চালের রুটিহীনতায় এত ভুগছি যে ঈদের দিন আর এই অবজারবেশন পেশ করা গেলো না.. যাই হোক, ঈদ ত ৩দিন থাকেইইইই... 😶)
শুভ জন্মদিন পিচ্চি সুন্দরী(নতুন বউ)❤ তোর এই দ্বিতীয় ছবিটা আমার দেয়ার কোনো ইচ্ছা ছিলোনা। কিন্তু সেদিন তোকে না ধরে রাখলে তুই ডুবে যাইতি। তোকে আমি ধরে রেখে ডুবতে দিলাম না😂 পরে ধন্যবাদ টা দিয়ে দিবি ট্রীট সহ😋 অবশ্য আমি এই ছবি দিতে চাই নাই। 'সাচ দাও' লোকটার সাথে দিতে চাইছিলাম। দিলাম না শেষমেশ🤣 প্রায়ই ফোনে ঘন্টার পর ঘন্টা আমার অনর্থক ক্যাচাল শোনার জন্য ধন্যবাদ😌 আমি এখনো সেই তারামন বিবি হলের ২০৭ নম্বর রুমে তোর চিল্লানো মিস করি(মিথ্যা কথা😂)। আমাদের পরীক্ষার আগের রাতের কর্মকান্ড মিস করি। মোহাম্মদপুরে যেয়ে প্রতিবার তোদের বাসা হারিয়ে ফেলা মিস করি। অনেক দিন দেখা হয় না৷ কবে দেখা হয় কে জানে, অনেক কথা বলার বাকী। অনেকগুলা ভালোবাসা❤ ভালো থাকিস❤
আমার জীবনের প্রথম কাজ ছিলো ডাক্তার কনে স থেকে যে শুধু ডাক্তার পাচ্ছি তো পাচ্ছি... এই ব্যাপারটা আমার বেশ ভালো লাগে.. তবে এইবার বর ডাক্তার বা ইঞ্জিনিয়ার না বর ব্যাংকার....😍 একই পেশায় থাকলেই যে খুব লাভ বা একজন আরেকজনের কাজের কষ্ট, প্রেশার বুঝবে ব্যাপারটা কিন্তু তা না.।। সম্পর্কে বন্ধুত্বটা থাকলে সব কিছুই বুঝে নেয়া যায় ছবিয়াল : মোশারাত ফারহানা শাম্মা
হুহ,, ঢং.. আমি যেখানে যেখানে গেছি ওই জায়গাগুলোতেই যদি ১ পয়েন্ট মারায় তাইলে আমার ৩১ হবে না ত কি ১০০ হবে??😤😡😤😡 হতাশাজনক😪 বাইদ্যাওয়ে,, আমার রাঙামাটি কই?🙄 ও থাকলে ত অন্তত আমার ৪০ পার হইতো😇
আমার মতে কোনো কাজ ই ছোট নয় একমাত্র চুরি-ডাকাতি ছাড়া...প্রতিটি পেশাই সম্মানের.... একজন রিকশাওয়ালার সন্তান ও বিসিএস ক্যাডার হওয়ার যোগ্যতা রাখে...কিন্তু যোগ্য হওয়ার পর যদি নিজের পিতা- কে, পিতার মাথার ঘামকে স্বীকার করতে এতই দ্বিধা থাকে তাহলে আমার মনে হয় দেশের জন্য সমাজের জন্য সেই শিক্ষিত ব্যক্তি মূল্যহীন..🙂 মাঝে মাঝে সত্য তিতা হলেও মানুষের জন্য মঙ্গলকর.....🙂 সামান্য মিথ্যা সাময়িক সুন্দর হলেও ভয়ংকর.. 🙂
জীবনে হাজার হাজার প্রমিস করেও কোনদিন কোন প্রমিস না রাখা মানুষকে জানাই প্রমিস ডে এর আন্তরিক শুভেচ্ছা🥴🥴 
প্রিয় নন্দু খুব একটা খেয়ালে না দেখলে ও যখন তোকে দেখি অানমনে নিজেই অবাক হয় গোছালো মেয়েটাকে দেখে অামার বেখেয়ালিপনা যেন থমকে রয় মিষ্টি ভাষায় যখন দিদি দিদি বলে ব্যাকুলতা প্রকাশ হয় তোর স্নিগ্ধ হাসির তৃপ্তিতে তখন অামার ও কেটে যায় অানমনা ঘোর। তোকে দেখে যখন হৃদয় মাঝে প্রশান্তির অালোড়ন ছড়ায় তার থেকে ও প্রখর হয়ে নাড়া দেয় তোর মুখের দিদি ডাক শুনায়। সবসময় হাসি,ভালোবাসায় মাতিয়ে রাখবো তোর প্রতিটিদিন ব্যক্তঅাশায় শুভ হোক তোর নিত্যদিনেও প্রতিটা জন্মদিন ❤ Team borbad এর পক্ষ থেকে ছোট্ট প্রয়াস❤❤ সবসময় সাাথেই থাকিস😘 অনিন্দিতা নন্দিনী নিবেদিতা দে জয়া তুলি দে তনুশ্রী ঘোষ প্রিয়া চক্রবর্তী নিব্রত চৌধুরী ডিম্পল দীপান্বিতা দীপা
একটি দেশ কতটা সভ্য এবং গণতান্ত্রিক তা বোঝার একমাত্র উপায় সে দেশের নারীরা কতটা স্বাধীন। 
তরমুজ খা, বাকি খা🤮 কয়দিন পর বলবে, আম খা, কাট্টল খা😑
পারুল দির শুভ জন্মদিন আজ। সঞ্জিতের কলিজা ক্লাইমেক্সের চোটে এই নারীর জন্মদিন আমি ভুলে গেছিলাম। একটা বড় কলিজার জন্মদিন কি করে ভুললাম কে জানে! গুটিকয়েক সিরিয়াস কথা কইতে হবে! এই নারী একদিন কোন কিছু প্রশ্ন ছাড়াই, আলাপ ছাড়াই আমারে জাস্ট বিশ্বাস করছিল। আমার কার্যকরণের উপর সে ভরসা করেছিল। নিজের পলিটিক্যাল কারেক্টনেসের খেতা পুরি বলে সোশ্যাল মিডিয়ার এক্কা দোক্কা ট্রায়ালে সে নিজে আমার হয়ে স্ট্যান্ড নিয়েছিল। নিজে পুনরায় তৎকালীন গালির স্রোতে পতিত হয়ে শরীরের অবস্থা ছ্যাড়াব্যাড়া করেছিল। তিনি সেদিন ঐতিহাসিক ঘুমহীন রাত্রি কাটিয়েছিল। দিন গেল তারপর৷ যা ঘটার তা ঘটেছেই সময়ের নিয়মে। পারুলদি একইভাবে আমাকে ভালোবাসে। আমার রেকলেস আচরণ নিয়ে তার ভয়াবহ বকাঝকা, ইস্যুভিত্তিক একটু বড়সড় রাজনৈতিক দ্বন্দ্ব থাকার পরেও আমাদের ভালোবাসা ফুরায় না। আমরা এখনো পা দুলিয়ে চোখ বন্ধ করে ৭-৮ ঘন্টা আলাপ করে কাটিয়ে দিতে পারব। পারুল দি আমার একটা বড় বোন। একটা বন্ধু। একটা কুমড়া । একটা কমরেড। একটা কট্টর সমালোচক। তারে আমি ভয় পাই, তার উপর আমি বিরক্ত হই। তারপরেও জীবনের বহুত সিদ্ধান্তে তারই আমি একমাত্র আশ্রয় মানি। ভালোবাসা পারুলদি। তুমি খুব নাচো। নেচে পৃথিবী উল্টায় দাও। শুভ জন্মদিন। 😘😘😘😘
মাঝেমধ্যে নিজের ওপর প্রচন্ড রাগ হয়৷ এই রাগের চোটেই একদিন আমি মরে যাব৷ 🙂
আসেন আরও দুইটা চাঁটগায়া শব্দ শিখি: ৩.ফইল্ল্যেগুড়ো- কাচকি মাছ ৪.ঘিনফিত্তে- আত্মসম্মানবোধ, ক্ষেত্রবিশেষে অপছন্দ করার অনুভূতি (আবার ঘিন মানে কিন্তু ঘেন্না) 🌝 আজকে উদাহরণ দিবোনা।
নোবেল এর পেইজরে জীবনেও লাইক দেইনাই। কিন্তু মাইনষের কমেন্টের ঠ্যালায় এর পোস্ট গুলা আমার নিউজ ফিডের উপ্রে উইঠা থাকে। ( সেন্টি ইমো হবে )
ছবির ঝাঁকড়া চুলধারী এই মানুষটাকে নিয়ে ছেলেবেলায় কল্পনার জাল বুনতাম এইভাবে যে, একদিন স্কুল থেকে ফিরে দেখব, বাবার হাতলওয়ালা চেয়ারে উনি বসে আছেন। প্রথমে উনার কাছে যেতে আমার লজ্জা লজ্জা লাগবে। তারপর বাবা ডাকবেন, সোমা এদিকে এস, আমি চেয়ারের হাতলটা ধরে লাজুক আর অভিমানভরা কণ্ঠে বলবো, দাদু তুমি এতদিন কোথায় ছিলে? দাদু হেসে বলবেন, আমাকে তারা আটকে রেখেছিল, কিন্তু আর পারেনি,আমি চলে এসেছি।আমাকে জড়িয়ে ধরে দাদু বলবেন, এখন থেকে আমি আর কোথাও যাব না।কল্পনার রংটা আরো গাঢ় হতে হতে যেন দেখতাম আমার ঠাকুমার সাদা থানটা যেন রঙিন হয়ে উঠতো। আসলে তখন আমরা যারা প্রাথমিক বিদ্যালয়ে পড়তাম আমাদের পাঠ্যপুস্তকে মুক্তিযুদ্ধের কথা তেমনভাবে ছিলনা, তাইতো এমন রঙিন কল্পনা করতে পারতাম। যখন বড় হতে থাকলাম আস্তে আস্তে জানতে পারলাম মৌলভীবাজার জেলার শমশেরনগর বিমান ঘাটির রানওয়েটা আমার দাদুর রক্তে রঞ্জিত।এই রানওয়ের কোনো একটি জায়গায় পড়েছিল দাদুর গুলিবিদ্ধ নিথর দেহটা। হ্যাঁ, ছবির এই মানুষটা আমার দাদু কমলগঞ্জ হাইস্কুলের সহকারী প্রধান শিক্ষক শহিদ বুদ্ধিজীবী রমেশ চন্দ্র দাস।শহিদ বুদ্ধিজীবী দিবসে দাদু তোমায় প্রণাম।
দুঃখের ব্যাপার হচ্ছে,অামি ভুলে যাই যে লাল টকটইক্যা লিপস্টিক দিসি মাঝেমাঝে।অার অামার বন্ধুরা মনে করে অামার থুতনি ফেটে গেসে😑
এখন আমি বুঝতে পারলাম মানুষ কেন বলে 'দিস ইজ নট ইয়োর কাপ অফ টি,দ্যাট ওয়াজ নট ইয়োর কাপ অফ টি ব্লা ব্লা....' বিকজ...বিকজ....চা বানানো আসলেই অনেক কঠিন।😑সবকিছু পারলেও এই চা জিনিসটা কখনো পার্ফেক্টলি বানাতে পারবোনা মেবি। তাই আমি গ্রীন টি খাই 🙄
যারা পিজ্জা খেতে চায়, কিন্তু অলস বানাতে ইচ্ছা করে না তাদের জন্য এই পিজ্জা পারফেক্ট মাত্র ১০-১৫ মিনিট লাগে সবকিছু মিলিয়ে। #ফাঁকিবাজিনানপিজ্জা😅
আমি এখন একটা শেষ কথা বইলা ঘুমায়ে যাব। আমি এতদিনে বুঝছি কবিদের চুল দাড়ি লম্বা হয় কেন, কবিরা পাঞ্জাবী পইরা ঝোলা নিয়া ঘুরে কেন । কারন কবিরা গরীব, তাদের বই বিক্রি হয়না। হতাশায় তারা নিজেদের চেহারা, চুল দাড়ি সহ যাবতীয় ব্যাপারে উদাসীন হয়ে যায়। আর যার বই বিক্রি হয়না, পকেটে পয়সা নাই সে কাধে ঝোলা নিয়ে ঘুরবে না তো কি বিল গেটস ঝোলা নিয়ে ঘুরবে? ভাগ্য ভালো, আমি মহিলা কবি তাই আমার এখনো দাড়ি গজায় নাই। ভালো ডিজাইনার ঝোলা কই পাওয়া যায়, কারো নজরে থাকলে ইনবক্সে নক দিয়েন.. অচিরেই ঝোলা কাধে নিয়া রাস্তায় নামবো....🥺
ব্যালকনির দরজাটায় ঝোলানো ড্রিম ক্যাচার হওয়ায় দুলছে মানি প্ল্যান্টগুলোও গতকালের বৃষ্টিতে চাঙ্গা হয়ে উঠেছে পোষা বেড়ালটা গ্রিলের ফাঁক দিয়ে আকাশ দেখে কি যেন ভাবছে কোথাও থেকে ভেসে আসছে মিষ্টি গানের সুর বাইরে আমগাছের ডালে সংসার পেতেছে কাক দম্পতি নীল আকাশে উড়ছে সাদা ঘুড়ি আর আমি এক কাপ চা হাতে উদাস হয়ে ভাবছি সেই ফেলে আসা দুরন্ত দিনগুলোর কথা যখন আমাদের একটা আড্ডায় ভরপুর ক্লাসরুম ছিল, ক্যান্টিনের চা ছাড়া যখন সকাল শুরু হত না সবুজ ঘাসে পা না রাখলে মন কেমন করত! মহামারী আমাদের শিখিয়ে দিল প্রতিটা সাধারণ মুহূর্তও কতটা অসাধারণ!
একটা দারুন ব্যাপার হলো আমি আমার এই রস কষহীন জীবনে কিছু মানুষের ভালোবাসা পেয়েছি, যা অমূল্য। বোন না থাকার আক্ষেপ আমার ছোটবেলা থেকে। কিন্তু কয়েকটা মায়াবতী মেয়ে আমাকে এত ভালোবাসা আর আহ্লাদ দেয় যে, নিজেকে এখনো চার বছরের বাচ্চা মনে হয়। গিয়েছিলাম হাসপাতালে। আর এই সুন্দ্রী অজ্ঞান পার্টির সদস্যা আমাকে কিডন্যাপ করে নিয়ে গেল যমুনায়। আমার চোক্ষের সামনে সে রোনালদোর সাথে কি যে করলো! ছ্যা ছ্যা ছ্যা ছ্যা!!! তারপর আমার মুখ বন্ধ করাতে কোল্ড কফি আর রাইস বোল খাওয়ালো। কিন্তু আমিতো ঘুষ খেয়ে মুখ বন্ধ করার মানুষ না! শেষে যখন বৃষ্টিতে ভেজা চা খাওয়ালো, মনটা নরম হয়ে গেল। তাই আর কাউকে কিছু বললাম না। আপু, তোমার সিক্রেট আমার সাথে সেইফ 😇
জ্ঞানী মানুষজনঃকারো কাছ থেকে কোনো এক্সপেকটেশন রাখা উচিত না...এটাই ম্যাচিউরিটি.... 😇 ইনার মি:ছোটবেলা থেকে তো মানুষের সাথেই বড় হইছি এখন বড় হয়ে মানুষজন থেকে এক্সপেকটেশানস না রেখে কি কুত্তা বিলাইয়ের কাছে এক্সপেকটেশন রাখবো নাকি আজব! 😬😬😑🤣🐸🤷‍♀️🤷‍♀️
আমার এক ছোটভাই তূর্য একটা প্রশ্ন করেছে- 'এই মা-ভক্ত জাতির রাস্তাঘাটে, ফেসবুকে মেয়েদের দেখলে এতো চুলকায় কেন?'। আমি তূর্যকে বলতে চাই তোমার প্রশ্নের ভেতরেই উত্তর লুকিয়ে আছে। এই জাতি আসলে সেই মাকে মহিমান্বিত করে যে মা তিনবেলা গরম ভাত আর তরকারি পাতে বেড়ে দিতে দিনে কমপক্ষে ছ-ঘন্টা রান্নাঘরে কাটায়। সন্তানকে একা হাতে মানুষ করতে নিজের ক্যারিয়ার, শখ আহ্লাদ বিসর্জন দেয়। সকাল সন্ধ্যা স্বামীর হাতে শারিরীক মানসিকভাবে নির্যাতিত হয়েও সন্তানদের মুখ চেয়ে সংসারটা করে যায়। চাকরি বাকরি করলেও যে মা ঘর-সংসার ব্যালেন্স করে সুপার মম হতে পারে। এই মায়েরাই গৃহস্থালির কাজ ভাগাভাগি করতে চাইলে বা ঘর-বাহির ব্যালান্স করতে না পারলে 'অকর্মা। চাকরি করতে চাইলে স্বার্থপর মা, স্বামীর নির্যাতন সহ্য না করে তালাক দিতে চাইলে 'উগ্র নারীবাদী' ইত্যাদি গালি খায়। আর যারা শারিরীক প্রতিবন্ধকতায় মা হতে সক্ষম নন তাদের বাঁজা বলে উপহাস করে! মা হতে পারাই নাকি নারী জীবনের সবথেকে বড় স্বার্থকতা!! সমাজের ঠিক করে দেয়া মাতৃত্বের আদর্শ রূপকেই উদযাপন করি আমরা। ফলে আমাদের মা এবং ভবিষ্যৎ মা অর্থাৎ নারীদের উপর একটা অদৃশ্য বোঝা এসে চেপে বসে। আমি 'ভালো মা' হতে পারব তো? আমার মার মত মা?
আজ আকাশের মন খারাপ ফিরবে না বাড়ি ডাকছে সেই সকাল থেকে সব নিয়েছে আড়ি 💙
"বুঝছেন আপু, খারাপ লাগে খালি একটা জিনিস, বাপ বলি ডাকলে কেউ আর ফিরবে না.." 
‘কন্যার নামটি রাধা পড়েছে সে বাঁধা কৃষ্ণের কলঙ্কমাখা পায়! কন্যার নামটি রাধা পড়েছে সে বাঁধা কৃষ্ণের চোখের ইশারায়-‘
আমার মাথা একটা বিষয় একেবারেই ঢুকছে না। আগের ২ মাস লকডাউনেও এতো মিটিং করতে দেখি নাই। যা এই ৫ দিনের লকডাউনে দেখলাম। সারাক্ষন মিটিং করে... খাওয়ার সময় পায় না, রুমে খাবার দিতে হয়। সারাদিন কাজ আর কাজ। আচাইরজ! ভুন্দুরা তোমাদের কি দশা, আওয়াজ দাও। আমাদেরও মিটিং করা দরকার।

চারিদিকে শুধু অনিয়ম ও দুর্বিচার।। আপনি নিজে সৎ স্বাভাবিক থাকলেই চলবে না।। সচেতন থাকতে হবে।। নয়তো আপনার অসচেতনতার সুযোগ অন্যে নিবে কড়ায়গণ্ডায়।। দেশ আজ যতটা শস্য শ্যামল আছে তার চেয়েও তুলনায় হারিয়েছে নৈতিক সজিবতা।। আমরা দেশের বৃহৎ স্বার্থের বেলায় নির্লিপ্ত।। আর প্রতিবেশীর স্বার্থ তো তথৈবচ।। কারও কার্নিশের জল পড়ছে আর একজনের রাস্তায়, কারও বা দেয়াল উঠেছে রাস্তা দখল করে।। রাজউকের নির্দিষ্ট বিল্ডিং কোড রয়েছে।। সেটি অনুসরণ করার প্রয়োজন পর্যন্ত বোধ করেনা।। যদি আপনি চুপ থাকেন এই অন্যায় প্রতিষ্ঠিত হয়ে যাবে।। এতো অন্যায় চারিদিকে।। আবার একটি সামাজিক লড়াই দিতে হবে মনে হচ্ছে।। বন্ধুরা আপমাদের সাহায্য চাইবো তখন।। পাশে থাকবেন।। মাঝেমাঝে দম বন্ধ হয়ে আসে।।। এই গানটির সাথে আর বাস্তবের বাংলাদেশ খুব মিলেনা।। তবু মনটা ভালো হয়ে যায়।।
আমার গ্রুপখানায় আপনারা একটু মেম্বার এড করতে পারেন কিন্তু 😐
সচেতন নই বলে জরিমানার দায় যদি আমাদের নিতে হয়, তবে তার আগে আমাদের সচেতন করতে না পারার ব্যর্থতায় জরিমানা করা প্রয়োজন সংশ্লিষ্ট সংস্থা, প্রতিষ্ঠান এবং কর্মকর্তাদের। তাদের জরিমানা করবে কে? রোজ সকালে সিটি কর্পোরেশনের ময়লার ট্রাকটি যখন রাজার হালে রাজপথে ময়লা ফেলতে ফেলতে ছুটে চলে তখন আমরা কাকে জরিমানা করব? ২০০ টাকার মশারোধক ক্রিম যখন ৫০০ টাকায় কিনতে হয় তখন আমরা কাকে জরিমানা করব? ঈদুল আযহা উদযাপনের অনেকদিন পরও যখন আমাদের গলির আশেপাশে দুর্গন্ধময় নোংরা চাটাই কিংবা গোবর পড়ে থাকে তখন আমরা কাকে জরিমানা করব? আজকের প্রথম আলোতে আমার লেখা।
গাদা গাদা বই পড়ে রেজাল্ট ভাল করা গেলেও বিবেকবোধ, মানবিকতা, দায়িত্ববোধ আন্তরিকতা এগুলো পারিবারিক শিক্ষা! আমাদের বাসার কয়েকজন ফ্লাট মালিকের এতোই ইগো তারা গেটে ঢুকতে বের হতে ৬০ বছর বয়সী দারোয়ানকে উঠে দাড়িয়ে সম্মান দেখাতে হয় তাদের হাতের বাজারের ব্যাগ টেনে নিয়ে এগিয়ে দিয়ে না আসলে দারোয়ানের চাকুরী থাকেনা। আমি দারোয়ানকে নির্দেশ দিয়েছি আমাকে দেখে উঠে দাড়ালে আমার বাজারের ব্যাগ নিয়ে এগিয়ে দেয়ার চেস্টা করলে ও তার চাকরি থাকবেনা। আমি আমার বাচ্চাদের শিখিয়েছি কেউ যখন বিপদে পরবে তোমরা ১০০% সহযোগিতা করবা। বিপদটা নিজের মনে করে তার পাশে দাড়াবে। কখনোই অহংকার করবানা তবে তোমাদের সাথে কেউ অহংকার দেখালে তাকে দ্বিগুণ অহংকার দেখিয়ে দাও। তাকে বুঝাও অহংকার দেখানোর মতো যথেষ্ট উপাদান তোমাদের মধ্যেও আছে। তা না হলে সে তোমাকে দুর্বল ভেবে ছোট করার চেষ্টা করবে। আল্লাহর অশেষ রহমতে তোমাদের বাবা তোমাদের সমাজে মাথা উঁচু করে দাড়াবার মতো অবস্থায় রেখে গেছেন। তোমাদের শিকড় যথেষ্ট মজবুত। বুঝিয়ে দাও তোমরা নিজেরাও কোন দিক দিয়ে অযোগ্য নও। সুতরাং মাথা উঁচু করে আত্নমর্যাদা নিয়ে চলো। তাকেই তুমি মূল্যায়ন করো যে তোমার মূল্য বুঝবে......
পানির ফোটার উপর ফোকাস করতে গিয়ে পাতাটাই ভালো করে করা হয়নাই :') যাইহোক বহুতদিন পর আঁকলাম
:আম্মু, তোমার প্রিয় নায়ক কে? সালমান শাহ,নাকি শাহরুখ খান? :তোর আব্বু।। ❤
মেঘনায় ঢল(প্রিয় কবিতা) শোন্ মা আমিনা, রেখে দে রে কাজ ত্বরা করি মাঠে চল, এল মেঘনায় জোয়ারের বেলা এখনি নামিবে ঢল। নদীর কিনার ঘন ঘাসে ভরা মাঠ থেকে গরু নিয়ে আয় ত্বরা করিস না দেরি- আসিয়া পড়িবে সহসা অথই জল মাঠ থেকে গরু নিয়ে আয় ত্বরা মেঘনায় নামে ঢল। এখনো যে মেয়ে আসে নাই ফিরে- দুপুর যে বয়ে যায়। ভরা জোয়ারের মেঘনার জল কূলে কূলে উছলায়। নদীর কিনার জলে একাকার, যেদিকে তাকাই অথই পাথার, দেখতো গোহালে গরুগুলি রেখে গিয়েছে কি ও পাড়ায়? এখনো ফিরিয়া আসে নাই সে কি? দুপুর যে বয়ে যায়। ভরবেলা গেলো, ভাটা পড়ে আসে, আঁধার জমিছে আসি, এখনো তবুও এলো না ফিরিয়া আমিনা সর্বনাশী। দেখ্ দেখ্ দূরে মাঝ-দরিয়ায়, কাল চুল যেন ঐ দেখা যায়- কাহার শাড়ির আঁচল-আভাস সহসা উঠিছে ভাসি? আমিনারে মোর নিল কি টানিয়া মেঘনা সর্বনাশী। হুমায়ুন কবির৷আজ কবির মৃত্যু দিবস৷
আমি ধর্ম বুঝিনা, মানুষ বুঝি, হিংস্রতা বুঝি, সন্তানের সামনে থেকে মাকে নিয়ে চলে যাওয়া বুঝি। আমি এসব দেখতে দেখতে বাংলাদেশের মুক্তিযুদ্ধকে বুঝি। আমাদের অগ্রজদের ঠিক এভাবেই নিয়ে গিয়েছিলো, এভাবেই তাঁদের স্বজনরা কেঁদেছিলো।
"আমার আঁকড়ে ধরা বারণ কোনও পুরনো খড়কুটো তবু ঝলমলে উচ্চারণ আমি বানাই মুঠো মুঠো"
নবীজীর সময়ে তলোয়ার দিয়ে যুদ্ধ হতো। এখন মিসাইল দিয়ে হয়। এটম বোমা দিয়ে শহর ধংস করা যায়।

চ্যানেল আই তে "তারকাকথন" লাইভ শেষে আমরা একটু হা হা হি হি করেছিলাম 😀
মন খারাপ থাকলে বাচ্চাদের সাথে খেলুন। এটা মন ভালো করার ঔষুধ। 🍀
স্কুলে বার্ষিক পরীক্ষা শেষ হলে প্রতিবছর আব্বার সাথে দাদির কাছে যেতাম। বয়সের তুলনায় অনেকটাই লম্বা ছিলাম তখন। আব্বার সাথে বাগান বা পাশের কোনো গ্রামে পায়ে হেঁটে যেতে হতো। আমার ইচ্ছে করতো সাইকেলে করে যেতে। আমি গ্রামে থাকাকালীন যে মানুষটাকে সবসময় কাছে পেতাম তিনি জকু চাচা। গায়ের রঙ বেশ কালো, অনেকটা লম্বা দেহের গড়ন। একই স্টাইলের জামা আর ঝকঝকে লুঙ্গী পরতেন। প্রাতিষ্ঠানিক শিক্ষা ছাড়া একজন মানুষ এত ব্যক্তিত্বসম্পন্ন হতে পারে সেটা ভেবে এখন অবাক হই! চাচার দিকে তাকাতেই চাচা বুঝে যেতেন আমার চাওয়াটা। আব্বাকে বলতেন, মেয়ে আমার সাথে সাইকেলে যাক। এত বড় মেয়ে গ্রামে সাইকেলে চড়ে বেড়াবে সেটাতে আব্বার আপত্তি থাকলেও চাচা বলাতে আর আপত্তি করা সম্ভব হতো না তাঁর। জকু চাচা, তোমাকে দেখি না কতদিন! আর যে দেখাই হবে না! চলে গেলে আজ ভোরে সব মায়া উপেক্ষা করে! তোমার আত্মাকে আল্লাহ শান্তিকে রাখুন।
বেশ কয়দিন ধরেই প্রচন্ড গরম। স্যারের মনমেজাজ তাই ভালো না! একটু আয়েশ করে যে শোবেন তার কি উপায় আছে? হতচ্ছাড়া গরম!
ভুলে যাওয়ার অসম্ভব রকমের ক্ষমতা নিয়ে আমার জন্মফুল ফুটেছে পৃথিবীর উর্বর জমিতে।'ভুলে যাওয়া' আমার সিথির সিঁদুর, কপালের টিপ।(কবিতাংশ)
একটি রক্তজবার মতোই প্রেমটা একদিন শুকিয়ে যায়, তবে সমুদ্রের জল কখনোই শুকায় না।
ফাইভ মিনিট ক্রাফটস চ্যানেলটার আমি বিরাট বড় ভক্ত। ফেসবুকে, ইউটিউবে এমনকি ইন্সটাতে পর্যন্ত ফলো করি। ওদের বিভিন্ন হ্যাকসগুলো বাড়িতে প্রতিনিয়ত‌ই ট্রাই করি। কিন্তু একটাও ঠিকঠাকভাবে হয় না। প্রথমবারে চেষ্টা করেছিলাম যখন দেখলাম সেদ্ধ ডিম খানিকক্ষণ ঠান্ডা পানিতে রেখে বাটিতে আটকে ঝাঁকি দিলেই খোসা ছেড়ে যায়। ভাবীকে তাই একটু একটু করে খোসা ছাড়াতে দেখে একদিন তাচ্ছিল্যের হাসি হেসে বললাম, আমার কাছে দাও! দেখো কি ইজিলি ছাড়িয়ে দিচ্ছি! বাটিতে নিয়ে ঝাঁকি দিলাম। এক ঝাঁকিতেই ডিমের কুসুম একদিকে আর সাদা অংশ তিনদিকে হয়ে গেল।যাকে বলে ডিমের জগতে সাইক্লোন। এটাই শেষ না। এরপর একদিন রসুনের সাথেও এক‌ই কাজ করলাম। বাটিতে নিয়ে আচ্ছা করে ঝাঁকি দিলেই নাকি খোলস ছেড়ে সেচ্ছায় বেরিয়ে আসবে রসুন। ঝাঁকাঝাঁকিই সার হলো। রসুন অবিকৃত অবস্থায় তেমন‌ই রয়ে গেল। এক‌ই কান্ড করতে গেছি গাজর,পেঁয়াজ, টমেটো কেটে সালাদ করতে গিয়ে। ওপরে প্লেট চেপে ধরে সেগুলো কেটে ফেলতে গিয়ে টমেটো সরে গিয়ে উল্টা নিজের‌ই হাত কেটে গেছে। একবার দেখলাম টুথপেস্ট দিয়ে সহজেই ফোনের গ্লাস পরিস্কার করা যায়‌। করলাম। তারপর প্রায় একমাস ফোন চালালেই হাতে টুথপেস্টের গন্ধ লেগে থাকতো। এরকম‌ই আরেকদিন নতুন কেনা জিন্স দিয়ে দারুন কিছু তৈরি করতে গিয়ে সেটা কেটে ফালা ফালাই সার হয়েছে। সেটা এখন বাথরুমের পাপোশ হিসেবে সফলভাবে দায়িত্ব পালন করছে। একবার দেখলাম লিপিস্টিক বানানোর হ্যাকস। নিজের সবগুলো লিপস্টিক কেটে জ্বাল দিয়ে পুরোটাই ডাস্টবিনে গেল কাজের কাজ কিছুই হলোনা। আজ‌তো সীমা ছাড়িয়েই গেল। ফাইভ মিনিটস ক্রাফটসে নতুন গজানো এলোমেলো চুল কেটে ফেলার একটা দারুন হ্যাকস দেখে সাথে সাথে ট্রাই করলাম। চুল পেঁচিয়ে ধরে কাঁচি দিয়ে ছেটে ফেলা। ছেটে ফেললাম। মুগ্ধ হয়ে দেখলাম খুব‌ই সুন্দর হয়েছে। একটাও ঝুটা চুল নাই। কিন্তু পেঁচানো চুল ছেড়ে দিতেই সেই চুলগুলো ঝরঝর করে ঝরে পড়ে মাথার চুল অর্ধেক হয়ে গেল। এখন আমি ফাইভ মিনিটস ক্রাফটসে একটা চুল গজানোর হ্যাক দেখে ট্রাই করতে চাইছি। কিন্তু ভাবীর কঠিন দৃষ্টির সামনে আপাতত সেটা সম্ভব হচ্ছে না। আমার এত সাধের চুলগুলো এই বদমাইশদের হ্যাকসের কারণে অর্ধেক হয়ে গেল। ফাইভ মিনিটস ক্রাফটসেরা এই জাতীয় ভিডিও গুলা আপলোড দিয়ে আমার মতো কোমলমতি শিশুদের জীবন ঝালাপালা করে দিছে। এরকম ভিডিও দেবার আগে ওদের বলে দেয়া উচিত যে, ডোন্ট ট্রাই দিস এট‌ হোম। 

ছেড়ে আসা মানুষ আর ফেলে আসা মূহূর্তের দিকে তাকিয়ে আমরা কত বোকারা দিন পার করে দিচ্ছি।অথচ আমাদের প্রতিটা দিন একটা নতুন জীবন,নতুন সূচনা।পুরনো কিছু ভাববার মতোন সময় আমাদের হাতে থাকারই কথা নয়।এক দুঃখে বছরের পর বছর কেঁদে কেটে চোখমুখ লাল করে ঘুরে বেড়ানোর কি মানে! যে যায় সমস্ত সুতো ছিড়ে ফেলেই তো যায়।সে তো আর তাকায় না পিছে ফিরে।শুধু আমাদেরি সব ব্যস্ততায় সব অবসরে সব উদযাপনে তাদের নাম গাওয়া।সকলের নাম গাইতে নেই।কিছু নাম দেখলে নিরুত্তাপে চোখ ফিরিয়ে নিতে হয়। নিরুত্তাপ হতে শেখা জরুরি।
আমি বসে বসে লিস্ট করি আর্থসামাজিক মহাজাগতিক নানান ব্যাপারে কী কী সচেতনতামূলক লেখা লেখবো৷ তারপর ফেসবুকে এসে এমন এক পোলারে নিয়ে কবিতা লিখে ভরায় ফেলি যে আমার ম্যাসেজের রিপ্লাই দেয়না 🤔
মুখে ভালোবাসি বলার অনেক মানুষ পাবেন জীবনে কিন্তু ভালোবেসে হাত ধরে থাকার মানুষ তেমন একটা পাবেন না। আপনার টাকায় ফূর্তি করার অনেক মানুষ পাবেন। কিন্তু আপনার অভাবে নিজের সঞ্চয় তুলে দেওয়ার মানুষ বিশেষ একটা পাবেন না। আপনার হাসিতে হাসি মেলানোর মানুষ অনেক পাবেন। কান্নাতে কান্না মেশানোর মানুষ তেমন একটা পাবেন না। আপনার যখন অনেক সাফল্য তখন অনেক হাত পাবেন। আপনার হেরে যাওয়ার মুহূর্তে সাথে থেকে পথ দেখানোর মানুষ পাবেন না। যদি তেমন একজন মানুষকেও পান, কখনো তাকে কষ্ট দেবেন না। আঘাত করবেন না। দূরে ঠেলবেন না। ঈশ্বর এমন মানুষ কমই বানিয়েছেন। আপনি যদি তার সাহচর্য পান। শক্ত করে ধরে রাখুন। ভালোবাসি বলার মানুষ অসংখ্য। সত্যি সত্যি ভালোবাসবার মানুষ তেমন একটা নেই...

৫২% হাসপাতালে আইসিইউ নাই। তারপরেও স্বাস্হ্য মন্ত্রনালয় স্বাস্হ্য মন্ত্রি সফলতা দাবি করে। কতোটা নির্লজ্জ এরা। অথচ হাজার হাজার কোটি টাকা বরাদ্দ থাকে স্বাস্থ্য খাতে।
মুখে যতই বলি না ঠিকাছে একাই থাকবো, নিজেই নিজেকে সামলাবো কিন্তু এগুলো নিজের মনকে ক্ষনিকের সান্ত্বনা দেওয়া মাত্র। আসলে আমাদের মনও একটা সময় কারো সঙ্গ পেতে চায়। খুব করে মন চায় কেউ আষ্ঠেপৃষ্ঠে জড়িয়ে থাকুক। মন খারাপের দিনগুলোতে কেউ কাঁধে হাত রেখে বলুক আমি আছি। মানুষ একটু ভালোবাসা পেলে অনেকটা ভালো থাকতে পারে। পৃথিবীতে অসুস্থ থাকার চেয়েও ভয়ানক একা থাকা 🥀🙂 
সময়ের কাহন-৪১ -------------- দীর্ঘ দশ মাস পরে সকালের ঘুম ভাঙলো ফিল্ডের বাঁশির শব্দে। পাশ ফিরে দেখি কর্তা আর ছেলেমেয়ে দুটি তখনো অঘোর ঘুমে। আমি গায়ে একটা শাল চড়িয়ে রান্নাঘরে গিয়ে এক কাপ চা বানিয়ে চাটা হাতে নিয়ে বারান্দায় এসে দাঁড়ালাম। ডিসেম্বর মাস।প্রচণ্ড ঠাণ্ডা পড়েছে। ধবধবে কুয়াশায় ডুবে আছে চারিদিক। বাংলোর ছোট্ট বাগান আলো করে ফুটে আছে কয়েকরকম গোলাপ।শিশিরে ভিজে গোলাপগুলি অপূর্ব এক শ্রী ধারণ করেছে।প্রতিটি গোলাপ গাছের গোড়ায় ইঁট দিয়ে গোল করে বেদীর মতো করে দেয়া হয়েছে। এক ধারে একটা মিঠে নিম গাছ অজস্র খুদে খুদে ফুলে ছেয়ে আছে।গাছের নিচেও ঝরে পড়ে আছে প্রচুর ফুল।বাতাসে সেই ফুলের হালকা মিষ্টি গন্ধ ছড়িয়ে পড়েছে। অনেকটা কামিনী ফুলের মতো গন্ধ। ছোট্ট গোলাপ বাগানটাকে পাশ কাটিয়ে তিন চার পা উঠলেই সমতল একটা জায়গা।জায়গাটাকে ঘিরে আছে কয়েকটা ঝোপালো কাঁঠাল গাছ। তারই ভিতর দিয়ে পায়ে চলা একটা সরুপথ নেমে গেছে নিচে কোম্পানির নিজস্ব পাকা রাস্তা পর্যন্ত। বাংলোকে ঘিরে টিলার চারিদিকে ছড়িয়ে আছে অজস্র কাঁঠাল, তেজপাতা,হরিতকি,লিচু, আম, যজ্ঞিডুমুর, লটকন ছাড়াও আরও চেনা অচেনা সব গাছ। গোলাপ বাগানটা পেরিয়ে টিলার সমতল জায়গাটিতে এসে দাঁড়ালাম। কাছেই ঘাসের শিসের মধ্যে শিল্পী মাকড়সা অপূর্ব সুন্দর নকশার একটি জাল বুনেছে। রাতের শিশিরবিন্দু সেই নকশার সৌন্দর্য আরও বাড়িয়ে দিয়েছে। দূরে দেখা যাচ্ছে। আমার ভাশুরের বন্ধ কোয়ার্টার। ভাশুর আর জা আসাম থেকে ছেলেমেয়েদের নিয়ে তখনো এসে পৌঁছাননি।হয়তো দু এক দিনের মধ্যেই তাঁরাও এসে পড়বেন। আমরা যে বাংলোতে উঠেছি সেটা জ্যাকসন নামে একজন অফিসারের। ভদ্রলোক একাই থাকতেন বাংলোতে। তাঁর পরিবারকে কখনও আমি দেখিনি।শুনেছি তাঁর স্ত্রী একটি মাত্র মেয়েকে নিয়ে করাচিতে থাকেন। জ্যাকসন সাহেব শেষ মুহুর্তে এদেশ ছেড়ে পাকিস্তানে চলে যাবেন ভেবে তাঁর সব জিনিসপত্র প্যাকও করেছিলেন। আমি এসেই দেখেছি তাঁর প্যাক করা স্যুটকেস আর ট্রাঙ্কগুলি কাঠের স্লাইস করা বাক্সতে বন্দী অবস্থায় একটা ঘরে পড়ে আছে। রশীদ তাঁরই বাবুর্চি। রশীদকে জিজ্ঞেস করে জানতে পারলাম তিনি নাকি পাকবাহিনী সারেন্ডার করার সাথে সাথে ভয়ে বাংলো ছেড়ে চলে গেছেন।প্লেনে করে জিনিসপত্র নিয়ে যাবার আর সময় পান নি। মনে মনে ভাবছিলাম নিরীহ প্রৌঢ় ভদ্রলোক কেন খামোখা ভয় পেলেন? কেনই বা এত যত্ন করে তাঁর এতদিনের সঞ্চিত সব জিনিসপত্র সাথে নিয়ে যেতে পারলেন না? বাংলো খালি না থাকায় তাঁরই বাংলোতে আমাদের থাকার ব্যবস্থা করে দেয়া হয়েছে। আমি চা শেষ করার আগেই রশীদ চলে এলো। কি নাস্তা বানাবে জিজ্ঞেস করলে বললাম পরোটা, ডিম আর দুধ সেমাই বানাতে।আলুভাজি করবে কিনা জিজ্ঞেস করাতে বললাম না দরকার নেই। দীর্ঘ দিন নিরামিষ সবজি খেতে খেতে জিভে চড়া পড়ে গেছে।সবজি ভাজি খেতে ইচ্ছে করছে না। দূরে দেখা যাচ্ছে খান টি এস্টেটের চা বাগান।কোম্পানির কাঁটাতারের সীমানার ঘেঁষেই একটা ধানক্ষেত। ধানক্ষেতটার সাথেই একটা টিলার গায়ে কয়েকজন চা শ্রমিকদের ঝুপড়ি ঘর। একবার আমার জায়ের সাথে চা বাগানে বেড়াতে বেড়াতে টিলার ওই ঝুপড়ি ঘরেও গিয়েছিলাম।ঝুপড়ি ঘর হলেও তাদের ঘর দোর তকতকে করে নিকানো,কাঁসার ঝকঝকে বাসন,ঘরের দেয়ালে মাটির আলপনা। ভারি একটা শ্রী দেখেছিলাম। সেই ঝুপড়ি থেকেই এক দেহাতি মেয়ে মাথায় ঝকঝকে পেতলের কলস নিয়ে আমার জায়ের বাসায় গরুর দুধ দিয়ে যেতো। কলসের ওপরে থাকতো দুধ মেপে দেয়ার ছোট একটা ঘটি।সে যখন টিলার ঢালু পথ বেয়ে নেমে আসতো তখন সূর্যের আলোয় তার পেতলের ঘটিটা সোনার মতো ঝকঝক করতো। মেয়েটিকে দেখলেই আমার কেন জানি তারাশঙ্করের কবি উপন্যাসের ঠাকুরঝি চরিত্রটির কথা মনে পড়ে যেতো। মাঝে মাঝে সেই ঝুপড়ি থেকে মাদলের তালে তালে ওদের নাচগানের শব্দও ভেসে আসতো।কান পাতলে অস্পষ্ট একটা গানের কলি শুনতাম " আইলো করম রাজা মন নদীর কূলে বইলো করম রাজা মন নদীর কূলে। " আমি ভাবতাম এই করম রাজা কে? কাকে উদ্দেশ্য করে তারা এই গান গায়? মহাভারতের দাতাকর্ণ নয়তো?যিনি অকাতরে গরীব দুঃখীদের দান করতে ভালোবাসতেন?কর্ণ নামটার বিকৃত উচ্চারণ করম না তো? পরে জেনেছি করম তাদের দেবতার নাম।মূলত এটা প্রকৃতি পূজা।অঙ্কুরিত পঞ্চ শষ্য ধান,মাসকলাই, তিল,মুগ আর যব দিয়ে সেই পূজা করা হয়। তাঁর নামেই তারা পূজা করে, গান গায়, নাচে। কী সুন্দর তাদের এই রীতি। জানি না যুদ্ধের এই নয় মাস কেমন ছিলো ওই ঝুপড়ি ঘরের মানুষগুলি? যুদ্ধশেষেই বা কেমন আছে তারা এখন? হঠাৎ কুয়াশা ভেদ করে পূব দিক রাঙা করে সূর্য উঠতেই আমার চোখ দুটি আটকে গেল অদূরের ধানক্ষেতটার দিকে। ওকি! ধানক্ষেতে কাঁটাতারের পাশেই একজন মানুষ এই শীতের মধ্যে উপুড় হয়ে শুয়ে আছে কেন? আমি পায়ে পায়ে বাগান ছাড়িয়ে খানিকটা এগিয়ে গিয়ে দেখি একজন সৈনিকের মৃতদেহ। ফুলে ঢোল আর বিকৃত হয়ে আছে। তাড়াতাড়ি ঘরে এসে রশীদকে জিজ্ঞেস করতেই সে বললো, " মেমসাব ওটা একটা পাকিস্তানি সৈন্যের লাশ।দেশ স্বাধীন হবার পরে মুক্তিবাহিনীর ভয়ে সে নিজের অস্ত্র দিয়ে নিজেই আত্মহত্যা করেছে ওই ধানক্ষেতে লুকিয়ে। কেউ তার কবর দিতেও আসেনি। আমি বললাম কেন তার রাজাকার বন্ধুরা কেউ ছিলো না? যুদ্ধের শেষ ভাগে মুক্তিবাহিনী ছিলো পাক সৈন্যের কাছে বিশাল এক ত্রাস।জনগনের হাতে ধরা পড়লেই তারা কেঁদেকেটে মিনতি করতো তাদের যেন মুক্তিবাহিনীর হাতে তুলে না দিয়ে ভারতীয় বাহিনীর হাতে তুলে দেয়া হয়। ভয়ে কাঁপছিলো রাজাকারের দলও।পাকবাহিনী তো যুদ্ধবন্দী হয়ে তাদের দেশে চলে যাবে কিন্তু তাদের কি উপায় হবে? মুক্তি বাহিনীর ছেলেরা তখন রাজাকার পেলেই শায়েস্তা করছে।এমন এক ঘটনা জানি চট্টগ্রামের কদুরখিলের এক নৃশংস রাজাকারকে মুক্তিবাহিনীর ছেলেরা গাছের ডালে ঝুলিয়েছে গুলি করে মেরে ফেলার জন্যে।ছেলেটির কাজই ছিলো পাকবাহিনীর হাতে মেয়েদের তুলে দেয়া।কত মেয়ের সর্বনাশ যে সে করেছে তার ঠিক নেই। গ্রামের অনেকেই গাছের নিচে দাঁড়িয়ে সেই দৃশ্য দেখছেন। এমন সময় ছেলেটির মা খবর পেয়ে ভিড় ঠেলে দৌড়ে এসে একজনের হাত থেকে বন্দুক কেড়ে নিয়ে বললেন বন্দুকটা আমার হাতে দাও। এরপর নিজের ছেলের দিকে সেই বন্দুক তাক করে বললেন, "তোর মত সন্তান এই দেশের কোন দরকার নেই।আমিই তোকে গুলি করে তোর মতো সন্তান জন্ম দেবার পাপের প্রায়শ্চিত্ত করছি।" বলেই মা নিজের ছেলেকে গুলি করে মেরে ফেললেন। এতটুকু হাত তাঁর কাঁপলো না। দেশবাসীর ওপরে কতখানি নির্মম অত্যাচার করলে একজন মা সহ্য করতে না পেরে নিজের পেটের ছেলের বিরুদ্ধে অস্ত্র ধরতে পারেন? সবাই দেখে তো স্তব্ধ। স্বাধীনতার শুধু তো আর আনন্দ নয়।আনন্দের সাথে সাথে কাঁদছে তখন স্বজনহারা,প্রিয়জনহারা সব মানুষ। বাবা কাঁদছেন তাঁর দামাল তরুণ ছেলেটি যুদ্ধে মারা গেছে শুনে ,ছেলে কাঁদছে বাবার জন্যে,বোন ভাইয়ের জন্যে,ভাই বোনের জন্যে,কাঁদছে মা যাঁর সন্তান আত্মাহুতি দিয়ে দেশটাকে স্বাধীন করে দিয়ে গেছে।সে তো মা বলে ডাক দিয়ে মার কোলে আর কখনোই ছুটে আসবে না। কাঁদছে ধর্ষিতা মেয়েটা। এমনভাবে সে কাঁদছে তার কান্না যেন কেউ না শোনে। দেশ স্বাধীন হয়েছে। বিভিন্ন বাংকারে বিবস্ত্র ও ধর্ষিতা মেয়েদের কানে তখনও তা পৌঁছায়নি।ভারতীয় সৈন্যরা যখন তাদের গিয়ে বলতে লাগলো আইয়ে তখন তারা তাদের ভেবেছে পাকবাহিনীর লোক। আবার বুঝি নতুন কোন জায়গায় তাদের অত্যাচারের জন্যে নেয়া হবে। অনেকেই তখন গর্ভবতী। তাদের শাড়ি পর্যন্ত দেয়া হয়নি যদি তারা আত্মহত্যা করে? সাবরুমে গিয়েই তো এটা দেখেছি। সবচেয়ে অদ্ভুত লেগেছে যুদ্ধশেষে অনেক পরিবারের বাবা মা পর্যন্ত যখন তাদের কন্যাকে গ্রহণ করতে অস্বীকার করলেন! এমন কি অনেকে মেয়ের পরিচয় পর্যন্ত দিতে চাইছেন না।কিছু অর্থ সাহায্যে করলেও সবার সামনে তাঁরা অসংকোচে উচ্চারণ করেছেন তাদের আর নিজেদের ঘরে ফিরিয়ে নিয়ে যেতে পারবেন না। তাঁদের মেয়ে নাকি অপবিত্র হয়ে গেছে। কেউ একবার ভাবলেন না এতে মেয়েটির কি অপরাধ? কদুরখিলের এক মা যদি তাঁর ছেলেকে নিজের হাতে এই ঘৃণ্য কাজের জন্যে গুলি করে মারতে পারেন সেখানে বাবা মায়েরা কেউই কেন পারলেন না তাঁদের নিরপরাধ মেয়েদের গ্রহণ করতে? কোন অদ্ভুত সমাজ এটা? যুদ্ধে যাবার সময়ে ছেলেরা তো চলে গেছে কোনরকম পিছুটান না রেখে।তারাই বা কেন ভাবেনি তাদের মা বা বোনদের কি বিপদ হবে.? যুদ্ধশেষে ফিরে এসে ভাই হল গর্বিত মুক্তিযোদ্ধা আর পাকবাহিনী আর রাজাকারদের দ্বারা অত্যাচারিত মা বোনদের কিনা নিজেদের ঘরেই ঠাঁই হল না! কেন তারাও কি মুক্তিযোদ্ধা নয়?দেশের জন্যে তিলে তিলে যে মূল্য তাদের দিতে হয়েছে একজন মুক্তিযোদ্ধার চেয়ে তা কম কিসে ? টেংরা টিলাতে আমাদের বাবুর্চি থাকলেও হরিপুরে অফিসারদের জন্যে বাবুর্চি দেয়া হত না। রশীদ ছিলো জ্যাকসন সাহেবের বাবুর্চি।আমরা আসার পরে সে বিদায় নিয়ে চলে গেলো। রশীদ যাওয়ার পরে এক সকালে আমি নাস্তা করে কোর্টইয়ার্ডে দাঁড়িয়ে আছি এমন সময় দেখি আমার ভাশুর আর জাও আসামের শরণার্থী শিবির থেকে ফিরেছেন।মেজো জায়ের শরীর এতটাই খারাপ হয়ে গেছে যে তাঁকে চেনাই যাচ্ছিলো না। ঘরে পা দিয়েই তিনি কাঁদছিলেন তাঁর বড় ভাইয়ের জন্যে। বড় ভাই থাকতেন সিলেট শহরে।অনেক অনুরোধ করার পরেও তিনি দেশ ছেড়ে তাঁদের সাথে ভারতে যাননি।বলেছিলেন আমি একা মানুষ। আমাকে কেউ মারতে আসবে না।অথচ সেই নিরীহ মানুষটিকে কোথায় নিয়ে যে মেরে ফেলা হয়েছিলো তার কোন সন্ধান পর্যন্ত পাওয়া যায় নি। সিলেটে এসেই শুনি আমার মার এক জেঠামশাই ডাঃ সুধাংশু লালার বড় ছেলে ডাঃ শ্যামল কান্তি লালাকে তাঁর প্রিয় শিক্ষক ও স্বাধিকার আন্দোলনের সমর্থক ডাঃ শামসুদ্দিন সহ আরও কয়েকজন কর্মচারীকে কর্মরত অবস্থায় সিলেট মেডিকেল হাসপাতালের সার্জারি ওয়ার্ডের বারান্দায় বর্বর পাকবাহিনী হত্যা করেছে। দুজনেই তখন পাকবাহিনীর গুলিতে আহত মানুষদের চিকিৎসা করছিলেন। আমার সেই মামার ডাক নাম ছিলো কাজল।কুমকুম নামে একটি মাত্র বোন তাঁর। কলেজেজীবনে কুমকুম মাসি আমার সহপাঠি ছিলো। স্বাধীন দেশে সবাই তখন বাংলার মুকুটহীন সম্রাট বঙ্গবন্ধুর জন্যে দুশ্চিন্তা করছে। পঁচিশে মার্চের রাতেই তাঁকে বন্দী করে প্রথমে নিয়ে যাওয়া হয়েছিলো ক্যান্টনমেন্টে।এরপরে সেখান থেকে পশ্চিম পাকিস্তানের লাহোরের একটি জেলে বন্দী করে রাখা হয়েছে। সময় কাটাবার জন্যে সংবাদ পত্র,রেডিও, টিভি কোন কিছুই তাঁকে দেয়া হয় নি।তাঁর সেলের ভেতরে ছোট্ট একটা ঘুলঘুলি।সেই ঘুলঘুলি দিয়ে বিশাল আকাশের ছোট্ট একটা টুকরো ছাড়া আর কিছুই দেখা যায় না।সেদিকে তাকিয়েই বঙ্গবন্ধুর সময় কাটে।২৯০ দিনের প্রতিটি মুহুর্ত তিনি মৃত্যুকে মাথায় নিয়েই পার করেছেন। শুধু তাই নয় যে সেলে তাঁকে রাখা হয়েছে সামরিক বাহিনী সেই সেলের ভেতরেই তাঁর জন্যে কবর খুঁড়ে তাঁকে হত্যা করার জন্যে সব আয়োজন যখন প্রায় শেষ করে এনেছে তখন জানতে পারলো দূরদর্শী ইন্দিরা গান্ধী তাঁর মুক্তির জন্যে অনেক আগেই ৬৭টি দেশের সরকার প্রধান আর রাষ্ট্রপ্রধানকে পত্রপ্রেরণ থেকে শুরু করে ইউরোপের ৫টি দেশ সফর করে বিশ্ববাসীর জনমতকে বঙ্গবন্ধু আর বাংলাদেশের অনুকূলে আনতে সক্ষম হয়েছেন। অগত্যা তারা তাঁকে মুক্তি না দিয়ে পারেনি। বঙ্গবন্ধুর দেখানো পথ ধরেই দীর্ঘ সংগ্রাম,অপরিসীম কষ্ট, কঠোর আন্দোলন আর আত্মত্যাগের বলেই মুক্তিযুদ্ধে এই বিজয় অর্জন। এই অর্জনের সাথে সাথে যুদ্ধ বিধ্বস্ত দেশকে সুচারু রুপে এগিয়ে নেয়ার এক ক্রান্তিলগ্নে পাকিস্তানের জেল থেকে মুক্তি পেলেন তিনি। ১০ জানুয়ারীর সকাল গড়িয়ে দুপুর সেদিন। দিল্লি হয়ে তাঁর বিমান অবতরণ করলো ঢাকায়। তেজগাঁ বিমানবন্দর থেকে শুরু করে রেসকোর্সের মাঠ পর্যন্ত সর্বত্র লোকে লোকারণ্য। সবাই অধীর আগ্রহে দাঁড়িয়ে আছে ইতিহাসের এই বরপুত্রকে সাদরে বরণ করে নেবার জন্যে। মানুষ আর মানুষের ভিড়ে সে ছিলো এক ঐতিহাসিক মহামিলনক্ষেত্র। চারিদিক মুখরিত করে মুহুর্মুহু শুধু ধ্বনি উঠছে জ-য় বাংলা,জ-য় বঙ্গবন্ধু। বিমান যেই স্বাধীন দেশের মাটি ছুঁয়েছে সাথে সাথে হাজার হাজার মানুষ শ্রদ্ধায়, আবেগে গার্ডের বেষ্টনী পেরিয়ে প্রিয় নেতার বিমানটিকে ঘিরে ফেলে। বিমানের দরজা খুলে সামনে এসে দাঁড়ালেন বঙ্গবন্ধু।অনেক রোগা হয়ে গেছেন তিনি। সাধারণ বাঙ্গালির চেয়ে দীর্ঘ,সুদর্শন, সুপুরুষ আর সৌম্য যে মানুষটির ঘন কালো কেশ থাকতো পরিপাটি ব্যাকব্রাশ করা সেই কেশ আজ অবিন্যস্ত। তারপরেও কি অপূর্ব সুন্দর দেখাচ্ছিলো তাঁকে। কিছু কিছু মানুষের আসলে জন্মই হয় নেতা হবার প্রয়োজনে। বঙ্গবন্ধু ছিলেন তেমনিই একজন ক্ষণজন্মা নেতা বা মহাপুরুষ। সবাই প্রিয় নেতাকে চোখের দেখা দেখার জন্যে ছুটে এসেছে,তাঁকে একটিবার ছুঁয়ে দেখতে চাইছে। সে যে কি এক অবিশ্বাস্য ভিড়! সেই ভিড় ঠেলে রেসকোর্স মাঠে পৌঁছাতে বঙ্গবন্ধুর সময় লেগেছিলো আড়াই ঘণ্টা। সেই রেসকোর্স। যে রেসকোর্স অনেক কিছুর সাক্ষী হয়ে আছে আমাদের কাছে। এই রেসকোর্সে দাঁড়িয়েই আবেগে,ভালোবাসায় সেদিন তিনি ছোট শিশুর মতো কেঁদে ফেলেছিলেন। বিশ্বকবিকে উদ্দেশ্য করে বলেছিলেন,কবি তোমার কথা মিথ্যে প্রতিপন্ন হয়ে গেছে।আজ যদি তুমি বেঁচে থাকতে তাহলে বাঙ্গালির বীরত্বে মুগ্ধ হয়ে "সাত কোটি সন্তানেরে,হে মুগ্ধ জননী,রেখেছো বাঙ্গালি করে মানুষ করনি।' কবিতাটি পাল্টে নতুন কবিতা লিখতে। অসাধারণ এক বক্তা তিনি।কি তাঁর কণ্ঠস্বর! কি তাঁর বাচনভঙ্গি, কি তাঁর দেশের মানুষের জন্যে আবেগ! যেন হৃদয়ের অতল কোন এক গভীর জায়গা থেকে ধ্বনিত হতে থাকে তাঁর কথা। মুগ্ধ হয়ে দেশবাসী শুনছে তাঁর সেই ভাষণ। বঙ্গবন্ধু বলে চলেছেন তাঁর ভাষণে,এক মুহুর্তের জন্যে আমি বাংলাদেশকে ভুলিনি।আমার স্বাধীনতা পূর্ণ হবেনা যদি বাংলার মানুষ পেট ভরে খেতে না পায়,আমার স্বাধীনতা পূর্ণ হবে না যদি বাংলার মা-বোনেরা সম্মান আর কাপড় না পায়,আমার স্বাধীনতা পূর্ণ হবে না যদি তরুণেরা কাজ না পায়। যে ধর্ষিতা মেয়েদের নিজের বাবা মা পর্যন্ত পরিচয় দেবার ভয়ে পরিবারে নিয়ে যাননি তাদের উদ্দেশ্যে তিনি বলেছেন তারা আমার মা, মেয়ে,কন্যা।দেশের স্বাধীনতার জন্যে তাদের সম্মান লুন্ঠিত হয়েছে।তারা বীরাঙ্গনা। তাদের পিতার পরিচয় যদি না থাকে তারা সবাই আমার মেয়ে বলেই পরিচিত হবে। এরপরে তিনি বলেন তবে আমি তিন বছর আপনাদের কিছুই দিতে পারবো না একটা গাছ লাগালেও সেই গাছের ফলের জন্যে পাঁচ বছর অপেক্ষা করতে হয়। সাড়ে সাত কোটি মানুষের এই গাছটি আজ পথের ভিখিরি। এই ধ্বংসস্তুপকে একবার যদি খাড়া করতে পারি তাহলে বাংলার মানুষ আর কষ্টে থাকবে না। সেদিনের সেই ঐতিহাসিক মিলনমেলায় যুদ্ধবিধ্বস্ত দেশ,যুদ্ধক্লান্ত জাতি আর নিঃস্ব এক সরকারের সুবিশাল দায়িত্ব নিজের কাঁধের ওপরে তুলে নিলেন বঙ্গবন্ধু। বেশি নয় শুধু তিনটি বছর তিনি চেয়েছিলেন দেশটাকে গড়ে তোলার জন্যে। সেই সময় যাতে তাঁকে দেয়া না হয় তার জন্যে রাও ফরমান আলির মতোই খুব ঠান্ডা মাথায় ঘরশত্রু বিভীষণরা যে আরেকটি নীল নকশা তৈরি করছিলো এটা কি কেউ তখন ঘুনাক্ষরেও ভাবতে পেরেছিলো? আমি আসার সাথে সাথে অফিসারের স্ত্রীরা সবাই একে একে আমার সাথে দেখা করার জন্যে আসতে লাগলেন।বহুদিন পরে সবার সাথে দেখা হয়ে খুব ভালো লাগলো।তবে এই প্রসঙ্গে একটা কথা না বলে পারছি না। আমার মেয়েকে নিয়ে আমাদের টিলার নিচের এক অফিসারের বাসায় একদিন বেড়াতে গিয়ে দেখি তাঁর ছোট্ট মেয়েটা আমার মেয়ের হলুদ রঙের প্রিয় ফক্স টেরিয়ার খেলনা কুকুর নিয়ে খেলছে।খেলনাটি দেখেই আমার মেয়ে চিনে ফেলে বললো,মা মনি আমার কুকুর। আমি তাকিয়ে দেখি সত্যিই তো কুকুরের গায়ে আমার মেয়ের বল পেন্সিলে আঁকা চিত্রকর্মের দাগ প্রমান করছে এটা তার খেলনা।আমার মেয়ের কথা শুনে মেয়েটির মা তাড়াতাড়ি নিজের মেয়ের হাত থেকে পুতুলটা কেড়ে নিয়ে অন্য ঘরে রেখে এলেন। শুধু তাঁর ঘরে নয় এরপরে আমি আরও কয়েকজনের ঘরে আমার ব্যক্তিগত জিনিসপত্র দেখেছি খুব খারাপ লেগেছিল তখন।দুবেলা যাঁদের সাথে উঠেছি,বসেছি,কত হাসি ঠাট্টা আর গল্প করেছি তাঁরা সামান্য এসব জিনিসের লোভ সামলাতে পারেন নি? পৃথিবীতে মানুষ চেনাই বোধহয় সবচেয়ে কঠিন। আরও অবাক হয়েছি জ্যাকসন সাহেবের প্যাককরা সুটকেস আর ট্রাঙ্কগুলি অফিসে নেয়া হয়েছে ঠিকই তারপর ওগুলির যে কি গতি হল তা আর কখনোই জানতে পারিনি। মেজো ভাশুর আসার পরদিনই যে কুলিটার কাছে তিনি চাঁদকপালির দেখভালের দায়িত্ব দিয়েছিলেন তার বউ পরদিনই আমাদের কোয়ার্টারে চাঁদকপালির দুধ নিয়ে হাজির হল। গরীব কুলিটার সততা আর বিশ্বস্ততায় অবাক হয়ে গেলাম। চাইলেই সে সেই অভাবের সময়ে গরুটা বিক্রি করে দিতে পারতো কিন্তু সে তা করেনি। আমরা আসার খবর পেয়েই দুধ দুইয়ে নিয়ে এসেছে।মিথ্যেই তাদের আমরা অশিক্ষিত বলি। চলবে।
রাগ মানুষকে ধ্বংস ছাড়া কিছুই দেয়না। যাকিছু ধ্বংস তা গড়তেও এক জীবন পাড় হয়ে যায়; আবার ভালোবাসার কিছু ধ্বংস হলে তা আর কখনোই গড়ে তোলা যায়না......।। রাগটা ক্ষণিকের হলেও ধ্বংসাত্তক সবকিছু খুব সাংঘাতিক হয়।।

গত বিশ বছর ধরে আমাদের ভাড়াটিয়াদের মধ্যে বিভিন্ন জেলার লোকজন থাকে সবসময়। তো এদের লাইফস্টাইল দেখে যে কমন ধারণাটা দেখেছি, বর হিসেবে দিনাজপুরের ছেলেরা সবচেয়ে ভালো। এরা বেশিরভাগই বউকে নিজের হাতে ভাত খাওয়ায়। এমনকি অন্যদের সামনেও বউয়ের জন্য ভালোবাসা দেখাতে লজ্জা পায় না। আমাদের দিনাজপুরের ভাড়াটিয়াদের সবারই নিজের দেয়া বউয়ের একটা আদুরে নাম থাকে যেমন "লক্ষ্মী, পাগলী" এইসব। তো এরা ভাড়া দিতে আসলে কোনো প্রসঙ্গে আম্মুকে নিজের বউয়ের কথা বলার সময় সেই নামেই বলে। যেমন বলে, "জানেন আন্টি, আমার পাগলী আজকে কী বলছে?" এরকম সুইট রিলেশনশিপ আর কোনো অঞ্চলের কাপলদের মধ্যে আমি দেখি নাই। 🙄 আর সবচেয়ে বেশি বউ পিটায় সম্ভবত নোয়াখালীর ছেলেরা। তা সে মধ্যবিত্ত হোক বা নিম্নবিত্ত। এসব দেখতে দেখতে আমার আব্বুর এত মেজাজ খারাপ হয়েছে যে এখন নোয়াখালী বাড়ি শুনলেই ঘর ভাড়া দেয় না তাদের। 😐 
ছোটবেলা সারা বিকেল খেলনা পাতিল দিয়ে রান্নাবান্না কিংবা পুতুল খেলে সন্ধ্যার ঠিক আগে সব ভেঙে দিতাম। বড়বেলা এসে কিছু মানুষ ঠিক সেইভাবেই সাজানো সংসার বা সম্পর্ককে খামখেয়ালির বশে খেলনা ভেবে ভেঙে দিতে চায়। তারা ছোটবেলা আর বড়বেলাকে গুলিয়ে ফেলে কিংবা বাস্তব আর খেলাকে। 
আজীবন বাবা-ভাইদের কাছে শুনে এসেছি, আমি ভীষণ ভাগ্যবতী। এজন্য, কোনো শুভ কাজে বের হবার আগে বাবা আমাকে বলে যেতো। আমি এত ভাগ্যবতী, আমার জন্মের পর এই হয়েছে, সেই হয়েছে ধরনের গল্পগুলো শুনতে শুনতে একসময় আমার মাথায়ও গেঁথে গেলো- “আমি ভীষণ ভাগ্যবতী” 😇 তারপর, আমি সাহস করে নিজের জন্য কিছু করতে গেলাম। এবং এতেই আমার বিশ্বাসটা ভাঙলো। আমি হাতেনাতে প্রমাণ পেলাম, আমি ভাগ্যবতী নই।😑 এখনো কাছের অনেকেই বলে, আমি নাকি তাদের লাকি চার্ম। অনেক পরে গিয়ে বুঝেছি, আমি আসলে লাকি চার্ম আমার আশেপাশের মানুষদের জন্য। আমার নিজের জন্য আমি ভীষণ আনলাকি। 🤪 আমি আমার জন্য এতটাই আনলাকি যে, ঘুম থেকে উঠেই আয়না দেখলে সেই দিন আমার অত্যন্ত বাজে যায়। অর্ধেক গোসলের পর পানি ফুরায় এবং তখন বিদ্যুতও থাকে না 😂 
"অকোয়ার্ড সিচুয়েশানস অফ মাহ লাইফ" সিরিয়াল-১ যারা আমাকে ভালো করে চেনেন বা জানেন তারা হয়তো জানেন যে আমার স্মৃতিবিভ্রাট জনিত সমস্যা আছে।এই যেমন আমি দিন/তারিখ/নাম/চেহারা/কিছু কিছু ঘটনা এসব কিছুই মনে রাখতে পারিনা।নিজের জন্মদিন ব্যতীত নিজের বাবা-মা-বোন-বন্ধু-বান্ধবী-কাছের করোর ই জন্মদিন ই মনে রাখতে পারিনা।এমন ও আছে,ক্যাম্পাসে কেউ কেউ আমার সাথে ৫/৭ বার পরিচিত হয়ে যায় এবং পরের দিন ই সে যখন বলে,"আপু কেমন আছেন?" বা,"কিরে কেমন আছিস?" তখন আমি হাবলার মতো তাকায়া থেকে বলি,"স্যরি কিছু মনে করোনা/করিয়েন না!কে তুমি/আপনি?!" তো কেউ কেউ খুব ডিস্টার্বড হয়,ভাবে আমার খুব ভাব/পার্ট। 🙄 আবার যারা জানে ব্যাপারটা তারা খুব সহজেই নেয় এবং পুনরায় পরিচিত হয়।কখনো সিনিয়ারকে জুনিওর ভেবে তুই বলি বা, ব্যাচমেটকে সিনিয়ার ভেবে সালাম দেই আবার কারো কারো নাম মনে করতে যেয়ে মনে হয়,এর চাইতে ২টা সিভিলাইজেশান এর আগা-গোড়া মুখস্ত বলা সোজা। 🙄 তো,দেড়মাস আগের ঘটনা।এক জনের সাথে আমার বিগত ২/৩ বছর যাবত কোল্ড ওয়্যার চলতেসে।কেউ কারো সাথে কথা বলা তো দূরে থাক,মুখই দেখিনা এমন।একদিন তার সাথে আমার দেখা,আমার যে কি হলো!আমি সব ভুলে তারে দেখে বললাম, "আরে 'উমুক',কতোদিন পরে দেখা!আল্লাহ!কেমন আছো তুমি?ইশ!কত্তদিন দেখিনা।" সে ই কিন্তু আমাকে আগে নোটিশ করসিলো কিন্তু কথা বলেনাই 😐। আর আমি?!সে প্রথমে আমার আচরণে কিছুটা অপ্রস্তুত হয়ে যেয়ে সামলায় নিয়ে শুধু আমার করা প্রশ্নগুলোর উত্তর দিয়ে যাচ্ছিলো,দেন টুকটাক কথা বললো। সে বার বার ব্যস্ততা দেখিয়ে চলে যেতে চাইতেসিলো আর আমি তার সাথে খেজুরে আলাপ জুড়ে দিচ্ছিলাম বার বার আর তার ইগ্নোর করার মনোভাব দেখে ভাবতেসিলাম,"আরেহ আজব!এমন করতেসে ক্যান!" ৩-৪ মিনিট পর সে একরকম ব্যস্ততা দেখিয়ে চলেই গেলো।সে যাওয়ার সাথে সাথেই আমার মাথায় ক্লিক করলো,"আরেহ!কি হলো এটা?!কি করলাম আমি এটা!" তখন মনে হচ্ছিলো নিজের চুল নিজে ছিঁড়ি 😪।রাগে-দুঃখে-বিরক্তিতে মনে হচ্ছিলো মরে যাই। একটু পর তার সাথেই আবার দেখা,এবার সে আমার দিকে তাকিয়ে যেই একটু হাসি দিতে গেছে,আর আমি সাথে সাথে সেটা দেখেও না দেখার ভান করে চলে আসছি!🥴 সে পুনরায় অপ্রস্তুত হয়ে গেসে আমার কান্ড দেখে।🙄 সে নিশ্চয়ই ভাবসে,আমি সুপার লেভেলের হাই!অতি নিম্নমানের গঞ্জিকা সেবন করিয়াছি।😑🙄 ভাবতেসি এরাম চলতে থাকলে কবে না জানি প্রাক্তন রে রাস্তায় তার প্রেমিকার সহিত হাঁটতে দেখে ঠাস ঠাস করে চড় বসায়া দিয়া বলি,আমারে চিট করোস তুই?এত্ত বড় সাহস?!🥴
প্রোজেক্ট নাইটফল আর টপিক পায়নাই? ওলি খবিশটাকে নিয়ে ভিডিও বানানো লাগে? এত এত অ্যাটেনশন দিতে হবে কেনো একে

আচ্ছা, যারা নিয়মিত ব্লাড ডোনেট করেন বা করার ইচ্ছা আছে, দয়া করে কমেন্টে একটু ব্লাডগ্রুপটা আর আপনাদের লোকেশন জানান। আমি ইনবক্সে আপনাদের নক দিয়ে নাম্বার কালেক্ট করে রাখবো।যেহেতু এখন অনেক র‍্যাপিড মানুষের ব্লাড লাগতেছে, এজন্য লিস্ট করে রাখবো। এতে করে দ্রুত ব্লাড ম্যানেজ করা যাবে। ❤️ (এই পোস্টের পাবলিক কমেন্ট অন করা। লিস্টের বাইরের লোকজন ও জানাতে পারেন) 
