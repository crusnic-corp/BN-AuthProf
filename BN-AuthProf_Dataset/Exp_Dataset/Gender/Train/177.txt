মুনিয়া আত্মহত্যা প্ররোচনা মামলায় বসুন্ধরা গ্রুপের এমডি সায়েম সোবহান আনভীরকে অব্যহতি দিয়ে আদালতে ফাইনাল রিপোর্ট দিয়েছে পুলিশ।
লকডাউন কাল থেকেই শুরু। ২৩ জুলাই শুক্রবার ভোর ৬টা থেকে ৫ আগস্ট পর্যন্ত। এ দফায় গার্মেন্টস ও শিল্প কারখানা বন্ধ রাখার সিদ্ধান্ত এখনো বহাল আছে।
বিদায় সায়মন ড্রিং, বাংলাদেশের জন্মের বন্ধু, আমার পিতার অধিক পিতা! শুক্রবার রোমানিয়ার একটি হাসপাতালে তিনি মারা যান। তাঁর বয়স হয়েছিলো ৭৫ বছর। স্ত্রী ফিয়োনা, দুই জমজ কন্যা ইন্ডিয়া রোজ এবং আভা রোজকে রেখে চির বিদায় নিলেন সায়মন। তাঁর মাধ্যমেই বিশ্ব প্রথম জানতে পারে ৭১ এর ২৫ মার্চে ঢাকায় পাকিস্তান সেনাবাহিনীর গণহত্যার কথা। ২০০০ সালে তাঁর নেতৃত্ব প্রতিষ্ঠিত হয় একুশে টেলিভিশন। তিনিই গড়ে তোলেন বাংলাদেশের প্রথম প্রজন্মের পেশাদার টিভি সাংবাদিকদের। আমি জীবনে যে ক’জন মানুষের কাছে চিরঋণী, সায়মন ড্রিং তাদের অন্যতম। তাঁর মৃত্যুশোক আমার কাছে পিতৃশোকের সমান। তাঁর স্নেহ, ভালোবাসা এবং শিক্ষা আমি আজীবন মনে রাখবো।
মৃত্যুদিনে হুমায়ূন আহমেদের জন্য চোখের পানি... ছেলেবেলায় আমাদের মা খালাদের গল্পের বই পড়ে কাঁদতে দেখতাম। তখন বুঝতাম না একটা গল্পের বই পড়ে কান্নাকাটির কি আছে! একটু বড় হয়ে যখন ক্লাশের বইয়ের বাইরের বই পড়ার সুযোগ হলো, তখন শরৎচন্দ্র, ফাল্গুনী বা নীহাররঞ্জন পড়ে আমিও যে দু একবার চোখ মুছিনি তা নয়। তবে আমি জীবনে সবচেয়ে বেশি কেঁদেছি হুমায়ূন আহমেদের বই পড়ে। এখনো, কদিন আগেও দ্বিতীয়বার তাঁর 'মধ্যাহ্ন" পড়তে গিয়ে কতবার যে চোখ ভিজে এসেছে- গোপনে চোখ মুছেছি, ভেবে লজ্জাই লাগে! এই বুড়ো বয়সেও একটা গল্পের বই পড়ে কেন কাঁদি! মানবজন্ম চরম আনন্দের একটি ভ্রমণ, কিন্তু সেই আনন্দের সর্বোত্তম প্রকাশ চোখের জলে। আমরা খুব বেশি ব্যথায় যেমন কাঁদি, খুব বেশি আনন্দেও তাই কাঁদি। খুব আনন্দের সময় নিজেকে আরো তুচ্ছ মনে হয়, ক্ষূদ্র মনে হয়। মনে হয়, যে আনন্দ ধারণ করার ক্ষমতা আমার নেই, সেই আনন্দ যে বিধাতা আমাকে দিচ্ছেন, এ এক পরম পাওয়া, আর তাই চোখে পানি আসে। হুমায়ূন আহমেদ আমাদের সেই আনন্দের চরম প্রকাশ ঘটাতে পারতেন অল্প কথায়, সহজ ভাষায়। গল্পে- উপন্যাসে, নাটকে- সিনেমায় তিনি বাঙালির অন্তরের সেই আবেগকে গভীরভাবে, প্রবলভাবে স্পর্শ করেছেন। এখন শ্রাবণ মাস, আকাশে কালো মেঘ, মাঝে মাঝেই তুমুল বৃষ্টি। রবীন্দ্রনাথ ছাড়া বাংলা সাহিত্যে আর কোনো লেখক এত বেশি বৃষ্টি-বন্দনা করেছেন কি না আমি জানি না। বৃষ্টিবিলাসী বলেই হয়ত চিরতরে দূরে চলে যাবার জন্য হুমায়ূন আহমেদ বেছে নিয়েছিলেন এমন এক শ্রাবণ মেঘের দিন! আজও এই বৃষ্টিতে কোনো যুবক হলুদ পাঞ্জাবি পরে খালি পায়ে শহরের পথে পথে হাঁটছে, কোনো এক শ্যামল মেয়ে নীল শাড়ি পরে ছাদে উঠে বৃষ্টিতে ভিজছে, তাদের চোখে পানি। বৃষ্টিতে ধুয়ে যাচ্ছে তাদের কান্নার রঙ- আর দূরে একজন গাইছে- "যদি মন কাঁদে তুমি চলে এসো এক বরষায়..." (হুমায়ূন আহমেদের ছবিটি নাসির আলী মামুনের তোলা।) 
যা ভেবেছিলাম তাই! ঈদের পরের লকডাউনে গার্মেন্টস কারখানা খোলা রাখার দাবি বিজিএমইএ’র।
কোরবানি উপলক্ষে ১৫- ২২ জুলাই লকডাউন শিথিল। ২৩ জুলাই থেকে ৫ আগস্ট পর্যন্ত আবার সর্বাত্মক লকডাউন। তখন গার্মেন্টসও বন্ধ থাকবে।
সুখবর! সুখবর!! সুখবর!!! ঈদ উপলক্ষে শিথিল হচ্ছে লকডাউন। বৃহস্পতিবার থেকে গণপরিবহন চলবে, শপিংমল- দোকানপাট খোলা থাকবে। বসবে কোরবানীর পশুর হাট!
কোপা আমেরিকা ও ইউরো কাপ ফুটবল নিয়ে অনলাইন জুয়াড়ি চক্রের তিন জনকে আশুলিয়া থেকে গ্রেফতার করেছে র‍্যাব-৪
অভিনন্দন আর্জেন্টিনা অভিনন্দন মেসি ২৮ বছর পর কোনো শিরোপা জিতলো আর্জেন্টিনা
কাল ভোর থেকে সারাদেশ এক সপ্তাহের জন্য সর্বাত্মক লকডাউন। সরকারি বেসরকারি অফিস আদালত বন্ধ থাকবে। অভ্যন্তরীণ বিমানসহ সব গণপরিবহন এবং প্রাইভেট কার চলাচল করবে না। অকারণে কেউ ঘর থেকে বের হলে শাস্তি। পুলিশ বিজিবি ছাড়াও মাঠে থাকবে সেনাবাহিনী। তবে খোলা থাকবে গার্মেন্টসহ শিল্প কল- কারখানা।
স্কুল কলেজ মাদ্রাসার চলমান করোনা ভ্যাকেশন ৩১ জুলাই ২০২১ পর্যন্ত বাড়ানো হয়েছে।
কাল থেকে সারাদেশে রিকশা ছাড়া সব গণপরিবহন এবং মার্কেট, শপিংমল, পর্যটন কেন্দ্র বন্ধ থাকবে। রেস্টুরেন্ট থেকে শুধু পার্সেল নেয়া যাবে। সর্বনিম্ন লোকবল দিয়ে অফিস চালাতে হবে।
এবারের সর্বাত্মক/ কঠোর লকডাউন/ শাটডাউনেও গার্মেন্টসসহ শিল্প কারখানা চালু থাকবে বলে জানিয়েছে বিজিএমইএ।
সোমবার থেকে সারাদেশে সাত দিনের লকডাউন। বন্ধ থাকবে সরকারি বেসরকারি অফিস আদালত, যানবাহন, মার্কেট- দোকানপাট। মাঠে থাকবে সেনাবাহিনী।
তোমার জন্যে দাঁড়িয়ে আছি একশো বছর কাল আসবে তুমি বাঁধবে বাসা, ছড়িয়ে আছি ডাল....
প্রায় দুই মাসের চিকিৎসা শেষে বাসায় ফিরছেন বেগম খালেদা জিয়া। করোনা আক্রান্ত হয়ে গত ২৭ এপ্রিল এভারকেয়ার হাসাপাতালে ভর্তি হয়েছিলেন তিনি।
“হৃদি ভেসে যায় অলকানন্দা জলে অতল তোমার সাক্ষাৎ পেয়ে চিনিতে পারিনি বলে…”
করোনার জন্য এবারও বাইরে থেকে কেউ হজ্বে যেতে পারবেন না। শুধুমাত্র সৌদী আরবে বসবাসরত বিভিন্ন দেশের ৬০ হাজার মুসলিম এবছর পবিত্র হজ্ব পালনের সুযোগ পাবেন।
বহুদিন হল কোন্‌ ফাল্গুনে ছিনু আমি তব ভরসায়; এলে তুমি ঘন বরষায়।
অভিনন্দন লেফটেন্যান্ট জেনারেল এস এম শফিউদ্দিন আহমেদ। আগামি ২৪ জুন পরবর্তী তিন বছরের জন্য বাংলাদেশ সেনাবাহিনীর নতুন সেনা প্রধানের দায়িত্ব নেবেন তিনি।
১৬ জুন পর্যন্ত বাড়লো লকডাউনের ধারাবাহিকতা। বন্ধ থাকবে শিক্ষা প্রতিষ্ঠান, পর্যটনস্থল, রিসোর্ট ও কমিউনিটি সেন্টার।সামাজিক, ধর্মীয় ও রাজনৈতিক সভা- সমাবেশ নিষিদ্ধ।
বাজেটে নতুন কথা হলো-দাম কমবে মাইক্রোবাস, স্যানিটারি ন্যাপকিন আর মুড়ির!
ছিপখান হাতে চন্ডিদাসের মতো তিনি বরশি নিয়ে দাঁড়িয়ে আছেন, মাছের দেখা নেই। তবে আমি নিশ্চিত তিনি জলের তলে মাছেদের খেলা দেখতে পান যা আমরা দেখি না। তাঁর দিব্যদৃষ্টি আছে, আমরা ছবি তুলেও যেসব দৃশ্য মনে রাখতে পারি না, তিনি তার মগজের কোষে কোষে সেগুলো ধরে রাখেন, কদিন পর সেগুলো রঙ তুলিতে ফুটিয়ে তোলেন ক্যানভাসে। তিনি শিল্পী কারু তিতাস। আজ তাঁর জন্মদিন। তুমি আমার বন্ধু বলে আমি গর্ব বোধ করি, আমি সম্মানিত হই এবং আনন্দিত হই। ভালো থেকো বন্ধু। ভালোবাসা অবিরল।
কুমার বিশ্বজিত ও চঞ্চল চৌধুরী- বাংলাদেশের দুই কৃতি শিল্পীকে জন্মদিনের শুভেচ্ছা- ভালোবাসা।
আরো এক সপ্তাহ (৬ জুন পর্যন্ত) বাড়লো লকডাউনের বিধিনিষেধ। স্বাস্থ্যবিধি মেনে চালু থাকবে গণপরিবহন, মার্কেট ও শপিংমল।
হয়তো বা হাঁস হবো- কিশোরীর ঘুঙুর রহিবে লাল পায়, সারাদিন কেটে যাবে কলমীর গন্ধভরা জলে ভেসে ভেসে;
জোসনা ঝড়ের রাতে তবু ফুল ফোটে প্রেমিকেরা চুমু খায় জোসনার ঠোঁটে...
কাশিমপুর কারাগার থেকে জামিনে মুক্তি পেয়ে ঢাকায় ফিরছেন রোজিনা ইসলাম। বের হয়ে বলেছেন, সাংবাদিকতা চালিয়ে যাবেন।
লকডাউন সত্ত্বেও এবারের ঈদযাত্রায় সারাদেশে ৩১৮টি সড়ক দুর্ঘটনায় ৩২৩ জন নিহত, আহত ৬২২। যাত্রী কল্যান সমিতির তথ্য।
৩০ মে পর্যন্ত বাড়লো লকডাউনের বিধিনিষেধ। তবে কাল থেকে স্বাস্থ্যবিধি মেনে চলবে দূরপাল্লার বাস, ট্রেন, লঞ্চ। খোলা থাকবে শপিংমল, হোটেল-রেঁস্তোরা।
* সাংবাদিক রোজিনা ইসলামকে কারাগারে পাঠানোর নির্দেশ আদালতের। * স্বাস্থ্য মন্ত্রণালয়ের ব্রিফিং বর্জন করেছেন সাংবাদিকরা।
স্বাস্থ্যসেবা বিভাগের একজন কর্মকর্তা সচিবালয়ে সাংবাদিক রোজিনার গলা টিপে ধরেন। এর বিচার চাই, এই মহিলার তাৎক্ষণিক অপসারণ চাই।
সরকারি কাগজপত্র লুকানো এবং মোবাইলে ছবি তোলার অভিযোগে সাংবাদিক রোজিনা ইসলামের বিরুদ্ধে মামলা। মুক্তির দাবিতে শাহবাগ থানার সামনে সাংবাদিকদের বিক্ষোভ।
রোজিনার বোনকে কেন সবার প্রশ্নের জবাব দিতে হচ্ছে? পারিবারিক সম্পত্তি ভাগাভাগির মামলায় কি তাকে পুলিশ ধরেছে? প্রথম আলোর বড় বড় সাংবাদিকরা কই?
করোনা ভ্যাকসিন সংক্রান্ত সরকারি নথি চুরির অভিযোগে প্রথম আলোর অনুসন্ধানী সাংবাদিক রোজিনা ইসলামকে সচিবালয়ে আটকে রেখে মারধর করার পর তাকে পুলিশ হেফাজতে শাহবাগ থানায় নেয়া হয়েছে। তার বিরুদ্ধে মামলা দায়েরের প্রস্তুতি চলছে। একজন সাংবাদিক হিসেবে আমি এর নিন্দা ও প্রতিবাদ জানাই। তথ্য মন্ত্রণালয়সহ সরকারের সংশ্লিষ্ট ব্যক্তিদের বিষয়টি শান্তিপূর্ণ সমাধান করার দাবি জানাই।
২৩ মে রোববার পর্যন্ত বাড়লো লকডাউন। বন্ধ থাকবে ট্রেন, লঞ্চ ও দূরপাল্লার বাস।
একসময় আমাদের মুখে মাস্ক পরতে হতো না, বারবার হাত ধোয়া লাগতো না। আমরা বসন্তকালে বাতাসে ফুলের গন্ধ পেতাম, হাজারিবাগে গেলে ট্যানারির গন্ধ পেতাম। এখন কেবল মাস্ক আর নিজের নিঃশ্বাসের গন্ধ ছাড়া ভালো-মন্দ আর কোনো গন্ধ পাই না। আমরা একসময় দল বেঁধে স্টেডিয়ামে গিয়ে ফুটবল- ক্রিকেট খেলা দেখতাম, ওপেন এয়ার কনসার্টে গিয়ে গান শুনতাম, গানের তালে বন্ধু বান্ধবদের সাথে লাফালাফি করতাম! বছরে দু’একবার আমরা বিদেশেও যেতাম! এক সময় ঈদের দিনে আমরা জাতীয় ঈদগা বা গ্রামের ঈদগায় অনেক মানুষ গাদাগাদি করে লাইন ধরে দাঁড়িয়ে নামাজ পড়তাম। নামাজ শেষে কোলাকুলি করতাম। আমাদের কোনো সামাজিক দূরত্ব ছিলো না! পূজার সময় আমরা মণ্ডপে মণ্ডপে ঘুরে বেড়াতাম, প্রতিমা দেখতাম, গান শুনতাম, আরতি দেখতাম! প্রবারণা পূর্ণিমায় কত মানুষের ভিড়ে ফানুস ওড়ানো দেখতাম! বড়দিনে ক্রিসমাস ডিনারের দাওয়াতে যেতাম! আমরা এক সময় প্রেসক্লাব, ঢাকা ক্লাব, গল্ফ ক্লাব কত ক্লাবে যেতাম, আড্ডা দিতাম। মাঠে খেলাধুলা করতাম, তর্ক বিতর্ক করতাম। টেলিভিশনের স্টুডিওতে বসে আমরা টক শো করতাম। উত্তেজনায় টেবিল ভেঙে ফেলতাম থাপ্পর মেরে। এখন আমরা জুমে আড্ডা দেই, মিটিং করি, টক শো করি। খেলাধুলা করি অনলাইনে, মোবাইলে, ল্যাপটপে। আমাদের সেই দিনগুলি, সেই নানা রঙের দিনগুলি কি আমরা, পৃথিবী নামক এই গ্রহের অসহায় মানুষেরা আর কোনোদিন ফিরে পাবো? সবাইকে বিরস-বিবর্ণ ঈদের শুভেচ্ছা। ঈদ মোবারক।
তোমরা মুক্তির জন্য পরনির্ভরশীল হইয়ো না, নিজেই নিজের প্রদীপ হও, নিজে নিজের শরণ গ্রহণ করো। ঈশ্বরের উপর নির্ভরশীল না হয়ে আত্মনির্ভরশীল হও- গৌতম বুদ্ধ
চাঁদ দেখা কমিটি জানিয়েছে, আজ দেশের কোথাও শাওয়াল মাসের চাঁদ দেখা যায়নি, শুক্রবার পবিত্র ঈদুল ফিতর।
কাল ফেরি থেকে নদীতে পড়ে গেলো চালকসহ মাইক্রোবাস, আজ ফেরি থেকে হুড়োহুড়ি করে নামতে গিয়ে পায়ের চাপায় মারা যান ৫ জন! আহা রে বাঙালির ঈদযাত্রা!
একদিকে আকাশে কৃত্রিম উপগ্রহ পাঠায় বাংলাদেশ, আরেক দিকে আকাশের দিকে তাকিয়ে ঈদের চাঁদ খোঁজে জাতীয় চাঁদ দেখা কমিটি!
মেট্রোরেল আর স্বপ্ন নয়, বাস্তব। বিদ্যুৎচালিত ট্রেন যোগাযোগের নতুন যুগে প্রবেশ করতে যাচ্ছে বাংলাদেশ। এর ট্রায়াল শুরু হবে আগামী মাসে। জয় বাংলা, জয় শেখ হাসিনা।
বাংলাদেশে ৬ জনের শরীরে করোনা ভাইরাসের ভারতীয় ভ্যারিয়েন্ট পাওয়া গেছে। মানুষ স্বাস্থ্যবিধি না মানায় এ নিয়ে উদ্বিগ্ন স্বাস্থ্য অধিদপ্তর।
স্বাস্থ্যবিধি না মানায় আসাদগেট আড়ং-কে এক লাখ টাকা জরিমানা করেছে ডিএনসিসির ভ্রাম্যমান আদালত।
গরীব- খেটে খাওয়া মানুষের করোনা হয় না- কথাটা উড়িয়ে দিতে পারছি না, আবার বিশ্বাসও করতে পারছি না! কাহিনী কি? বৈজ্ঞানিক ব্যাখ্যা দরকার।
গতবছরের মতো এবারো সেই ১৬ মে পর্যন্তই বাড়লো লকডাউন/ সাধারণ ছুটি বা বিধিনিষেধ! ২০২০-২০২১ কোনো ফারাক নেই! কেবল তখন মারা যেত দিনে ৪/৫ জন আর এখন মারা যায় ৭০/৮০/১০০ জন! হায় রে করোনা ভাইরাস!
লকডাউন বাড়ছে ১৬ মে পর্যন্ত। ঈদের আগে চলবে না দূরপাল্লার বাস, ট্রেন, লঞ্চ। ৬ মে থেকে চালু হবে সিটি বাস সার্ভিস।
মুনিয়া হত্যাকাণ্ডের নতুন মোড়: হুইপপুত্র শারুন চৌধুরীকে আসামী করে আদালতে খুনের মামলা দিলেন মুনিয়ার বড় ভাই আশিকুর রহমান।
ভারতের পশ্চিমবঙ্গে টানা তৃতীয় মেয়াদে সরকার গঠন করতে যাচ্ছেন তৃণমূল কংগ্রেস নেত্রী মমতা ব্যানার্জি।
শুধু এপ্রিল মাসেই দেশে ২,৪০৪ জন করোনায় মারা যান, আক্রান্ত হন ১ লাখ ৪৭ হাজার ৮৩৭ জন।
করোনা-ভ্যাকসিন-আনবীর-মুনিয়া-হত্যা-মৃত্যু-মামুনুল-জান্নাত-মামলা-মিডিয়া-টাকা-ক্ষমতা-রাজনীতি-লোভ-লকডাউন-গরম এবং ফেসবুক- সব মিলিয়ে পাগল পাগল লাগছে!
৬০/৭০ টাকা পিস দরে তরমুজ কিনে ৬০/৭০ টাকা কেজি হিসেবে ৫-৭ গুণ বেশি দামে বিক্রি করছে ব্যবসায়ীরা। নিঃস্ব হচ্ছে চাষী আর ফতুর হচ্ছে ক্রেতা!
শ্রমিকদের তিন মাসের বেতন- বোনাসের জন্য সরকারের কাছে নামমাত্র সুদে ৬ হাজার কোটি টাকা ঋণ চেয়েছে বিজিএমইএ
* লকডাউন আরো এক সপ্তাহ বাড়লো, বন্ধ থাকবে গণপরিবহন। * দোকানপাট খোলা সকাল ১০ টা থেকে রাত ৮ টা। * ঈদের জামাত হবে স্বাস্থ্যবিধি মেনে। * ঘরের বাইরে মাস্ক না পরলে শাস্তি।
একটি সংবাদের বিবর্তনঃ ১। বর্তমান পরিস্থিতিতে ভারতের সাথে সীমান্ত বন্ধ রাখার পরামর্শ কোভিড জাতীয় কারিগরী কমিটির চেয়ারম্যান ডা. শহীদুল্লাহর। ২। অবিলম্বে ভারতের সাথে সীমান্ত বন্ধ করে দেয়া উচিত- বিএনপি মহাসচিব মীর্জা ফখরুল ইসলাম আলমগীর ৩। দেশে খাদ্য সঙ্কট তৈরী করতেই ভারতের সাথে সীমান্ত বন্ধের দাবি করছে বিএনপি- তথ্য ও সম্প্রচার মন্ত্রী ড. হাছান মাহমুদ ৪। কাল থেকে ১৪ দিন বাংলাদেশ- ভারত সীমান্ত বন্ধ থাকবে- আন্তঃমন্ত্রণালয় বৈঠকে সিদ্ধান্ত
কাল থেকে ১৪ দিনের জন্য বাংলাদেশ- ভারত সীমান্ত বন্ধ থাকবে- আন্তঃমন্ত্রণালয় বৈঠকে সিদ্ধান্ত।
কাল থেকে প্রথম ডোজের করোনা ভ্যাকসিন দেয়া সাময়িকভাবে বন্ধ থাকবে। তবে দ্বিতীয় ডোজের টিকা দেয়া চালু থাকবে।
তুমি ভালো আছো, মাছরাঙা? তুমি ভালো আছো, কৃষ্ণচূড়া? তুমি ভালো আছো, বাংলাদেশ?
২৫ এপ্রিল রোববার থেকে স্বাস্থ্যবিধি মেনে সকাল ১০ টা থেকে বিকেল ৫ টা পর্যন্ত দোকানপাট ও শপিংমল খোলা রাখা যাবে- মন্ত্রিপরিষদ বিভাগের প্রজ্ঞাপন।
মাস্ক, স্যানিটাইজার পরিবহনের কথা বলে মুভমেন্ট পাস নিয়ে রাজধানীর মোহাম্মদপুরে হেরোইনসহ মাদক ব্যবসায়ী গ্রেফতার। গাড়ি জব্দ।
লকডাউনে ক্ষতিগ্রস্ত দরিদ্র, দুঃস্থ এবং ভাসমান মানুষের সহায়তায় ১০ কোটি ৫০ লাখ টাকা বরাদ্দ দিয়েছেন প্রধানমন্ত্রী শেখ হাসিনা।
কালবৈশাখী ঝড়ের মতো হাওয়ায় উড়ে গেছে বোধ মাথার খুলির নিচে মগজের অনুভূতি নেই সবকিছু অর্থহীন বিষন্ন বিবশ মনে হয়। কোথাও আনন্দ নেই হাসি নেই প্রাণের স্ফূরণ নেই কোনো। ভালোবাসা হাত ধরে হাঁটে না এখানে আর। মৃত্যুর ভয়াল ফাঁদ গলিতে গলিতে পাতা ল্যান্ড মাইনের মতো কত যোদ্ধা চলে গেলো, কতজন এখনও জানিনা আদতে ফিরবে কি-না আর, আরো যারা হেঁটে যায় ত্রস্ত পায়ে, তাদের পায়ের নিচে চোরাবালি কখন যে ডুবে যায়, ভেসে যায় মৃত্যুস্রোতে- এই ভয়! নিজেকে নিজের মাঝে গুটাতে গুটাতে শামুকের- ঝিনুকের মতো ছোট হতে হতে ক্ষূদ্র এক বিন্দুতে এনে করেছি স্থির। এরপর আর কিছু বাকি নেই, বৃত্ত নেই বর্গ নেই শুধু কেন্দ্রমুখী অভিকর্ষ টেনে নেয় শূন্য গোধূলিতে। তবুও আবার যদি এই যুদ্ধ কখনো ফুরায় আবার আমরা যদি ফিরে পাই পুরনো জীবন তখন আবার দেখো তোমাকে দেখাবো নিয়ে ছবি আঁকা মাটির দেয়াল, দেয়ালের প্রজাপতি নীল টিপ দিয়ে যাবে তোমার মাথায়। আবার আমরা যদি বেঁচে ফিরে আসি প্রাণ নিয়ে গহীন গাঙ্গের দ্বীপে চিৎ হয়ে শুয়ে রাত করে দেবো পার। আকাশের তারা আর বনের জোনাকী পথে খুঁজে নেবো আমাদের ঘর। আবার জীবন যদি ফিরে আসে জীবনে আবার। আবার জীবন যেন ভরে ওঠে আলোতে আবার। (কবিতার নাম: তবুও জীবন)
RIP স্বাস্থ্যবিধি, সামাজিক দূরত্ব ও লকডাউন। সিরাজগঞ্জের তাড়াশ উপজেলা আওয়ামী লীগ সভাপতি ও সিরাজগঞ্জ-৩ আসনের সাবেক সংসদ সদস্য, বীর মুক্তিযোদ্ধা আলহাজ্ব গাজী আমজাদ হোসেন মিলনের নামাজে জানাজার ছবি। করোনা আক্রান্ত হয়ে চিকিৎসাধীন অবস্থায় আজ তিনি মারা যান।
জাহাঙ্গীরনগর বিশ্ববিদ্যালয়ের আন্তর্জাতিক সম্পর্ক বিভাগের অধ্যাপক ড. তারেক শামসুর রেহমান আর নেই। উত্তরার বাসা থেকে মৃতদেহ উদ্ধার করেছে পুলিশ।
নৌ বাহিনী ক্যাপ্টেন (অবসরপ্রাপ্ত) মাসুক আহমেদ, আমাদের মাসুক ভাই, ২০০৬-৭ সালে ছিলেন RAB এর মিডিয়া উইং এর পরিচালক, তখন তিনি কমান্ডার মাসুক। তার সময়ই শীর্ষ জঙ্গী শায়খ আবদুর রহমান এবং বাংলা ভাইকে গ্রেপ্তার করা হয়। মাসুক ভাই ছিলেন সেইসব অপারেশনের ফ্রন্ট লাইনার। খুবই সাংবাদিক বান্ধব একজন সামরিক কর্মকর্তা ছিলেন তিনি। ওই সময় তিনি আমাকেসহ সাংবাদিকদের অনেক তথ্য দিয়ে ছবি দিয়ে সাহায্য করেছেন, যা আমি আজীবন মনে রাখবো। মাত্র ৫৪ বছর বয়সে গতকাল ঢাকা সিএমএইচে তিনি মারা গেছেন। করোনা আক্রান্ত হয়ে লাইফ সাপোর্টে ছিলেন সিএমএইচের আইসিইউতে। তার মৃত্যুর খবরটা শুনে খুব মন খারাপ লাগছে। মানতে পারছি না। করোনা আমাদের আর কত প্রিয়জনকে নিয়ে যাবে! মাসুক ভাইয়ের সাথে সবশেষ দেখা ২০১৯ এর মার্চে। তখন তিনি চট্টগ্রামে মেরিন ফিশারিজ একাডেমির অধ্যক্ষ। তার আতিথেয়তায় সেখানে চমৎকার একটি দিন কাটিয়েছিলাম মুন্নী সাহা, নাঈমুল ইসলাম খানসহ আমরা কয়েকজন। দীর্ঘদিন পরে দেখা হলেও তার আন্তরিকতা ছিলো আগের মতোই উষ্ণ। নৌবাহিনী থেকে অবসর নেয়ার পর তিনি বে ওয়ান ক্রুজ শিপের সিইও হিসেবে যোগ দিয়েছিলেন। কথা ছিলো, তার সাথে তার জাহাজে সেন্ট মার্টিন যাবো, কিন্তু সেই সুযোগ আর হলো না! মাসুক ভাইয়ের বিদেহী আত্মার শান্তি কামনা করছি। স্বজনদের শান্ত্বনা দেবার ভাষা নেই! বিদায় মাসুক ভাই!
সাবেক আইন মন্ত্রী, সুপ্রিম কোর্ট আইনজীবী সমিতির সভাপতি আবদুল মতিন খসরু আর নেই। করোনা আক্রান্ত হয়ে সিএমএইচে মারা যান তিনি।
লকডাউনে কাজে যাওয়া আসার পথে চিকিৎসক ও স্বাস্থ্য কর্মীদের নানা জায়গায় পুলিশ হয়রানি করছে বলে অনেক অভিযোগ পাচ্ছি। এটি অনাকাঙ্ক্ষিত এবং অন্যায়। পুলিশের উর্ধতন কর্তৃপক্ষকে অনুরোধ করবো, আপনারা সুনির্দৃষ্টভাবে অভিযোগগুলো জানুন এবং ব্যবস্থা নিন। আপনাদের মাঠের সদস্যদের মানবিকভাবে আইন প্রয়োগ করতে বলুন, ক্ষমতা দেখাতে নিষেধ করুন। দেশ ও মানুষের এত বড় দুঃসময়ে সবাই এক হয়ে কাজ না করলে আমরা অদৃশ্য শত্রুর বিরুদ্ধে এই যুদ্ধ জয় করতে পারবো না।
বিদায় ড. শামসুজ্জামান খান, জামান ভাই! বাংলা একাডেমির সভাপতি, সাবেক মহা পরিচালক। ফোকলোর গবেষক, অধ্যাপক, লেখক- কত পরিচয় বলবো! আজ সকালেই আপনার রেফারেন্স দিয়ে বাংলা পঞ্জিকা সংস্কারের কথা লিখলাম। আর দুপুরেই আপনি চলে গেলেন! দু’দিন আগে শুনেছিলাম আপনার হাসপাতালে ভর্তির খবর। আশা ছিলো সুস্থ হয়ে ফিরে আসবেন! কিন্তু হঠাৎই করোনার কাছে হেরে চলে গেলেন! আর যাবার জন্য বেছে নিলেন এই পহেলা বৈশাখকেই! এই দিন নিয়ে বাংলা পঞ্জিকা নিয়ে কত লিখেছেন, কত কথা বলেছেন আপনি। কত স্মৃতি! হঠাৎ মধ্যরাতে মনে হলো এই শব্দের বানান এমন কোন- অমনি আপনাকে ফোন করে জিজ্ঞেস করেছি, আবার কখনো মনে হলো ওই শব্দের উচ্চারণ অমন কেন, তাও আপনাকে ফোন! টেলিভিশনের টকশোতে এবং বাইরে কত বিষয়ে আমরা কথা বলেছি। কত গল্প- আড্ডা! বয়সে এবং মেধা প্রজ্ঞায় এত বড় হয়েও আমাদের মতো ছোটদের সাথে আপনি বন্ধুর মতো মিশতেন- এটাও আপনার বিস্ময়কর ক্ষমতা! আপনার মতো প্রজ্ঞাবান, স্থিতধী মানুষ আর কোথায় পাবো! আমাদেরকে এভাবে অভিভাবকহীন করে চলে যাচ্ছেন আপনারা! গতবার গেলেন আনিসুজ্জামান স্যার, এবার আপনি! খুব অসহায় লাগছে। আহ করোনা! আপনার অনন্ত জীবনের অপার শান্তি কামনা করছি। অতল শ্রদ্ধায় বিদায়! (ছবিটি ২০১৮ সালে কোলকাতা বই মেলায় তোলা।)
বাইক, গাড়ি বা রিকশা নিয়ে লকডাউন দেখতে বের হয়ে পুলিশের চেকপোস্টে ধরা খেলেন অনেকে। অকারণে বের হয়ে কেউ জরিমানা দিয়েছেন, কেউ মামলা খেয়েছেন আর লঘুদণ্ড ছিলো রোদে দাঁড় করিয়ে রাখা। তবে এই অকারণ বের হওয়া লোকদের জন্য যানজটের ভোগান্তিতে পড়েন সত্যিকারের জরুরি দরকারে বের হওয়া লোকেরা। তাই অপ্রয়োজনে ঘর থেকে বের হবার আগে ভাবুন, কোন শাস্তিটা পেতে চান; মামলা, জরিমানা নাকি রোদে দাঁড়িয়ে থাকা? লকডাউনে ঘরে থাকুন। কারো জরুরি কাজে বের হতে হলে মুভমেন্ট পাসসহ প্রয়োজনীয় কাগজপত্র সাথে রাখুন। নিজে নিরাপদ থাকুন, অন্যকে নিরাপদ রাখুন। শুভ নববর্ষ।
কঠোর লকডাউনে যা যা খোলা থাকবে: ১। গার্মেন্টস কারখানা ২। শিল্প কারখানা ৩। বাণিজ্যিক ব্যাংক ৪। স্টক এক্সচেঞ্জ ও শেয়ার বাজার ৫। নির্মান ও অবকাঠামো উন্নয়ন কাজ ৬। স্বাস্থ্যসেবা, আইন শৃংখলাসহ সকল জরুরি সেবা ৭। নদী বন্দর ও সমুদ্র বন্দর ৮। ট্রাক, কাভার্ড ভ্যান, মালবাহী ট্রেন ও কার্গো বিমান ৯। হোটেল- রেস্টুরেন্ট (ভেতরে খাওয়া যাবে না) ১০। কাঁচা বাজার ১১। সংবাদ মাধ্যম (পত্রিকা, টেলিভিশন, অনলাইন) ১২। অনলাইন ব্যবসা বাণিজ্য যা যা বন্ধ থাকবে: ১। গণপরিবহন (যাত্রীবাহী বাস, ট্রেন, লঞ্চ, বিমান) ২। কিছু সরকারি, সায়ত্ত্বশাসিত ও বেসরকারি অফিস ৩। মার্কেট ও শপিংমল আর কিছু মনে পড়ছে না, বাকি সবই তো খোলা!
লকডাউনে মার্কেট, শপিংমল চালু রাখার দাবি দোকান মালিক সমিতির। আন্তর্জাতিক ফ্লাইট চালু রাখার দাবি আটাবের। আরো দাবি আসছে...
মাক্স নয়, মাস্ক। মাস্ক পড়া যায় না, পরা যায়। মাস্ক পরুন, বই পড়ুন। 
১৪ এপ্রিল থেকে শুরু হওয়া কঠোর লকডাউনেও গার্মেন্টস এবং সকল শিল্প কারখানা চালু থাকবে।
বেগম খালেদা জিয়াসহ তাঁর বাসায় মোট ৯ জন করোনা পজিটিভ- জানালেন তাঁর ব্যক্তিগত চিকিৎসক
১। খালেদা জিয়ার করোনা পরীক্ষাই করানো হয়নি- সকালে ব্যক্তিগত চিকিৎসক। ২। বেগম জিয়া করোনা পজিটিভ- বিকেলে মির্জা ফখরুল
বিএনপি চেয়ারপারসন বেগম খালেদা জিয়া করোনা পজিটিভ, জানা গেছে আইসিডিডিআরবির টেস্ট রিপোর্টে। তবে তাঁর ব্যক্তিগত চিকিৎসকের উদ্ধৃতি দিয়ে দলের মুখপাত্র বলেছেন, বেগম জিয়ার করোনা টেস্ট করানোই হয়নি! কিন্তু ঢাকার দুটি হাসপাতালের লোক গতকাল সকালে এবং বিকেলে বাসায় গিয়ে দুবার তাঁর করোনা পরীক্ষার নমুনা সংগ্রহ করেছে। দুটি টেস্টেই রিপোর্ট পজেটিভ এসেছে বলে জানা গেছে। এমনকি একটি বেসরকারি হাসপাতালের করোনা ইউনিটে একটি কেবিন খালি রাখার জন্যও বলা হয়েছে বেগম জিয়ার চিকিৎসকদের পক্ষ থেকে। তবে গণমাধ্যমে তারা জানান, বেগম খালেদা জিয়ার টেস্ট করানোই হয়নি।
মিতা হকের সাথে আর দেখা হবে না, রমনা বটমূলে তিনি আর গাইবেন না! মাত্র ৫৯ বছর বয়সে করোনা নিয়ে গেল অমিতপ্রতিভা এই শিল্পীকে। বিদায় মিতা আপা!
গত ১০ দিনে দেশে প্রতি ঘন্টায় করোনায় মৃত্যু ২.৫৬ জনের বেশি (২৩ মিনিটে ১ জন) আর ঘন্টায় নতুন শনাক্ত ২৮১.৮ জন।
আন্তর্জাতিক খ্যাতি সম্পন্ন সাংবাদিক হাসান শাহরিয়ার আর নেই। করোনা নিয়ে গেলো সদাহাস্য শাহরিয়ার ভাইকে!
১৪ এপ্রিল থেকে আসছে এক সপ্তাহের “সর্বাত্মক লকডাউন।”তখন জরুরি সেবা ছাড়া সব সরকারি বেসরকারি অফিস আদালতও বন্ধ থাকবে।
