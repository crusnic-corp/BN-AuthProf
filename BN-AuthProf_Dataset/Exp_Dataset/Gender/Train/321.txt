এই প্রথম ফেসবুক চ্যালেঞ্জ নিয়ে আমি একদম এক্সাইটেড না অনেকটা ভীত!! আমার ভয়ের গল্পগুলা মি টু চ্যালেঞ্জ নেয়া সবগুলো মেয়ের গল্পের মত!!আমার প্রথম ভয়ের গল্প অন্য সব মেয়ের মত কাছের পরিচিত মানুষকে নিয়েই!! আমার ভয়ের গল্পগুলো অন্য সব মেয়ের মত পাব্লিক ট্রান্সপোর্ট এ প্রতিনিয়ত লেখা হয়!! আমার ভয়ের গল্পগুলো নতুন করে লেখার সম্ভাবনা তৈরি  অন্যসব মেয়ের মতই প্রতিবার রাত করে ঘরে ফেরার সময়!!আমি সাহসী একটা মেয়ে আশেপাশের সবাই জানে!! তবে আমার ভয়ের গল্পগুলো অন্যসব ভীতু মেয়েদের মত!!এক্টা ভয়ের গল্পের মূখ্য চরিত্রকে দেখে একদিন আমার দম বন্ধ হয়ে আসে,আমি অপ্রকৃতস্থ হয়ে যাই। আমার পাশের মানুষটা হাত ধরে বলে আমি থাকতে ও এত ভয় কেন পাচ্ছ,আই উইল প্রটেক্ট ইউ?? সে পুরুষ বলেই জিজ্ঞেস করলো, মেয়ে হলে নিশ্চয়ই বুঝত কেন এই এবনরমালিটিআমার খুব মেয়েবাবু পছন্দ, ছেলেবাচ্চাগুলাকে একদম আদর লাগে না! কিন্তু আমি চাই আমার মেয়ে না হোক, ওকে আমি কিছুতেই নিরাপত্তা দিতে পারব না যদি আমি ওর জন্য বডিগার্ড ও রাখি! ওর জীবনে ভয়ের গল্প আসবেই, হয়ত সে বডিগার্ড দ্বারাই!! আমার ছেলেকে আমি শেখাবো কারো ভয়ের গল্পের কারণ না হতে!!  ( নিঝুম এর পোস্ট আরো বেশ কিছু পরিচিত সাহসী মেয়ের পোস্ট দেখলাম,মেয়েগুলার আশ্চর্য বুদ্ধি আর সাহসীকতা দেখলাম।  ভয় কিন্তু কাটে নাই, এর জায়গায় বোকা আর ভীতু মেয়েগুলো থাকলে কি হতো? আমার বোনরা থাকলে??)
২০১১ সালের আগে তাহলে ‘শিশুর সার্বিক বিকাশের অন্তর্নিহিত তাৎপর্যকে সামনে রেখে’ শিক্ষাক্রম পরিচালিত হয় নি? আমি যখন ইশকুলে ছিলাম, তখন কি রাষ্ট্র ও এনসিটিবি আমার সার্বিক বিকাশের ব্যাপারে মনযোগী ছিলো না? সার্বিক বিকাশ কী? কী কী করলে ও পড়লে সাধিত হয় একটি শিশুর সার্বিক বিকাশ? সার্বিক বিকাশের জন্য একটি শিশুকে, আর কয়টি দোযখ পাড়ি দিতে হবে, তা স্পষ্ট করা জনাব নারায়ণ চন্দ্রের উচিত ছিলো। অবশ্য ভদ্রলোকের যে-প্রতিভার পরিচয় আমি ওই ‘প্রসঙ্গ কথা’য় পেয়েছি, তা বেশ নজিরবিহীন। এক জায়গায় তিনি লিখেছেন: “বাংলা বাঙালির মাতৃভাষা। বাংলাদেশের রাষ্ট্রভাষা বাংলা। শিক্ষার সকল ক্ষেত্রে বাংলা গুরুত্বপূর্ণ স্থান দখল করে আছে..… এদিক থেকে প্রাথমিক স্তরের শিক্ষার্থীদের বাংলা ভাষায় শোনা, বলা, পড়া ও লেখার দক্ষতা অর্জন অপরিহার্য।” বাংলা ভাষার এতো গুণগান গাওয়া নারায়ণ চন্দ্র, ওই ‘প্রসঙ্গ কথা’য় নিজের নাম লেখার সময় লিখেছেন: “প্রফেসর নারায়ণ চন্দ্র সাহা”! ‘প্রফেসর’ বুঝি খুব বাংলা শব্দ! অবাক করা বিষয় হলো, জনাব নারায়ণ চন্দ্র, একই প্রসঙ্গ কথা, হুবহু এক রেখে, প্রথম শ্রেণীর বাংলা বইয়েও লিখেছেন! যে-কথা তিনি পঞ্চম শ্রেণীর শিশুদের বলছেন, সে একই কথা, একটি শব্দও না পাল্টিয়ে তিনি প্রথম শ্রেণীর শিশুদেরও বলছেন! এ কী করে সম্ভব? আরও অবাক করা ব্যাপার— বাংলা বইয়ের ‘প্রসঙ্গ কথা’, আর গণিত বইয়ের ‘প্রসঙ্গ কথা’-ও এক, শুধু মাঝখানের কয়েকটি বাক্য পরিবর্তন করে দিয়েছেন! এখানেই শেষ নয়, একই ‘প্রসঙ্গ কথা’ তিনি মাদ্রাসার ইবতেদায়ি শ্রেণির বইয়েও বসিয়ে দিয়েছেন (হুবহু)! সম্ভবত নারায়ণ চন্দ্র, শিশুদের জন্য একটি কুমিরের রচনা লিখে রেখেছিলেন, এবং সুযোগ পেয়ে, এটি সব বইয়েই ঢুকিয়ে দিয়েছেন (কুমিরের রচনাও এর চেয়ে উৎকৃষ্ট হয়)। এটি প্রমাণ করে, আমরা আমাদের শিশুদের দায়িত্ব কাদের কাঁধে দিয়ে রেখেছি। একটি শিশুকে একটি ভালো মানের ‘প্রসঙ্গ কথা’ উপহার দেয়ার সামর্থ্যও তাদের নেই। বাংলা বইয়ের ‘প্রসঙ্গ কথা’ যে বিজ্ঞানের বইয়ে প্রাসঙ্গিক নয়, এ সাধারণ বোধটুকোও তাদের নেই। তাদের উদ্দেশ্য কেবল বই ছাপানো। কারণ এতে ব্যবসা আছে। জনাব নারায়ণচন্দ্রের ব্যাপারটি আমি উল্লেখ করেছি কেবল ভাতের হাড়ির একটি ভাতে টিপ দেয়ার জন্য। আমার দুর্ভাগ্য কি না জানি না, প্রথম ভাতটিই ভালো পড়ে নি। এ ভাত আমি আমাদের শিশুদের খাওয়াতে রাজি নই। বাংলাদেশ যদি তার শিশুদের নিয়ে সামান্যও উদ্বিগ্ন থাকতো, তাহলে এ অভক্ষণযোগ্য ভাত শিশুদের সামনে পড়তো না, আর আমাকেও এ লেখাটি লিখতে হতো না। শিশুদের তারা কতোটা অবহেলা করেছে, সে-প্রমাণ তারা বইগুলোর প্রচ্ছদেও রেখেছে। বইগুলির প্রচ্ছদ তৈরিতে তারা কোনো শিল্পীকে ব্যবহার করে নি, করেছে কোনো টঙ দোকানের ভিজিটিং কার্ড শিল্পীকে। প্রথম শ্রেণী (বইগুলোতে তারা শ্রেনী বানানে হ্রস্ব-ই-কার ব্যবহার করেছে, আমি এখানে ব্যবহার করছি দীর্ঘ-ই-কার) ও পঞ্চম শ্রেণীর বাংলা বইয়ের প্রচ্ছদ প্রায় হুবহু এক! শুধু মাঝখানের ছবিটি ভিন্ন! বাংলাবাজারে যারা প্রচ্ছদ তৈরি করেন, তারা এডোব ইলাস্ট্রেটর সফটওয়ারে এরকম কিছু টেমপ্লেট তৈরি করে রাখেন, যা দিয়ে, কিছু ছবি ও লেখা একটু এদিক সেদিক করে, বিনা পরিশ্রমে, বাণিজ্যিক নোট-গাইডের প্রচ্ছদ তৈরি করেন। আমি নিজেও নানা কাজে এরকম টেমপ্লেট ব্যবহার করে থাকি। কিন্তু যে-শিশুদের পেছনে জনগণ হাজার হাজার কোটি টাকা ব্যয় করছে, রাষ্ট্র তাদের বইয়ের জন্য একটি শিল্পসম্মত প্রচ্ছদও তৈরি করতে পারলো না? আপনাদের বুঝতে একটু অসুবিধা হতে পারে, আমি একটু তুলনা করে দিচ্ছি— প্রথম শ্রেণীর বই: শিরোনাম ‘আমার বাংলা বই’। পঞ্চম শ্রেণীর বই: শিরোনাম ‘আমার বাংলা বই’। প্রথম শ্রেণীর বই: ডান পাশে একটি বৃত্ত, বৃত্তের ভেতর লেখা ‘প্রথম শ্রেণি’। পঞ্চম শ্রেণীর বই: ডান পাশে একটি বৃত্ত, বৃত্তের ভেতর লেখা ‘পঞ্চম শ্রেণি’। প্রথম শ্রেণীর বই: উপরের দিকে একটি পর্বতাকার ঢেউয়ের রেখা। পঞ্চম শ্রেণীর বই: উপরের দিকে একটি পর্বতাকার ঢেউয়ের রেখা। (যারা গণিত জানেন, তারা সাইন-কোসাইন গ্রাফ আঁকার সময় এ ধরণের কার্ভ বা ঢেউ দেখে থাকবেন) প্রচ্ছদে আরও একটি বিষয় নজরে পড়েছে, যা এখানে আলোচনা করা সম্ভব নয়। কেন, দুইটি আলাদা শ্রেণীর বাংলা বইয়ের নাম কি ভিন্ন ভিন্ন রাখা যেতো না? যে-নাম তারা প্রথম শ্রেণীতে পড়ে এসেছে, সে একই নাম পঞ্চম শ্রেণীতে পড়তে কি একঘেয়ে লাগবে না? আমি হলে প্রথম শ্রেণীর বইটির নাম রাখতাম ‘আমাদের বাংলা ঘর’, আর পঞ্চম শ্রেণীর বইটির নাম রাখতাম ‘সাহিত্যের চশমা’। ‘ঘর’ শব্দটি পড়ে শিশুটি ভাবতো, হায় হায় বই কীভাবে ঘর হয়? বাংলা ঘর তো আমাদের বাড়িতে থাকে, বইয়ে তো থাকার কথা নয়। শিশুটি তখন কৌতূহলী হয়ে উঠতো, এবং বইটি পড়ে একদিন বুঝতো— ঘর মানে শুধু ঘরবাড়ি নয়, ঘর মানে জগৎ। তখন ‘আমাদের বাংলা ঘর’, এর অর্থ সে করতো— ‘আমাদের বাংলা ভাষার জগৎ’। আর ‘সাহিত্যের চশমা’ নামটি পড়েও শিশুরা ধাক্কা খেতো। শিক্ষায় এই ধাক্কাটা গুরুত্বপূর্ণ। যে-শিক্ষা চিন্তাকে ধাক্কা দিতে পারে না, সে-শিক্ষা ব্যর্থ শিক্ষা। সে-শিক্ষা আর গরুর জাবর কাটার মধ্যে কোনো পার্থক্য আমি দেখি না। শিশুটি বইটি পেয়েই চশমার খোঁজে পাতার পর পাতা উল্টাতে থাকতো, এবং কিছুদিন পর বুঝতো, কীভাবে তার চারপাশের পৃথিবীকে, সাহিত্যের চশমা দিয়ে দেখতে হয়। আমাকে প্রশ্ন করতে পারেন, প্রচ্ছদ কি খুব গুরুত্বপূর্ণ কিছু? হ্যাঁ, শিশুদের বইয়ের প্রচ্ছদ খুবই গুরুত্বপূর্ণ ব্যাপার। এটিকে সাংসদ ও ছাত্রলীগের ধান কাটার ঘটনার মতো সরল করে ভাবলে হবে না। শিশুদের বইয়ের প্রচ্ছদ এমনভাবে আঁকতে হবে, যেন কোনো শিশু বইটি হাতে নিয়েই চঞ্চল হয়ে ওঠে। এ চঞ্চলতা বইয়ের ভেতরটিকে ঘুরে দেখার চঞ্চলতা। বইটির বিষয়বস্তু কী, বইটি পড়া কেন জরুরী, তার একটি বিমূর্ত হাতছানি বইয়ের প্রচ্ছদে থাকতে হবে। বইটি হাতে নিয়েই যেন কোনো শিশু বিরক্ত না হয়, একঘেয়েমীর মেদ যেন তার মনে না জমে, সে-ব্যাপারটি প্রচ্ছদের মাধ্যমে নিশ্চিত করতে হবে। কিন্তু বাংলাদেশ, এ কাজে পুরোপুরি ব্যর্থ হয়েছে। কোনো শিশুর পক্ষে এ বইগুলো হাতে নিয়ে খুশি হওয়া সম্ভব নয়। পঞ্চম শ্রেণীর বিজ্ঞান বইয়ে তারা ইন্টারনেট ঘেঁটে, তিনটি ছবি ডাউনলোড করে প্রচ্ছদে বসিয়ে দিয়েছে! এসব ছবি শিশুরা, বাজার ও টেলিভিশনের নানা বিজ্ঞাপনে হরহামেশা দেখে থাকে। প্রচ্ছদটি দেখে বুঝার উপায় নেই, বইটি শিশুদের জন্য রচিত কোনো বিজ্ঞানের বই (যদি নামটি না দেখি)। — মহিউদ্দিন মোহাম্মদ (শিক্ষার রাজনীতিক টুপি / চতুর্থ খণ্ড)
দ্বীনের ডঙ্কা বাজে এবার, শহর মক্কা মদিনে। আয় গো যাই নবীর দ্বীনে অমূল্য দোকান খুলেছেন নবী - যে ধন চাইবি, সে ধন পাবি। বিনা কড়ির ধন, সেধে দেয় এখন - না লইলে আখেরে পস্তাবি মনে ।। * তরিক দিচ্ছেন নবী জাহের বাতেনে, যথাযোগ্য লায়েক জেনে। রোজা আর নামাজ, ব্যাক্ত এহি কাজ - গুপ্তপথ মিলে ভক্তির সন্ধানে ।। ** নবীর সঙ্গে ইয়ার ছিল চারিজন, চারজনকে দিলেন চারমতে যাজন। নবী বিনে পথে - গোল হল চারমতে, লালন বলে যেন সে গোলে পড়িস নে ।। *** * দেখা যাচ্ছে, এই গানে লালন দ্বীনের ধারণার সাথে নগরের বুনিয়াদি একটা সম্পর্ক হাজির করেছেন। দ্বীনের ডঙ্কা (শিঙ্গাও ভাবতে পারেন) বাজে নগরে। দোকানের ধারণাও এখানে গুরুত্বপূর্ণ। ঔপনিবেশিক সময়ে যখন একটা বিশ্ববাজার প্রতিষ্ঠিত হয়ে গেছে, পুঁজিবাদী দুনিয়ায় দোকান যখন পরিণত হয়ে গিয়েছে অন্যতম প্রধান মন্দিরে, তখন লালনসহ বাঙলার অন্যান্য ফকির ও কবিদের গানে বাজার, দোকান ইত্যাদি মেটাফরগুলা কীভাবে ব্যবহার হয়েছে সেইদিকে নজর দেয়া দরকার। দ্বীনের ডঙ্কা বাজতে পারে নগরে, কিন্তু নবী যে দ্বীনের ধারণা প্রচার করেন, তা এই বিশ্বব্যবস্থায় "বিনা কড়ির ধন"। এর মূল্য এই অর্থ ব্যবস্থায় মাপা যাবেনা (আর যখন মাপা যাবে, তখন হয়তো তা আর নবীর দ্বীন না)। কিন্তু এই ধন না নিতে পারলে আখেরে পস্তাইতে হবে। এই রাজনৈতিক আখেরিবিদ্যা বা পলিটিকাল এস্কাটোলজিটা আমাদের অনুধাবন করা দরকার। দ্বীনের ডঙ্কা বাজে যে মদিনায়, তা আখেরাতের ব্যাপার। অর্থাৎ এই ডঙ্কা বর্তমান অর্থ ব্যবস্থার আখের বা শেষটুকু ঘোষণা করবার ব্যাপারও বটে। ** নবীর দেয়া এই দ্বীনের জাহেরি এবং বাতেনি দুইটা রূপ আছে। এই দ্বীনে পৌছাবার যে পথের কথা বলছেন লালন, তা শরিয়ত ও তরিকা (দুইয়ের অর্থই পথ), এই দুই পথই হতে পারে। কিন্তু লালন নিজে ব্যবহার করছেন মূলত তরিক বা তরিকার ধারণা। এবং লালন বলছেন যে নবীর দ্বীনে পৌছাবার তরিকা বা পথ বলতে আসলে একটা কিছু নাই। বরং, কার তরিকা কেমন হবে, তা নির্ভর করছে তার ধারণ ক্ষমতার উপরে। যে যতোটুকুর লায়েক হয়েছে, নবী তাকে সেই অনুসারে তরিক দিয়েছেন। দ্বীনের এই তরিকাকে দ্বীনের সহজিয়া তরিকাও বলা যায়। *** চার সংখ্যাটা যদিও এইক্ষেত্রে চার খলিফার ধারণা থেকে নেয়া, অথবা চার মজহাবের ধারণা থেকে। কিন্তু লালন এইখানে খোলাফায়ে রাশেদিন সংক্রান্ত রাজনৈতিক ধর্মতত্ত্ব বা সুন্নি অর্থডক্সির চার মজহাবকেন্দ্রীক সীমাবদ্ধতার ধারণার কথা সরাসরি বলছেন না। বরং তিনি এইখানে চার সংখ্যাটিকে ব্যবহার করেছেন নবীর দ্বীন সংক্রান্ত বহু ব্যাখ্যার রূপক হিসাবে। নিৎসে যখন খ্রিষ্টিয় নৈতিকতার সিলসিলা আলোচনা করেছেন, তখন যেমন দাবি করেছেন যে ঈসার দ্বীনকে এখন আর সাধু পলের ব্যাখ্যার বাইরে বোঝা সম্ভব না (দেখুন, জিহাদ ও খেলাফতের সিলসিলা বইটির ভূমিকা, অথবা নিৎসের অন দি জিনিওলজি অফ মোরালস), লালনও এখানে চারমতের মেটাফর ব্যবহার করে একিধরণের জটিলতা তুলে ধরেছেন। তিনি বলছেন যে এই চারমতের গোলের মধ্যে পড়া যাবেনা। কিন্তু এই গোল থেকে বের হওয়ার উপায়ও সহজ না। কারন নবীতো আর নাই দুনিয়ায়। এবং তার মৃত্যুর পর থেকেই এই গোলের সুচনা ঘটেছে। নবীর অনুপস্থিতির সাথে যুক্ত এই সংকটের বোঝাপড়া ছাড়া এই গোল থেকে বের হওয়া সম্ভব না। এই কারনেই লালন নবীপ্রেমী, সুফিদের মতোই। "নবী বিনে পথে" হাটার উপায় কী? গোলের মধ্যে না পড়ে গিয়ে? আমার মনে হয় এই গানে এর উত্তর হইল, নিজের যোগ্যতা অনুসারে পথ খুঁজে নেয়া। কেনোনা, নবী নিজেই চারজনকে চারমতে যাজন দিয়েছেন, তারা যতোটুকুর লায়েক ছিলেন সেই অনুসারে। অর্থাৎ, পথের ব্যাপারে তিনি তার প্রেমিকদের দিয়েছেন স্বাধীনতা। এই ব্যাপারটা মাথায় রাখলে নিজের পথ বা তরিকা খুঁজে পাওয়া সম্ভব হতে পারে। নবীহীন এই পথ চলাটা সহজ হতে পারে।
যুব উন্নয়ন অধিদপ্তর চট্টগ্রাম জেলার পরিচালনায় ৪ দিন ব্যাপী যুব নেতৃত্ব তৈরী শীর্ষক কর্মশালায় ইয়ুথ সোশ্যাল এক্টিভিস্ট ফাউন্ডেশন(ইস্যাফ) এর সাধারণ সম্পাদক হিসেবে বক্তব্য দিচ্ছি।কর্মশালায় প্রধান অতিথি ছিলেন ৭ নং ওয়ার্ড় কাউন্সিলর জনাব মোবারক আলী মহোদয়।সভাপতিত্ব করেছেন যুব উন্নয়ন অধিদপ্তরের চট্টগ্রাম জেলার উপ-পরিচালক জনাব ছালেহ আহাম্মদ চৌধুরী মহোদয়।আরো উপস্থিত ছিলেন কোতয়ালী থানা ইউনিটের যুব কর্মকর্তা জনাব জাহান উদ্দিন মহদোয় সহ বিভিন্ন যুব সংগঠক।
দীর্ঘকাল সেক্যুলার পার্টি ক'রে যখন লোকেরা লম্ফ দিয়ে ধর্মীয় রাজনৈতিক দলে ভিড়ে যায়, তখন সন্দেহ হয় আদৌ লোকগুলো কোনও কালে সেক্যুলার ছিল কি না। আমার মনে হয় পাঁড় নাস্তিক না হলে কেউ সত্যিকার সেক্যুলার হতে পারে না। নিজের ধর্মের প্রতি কিছু না কিছু পক্ষপাত গোপনে প্রায় সবারই রয়ে যায়, এবং নিজের ধর্মকে অন্যের ধর্মের চেয়ে বেটার মনে করার ব্যাপারটাও রয়ে যায় , যতই তারা দাবি করুক ধর্মচর্চা তারা করেই না বলতে গেলে। নিজেদের নাস্তিক বললেও দেখা যায় তারা অন্য ধর্মের ব্যাপারে যতটা নাস্তিক, নিজের ধর্মের ব্যাপারে ততটা নাস্তিক নয়। 
দেশভাগের পর বাংলাদেশ, তৎকালীন পূর্ব পাকিস্তান। দেশ জুড়ে জালিয়াত চক্রের তৎপরতা ঠেকাতে হিমসিম খাচ্ছে পুলিশ বাহিনী। নতুন দেশে নতুন নোট বেড়িয়েছে, সে সুযোগ নিয়ে হাটে বন্দরে মানুষ ঠকাচ্ছে জালিয়াতরা। দক্ষ গোয়েন্দা পুলিশ ইন্সপেক্টর ইলিয়াস তদন্তের দায়িত্ব নিলো। কিন্তু কেসটা মোটেই সহজ নয়। সাংকেতিক চিঠি, অদৃশ্য কালির লেখা - সবমিলিয়ে ইলিয়াস বাগে পেতে পেতেও পাচ্ছে না দারুণ ধূর্ত জালিয়াতদের। এদিকে এক সন্দেহভাজন রিফিউজির মেয়ে রোকসানা বাপকে বাঁচাতে মরিয়া। যে করেই হোক বাবাকে নির্দোষ প্রমাণ করবেই - এই প্রতিশ্রুতি নিয়ে জড়িয়ে পড়েছে গোয়েন্দা ইলিয়াসের সাথে। দুজনে মিলে কি পারবে এত রহস্য ভেদ করে জালিয়াত চক্রের কার্যক্রম ভেস্তে দিতে? লেখকের কথা: প্রখ্যাত কথাসাহিত্যিক আবু ইসহাক পেশায় একজন গোয়েন্দা ছিলেন। ১৯৪৮ সালে 'সূর্য দীঘল বাড়ি' লেখার পর চার বছর ঘুরেও প্রকাশক পাচ্ছিলেন না যখন, সে সময় পেশাগত অভিজ্ঞতা থেকে লেখেন 'জাল' উপন্যাসটি। ১৯৫৫ সালে ওনার প্রথম উপন্যাস সূর্য দীঘল বাড়ি প্রকাশ পায় ও সমাদৃত হয়। সুখ্যাতি ক্ষুণ্ণ হবে ভেবে জাল-কে দীর্ঘদিন বাক্সবন্দী রেখে দেন লেখক। ১৯৮৮ সালে পুনরায় বিবেচনা করেন আবু ইসহাক, এবং উপন্যাসটি 'আনন্দপত্র' প্রথম প্রকাশ হয়। পাঠপ্রতিক্রিয়া: 'জাল' গোয়েন্দা উপন্যাসটি বাংলাদেশের লেখালেখির জগতে ক্রাইম থ্রিলার ধারায় মাইলফলক। ভিন্ন স্বাদের গল্পে লেখকের নিজের অভিজ্ঞতা, প্রশিক্ষন, আর মৌলিক কিছু উদ্ভাবিত পদ্ধতি আছে। আঙুলের ছাপ, গুপ্তসংকেত (cryptogram), রহস্যলিপি, দৃশ্য কালি, ছদ্মবেশ - কি নেই এখানে! ধাপে ধাপে রহস্য এর জট খোলাটা পাঠককেও চিন্তা করার সুযোগ দিবে। গোয়েন্দা উপন্যাস হলেও মোটেও কাঠখোট্টা ভাব নেই লেখকের রচনায়, হাস্যরসের রসদ আছে যথেষ্ট। বইয়ের শেষে পাঠকদের সমাধানের জন্য যোগ করা হয়েছে লেখকের নিজের উদ্ভাবিত পদ্ধতিতে লেখা দুটি সাংকেতিক চিঠি
গার্মেন্টস শ্রমিক ফারুক আহমেদ বলেন, সকাল ১১টায় তেজগাঁওয়ের তিব্বত এলাকায় অ্যাপারেল স্টিচ লিমিটেডে আমরা শ্রমিকরা আমাদের বেতন-বোনাসসহ বিভিন্ন দাবি-দাওয়া নিয়ে আন্দোলন করি। আমরা মালিকের লোকের সঙ্গে কথা বলার সময় কোনো কিছু বুঝে ওঠার আগেই পেছন দিক থেকে পুলিশ আমাদের ওপর গুলি চালায়। এতে গুলিবিদ্ধ হয় অনেকেই। পরে আহত অবস্থায় সবাইকে উদ্ধার করে দুপুরে ঢাকা মেডিকেলে নিয়ে আসি। ঢামেক পুলিশ ক্যাম্পের পরিদর্শক বাচ্চু মিয়া জানান, গুলিবিদ্ধসহ আহত নয়জন ঢাকা মেডিকেলে চিকিৎসাধীন রয়েছেন। 
রকমারি এয়ারটেল বইয়েরখেলা প্রতিযোগিতায় সেরা গঠনমূলক মন্তব্য করে জিতে নিয়েছিলাম বই পুরস্কার।আজকে বইগুলো হতে এসে পৌঁছুলো। 😁😁আনন্দ অবিরাম।
আমার লেখা প্রথম উপন্যাসের একটা ব্যতিক্রমধর্মী রিভিউ। সত্যি বলতে, এই রিভিউটার প্রতিটা লাইন আমার মন থেকে নেয়া।'
অন্যের কি আছে তা না দেখে , নিজের যা আছে তা নিয়ে খুশি থাকার নাম সুখ। শুভ সকাল বন্ধুগণ।
আল্লাহকে অসন্তুষ্ট করে মানুষকে দেখায় কোনো লাভ হয়না আসলে।। লাভ কি আছে জানিনা,তবে ক্ষতি আছে অনেক.....
বৃস্টি বদমাইশের বদমাইশি!! আমি আসলে একটু আগুন উস্কানোর ট্রাই করতেছিলাম৷ কিছুইই হইলো না। 🙄😞🤔
"....বাংলাদেশের নারী সমাজের প্রতি কটাক্ষ করা বা খারাপ চোখে তাকানোর মতো একটি কর্মীও তাদের দলে নেই (এখানে দলটিকে উহ্য করা হইল)" লে তাদের দলের কর্মী : নির্যাতন(!) করে কুল পাইনাই, তাকায়ে দেখব কখন?🐸
কনের বড় বোন নাকি আমার সব পোস্ট পড়ে ছবি দেখে লাইভ মিস করে না... বৈশাখী আপু আপনাকে ভুলিনি কিন্তু আমি ❤️
এবং একটা লম্বা সময় পর একগুচ্ছ সুখ নিয়ে সুন্দর দিন আমার ঝুলিতে এসে ধরা দিলো...💞 খারাপ সময়গুলো থেকে বের হয়ে আসার জন্য এমন কিছু সময় খুব প্রয়োজন ছিলো..🌸 এই ক'টা দিন পরিবারের সবাইকে নিয়েই আষ্টেপৃষ্টে ছিলাম,,আলহামদুলিল্লাহ🥰 সেইসাথে শত ব্যস্ততায় ও আমার ছোট্ট বৃত্তে বিশাল জায়গা দখল করে রাখা মানুষ ক'টা ছিলো পুরোটা সময় জুড়েই...💜💗 গত ৩৬ টা দিনের প্রতিটা সময় সত্যিই অমূল্য।। আমার যা ছিলো,যট্টুক ছিলো জীবনের শুরু ও শেষ এরমাঝেই...❤️ এইটুকুই থাকুক শুধু,, পুরোটাজীবন শান্তিনীড়ে কাটিয়ে দেয়ার জন্যে এরাই যথেষ্ট।।🌻 বাকিসব মরীচিকা ছাড়া কিছুই নয়।।😊
রিকুয়েস্ট ঝুলিয়ে রাখছো কেনো?" -এটা শুনার ভয়ে পরিচিত মানুষ সামনে পরলে লুকিয়ে থাকা আমি...🥴🥴
বিয়ের পর মেয়েদের সবচেয়ে বড় পাওয়া হচ্ছে শাখা সিঁদুর❤️❤️ আর প্রত্যেক মেয়েই চাই যাতে তার শাখা সিঁদুর অক্ষয় থাকে। আজ এই অক্ষয় তৃতীয়ার শুভ তিথিতে এই চাওয়া সকলের শাখা সিঁদুর তুমি অক্ষয় রেখো ঠাকুর🥰🥰🥰
সমাজ খুবই নিকৃষ্টঃ তুমি কিছু করতে না পারলে তারা তোমাকে সাহায্য করবে না- আবার তুমি সবাইকে ছাড়িয়ে একা উপরে উঠে গেলে তোমাকে একটানে নীচে নামিয়ে দিবে 💔 এটাই বাস্তবতা 🙂
গ্রিসে সে বছর ১২৬ জন নারী ধর্ষণের শিকার হয়েছিলেন। আমি একটি ফিল্ম ফেস্টিভ্যালে যোগ দিতে এথেন্স হয়ে ছোট্ট শহর পিরগসে পৌঁছালে প্রায় দিন দশেক যিনি প্রায় সার্বক্ষণিকভাবে আমাদের সঙ্গ দিয়েছিলেন তিনি ২৮-৩০ বছর বয়সের তরুণী লিটো থিওদসিও। একদিন বেশ রাত হয়ে যাওয়ায় পার্টি শেষ না করেই লিটোসহ আমি এবং চীনের প্রাামাণ্যচিত্র নির্মাতা তিয়ানলিন স্যু পায়ে হেঁটে হোটেলে ফিরছিলাম। নির্জন রাস্তায় আমার সাথে শুধু দুজন তরুণী, একটু ভয় যে পাইনি তা নয়। লিটোকে জিজ্ঞেস করলাম, ‘তোমরা যে রাত বিরাতে একাকী চলাফেরা করো, তোমাদের কোনো সমস্যা হয় না?’ ‘কী ধরনের সমস্যা?’ লিটো ব্যাপারটা বুঝতেই পারে না। বললাম, ‘পুরুষ সঙ্গী বিহীন রাস্তায় রাতে যে কোনো ধরনের বিপদ হতে পারে। যেমন ধরো...’ আমাকে কথা শেষ করতে না দিয়ে লিটো বললো, ‘তুমি যা বলতে চাও, বুঝতে পেরেছি, রেপ বা সেক্সুয়াল হ্যারাসমেন্ট যে হয় না তা নয়, তবে তার সংখ্যা খুবই কম। পিরগসে এই সংখ্যা প্রায় শূন্য। আর সারাদেশে ২০১৬ সালে ধর্ষণের ঘটনা ঘটেছে ১২৬ টি, যা প্রতি লাখে একজনের সামান্য বেশি।’ চীনে সে বছরের ধর্ষণের সংখ্যা বলতে না পারলেও তিয়ানলিন জানালো, প্রতি দুই লাখে একজনের বেশি নয়। বাংলাদেশে এই সংখ্যা এখন ১০ এর কাছাকাছি। এখন থেকে দশ বছর আগে বাংলাদেশে ধর্ষণের সংখ্যা ছিল তিন দিনে দুইজন। বর্তমানে প্রতিদিন চারজনের কম নয়। এ বছর গত নয় মাসে ধর্ষণের ঘটনা ঘটেছে প্রায় ১২ হাজার। এই সংখ্যা শুধুমাত্র যে সকল কেস পুলিশে রিপোর্ট করা হয় তার ভিত্তিতে করা। এই ক্রমবর্ধমান হার নারীদের পোশাক হিসাবে হিজাব, নিকাব বোরকার বৃদ্ধির সমানুপাতিক। অর্থাৎ স্বাধীনতা উত্তরকালে বাংলাদেশে আবহমান বাংলার নারীদের পোশাক অগ্রাহ্য করে যখন থেকে মরু সংস্কৃতির পোশাক ব্যবহারের সংখ্যা বেড়েছে ঠিক তখন থেকেই একই হারে বৃদ্ধি পেয়েছে ধর্ষণের সংখ্যা। এই পরিসংখ্যান থেকে সহজেই অনুমান করা যায় নারীর পোশাক ধষর্ণের কোনো কারণ নয়। হিজাবের সংখ্যা বাড়লে ধর্ষণের সংখ্যা কমবে না। যে সব মতলববাজ পর্দার নামে নারীকে হিজাব বোরকায় মুড়ে গৃহবন্দী করার ফতোয়া দিচ্ছেন তারা নানাভাবে নারীকে তার প্রাপ্য অধিকার থেকে বঞ্চিত করে, তাকে গৃহকর্ম ও সন্তান ধারণ ও পালনে বাধ্য করে, উন্মত পৃথিবীর সকল কর্মতৎপরতা, জীবন জীবিকা ও বিনোদন থেকে বঞ্চিত করে আষ্টেপৃষ্ঠে বেঁধে ফেলার পুরুষশাসিত সমাজের পুরোনো কৌশল প্রয়োগের চেষ্টা করছেন মাত্র। ধর্মান্ধ কূপমণ্ডুক যারা কোনো দিনও দেশের বাইরে পা রাখেননি, কিংবা বিশ্ব জগতের কোনো খোঁজ খবর রাখেন না, তারা ধর্ষণ সমস্যা সমাধান হিসাবে সহজেই ইসলামি পোশাকের ফর্মূলা হাজির করতে পারেন। তাদের জানা দরকার যে সব দেশ ধর্ষণকে প্রায় শূন্যে কোঠায় নামিয়ে এনেছে সেই সব দেশে হিজাব বোরকার কোনো বালাই নেই। ইওরোপের স্লোভেনিয়া, ক্রোয়েশিয়া, লাটভিয়া, হাঙ্গেরি, স্লোভাকিয়া, চেক প্রজাতন্ত্রের কথা না হয় বাদই দিলাম। বাড়ির কাছে নেপালে বর্তমানে ধর্ষণের হার লাখে একজনেরও কম। এ সব দেশে নারীরা কেমন পোশাক পরে পথে ঘাটে, অফিসে বাজারে, পাহাড়ে বা সমুদ্র সৈকতে ঘুরে বেড়ায় তা সকলেরই জানা। তাহলে পোশাকই দায়ী বলে যারা শোরগোল তুলেছেন এবং একের পর এক ধর্ষণের ঘটনা ঘটিয়ে তা জনারণ্যে ছড়িয়ে দিচ্ছেন, তাদের অবশ্যই একটি উদ্দেশ্য আছে। মন্ত্রী মহোদয়দের মধ্যে একজন বলেই ফেলেছেন, ‘বেগমগঞ্জের ঘটনা একটি ষড়যন্ত্র।’ হতে পারে এটি একটি ষড়যন্ত্র এবং তা হয়ে থাকলে আপনারা এই ষড়যন্ত্রকে সুকৌশলে পরিপুষ্ট করে চলেছেন। বহুদিন ধরেই ওয়াজি হুজুরদের নারী বিদ্বেষী বক্তব্য শুনেও না শোনার ভান করছেন, বাউলদের সঙ্গীত পরিবেশন বাধাগ্রস্ত করেছেন, নারী নীতি বাস্তবায়ন বিঘ্নিত করেছেন, বাল্যবিবাহ রোধে আইন করেও তা আবার ‘বিশেষ পরিস্থিতিতে অনুমোদন দেয়া যাবে বলেছেন, বই পুস্তক থেকে রবীন্দ্রনাথ -শরৎচন্দ্র-জীবনানন্দ বাদ দিয়েছেন এবং সাম্প্রদায়িক শক্তিকে দমন না করে প্রকারান্তরে উৎসাহিত করেছেন। যাদের পরামর্শে এ সব করেছেন তারা এখন তাদের দাবী সম্প্রসারিত করে চলেছে। আমরা একটি ধর্ম নিরপেক্ষ বাংলাদেশের জন্যে যুদ্ধ করে রাষ্ট্র ধর্মের বাংলাদেশ পেয়েছি। এখন খুন, ধর্ষণ, ব্যাংক লুট, অর্থ পাচার, ঘুষ দুর্নীতির মহোৎসব সৃষ্টি করে শরীয়া আইন প্রবর্তনের লক্ষ্যে কাজ চলছে। আমাদের সুবিধাভোগী বুদ্ধিজীবীরা মুখে কুলুপ এঁটে বসে আছেন। মুক্তিযোদ্ধাদের মধ্যে যারা বয়োজেষ্ঠ্য ছিলেন, তাঁদের অধিকাংশই প্রয়াত। তবে আমরা যারা কিশোর বা অতি তরুণ বয়সে অস্ত্র হাতে তুলে নিয়েছিলাম, তাদের অনেকেই এখনও জীবিত! আসুন আর একবার ধর্মান্ধ ধর্ষক লম্পট লুটেরা ঘুষখোর দুর্নীতিবাজদের বিরুদ্ধে ঐক্যবদ্ধ হই, জীবনের শেষ যুদ্ধে অংশ নিয়ে সকল অন্যায় অবিচারের বিরুদ্ধে প্রতিরোধ গড়ে তুলি।
নেতাদের ওখানে সহমত লিখতে লিখতে এখানে ও লেখা শুরু করে দিলি🙄🙄
আজ রুহুল আমিন ভাইয়ের জেলে থাকার ৪৬ দিন। অনেক ইস্যুর ভীড়ে যখন গিট্টু পাকিয়ে ঢুকে যাই, তর্কের নেশায় মত্ত হই, তখন মনে হয় এভাবেই অনেক ইস্যুর ভীড়ে আমরা কিছুটা হলেও স্তিমিত হয়েছিলাম মুশতাক কিশোর ভাইয়ের মুক্তির দাবিতে। করোনার সেসব দিনে অত জোরালো ভাবে রাজপথে এবং সোশ্যাল মিডিয়ায় থাকা হয়নি। হয়ত যদি থাকা হতো জোরেসোরে, হয়ত যদি ডুবে না যেতাম অন্য ইস্যুর ভীড়ে, হয়ত মুশতাক ভাইকে বাঁচাতে পারতাম! হয়ত! *রুহুল আমিন ভাইয়ের মুক্তি চাই। **ডিজিটাল নিরাপত্তা আইনে আটক সব বন্দীদের মুক্তি চাই। ***অবিলম্বে ডিজিটাল সিকিউরিটি আইন বাতিল।চাই! বিঃদ্রঃ ছবিটি ফেব্রুয়ারিতে শহীদ মিনারে 'ওরা আবার মুখের ভাষা কাইড়া নিতে চায়' কর্মসুচির। রাতের বেলা খুলনা থেকে রওনা দিয়েছিল রুহুল ভাই পরদিন বিকালে কর্মসুচিতে থাকবে বলে। ডিজিটাল সিকিউরিটি আইন বাতিলের পক্ষে সোচ্চার থাকা মানুষটি আজ এই আইনেই জেলে। 
মায়ের জন্য দিবস নাকি দিবসের জন্য মা?! জন্ম নিয়ে ওয়া বলা থেকে ওমা বলে ডাকার পুরোটা সময় যেই সুপার ওম্যান পাশে থাকে, তিনি হলেন মা। মা মারলেও চিৎকার করে যে কথাটা বলি, তা হল ও মাগো... আমার জন্মের পর আমার মা প্রথমে বেশি খুশি হননি। প্রথম সন্তান ছেলে হোক, এমনটাই হয়ত চেয়েছিলেন তিনি। এ কথাটা কিন্তু আমাকে আমার মা নিজেই বলেছেন। তবে এই বাক্যের কোন প্রমাণ আমি সারা জীবনে পাইনি। সাধারণত, মায়েরা ছেলেদের প্রতি দুর্বল থাকে। আমার মা বোধহয় ব্যাতিক্রম। এখন এমন একটা বয়সে আছি যখন স্বপ্ন দেখি আমিও মা হব। আমার সন্তানের ঝাড়ি কি আমি সহ্য করতে পারবো? অকারণে আমার সন্তান রাগ দেখালে মানতে পারবো? আসলে কী, মা যে আমাদের জীবনে কী তা বুঝতে বুঝতে আমরাই মা হয়ে যাই বা সন্তানের জনক/জননী হয়ে যাই। আম্মু আমাকে বলে, এই যে দেশে এত মা বৃদ্ধাশ্রমে, তবে তাদের সন্তানদের কষ্ট করে বড় করে কী লাভ হলো? বলতো, কয়টা রিকশাওয়ালার মাকে বৃদ্ধাশ্রমে দেখছিস? আসলেই তো, মূর্খ মানুষগুলো মায়ের পায়ের নিচে যখন বেহেশত খুঁজে আমরা নামীদামী ডিগ্রিধারী, পেশার মানুষগুলো তখন মাকে বাড়তি ঝামেলা ভাবি! ফেসবুকে মায়ের সাথে ছবি দিচ্ছি, মাকে ভালোবাসি বলছি... কী লাভ হবে যদি বাস্তব জীবনে মায়ের সাথে বন্ধনটাই না থাকে! কখনো ভালোবেসে জানতে চেয়েছি, মা কী ভালোবাসেন? মায়ের প্রিয় ফুল কিংবা প্রিয় রং কী? কখনো মায়ের জন্য খুব সামান্য উপহার কিনে দেখেছি মায়ের মুখের কোটি টাকার হাসি? বলতে খারাপ লাগলেও এ কথাই সত্য যে মাকে আমরা এতটাই ভালোবাসি যে আমাদের নিত্যদিনের গালিগুলোতেও মাকে টেনে আনি! কী অকৃত্রিম ভালোবাসা তাই না?! আসলে আমরা নিজের মাকেই কেবল মা ভাবি। বাকীদের ভাবি সাধারণ মহিলা। মায়ের জন্য কোনো দিবস নয় বরং আমাদের সব দিবসের জন্য মা। হ্যাঁ, তিনি জন্ম না দিলে তো দিনের আলোই দেখা হত না। আসুন, মায়ের কাছে ক্ষমা চাই। অনুতপ্ত হই। লোক দেখানো নয়, মন থেকে মাকে ভালোবাসি।
ঘুরে স্যাটিস্ফ্যাকশন আসেনাই ব্রো 🤧 চোখের পলকে টাইম চলে যায়, আজব!
ভিঞ্চি কোড আর পিয়ানিস্ট রিওয়াচ করতে করতে স্ক্রিপ্টই মুখস্থ হয়ে গেলো 🖤
স্টুডেন্টস কাউন্সিল নির্বাচন ২০১৮ শিশু সরকারি প্রাথমিক বিদ্যালয়
মাঝেমাঝে শুধু তোমার এসাইনমেন্ট দেখে লিখি বলে তোমার ক্রিঞ্জ পোস্টে হাহা দেই😒
তো যা বুঝলাম আমার আব্বুর ছেলের বউরা অনেক লাকি হবে 🙃 কালজয়ী ডায়ালগ দিলো "ফুয়ার বউ কি আঁর মেয়ফুয়া নয়না??"
অন্য ভার্সিটির জন্য আমরা কেনো ভোগান্তি হবো!! আর কতো!! হাজার মা বাবা কতো আশা নিয়ে বসে থাকে কখন তার ছেলেমেয়েগুলো একটু দায়িত্ব নিবে!! কিন্তু বারবার আমরা পাবলিক ভার্সিটির স্টুডেন্টরা কিচ্ছু করতে পারি না, নীরবে সেশন জট সহ্য করে যেতে হয়! # স্বায়ত্তশাসিত প্রতিষ্ঠান 😂😂 
কালো সাদা বুঝিনা আয়নার দিকে তাকালে দেখি আল্লাহ তায়ালা প্রতিটা অঙ্গ প্রত্যংঙ্গ যায়গা মত দিয়েছেন। হাত পা নাক মুখ সব যায়গা মত আছে, অতএব আমি সুন্দর। তবে মিথ্যা বলব না, আমি ভেতরে ভেতরে সামান্য রেসিস্ট। আমার খালি কালো ভালো লাগে। উল্টা ফর্সাদের জন্য মাঝে মাঝেই বলতে হয় মেয়েটা ফর্সা কিন্তু সুন্দরী। আর ভ্যাকভ্যাকা ফর্সা পুরুষ আমার দুই চক্ষের বিষ........🙊 
খেলাধুলা নিয়ে আমার জ্ঞান প্রায় শূণ্যের কোটায়। শুধু বাংলাদেশের খেলা হলে বুক দুরুদুরু করে। না জিতলে খুব মন খারাপ হয় বাচ্চাদের মত। এটাকে ঠিক কি বলা যায় জানি না। আজকে শুধু দল জেতে নি। আমাদের আবেগ অনুভূতিগুলোও জিতে গেছে। 
জীবনের প্রথম কোনো লেখকের অটোগ্রাফযুক্ত বই পেলাম। তাও আবার নিজের নামে!! খুশিতে আত্মহারা হয়ে গেছিলাম প্রায়। ধন্যবাদ ভাইয়াকে , এত অমূল্য একটা গিফট দেওয়ার জন্য। বইয়ে নামঃ নিঃসঙ্গ নক্ষত্র লেখকঃ সাদাত হোসাইন প্রকাশনীঃ ভাষাচিত্র পৃষ্ঠাঃ ২৭০ গায়ের মূল্যঃ ৪৭০ টাকা ফ্ল্যাপে লেখা কিছু অংশঃ সন্ধ্যার ম্লান হয়ে আসা আলোয় অনু বলল, 'এই যে আমার জন্য এমন করে কাঁদছো, এই যে আমাকে এমন করে চাইছো, আমি চাই এই কান্নাটা সারাজীবন থাকুক, এই চাওয়াটাও। পেয়ে গেলে চাওয়াটা আর থাকে না। কে জানে, হয়তো পাওয়াটাও নয়। আমার কি মনে হয় জানো?' 'কি?' 'পুরোপুরি পেয়ে যাওয়া মানে পুরোপুরি হারিয়ে ফেলা।' মাহফুজ কথা বলল না, চুপচাপ অনুর মুখের দিকে তাকিয়ে রইলো। অনু বলল, 'এই যে তোমাকে এত পেতে ইচ্ছে করে, এর চেয়ে তীব্র আর কিছু নেই জগতে। কিন্তু জানো কি, পেয়ে যাওয়ার পর পেতে চাওয়ার এই তীব্র ইচ্ছেটা আর থাকেনা। তোমারও থাকবে না। আজকের এই মুহূর্তটাকে তখন মনে হবে জীবনের সবচেয়ে যুক্তিহীন, সবচেয়ে ভুল একটি মুহূর্ত। এই তীব্র চাওয়ার অনুভূতিগুলো তখন ধীরে ধীরে মরে যেতে থাকবে। মরে যেতে যেতে একসময় পুরোপুরি নিঃশেষ হয়ে যাবে। তখন সবকিছু কেবল অভ্যাস হয়ে থাকে, অনুভূতি নয়।' অনু একটু থামলো। তারপর আবার বলল, 'আমি চাইনা তুমি আমার অভ্যাস হয়ে যাও, আমি চাই তুমি আমার অনুভূতি হয়েই থাকো।' তখন সূর্যের শেষ আভাটুকুও মিলিয়ে যাচ্ছিল দিগন্তে। সেই আভাটুকুর দিকে তাকিয়ে অনুর যেন মনে হলো সে তার বুকের বা দিকটার ভার বহন করতে পারছে না। অনুভূতিঃ বুঝতেই পারছে হয়তো, এতটুকু পড়ার পরের অনুভূতিটা কি। আজই পড়া শুরু করে দিচ্ছি। রিভিউ আসবে খুব জলদিই। ততক্ষণ পর্যন্ত হ্যাপি রিডিং 😊
বেশিরভাগ চাঁটগাইয়া পরিবারের কাছে চট্টগ্রামের এলাকা বলতে ফটিকছড়ি,নানুপুর,হাটহাজারী,রাউজান,মীরসরাই,নাজিরহাট,কাটিরহাট,সীতাকুণ্ড,আনোয়ারা,পটিয়া(এখান থেকেও ২/১ টা বাদ যাওয়ার সম্ভাবনা) এই কয়েকটা এলাকাকে বুঝায়।😐😐 অথচ নোয়াখালী,কুমিল্লা,সাতকানিয়া,সন্দ্বীপ এগুলাও চট্টগ্রামের মধ্যেই তারপরেও তাদের মতে তারা ভইংগা বা পিউর চাঁটগাইয়া না...😶😶😷😷🤐🤐🤐🙄🙄 
শুধু প্রেম বা বিয়ে নয় বন্ধু নির্বাচনেও বাছাই করতে হয়। আবার চেষ্টা করুন। ফ্রেন্ড রিকোয়েস্টই তো বার বার দেওয়া যেতে পারে 😉
প্রথম দুইটা ছবি দেখে বিভ্রান্ত হবেন না।। এই পাব্লিক আমাকে বা আমি তাকে একটুও দেখতে পারি না। 😪 আমাদের গ্রুপের সবচেয়ে কেয়ারলেস, বেহায়া, ঝগড়াইট্টা মেয়ে এটা।। কিন্তু সে প্রুভ করছে যে চাইলে সে আসলেই খুব ভালোভাবে একটা দায়িত্বশীল মানুষের মতো আচরণ করতে পারে। 
সুখেরই বসন্ত, সুখে হোক সারা! 💛 📸: মা , দ্য বেস্ট ফটোগ্রাফার অফ নিঝুম।
জোনাকিরা দ্বীপ জ্বেলে আমাদের সাথে রাত জাগবেই দু’টি প্রানে চুপি চুপি নতুন সে সুর এক লাগবেই... #বেশ_তো
গোরে গোরে মুখড়ে পে কালা কালা চশমা আরে গোরে গোরে মুখড়ে পে কালা কালা চশমা। 😎😍 এটার বাংলা তর্জমা কি হপে পর্তুগাল.....

সেদিনের ঘটনায়, রোজিনার পুরো ভিডিও ছাড়েন!! আপনাদের কাটপিস ভিডিও বিশ্বাস করিনা!! আপনাদের উপর আস্থা নেই!!
লিস্টে অনেক সিনিয়র থাকার পরেও আমি এই ভিডিও শেয়ার না করে থাকতে পারলাম না। এই ভিডিওর মর্মার্থ বুঝতে অবশ্যই সাবু আপার ভিডিও দেখতে হবে!
কতদিন দেখা নেই নীল অপরাজিতার ! আজ হঠাৎই মহাসমারোহে দেখা দিল সে; যেন আমাদের যুগল পথচলাকে অভিনন্দিত করতে চায়। আরো একটি বছর কেটে গেল তোমার সঙ্গে। প্রিয় বন্ধু, তোমাকে ধন্যবাদ আমার স্বপ্নগুলো আরো রঙিন করে তোলার জন্য ..... আর আমার স্বপ্নপূরণের সাথী হয়ে সবসময় পাশে থাকার জন্য।
বাংলাদেশের লগডাউন কি সত্যিই লগডাউন? এই লগডাউন ভেদ করে গার্মেন্টস খোলা। এই লগডাউন ভেদ করে রিকশা চলে মানুষ চলে দোকান পাট চলে। চোর পুলিশ খেলা হয়। সরকারের হাজার কোটি টাকার ক্ষয়ক্ষতি হচ্ছে তাও মিথ্যা না। আমরাই সচেতন না সব দোষ সরকারের কাধে দিলেই হবে না আমরা গরীব দেশ আমাদের ও দায়িত্ব বোধ থাকতে হবে। সতর্ক থাকতে হবে কিন্তু গ্রামে যাওয়ার ঠেলা দেখলে মনে হয় বোতলে ভরে করোনা গায়ে ছিটাইয়া দিয়া আসি। বুঝাই করোনা কি জিনিস! ওরে খোদা রাস্তা ঘাট ফেরী তিল ধারনের যায়গা নাই। মানুষের মনে এতো ফুর্তি আসে কিভাবে। কোলের বাচ্চাগুলোকেও মৃত্যুর মুখে ঠেলে দিচ্ছে। এই করোনায় সবচেয়ে বেশী রিস্ক প্রেগন্যান্ট মহিলাদের বেশীর ভাগ প্রেগন্যান্ট মহিলার হয় বাচ্চা বাচতেছে নাহয় মা। তারপর ও মানুষ সতর্ক হচ্ছেনা।
গতদিনের এত ইস্যুর পর আব্বুকে জিজ্ঞেস করছিলাম, - যুদ্ধের সময় আছিলা কই? - বয়স আমার অল্প ছিল। - কত? ৩০নাকি ৩১? - জানোয়ার। ১০ নাহলে ১২ ছিল। - অহ তোমারে যতটা বুড়া ভাবি তুমি অতোটাও না। যাইহোক তোহ তুমি মুক্তিযুদ্ধ তে যাওনাই ক্যান? দেশের জন্য মায়া ছিলোনা? এ কেমন মানুষ তুমি? আর তোমার বাপজান করছে টা কি? আজ একটা মুক্তিযোদ্ধা কোটা যদি থাকতো - আব্বা যুদ্ধের সময় অনেক ব্যস্ত ছিল। আমরাও তার সাথে ব্যস্ত ছিলাম - কোন কাজে? - কোন জায়গায় পলানো যায় সেই কাজে
বিয়ে হবেনা জেনেও মানুষ যেমন প্রেম করে, তেমনি খাওয়ার বিশ মিনিটের মাথায় বের হয়ে যাবে জেনেও সেহরিতে  মানুষ গামলা গামলা পানি খায় :3
কর্কট এবং কয়েক জনের কথা_২২৷ আজকেও সেদিনের সেই রিপোর্টের কথা যখন ভাবি...হায়!পজিটিভতো ছিলই এবং তা তখন আট সে.মি ছুঁয়েছে প্রায়৷ কর্কটের কথা না বললে হয়ত ভালো ছিল কিন্তু ঐ যে পরের অংশটা"কয়েক জনের কথা"..৷আসলেতো অসংখ্য মানবিক ,হৃদয়বান মানুষের এগিয়ে দেওয়া হাতের উষ্ণতার প্রতি কৃতজ্ঞতা জানানো৷বৃহৎ অর্থে কর্কটের কথাই বা বলবো না কেন?যাঁরা পাঠক,তাঁদের কিছু আমার পছন্দ করা বন্ধু, পুরাতন এবং নতুন৷অনেকের বন্ধু আমি৷যদি আমরা কি খেলাম,কোথায় গেলাম,কোন ফুল-পাখি..পছন্দের তা জানাতে পারি,তা'হলে আমাদের জীবনের অন্য দিকটা যা কষ্টকর যাপিত দিনলিপি, তাও বন্ধুদের জানার অধীকার আছে৷কিছু ঘটনা সমস্যা বা হঠাৎ করে আসা দৈব- দূর্বিপাক, যা শুধু নিজের না থেকে সবার হয়ে ওঠে৷সেই অভিজ্ঞতা এবং তা থেকে পরিত্রাণের পথ কখন কাকে শক্তি যোগাবে আমরা কেউ জানিনা৷আগামীকাল কার কেমন যাবে মানুষের অজানা৷আমার অসংখ্য বন্ধু তখন বারবার দূর থেকে উদ্বিগ্ন স্বরে ফোনে-মেসেজে জানতে চাইতেন কী হয়েছে-কেমন আছে সুমিত-যে কোনো সাহায্যের জন্যে তাঁরা প্রস্তুত..৷আমি তাঁদের তখন উত্তর দিতে পারতাম না কিন্তু কৃতজ্ঞতা ছিল অন্তহীণ৷অনুচ্চারণে একদিন জানাবো সব কিছু-বলতাম৷এতো আমাদের কোনো অপরাধ নয় তাই গোপনেরতো কিছু নেই ,শুধু প্রকৃত সময়ের জন্যে অপেক্ষা করা ছাড়া আর কিছুই করার ছিল না আমার৷কী বলতাম তখন?আমি তাঁদের একটা অনুরোধ করতে ভুলতাম না "আমাদের জন্যে প্রার্থনা করবেন..."!অবশ্যই তাঁরা সুমিতের জন্যে অন্তর থেকে ঈশ্বরকে ডেকেছিলেন আমি জানি৷আজকে আমাকে তাই সেই অনুচ্চারিত শপথ পালনে জানাতেই হবে আমরা তখন কেমন ছিলাম..৷ প্রতিটা সকাল থাকে একই রকম,শুধু ঘটনার অন্তর্ঘাতে তা কখনও অন্ধকারাচ্ছন্ন মনে হতে থাকে৷সেই সকালের পেটস্ক্যানে আমি যাইনি সাথে-দাদাই নিয়ে গিয়েছিলেন৷ সঠিক রিপোর্ট পেতে সময় লাগলেও নিজেদের পরিচিত থাকায় সাথে সাথেই আমরা সব জানতে পারতাম৷সুমিতই আমাকে আবার ফোনে জানিয়েছিল..৷আসলে এমন সব ক্ষেত্রে অন্য কেউই চায়না দুঃসংবাদটা সে জানাক৷সুমিত টাটা থেকে জানানোর পরে আমি বুঝতে পারছিলাম ট্রিটমেন্টের পরিধি এবং অর্থনৈতিক সামর্থ দুই-ই ক্রমশঃ সংক্ষিপ্ত হয়ে আসছে৷সেই যে দিল্লির ডাঃ বলেছিলেন বিদেশ থেকে আনতে হবে মেডিসিন..এবার তা আনানোর সময়.৷ওষুধের নাম বলার আগে দামটাই বলি,উনি বলেছিলেন "ষাট লক্ষ"টাকা৷এই ওষুধ খুব রেয়ার ক্ষেত্রে দেওয়া হয়৷যা ভারতে তৈরি হয় না তো বটেই,শুধু মাত্র খুবই কম পরিমানে বেলজিয়াম,তুরস্ক আরও কিছুটা কম কানাডায় তৈরি হয়৷ এর জন্যে কেন্দ্র এবং রাজ্য উভয় জায়গা থেকেই সব ডকুমেন্টস জমা দিয়ে অনুমতি আনতে হয়৷ প্রয়োজনীয় অর্থ জমা দিতে হয় নির্ধারিত একটি ব্যাংকে৷সেখানে একাউন্ট না থাকলে আগে করতে হবে...৷সব কাগজ ঠিক হলে এর জন্যে নির্ধারিত এজেন্সি মেডিসিন আনিয়ে দেবে৷সরল ভাষায় যদি কারো টাকা থাকেও তবু সে ইচ্ছে করলেই কিনে ব্যবহার করতে পারবে না৷ Brentuximab..ওষুধের নাম৷যার প্রথমে চারটা সাইকেল দিতে হবে৷প্রতিটায় তিনটে করে মোট বারোটা কেমো৷এর পার্শ্ব-প্রতিক্রিয়ার কোনো সীমা নির্ধারণ অসম্ভব৷সে অবশ্য পরের-সেই মুহুর্তে টাকা জোগাড় হবে কি ভাবে..আমি ভেবে ঠিক থাকতে পারতাম নাকাউকে বলতেও পারতাম না..৷ এই সময় থেকে পরবর্তী দিন-রাতের কথা যে আমি কী ভাবে বোঝাবো..উপযুক্ত শব্দ খূঁজে পাই না৷ক্রমাগতঃ বড় হয়ে আসা টিউমার সুমিতের শ্বাসযন্ত্রকে চেপে ধরতে লাগল৷আমি সারাদিনের রুটিন কাজের মাঝে বারবার এসে বুকে পিঠে অসহায় হাত বুলিয়ে সব কষ্ট দূর করতে চাইতাম! আগের নেওয়া কেমোগুলোতে কাজ হয়নি কিন্তু তাঁদের বিষ নখ ছিঁড়ে ফেলতো শরীর কে৷যদি কিছু খেতে পারে,আমি পিতা হয়ে ওর জন্যে বাজার থেকে খূঁজে খূঁজে তালশাঁস,আঁশফল,জাম...কিনতাম,যা এখানে অমিল৷মা হয়ে চেষ্টা করতাম যেনো রান্নাটা ভালো হয়৷নার্স হয়ে সর্বোচ্চ সেবা দিতে চেষ্টা করতাম যেনো তার মনে কোনো আঘাত না লাগে৷সব দিক থেকেই ব্যর্থ হয়ে রাতে ক্লান্তির কাছে হার মানতাম এক এক সময়ে৷ সুমিতের পায়ের পরে হাতটা রেখে কখন যেনো ঘুম এসে যেতো,হঠাৎ ধড়ফড় করে উঠে দেখতাম আমাকে না জাগিয়ে শ্বাস নেবার সংগ্রাম করছে একটি ছাব্বিশ বছরের তরুণ ..৷জ্বালা ধরা চোখ জল ভিজিয়ে শান্ত হোত না আমার,প্রবল অভিমানে বলতে চাইতাম "ঈশ্বর !আমার সাথে..আমাদের সাথেই কেন এমন হয় বারবার..
'রাজায় রাজায় যুদ্ধ হয়, উলুখাগড়ার প্রাণ যায়'- এরকমইতো একটা প্রবাদ আছে বোধহয়। সো মামুনুল হক গং ভার্সেস সরকার- এ খেলা চলবে। অনেক হয়েছে- চলুন এবার দৃষ্টি ফেরাই কোভিড- এ, দ্রব্যমূল্যে, বাস ভাড়ায়, পোষাক শ্রমিকে আর আমাদের উদাসীনতায়। মাস্ক পড়ার উদাসীনতা, হাত না ধোয়ার উদাসীনতা। টাকায় কি পরিমান জীবাণু থাকে জানেন? টাকা ধরে হাত পরিস্কার করেন আপনি? বাইরে থেকে এসে জুতাটার তলা ধুচ্ছেনতো নাকি ওটা নিয়ে ঘরে ঢুকে শেলফ এ রেখে দিচ্ছেন? অফিসে মাস্ক পড়া ছেড়ে দিয়েছেন, না? এখনও রেস্টুরেন্টে যান? চায়ের দোকানে চা খান? উফফ.....আর পারিনা আপনাদের নিয়ে।
আমাদের ফুরিয়ে যাওয়াগুলো ফুরিয়ে যায়না কেনো? নোনতা স্বাদের জল শুকিয়ে যাচ্ছে দ্রুত, মনখারাপের ওষুধের দাম বুঝি বেড়েছে বাজারে? "সাথে চলার মতো কাউকেই আর লাগবেনা" বলেও পিছন ফিরে তাকাই কেন? স্কুলের বেঞ্চে লিখে আসা জোড়া নামগুলো জোড়া আছে এখনও? এই যে ইচ্ছাকৃত হাসছি আমি, সুন্দর লাগে অতটাই,যতটা তোমায় দেখে প্রথম প্রথম হাসলে লাগতো? বাবার জামার বোতাম ছিঁড়ে গেলে মা যেমন বুকের কাছে মুখ নিয়ে সেলাই করে দিতো,ওত কাছে কেউ আসে এখন কারোর? সমস্ত তিলের হদিস জানা অহংকারী মানুষটা জানে তুমি কতদিন ভালো করে নিঃশ্বাস নাওনা? এমন কত প্রশ্নপত্র বালিশের নীচে ভাঁজ করে রাখি রোজ।একমাত্র তুমি বলে দিতে পারো ঈশ্বর... #আত্রেয়ী
ফেইসবুকের সুবিধা কিংবা অসুবিধা এই, যা সামনা সামনি বলা যায় না তা অনায়াসে বলে ফেলা যায়। কান্ডজ্ঞানের বালাই না হলেও যেন চলে। সেসব হতে পারে প্রশংসা বাক্য, অনুরাগ, বিরাগ, গালি-গালাজ, ধমক, নোংরামি, বেয়দবি ইত্যাদি ইত্যাদি। তবুও এর নাম ফেইসবুক। মানুষ শৈশব কখনো ভুলতে পারেনা। শৈশবের এমন কিছু স্মৃতি  থাকে যা কোনো দিন কাউকে বলা যায় না। স্মৃতির গোপন কৌটায় সেসব তালা-বন্ধ থাকে।
আমার একটা প্রস্তাব আছে। বইমেলা এখনই বন্ধ ঘোষণা করা হোক। কিন্তু স্টলগুলো থাকুক। করোনা যখনই শেষ হবে- তখনই বইমেলা শুরু হবে। এবং সারা বছর ধরে চলবে । এটি হবে স্থায়ী বইয়ের বাজার। ঢাকা শহরে কয়েক হাজার কাঁচা বাজার থাকতে পারলে- একটি বইয়ের বাজার কেন থাকবে না? বইমেলা কেন কেবল ১ মাস হবে? কেন ১২ মাস হবে না। কেন সেটা কেবল ঢাকা শহরে হবে? কেন সেটা সারা দেশে হবে না? প্রতিটি জেলা সদরে একটি বড় জায়গা বইয়ের দোকানের জন্য দেয়া হোক। সব প্রকাশনী সমান অধিকারে সেখানে বসবে। পাঠক, লেখক, প্রকাশক- এমন কি সরকারও এ থেকে লাভবান হবেন।
আপনার "এসো গান শিখি" দেখে দেখেই গান শিখতাম ছোটবেলায় আমি এবং আমার মত অনেকেই। অনেক অনেক ভালোবাসা, শ্রদ্ধা এবং দোয়া আপনার জন্য ♥ শুভ জন্মদিন কিংবদন্তী ফেরদৌসী রহমান 😀
মা বলেছে আমার খুব তাড়া ছিলো, আমি সাড়ে আটমাসে দুনিয়ায় চলে আসি,আমি পেটে থাকতে তিনি অনেক ভয়াবহ ভাবে পড়ে গিয়েছিলেন উঠানে। মা ভয় পাচ্ছিলেন আমার কিছু হইলো কিনা, কিন্তু আমি ভয়ংকর ভালো স্বাস্থ্য আর স্টামিনা নিয়া বড় হইয়া গেলাম। আমার জন্ম নিয়ে খুবই অখুশি ছিলেন আমার আব্বা আর আমার মার বড় ছেলে। কারণ আমি সবার শেষটা ছিলাম! আব্বা পরে আমারে বেশ পছন্দ করতেন, মা ছাড়া আর তিন্নিমণি ছাড়া ডাকতেন না কখনো। কিন্তু আমার মার বড় ছেলের অনুভূতি কখনো বদলায় নাই আমারে নিয়া। অন্য ভাই বোনরা মারতে হইলেও আমার গায়ে হাত লাগিয়েছে, মা বলে সে তাও করেন নাই ছুঁইয়াও কখনো দেখে নাই। কাল যখন মা আমারে বলতেছিলো এইটা, আমি হাইসা বললাম তাতে কি আমার দুনিয়ায় আসা আটকাইছে? অনেক কিছুর পরও আমি আইসা পড়ছি,অনেকটা তাড়াহুড়ো কইরাই আইসা পড়ছি। আমারে দুনিয়ার দরকার। অনেক ঝামেলার পরও এখনো হাল ধইরা আছি। তারপর আমার জীবনে অনেকেই আসলো, গেলো। আমি থাইকা গেলাম! অনেকবার মনে হয়েছে আমি আর পারছি না,শেষ করি এবার। কিন্তু আমার এখন মনে হয় দুনিয়ার আমারে দরকার তাই আমার আসা হইছে। আমার কিছু দেয়ার আছে। সময় সেইটা আদায় কইরা নিবেই! আমিও সময়ের অপেক্ষায় আছি। 🖤
কবে শাপলার পাত্রে চিংড়ি ছেড়েছিলাম ভুলেই গিয়েছি। আজ দেখি তার তিড়িংতিড়িং
ঢাকা উজাড় করে মানুষ পাড়ি জমালো  মফস্বল ও গ্রামে। সাতদিনের লকডাউনে সকল মাত্রা ছাড়াবে করোনা সংক্রমণ।
মেয়েদের আলোচনার একটি গুরুত্বপূর্ণ কথা হলো- নিজের বাচ্চার চেয়ে শ্বাশুড়ির বাচ্চা পালন করা বেশি কষ্টের!
বলছি,কেমন আছো?শুধু জানার জন্য না,জানতে ইচ্ছে হলো!থাকো কোথায়? ওখানেই? লম্বা উঁচুনিচু ভাঙা পথ দুপাশে লোকের কোলাহল,গাড়ি চলে ওলট-পালট-মাথার উপরে কাক দৌড়ে যায়।তোমার বাড়ি গিয়েছিলাম একবার, এখনো চোখ বন্ধ করলে স্পষ্ট দেখতে পারি। দোতলা টিনের বাড়ি দক্ষিণে একটা জানালা,বাড়িতে ঢুকতেই শিবের মূতি।বাড়ির পিছে শিউলী ফুলের মাতাল গন্ধ।তোমার এলোমেলো করে রাখা আসবাবপত্র। তারপর বলোতো এখনো হালকা মাঝারি রঙের আড্ডা জমে তাসের ঘরে?নাকি!এখন ঠিক সংসারী করেছে সে তোমাকে! না এই নিয়ে আমার কোনো আক্ষেপ নেই,থাকবে বা কেনো? তুমি তো বলেছিলে ঈশ্বর যা করেন তা মঙ্গলের জন্য করেন। আমার বেশ মঙ্গল হয়েছে জানো? এখন আর বয়স নেই রুপ নেই যৌবন প্রায় ফুরিয়ে গেছে।কারো সাথে এক বিছানায় গড়াগড়ি খেলেও প্রেম আসেনা,আসে না তাতেই ভালোই হয়েছে,ওসব যন্ত্রণা সহ্য করতে পারবো না।এখন বেশ নামও হয়েছে আমার পাড়ার লোকে পাড়ার মেয়ে নামে চেনে।রাত হলেই হিংস্র কিছু লোক মায়ের উপর হামলা করে।তাই ওদের ছেড়েছি। এখন আমি একলাই থাকি।ও'হো তোমাাকে বলা হয়নি।সেদিনো বলতে পারিনি।থাক কিছু কথা না বললেই বিপদ কমে।
প্রথম যেদিন ভার্সিটিতে পা রাখলাম সেদিন‌ই এক সিনিয়র বড় ভাইয়ের নজরে পড়ে গিয়েছিলাম। বন্ধুরা সাবধান করে দিয়ে বলেছিলো‌ এই ভাই হলো গরীবের কবির সিং। সব জুনিয়র মেয়ের প্রেমে পড়ে যায়। তাই এর থেকে সাবধানে থাকতে হবে। কিন্তু আমি তার থেকে সাবধানে থাকার বা দূরে দূরে থাকার কোনো কারণ খুঁজে পেলাম না। মানুষ হিসেবে সে খুব‌ই ভালো মিষ্টি মধুর মতো ব্যবহার।‌ প্রথমদিনেই সে আমাকে র‌্যাগ থেকে বাঁচিয়েছে। দ্বিতীয়দিন নিজে হোস্টেলে এসে খোঁজ নিয়ে গেছে আমি ঠিক আছি কিনা। রাতে ফোন দিয়ে জিজ্ঞেস করেছে হোস্টেলের খাবার কেমন, কোন সমস্যা হচ্ছে কিনা। আমার ক্লাসের ছেলেমেয়েরাও দেখলাম আমাকে খুব সমীহ করে চলছে। প্লাবন নামে একটা ছেলে একদিন সাহস করে এসে আমাকে বলেই ফেললো যে, কবির ভাইয়ের সাথে তোমার কি রিলেশন? (ওনার আসল নাম নয়ন, কবির সিংয়ের স্বভাব চরিত্রের সাথে অতিরিক্ত মিলের কারণেই বোধহয় ভার্সিটিতে তার নাম কবির হয়ে গেছে) আমি প্লাবনের প্রশ্নের জবাবে বললাম, কবির ভাই আমার সিনিয়র। ওনার সাথে আমার সম্পর্ক একেবারে বড় ভাইয়ের মতো। আমার আপন ভাই থাকলে আমাকে যেভাবে টেক কেয়ার করতো কবির ভাই ঠিক সেভাবেই আমার খেয়াল রাখেন। উনি একদম আমার যাকে বলে ব্রাদার ফ্রম এনাদার মাদার।‌ প্লাবন সব শুনে হেসে চলে গেল তারপর পরদিন ক্যাম্পাসের বাইরে ডেকে আমাকে প্রপোজ করলো। আমি কিছু বলার আগেই দেখি কবির ভাই দূর থেকে কটমট করে প্লাবনের দিয়ে তাকিয়ে আছে। তারপর কাছে এসে আমার দিকে তাকিয়ে বললেন, ক্লাসে যাও। আমি ক্লাসে চলে এলাম আর বিকাল নাগাদ শুনলাম প্লাবন ডান হাত ভেঙে হাসপাতালে। এই ডানহাতেই সে আমাকে গোলাপ দিয়ে প্রপোজ করেছিলো। আমি অবাক হলাম না। আমার আপন বড় ভাই যদি দেখতো কোন ছেলে আমাকে প্রপোজ করেছে তাহলে কি সে সেই ছেলের ঠ্যাং ভেঙে দিতো না? অবশ্য‌ই দিতো। কবির ভাই তাও হাত ভেঙেছে,হাত ভাঙ্গা অবস্থায় চলাফেরা করা যায়। সুতরাং দুইদিন পর‌ই প্লাবনকে ক্লাসে দেখলাম। আমাকে দেখে মুখ ঘুরিয়ে বসে আছে দেখে আমি ওর পাশে গিয়ে বসে বললাম, প্লিজ মাইন্ড করিয়ো না। কবির ভাই আমার ভাইয়ের মতো। আমার ভাই হলেও তো এই কাজটা করতো? আফটার অল কোন ভাই সহ্য করে তার বোনের কোনো ছেলের সাথে ঘোরাঘুরি? প্লাবন মাথা নেড়ে সায় দিয়ে বললো, ঠিক বলেছো তো! তাহলে এখন থেকে কবির‌ ভাইয়ের থেকে দূরত্ব বজায় রেখে আমাদের দেখা করা উচিত। আমি হ্যাঁ সূচক মাথা নাড়লাম। হাত ভাঙ্গা অবস্থায় প্লাবন নোটস নিতে পারে না। এইজন্য আমি কবির ভাইকে একরাতে ফোন দিয়ে বললাম আমার নোটস লাগবে।আমাকে নোটস ম্যানেজ করে দিতে। কবির ভাই সেই রাতেই কোথা থেকে নোটস ম্যানেজ করে হোস্টেলে এসে দিয়ে গেল।‌আমি সেই রাতেই প্লাবনের রুমমেটকে হোস্টেলে ডেকে সেই নোটস তার হাতে দিয়ে দিলাম। এভাবে হাত ভাঙ্গা অবস্থায় প্লাবনের নোটস,সাজেশন যা‌ লাগতো কবির ভাইয়ের মাধ্যমে ম্যানেজ করে দিতাম।‌ আর আমরা কবির ভাইয়ের সামনে কখনোই দেখা করতাম না,একে অপরকে চিনতাম পর্যন্ত না। এদিকে আমার বাসা থেকে আমার জন্য ছেলে দেখাদেখি করছে সেটা নিয়ে আমি খুব চিন্তিত। প্লাবন এখনো কিছু করেনা। এদিকে বিয়ের জন্য বাসা থেকেও চাপ দিচ্ছে দেখে আমি ঠিক করলাম আমার একমাত্র বেস্টফ্রেন্ড,ব্রাদার ফ্রম এনাদার মাদার কবির ভাইয়ের থেকে ইন্ডিরেক্টলি সাজেশন নেবো। ওনার মতো আমার সমস্যাগুলো কেউ বোঝে না। এক শরতের বিকেলে কাশবনের ভেতর দিয়ে আমি আর কবির ভাই হাঁটছি। ওনাকে বেশ লাজুক দেখাচ্ছে। বললো, আমি তোমাকে কিছু বলতে চাই। আমি বললাম, আমিও আপনাকে কিছু বলতে চাই। কবির ভাই সবসময়‌ই আমাকে বেশী প্রায়োরিটি দেন। এইজন্য বললেন, তুমি আগে বলো। আমি নিচু স্বরে বললাম, আমার বাসা থেকে বিয়ের জন্য চাপ দিচ্ছে। এদিকে যেদিন আমি এই ভার্সিটিতে এসেছি সেদিন থেকেই একজনকে আমার খুব ভালো লাগে। আমরা দুজন‌ই দুজনকে খুব ভালোবাসি। কিন্তু ছেলেটা কিছু করে না যে তার কথা বাসায় বলবো। আমি আসলে বুঝতে পারছিনা যে কি করবো.... কবির ভাই হাত তুলে আমাকে থামালেন। খুশীতে ডগমগ হয়ে বললেন, আমি জানতাম তোমার মনেও এরকম কিছু‌ই আছে। ছেলে কিছু করেনা এসব নিয়ে তোমার ভাবতে হবেনা। ছেলের কিছু করবার কোন দরকার নাই। বাপের যা আছে তাই দিয়ে আগামী তিন পুরুষ চোখ বন্ধ করে কেটে যাবে। আমি সন্দিহান হয়ে বললাম, তাই নাকি! ছেলে তো আমাকে কখনো বলেনি যে তার বাবার... কবির ভাই হড়বড় করে বললেন, এসব নিয়ে তোমার ভাবার কোন দরকার নাই। আমি ভাববো,আমি আছি না। আমি ভাববো। আমি যেন এতক্ষণে নিশ্চিন্ত হলাম। কবির ভাই আমাকে বিয়ের পরেও দেখবেন বলেছেন কাজেই আর কোন চিন্তা নাই। সে হলো আমার ভাই‌। আমার নিজের ভাই নাই। থাকলেও ওনার থেকে বেশী আমার কথা ভাবতো বলে মনে হয় না। সুতরাং ঠিক করলাম আমি বিয়ে করে নেবো। বাসায় এখন‌ই জানাবো না। বিয়ে করে জামাই নিয়ে চলে যাবো। কাজেই আগামী শুক্রবার কাজী অফিসের সামনে কবির ভাইকে আসতে বললাম। উনি খুশীতে নাচতে নাচতে বললেন, "ওকে ওকে!" রক্তের সম্পর্ক নেই তারপরেও বোনের বিয়েতে কোনো ভাই এত খুশী হয় কিনা আমরা জানা নাই। আহা! কবির ভাই অমায়িক মানুষ! অথচ প্লাবন ভাবছিলো কবির ভাই আমাদের সম্পর্কটা এক্সেপ্ট করবেন না। আজব! কাজী অফিসে কবির ভাইয়ের আসতে একটু দেরী হয়ে গেল। ফোন দিয়েও অফ পেলাম। এদিকে কাজী তাড়া দিচ্ছে এইজন্য অন্য দুই বন্ধুকে সাক্ষী‌ রেখে সবে বিয়েটা সেরে আমরা রাস্তায় এসে দাঁড়িয়েছি এমন সময় কবির ভাইকে দেখলাম। একটা লাল টকটকে পাঞ্জাবি পরে এদিকেই আসছে। আমাদের থেকে মাথায় বাজ পড়ার মতো চমকে গিয়ে হা করে তাকিয়ে র‌ইলো। আমি আর প্লাবন ওনাকে সালাম করলাম। উনি রোবটের মতো বললেন, সুখী হ‌ও সুখী‌ হ‌ও।‌ আমি তখন ওনাকে আমার লাভ স্টোরি খুলে বললাম। প্লাবন‌ও বললো যে, ও বরাবর ভাবতো কবির ভাই আমাদের সম্পর্কটা পছন্দ করবেন না। কিন্তু কবির ভাই যে একদম আমার নিজের ভাইয়ের মতো সেটা বুঝতে পেরে এখন ও খুব‌ই অনুতপ্ত। এদিকে আমার বাড়ি থেকে আমাকে মেনে নিলো না। বের করে দিলো। প্লাবনের কাছে শুনলাম ওর‌ও বাবার সেরকম কিছুই নাই। মা নাই। সৎমা আছে। অথচ কবির ভাই আমাকে বলেছিলেন ছেলের বাবার অনেক কিছু আছে এই ব্যাপারটা একটু খটকা লাগলো। পরক্ষনেই মনে হলো কবির ভাই আমাকে বলেছেন, এসব নিয়ে চিন্তা না করতে‌। উনি তো আছেন‌ই।‌ সিনিয়র বড় ভাই। সেই সাথে একটা জিনিস রিয়ালাইজ করলাম যে, আসলে ভার্সিটিতে সব ভাই ই কবির সিং হয় না। কেউ কেউ কবির ভাইয়ের মতো‌ও হয়। ব্রাদার ফ্রম এনাদার মাদার।
২০০৬ সাল, তখন আমি নতুন নতুন স্কুলে যাচ্ছি। পড়তাম ক্লাস ওয়ানে। নিউজপেপার আর গল্পের বইয়ের প্রতি মারাত্মক আগ্রহ কাজ করতো। একদিন ইত্তেফাকের বিনোদন পাতায় "লাক্স সুপারস্টার ২০০৬" এর টপ কন্টেস্ট্যান্টদের নিয়ে বেশ বড়সড় একটা লেখা দেখি। মুগ্ধ হয়ে সেদিন জাকিয়া বারি মম, মুনমুন, আফসান আরা বিন্দু, বাঁধনদের ছবির দিকে তাকিয়ে ছিলাম। সেই মুগ্ধতা মোটেও ক্ষণস্থায়ী ছিলোনা। পরবর্তীতে মুনমুন তার অসাধারন কণ্ঠ আর বাগ্মীতার জন্য আমার কাছে অসম্ভব পছন্দের হয়ে ওঠে। আর বিন্দু, বাঁধন এই দুইজনকে কোনো টিভিসি বা নাটকে দেখলেই আমি প্রবল আগ্রহ নিয়ে তা দেখতাম। কালক্রমে এদের কেউ কেউ হারিয়ে গেলেও আমি এখনো প্রচন্ড মুগ্ধতা নিয়ে বাঁধনকে দেখি। এতো গ্ল্যামারাস, এতো ফ্যাশনেবল ব্যক্তিত্বকে না দেখে থাকবোই বা কীভাবে।

এয়ারটাইট বয়ামে কথা জমিয়ে রাখা দরকার শক্ত করে ঢাকনা আটকে, যাতে পালায়ে যেতে না পারে। তারপর, এইরকম কিছু রাতগুলায় ঢাকনা খুলে শুধুই কথা বলবো। সারারাত।
শিল্পীরা তাদের শোক লোকাতে পারে না। পাঠক, দর্শক নয়তো শ্রোতাদের কাছে তা উজার হয়ে যায়। সেই শোকই শিল্পের সৌন্দর্য। আর বাকিটা ঘুরে ঘুরে আকাশে চলে যায়। কিছুটা জানে গাছ। বাকিটা শুষে নেয় মাটি। শিল্পীদের ভেতরের মানুষটা একা পড়ে যায়। একটা ভীতু, বোকাসোকা, লাজুক মানুষ। ওরা চিরকাল একাই থাকে। 
এই পৃথিবীতে গরীব হয়ে বেচে থাকার কোন অপশন নাই। গরীব' মানুষদের কেউ ভালোবাসে না, পাশাপাশি দাড়া করায় না। এমন কি গরীবরা ও গরীব দের ভালবাসে না,দেখতে চায় না। গরীবদের প্রতি পুজিবাদী,রিচ পশ লোকদের এক ধরনের সিম্প্যাথি কাজ করে,যেটা ও লোক দেখানো। কিন্তু ওটা ভালবাসা না, ওইটা 'ফাকিং সিম্প্যাথি'. যেদিন আপনি ওই পুজিবাদীদের কাধে কাধ মিলায় দাড়াইতে চাইবেন,সেদিন থেকে আপনার 'পরিচয় পত্র' দেখতে চাইবে। আমার যখন ফটোশ্যুটের জন্য নিউ মার্কেট কে ঝি থেকে ছাড়ে কেনা দুই জোড়া জুতো ছিল, তখন মাইয়াপাইন আমার ছবির পেজের কমেন্ট সেকশনে বান্ধবী দের মেনশন করত- '**--- দেখ,ই মেয়েটার কি এই দুই জোড়া জুতা ছাড়া আর জুতা নাই,সব ছবিতে একই জুতা' এই কমেন্ট এর পর এখন আমি আমার বাসার এক ঘরের পুরো দেয়াল জুড়ে জুতা রাখি,এখন আর কেউ আমার জুতা গুনতে চায় না। এখন লোকে জানতে চায়-'আপু,তোমার শু কালেকশন দেখাও,!' (অবশ্যই এটা ভাল তবে আমার আইজ সেই দুইজোড়া জুতা থাকলে আমার কালেকশন দেখতে চাইত না, বুলি ই করত) গরীবদের জন্য এই দুনিয়া র মত নিষ্ঠুর আর কিছু ই নাই ,একদম কিছু ই নাই। কারন আমরা সবাই 'টাকার ওড়াওড়ি'ই ভালোবাসি, সে আমরা গরীব হই,কিংবা ধনী.. কিন্তু বিচিত্র সেলুকাস,এই পৃথিবীর সবাইরে নিয়া বড়লোক হওয়ার কোন অপশন নাই।
আলহামদুলিল্লাহ.. সকল প্রশংসা তার। বেটিরা এসব হারামীদের কেন যে দুনিয়ার মুখ দেখাইলো...
বৃষ্টি হচ্ছে আজ ,তুমুল বৃষ্টি থেমে যাওয়ার পৃথিবীর পর্দায় আটকানো চতনা। জীবিত সব কিছু যদি থেমে যায় হৃদয়ের পথ চলা দূরে সরে যায়। তবুও আমার হাত ধর মন আকাশ বড় ডাকছে জীবনের অপেক্ষায় চল ভিজি আজ। #শ্রাবণমুখরদিনলিপি
সময়ের কাহন -২৪ ------------------------- ইতিমধ্যেই মুক্তিযোদ্ধা আর বাঙালি সৈন্যেরা শহর ছেড়ে কালুরঘাট আর কানুনগোপাড়ার দিকে আসতে শুরু করেছে। বিশেষ করে রাতের বেলায় কলেজে ঝাঁকে ঝাঁকে গাড়ি আসতে শুরু করলো। গাড়িভর্তি বন্দুক আর গুলি নিয়ে ওরা প্রফেসর হোস্টেল নিরিবিলিতে আশ্রয় নিতো। রাতটা সেখানেই কাটিয়ে পরদিন সকালে আবার সবাই চলে যেতো।তাদের মধ্যে জেলা স্বেচ্ছাসেবক লীগ নেতা মোক্তার আহমদও ছিলেন। কলেজ অনেকদিন ধরেই বন্ধ। কিছুদিন আগে অধ্যক্ষ শান্তিময় খাস্তগীর প্রফেসরদের সবাইকে তাঁর কাছে রাখা বেতনের অগ্রিম টাকা দিয়েছেন।তিনি জানেন ব্যাংক এখন বন্ধ,সবার পকেট খালি। সেই বেতন পেয়ে সবাই এই সংকটময় সময়ে হোস্টেল ছেড়ে যার যার বাড়িতে চলে গেছেন। হোস্টেলে আছেন শুধুমাত্র দিলীপ চৌধুরী, পার্থপ্রতিম চৌধুরী আর হোস্টেলের পাচক সাধন দে। দিলীপ রোজকার মতো সেদিনও যুদ্ধের কাজে গেছে। পড়ন্ত দুপুরবেলার সূর্য তখন পশ্চিম আকাশে লাল আভা ছড়াচ্ছে। পার্থ চৌধুরী একা উদাস মনে হোস্টেলের খোলা জানালা দিয়ে অস্তগামী সূর্যের রক্তিম পটভূমিকায় টুকটুকে লাল কৃষ্ণচূড়া ফুল গাছের দিকে তাকিয়ে আছেন। সারি দেয়া গাছগুলির প্রতিটি গাছ ফুলে ফুলে লাল হয়ে আছে। ওই লাল রঙের দিকে তাকিয়ে তিনি ভাবছেন এই সূর্য, ওই লাল কৃষ্ণচূড়া, আকাশ জোড়া রক্তের মতো রঙ এসব কিসের ইঙ্গিত ? একি দেশমাতৃকার রক্তদানের আহবান ? মনে মনে তিনি দেশকে আহবান জানিয়ে বলেন মাগো ভাবনা কিসের?স্বাধীনতা যুদ্ধে ঝাঁপিয়ে পড়া দেশের দামাল ছেলেরা অস্ত্র হাতে তুলে নিয়েছে।যত রক্ত চাই আমরা দেবো। শিমুল, পলাশ,কৃষ্ণচূড়া,আমাদের রক্ত সব রঙ একসাথে হয়ে স্বাধীনতার লাল সূর্যটাকে আমরা ছিনিয়ে আনবোই। এমন সময় হঠাৎ কানের কাছে মৃদুস্বরে স্যার শুনতে পেয়ে পার্থ চৌধুরী চোখ মেলে তাকিয়ে দেখেন গ্রামের ছেলে শম্ভু তাঁর সামনে দাঁড়িয়ে আছে। শম্ভুকে দেখে তিনি ভাবলেন শম্ভু তাঁর ঘরে এসে দাঁড়িয়ে আছে অথচ তিনি জানতেই পারেন নি? তবে কি তিনি ঘুমিয়ে পড়েছিলেন? জিজ্ঞেস করলেন কি ব্যাপার শম্ভূ? শম্ভু বললো স্যার একজন বাঙালি মিলিটারি অফিসার জীপ নিয়ে এসেছেন। তিনি গৌরাঙ্গবাড়ির সামনে দাঁড়িয়ে আছেন। আপনাকে একটু ডাকছেন। সাথে সাথে পার্থ চৌধুরী জীপের কাছে ছুটে গেলেন। জীপ থেকে নেমে এলেন একজন তরুণ। পরণে তাঁর সামরিক পোষাক। নিজের পরিচয় দিয়ে বললেন আমি ক্যাপ্টেন হারুন। আপনাদের কলেজে শুনেছি অনেক মুক্তিযোদ্ধা আছে? পার্থ চৌধুরী বললেন এখন কেউ নেই। আপনাকে খুব ক্লান্ত মনে হচ্ছে।আপনি আসুন আমার সাথে। পার্থ চৌধুরীকে সাথে নিয়ে ক্যাপ্টেন হারুন জীপ চালিয়ে কৃষ্ণচূড়া গাছের নিচে গাড়িটা থামালেন। পার্থ তাঁকে নিজের ঘরে এনে বসাতেই তিনি বললেন আমাকে একটা সিভিল ড্রেস দিন। পার্থ তাঁর সুটকেস খুলে হাওয়াই শার্ট আর প্যান্ট বের করে তাঁকে দিলেন। তিনি সেখানেই তাঁর সামরিক পোষাকটি খুলে ফেলে পার্থের দেয়া শার্ট-প্যান্ট পরলেন। লম্বা ও স্বাস্থ্যবান ক্যাপ্টেন হারুণকে সেই শার্ট প্যান্ট দিব্যি ফিট করলো। ভদ্রলোকের চেহারা দেখেই বোঝা যাচ্ছিলো তিনি অনেকক্ষন ধরে অভূক্ত।পার্থ চৌধুরী সাধনকে ডেকে জিজ্ঞেস করলেন রান্নাঘরে কি কি আছে? সাধন বললো শুধু কবুতরের মাংস আর ভাত। পার্থ বললেন তাই লাগা ডাইনিং টেবিলে। সাধন সেই মাংস আর ভাত টেবিলে সাজিয়ে দিলে ক্যাপ্টেন হারুন তৃপ্তি করে সেই মাংস আর ভাত খেলেন। খাওয়ার কিছুক্ষণ পরে তিনি জীপে উঠে পার্থ চৌধুরীর কাছ থেকে হাসিমুখে হাত নেড়ে বিদায় নিলেন। পার্থ জানেন এ বিদায় যুদ্ধে যাওয়ার বিদায়। সূর্য তখন পশ্চিমে হেলে পড়েছে।স্বচ্ছ বাতাসে গাড়ির চাকার ঘষায় যে ধুলিকণা উড়িয়ে তিনি চলে গেলেন বিদায়ী সূর্যের লাল রঙের ছটায় সেই ধূলিকণাকে রক্তকণিকার মতো লাল দেখাচ্ছে। এই ঘটনার কিছুদিন পরেই পার্থ চৌধুরীর কাছে খবর এলো পটিয়ায় পাকিস্তানি বাহিনীর গোলার আঘাতে ক্যাপ্টেন হারুন গুরুতর আহত হয়েছেন। বাংলাদেশ স্বাধীন হলে ক্যাপ্টেন হারুন একসময় সেনাবাহিনী প্রধান হন তবে পার্থ চৌধুরীর সাথে তাঁর আর কখনও দেখা হয় নি।পার্থ চৌধুরীও কিছুদিন আগে পৃথিবী থেকে বিদায় নিয়ে চলে গেছেন। এপ্রিলের প্রথম দিক তখন।এক রাতে কোলাহলে পার্থ চৌধুরীর ঘুম ভেঙে গেলো।তিনি সেদিন হোস্টেলে ছিলেন না।কলেজের পাশে জুলু ঘোষের বাড়িতে ছিলেন।জুলু ঘোষের নাতি নেপাল,ভূটান,সিকিম,বিধান সবাই মুক্তিযুদ্ধে যোগ দিয়েছে। তাঁর বাড়িতে পার্থর ভাই বোনরা আছে।সবাই কানুনগোপাড়া কলেজে পড়ে।এই সময়ে রাতে ওরা একা থাকতে ভয় পায় বলে কিছুদিন ধরে তিনি রাতে ঘোষবাড়িতে থাকেন। দিনের বেলায় হোস্টেলে থাকেন। কোলাহল শুনে তিনি বাড়ির বাইরে এসেই দেখেন বেশ কিছু লোক সেখানে জড়ো হয়েছে। চোখে মুখে সবার আতঙ্ক।তাঁকে দেখে সবাই একসাথে বলতে শুরু করলো কালুরঘাট ব্রিজ পেরিয়ে পাকিস্তানি সৈন্যরা নাকি কানুনগোপাড়ার দিকেই আসছে। পার্থ চৌধুরী ঘড়ির দিকে তাকিয়ে দেখেন ঘড়ির কাঁটায় রাত তখন দুটো। তিনি সাথে সাথে কলেজ হোস্টেলে দিলীপ চৌধুরীর কাছে ছুটে গেলেন। দিলীপ তাঁর মুখ থেকে সব শুনে অভয় দিয়ে বললেন আমি এইমাত্র কালুরঘাট থেকে এলাম।ওখানে আমাদের শক্ত ঘাঁটি আছে।তারপরও ওরা যদি ব্রিজ পার হতে চায় তাহলে আমরা ডিনামাইট দিয়ে ব্রিজ উড়িয়ে দেবো। দিলীপ যদিও প্রচণ্ড আশাবাদী। কিন্তু পার্থ চৌধুরীর সংশয় কেন দিলীপ এটা বলার পরেও কমতে চাইছে না? বাবা মা আর শুক্লা,পদ্মা আর সবচেয়ে ছোট বোন দীপু আছে হবিগঞ্জের তেলিয়াপাড়ায়। দীপুটা বাড়ি থেকে আসার আগে বারবার বলেছে তার জন্যে একটা লাল জামা কিনে নিয়ে যেতে।কি করে তিনি এই সংকট সময়ে ভাইবোনদের নিয়ে তেলিয়াপাড়ায় যাবেন?যাওয়ার রাস্তাই তো বন্ধ। বাড়ি যেতে হলে ত্রিপুরা ঘুরে যাওয়া ছাড়া উপায় নেই। এপ্রিলের আট তারিখে শোনা গেলো সত্যি সত্যি পাকবাহিনী কাপ্তাই রাস্তার মাথা পেরিয়ে কালুরঘাটের দিকে এগিয়ে আসছে। মুক্তিবাহিনীর ছেলেরাও বসে নেই। তারাও প্রস্তুত হয়ে আছে।অন্যদিকে তারা ফতেয়াবাদ নন্দীর হাটের দিকেও যাচ্ছে শুরু হয়েছে প্রচণ্ড যুদ্ধ। পার্থ চৌধুরী সকালে অধ্যক্ষ শান্তিময় খাস্তগীরের বাসায় এসে বললেন স্যার পাকবাহিনী যে কোনও মুহুর্তে কলেজে ঢুকে পড়তে পারে তখন আমরা কেউই আর প্রাণে বাঁচবো না।চলুন কলেজ ক্যাম্পাস ছেড়ে করলডেঙ্গা পাহাড়ে চলে যাই। ঋষিতুল্য মানুষটি সেই চরম বিপদের মধ্যেও বললেন তোমরা চলে যাও।আমি একা মানুষ। কেই বা আছে আমার? আমার আর কি হবে? তুমি আর দেরি কোর না।এখানে থাকলে তোমাকে ঠিক ওরা খুঁজে বার করবে।পারলে সীমান্ত পার হয়ে ভারতে আশ্রয় নাও।শুনেছি ভারত সরকার ত্রিপুরা বর্ডার খুলে দিয়েছে। ১০ এপ্রিল শনিবারে পার্থ চৌধুরী তাঁর প্রিয় ছাত্র স্বপন বড়ুয়া চৌধুরীকে খবর দিলেন।সে নাকি কিছুদিন আগে তার মাসিকে বর্ডার পার করে দিয়ে ফিরে এসেছে।স্বপন রাজি হল তাঁকে নিয়ে যেতে। যাওয়ার আগে তিনি দিলীপের সাথে দেখা করতে গেলে দিলীপ বললেন তিনি ট্রেণিং নিতে ত্রিপুরা যাবেন তবে এই মুহুর্তে যাওয়া সম্ভব হচ্ছে না। এদিকের অবস্থা বুঝে তারপর যাবেন। পার্থ চৌধুরী ভাইবোনদের নিয়ে কানুনগোপাড়ায় থাকার ঝুঁকি আর নিলেন না।স্বপন তাঁদের গাইড করে নিয়ে চললো ত্রিপুরার পথে। চলবে। 
পৃথিবীর উন্নত দেশগুলোতে কোন উৎসব আসলে জিনিশপত্রে ৫০% সেল দেয় আর বাংলাদেশে দেয় ৫০% বৃদ্ধি করে,, অন্য দেশগুলোতে নিজের ঘরের লোকেদের জন্যে সবরকম সুবিধা আগে আর বাংলাদেশে বাইরের লোকের জন্যে নিজের ঘরের লোককে মেরে ফেলা এটা এক ও একমাত্র বাংলাদেশেই সম্ভব।। এমন ডিজিটাল সোনার বাংলাই বোধহয় ৫০ বছর আগে কামনা করে পরাধীনতা নামের স্বাধীন করেছিলো!?
মাঝেমাঝে কেউ কেউ রূঢ়ভাবে বলে যান আমার মতামত দেওয়ায় কিছু আসে-যায় না। আহত হয়ে চুপ করে গেলে কেউ কেউ ফের মতামত জানতে চান। শেষ পর্যন্ত ফেসবুকে মতামত দেওয়া কিছুরই নির্ণায়ক নয়, সবকিছু নিয়ে মতামত দিতেই হবে এমনও নয়, আবার... নিজের চাকরি সামলে সবকিছু নিয়ে পথে নামাও সম্ভব হয় না। ফলে মতামতটুকু জানানোর দায়িত্ব খুঁচিয়ে চলে ভেতরে। চব্বিশ দিন ধরে কলকাতার রাস্তায় একটা ঘটনা ঘটে চলেছে। অন্তত কিছু কথা বোধহয় বলাটা প্রয়োজন। আমি কখনও স্কুলে পড়াতে চাইনি। না, নাকউঁচুপনা নয়, নিজের মাকে দেখে, যার কাজের জায়গায় কোনও প্রাণের আরাম ছিল না। নিজের স্কুলের পড়াশোনার মানের বদল দেখতে পেয়েছি চোখের সামনে। ডেলিপ্যাসেঞ্জার জীবনে স্কুলটিচারদের দলের অসম্ভব রিগ্রেসিভ, অশিক্ষিতের মতো আলোচনা দেখে বিস্মিত হয়েছি। বাচ্চাদের মূল্যবোধের অভাব কষ্ট দিয়েছে। ছোট থেকে কেবলমাত্র এটিকেট, কম্পিটিশনের আড়ালে হারিয়ে যাচ্ছে জানার ইচ্ছে... দেখে হতাশ লেগেছে। আর প্রত্যেকবার মনে হয়েছে, কেন ভাল ছেলেমেয়েদের শিক্ষাক্ষেত্রে নিয়োগ করে না? যারা কষ্ট করে পড়েছে, শিশুদের পড়ানোর বিশেষ প্রশিক্ষণ নিয়েছে, যাদের স্মৃতিতে এখনও তাদের শিক্ষকদের ছাপ ফিকে হয়ে যায়নি, তারা কেন আসছে না? কেন সারিয়েসুরিয়ে পোক্ত করে দিচ্ছে না দেশের ভবিষ্যৎদের ছোট ছোট হাত পা? কেন ভরে দিচ্ছে না চোখে সুস্থ সহজ স্বপ্নগুলো? কেন আসছে না, তার উত্তর রাস্তায়। অনশন করছে। নম্বর বা এসএসসি পরীক্ষা শিক্ষকতার মানের একমাত্র পরাকাষ্ঠা নয়। কিন্তু অন্তত একটা পদ্ধতি তো, যাতে পড়াশোনাটা মানদণ্ড! সেই চৌকাঠ যারা পেরিয়ে এসেছে, তাদের কেন দেখতে হবে তুলনায় কম যোগ্য লোকেদের অন্যায্য এগিয়ে যাওয়া? এই সিট নিয়ে জুয়া, কেসের পর কেসে ফেঁসে যাওয়া, এগুলো কেন শিক্ষাক্ষেত্রে হবে? কেন আজকাল যে কোনও নিয়োগের ইন্টারভিউতে যাওয়ামাত্র 'ওহ, এ তো অমুকের অমুক, পেয়ে যাবে' এই বাক্যবন্ধ ওপেন সিক্রেট? কারা শেখাবে ছেলেমেয়েদের, শিক্ষার উপযোগিতা? যারা নিজেদের অযোগ্যতা ঢাকতে গোপনে আপোষ বেছে নিয়েছে? এরা যে ছাত্রছাত্রী তৈরি করবে তারা কোনদিকে নিয়ে যাবে দেশকে? দুর্নীতিবাজ শিক্ষকের ছাত্র কী শিক্ষা পাবে? এমনিই শিক্ষাখাতে অনুদান, স্কলারশিপ কমছে। শিক্ষামন্ত্রকে এমন সব মুখ থাকে যাদের অন্তত স্কলার বলে কস্মিনকালে কোনও পরিচয় ছিল না। শিক্ষাঙ্গনকে রাজনীতিমুক্ত করতে যাঁরা নাকি এত সক্রিয়, তাঁরা কী করে শিক্ষা নিয়ে এতবড় রাজনীতি করছেন? কেন শিক্ষাটা এদেশে একমাত্র 'টেকন ফর গ্রান্টেড' জায়গা, যেখানে সারা বিশ্ব ভারত থেকে সেরা ছাত্রছাত্রী আশা করে! যে ছেলেমেয়েগুলো অনশন করছে, নিশ্চয়ই তারা নিজেদের জীবিকার অধিকার সুরক্ষিত করতেই করছে। কিন্তু তার ডালপালা বহুবিস্তৃত। তারা স্বচ্ছ নিয়োগব্যবস্থার জন্য লড়ছে, যেখানে কম নম্বর পাওয়া প্রার্থী টাকার বা লবির জোরে বেরিয়ে যেতে পারবে না। তারা লড়ছে নিজেদের শংসাপত্রগুলোকে যথাযথ স্বীকৃতি দিতে, আজ বাদে কাল আমাদের সন্তানদের হাতেও যা উঠবে। তারা লড়ছে একটা ঘুণধরা শিক্ষাব্যবস্থাকে বাতিল ঘোষণা করতে। আমি জানি না ওদের আন্দোলনের পরিণতি কী হবে। প্রকৃত ছাত্রের বদলে তোতাপাখি, ধ্বজাধারী, ডিগ্রিপ্রাপ্ত মূর্খ, উদ্ধত অশিক্ষিত তৈরি করা এ দেশে বহুকালের অভ্যাস। এদের এই দাবিগুলো মেনে নিলে গদির খেলাটাই নষ্ট হয়ে যাবে। অনেকে অনেক প্রতিশ্রুতি দেবে। কিন্তু স্বজনপোষণ সব আমলেই হয়েছে। তাই এ ভাল, ও খারাপ, এই সিদ্ধান্তে না গিয়ে যদি সবাই মিলে বলা যেত... এই সমস্যার সমাধান যে করবে সে সমর্থন পাবে... আর সেই সংখ্যাটা যদি অনেক হত, ভোটের আগে হয়তো কাজ হত। কিংবা, কে জানে, 'ভোট দিলে চাকরি করে দেব' গোছের আরেকটি মধুর প্রতিশ্রুতি গজিয়ে যথাসময়ে নিভেও যেতে পারে। জানি না, কোন পথে দৃষ্টি আকর্ষণ করা যাবে। এটুকু জানি, যদি এতদিন ধরে উপেক্ষিত হতে থাকা, অসুস্থ হয়ে পড়া এতগুলো ছেলেমেয়ের মধ্যে একজনেরও কোনও ক্ষতি হয়, তার ভার দুর্বহ হবে। ভোটযুদ্ধ দিয়ে আমাদের সন্তানের ভবিষ্যৎ আলো-অন্ধকার কিচ্ছু হয় না, আমরা স্রেফ একটা গৌণ ভূমিকা পালন করি মাত্র। কিন্তু কাদের হাতে তাদের শিক্ষার ভার দেব, তা দিয়ে বহুকিছু আসে-যায়। হয়তো, সবকিছুই আসে-যায়। এ নিয়ে কথা বলুন প্লিজ। যাঁরা বেশি অভিজ্ঞ, যাঁরা পদ্ধতিগুলো বোঝেন, তাঁরা সমাধানের পথ ভাবুন। জানান। কী করলে দৃষ্টি আকর্ষণ করা যায়, জানান। যদি মনে হয় একটা হ্যাশট্যাগ বা ডিপি ছড়িয়ে দিলেও টনক নড়বে (কারণ ভোটের আগে সোশ্যাল মিডিয়া সকলের নজরে থাকে), সেটাও করুন। একমাত্র তখনই, আমাদের এই মতামত দেওয়াটা কোনও একটা অর্থ খুঁজে পাবে।
ছোটবেলা থেকেই দেখেছি আমাদের বাসার একটা নিয়ম হলো প্রতি শুক্রবার আম্মু পোলাও রান্না করেন। এখন থেকে পোলাও রান্না হবে কিন্তু আমি থাকব দূরে। এসব ভাবলেই মন খারাপ হয়ে যায়। অথচ আমার তো সবসময়ই ইচ্ছে ছিল শহর ছাড়ার! ভিন্ন ভিন্ন সব শহর দেখার!
" এমন কোনো রাত নেই যার ভোর হবে না। এমন কোনো দুঃখ নেই যা সময়ে ফিকে হয়ে আসবে না। "
জীবনের দৌড়ে কে কার থেকে কতখানি এগিয়ে সেই হিসেব করে আমাদের প্রেম হয়নি। কার ক'তলা বাড়ি, কতখানি প্রতিপত্তি, কার ঘরে কি রান্না হলো, কে আমিষ, কে নিরামিষ, আমরা হিসেব রাখিনি তারও। আমরা নিয়ম করে খবর রাখতাম- মন কেমন আছে, কার কতটুকু ঘুম হলো রাতে, শেষরাতের জ্বরটা এখনো আসে কিনা! আমরা খবর রাখতাম- কার ভাবনার কী রঙ, কার পছন্দ নীল, আর কার ধূসর, আমরা খবর রাখতাম, কার বুকে কোন বিষাদের ঢল, কার কান্নায় কত নোনা জল। আমরা প্রেমে পড়েছিলাম বিশ্বাসের। ভেতরের সবটুকু আমিকে ঢেলে দেবার পরও কী সুন্দর আগলে রাখতাম আমরা! পারষ্পরিক দুঃখগুলো ছিনিয়ে নিতাম, লুকিয়ে নিতাম পরস্পরের প্রাণের খোলে। আমরা প্রেমে পড়েছিলাম- বুকের ভেতর অজান্তেই গড়ে উঠা একটা ঘরের। জলের গন্ধ বুকে নিয়ে বহুদূর বয়ে যাবার পর, দেখেছিলাম, হিজলের ডালে ফড়িঙের সংসার যেমন; তেমনই একটা সবুজ শ্যামল সংসার বেড়ে উঠেছিল আমাদেরও বুকের ভেতর। জীবনের দৌড়ে কে কতখানি এগিয়ে, সেই হিসেব করে আমাদের প্রেম হয়নি। কার পেশায় কত মাইনে, জামার কত দাম, কার ব্যাংকের জমার খাতায় ক'টা শুন্য, পরিবার, সমাজ, স্ট্যাটাস, আমরা হিসেব রাখিনি কিছুই। আমরা জেনেছি, আমরা একই সঙ্গে হাসতে পারি, বুকে লেপ্টে জামা ভিজিয়ে কাঁদতে পারি, সকল বিভেদ উড়িয়ে দিয়ে হৃদয় ভরে বাঁচতে পারি। কোনো রকম হিসেব নিকেশ ছাড়াই, আমরা মাপতে নেমেছিলাম ভালোবাসার চোরাবালি। আর কিচ্ছু নয়, আমরা প্রেমে পড়েছিলাম মানুষের। আমরা প্রেমে পড়েছিলাম- শুধুই আমাদের। . “যেমন করে প্রেম হয়”
এভাই রাবির পোলাপান কেউ আমার ফ্রেন্ডলিস্টে থাকলে নিজ দায়িত্বে আনফ্রেন্ড কইরা দিয়েন ( আখি,তোর জন্য প্রযোজ্য না এই কথাডা) কেন আনফ্রেন্ড করতে বলসি তা এই ভিডিওর কমেন্টবক্সেই আছে। বিশ্ববিদ্যালয় নামক প্রতিষ্ঠানে পইড়া আপনাদের মতোন ভয়ংকর মস্তিষ্ক বিকারগ্রস্তদের কাছে দেশ কি আশা করে? আপনারা তো কোনো মেয়ে কে মোলেস্ট করা হলে,তার পাশে না দাঁড়িয়ে সে কোথায় পড়ে শুধু সেই প্রতিষ্ঠানের নাম টেনে এনে তাকে মা* বলে খেতাব প্রদান করেন এবং মোলেস্টার কে কেন মারা হইলো তার জন্য জাহাঙ্গীরনগর এর ১৪ গুষ্টি উদ্ধার করেন।আমার তো রীতিমতো গা গুলিয়ে উঠলো কমেন্টগুলো পড়ে।আপনাদের বক্তব্য,এই মেয়েতো ফেসবুকে তার ছবি দিয়ে বেড়ায়,তাইলে একটা ছেলে তার ছবি তুলবে এতে সমস্যা কই? "ভাই ও আপু",সিরিয়াসলি?!!!!!! বিশ্ববিদ্যালয়ে উঠেছেন অথচ "কনসেন্ট" নামক শব্দটার সাথে কি আপনাদের কারোর ই পরিচয় ঘটেনাই?কনসেন্ট ব্যতীত নিজের বউএর গায়েও হাত দেয়া নিষেধ সে ধারনা কি আপনাদের আছে?মেয়েরা ফেসবুকে ছবি দেয় তার মানে এই না যে আপনি যেখানে সেখানে তার ছবি তুলতে পারবেন।যেসকল ভাইয়েরা এসমস্ত কথা বলেছেন বিয়ের পর তারা তাদের বউকে নিজের জৈবিক চাহিদা পূরণের মেশিন ভেবে তাদের বউয়ের ইচ্ছার বিরুদ্ধে যেয়ে শারীরবৃত্তীয় চাহিদা পূরণ করার জন্য "জোরপূর্বক ধর্ষণ" করে নিজেদের বাঘ ভেবে তৃপ্তিতে ঢেঁকুর তুলবেন আর অন্ডকোষ চুলকাবেন।এবং বউ এর মনের অবস্থার বিচার তারা একটা কথা দিয়েই করবেন,"আরেহ,আমার বউ ই তো।" এবং ঘরের বাইরে আপনারাই পটেনশয়াল রেপিস্ট। আর নিজের ইচ্ছার বিরুদ্ধে যেয়ে ধর্ষিত হওয়ার পর এইসব আপুদের অবস্থা হবে,আরেহ "আমার বর ই তো"।এটা একটা ভয়াবহ মস্তিষ্কের ব্যাধি। রাবির দুই শিক্ষার্থী কয়েকদিন আগে মদ্যপান করে স্বর্গবাসী হয়েছেন।আপনাদের ছেলেদের হলে নাকি মেয়েছাত্রী রাতে যায় আর পরের দিন সকালে প্রভোস্ট নাকি যেয়ে তাকে উদ্ধার করে।যাই হোক ভাই এসব নিয়ে আমি কথা বলতে চাইনা,কারন মেয়ে যদি স্বেচ্ছায় তার প্রেমিকের সাথে যেয়ে রাতে থাকে তাহলে সেটা একান্ত তার মর্জি,সে তার প্রেমিকের সাথে যেয়ে রাতে ছিলো বলে আপনারা নিশ্চয়ই তাকে আপনাদের সাথে রাতে থাকার অফার করেন নি,নাকি করেছিলেন?করলেও অবাক হবোনা।আর যে সকল আপুরা পোলাটার পক্ষে দাড়াচ্ছেন তাদের বলি,ফেসবুকে আপনারা ছবি দেন না?নাকি অপরিচিত ছেলেরা যেখানে সেখানে আপনাদের ছবি তুললে যারপরনাই আনন্দিত হন এটা ভেবে যে,"ওহ মাই গস।গ্রম লাগসা তো।এতো সেলিব্রেটি হইলাম কবে!উফফফফ।"আর ছবি তোলার পর সেই লোকের কাছ থেকে ছবি নিয়ে ফেবুতে আপ দিয়ে বলেন,হ্যাশট্যাগ মাই ফ্যান,হ্যাশট্যাগ আউটিং,হ্যাশট্যাগ প্রিটি মিহ 😍 আপনারাই হইলেন দেশ ও সমাজের ক্যান্সার।ভাবতেসি,যেখানেই রাবির আপু/ভায়া পাবো ছবি তুলব 😒 ফেবুতে আপ দিয়া কইবো,হ্যাশট্যাগ কনসেন্ট তুমি মৃত। ইহা সকলের জন্য প্রযোজ্য নয়।তবে কমেন্টবক্সে গিয়ে দেখলাম ২/৪ জন বাদে সবারই নেগেটিভ কমেন্ট।যাই হোক,আম সিক অফ দিস শিটস।একটা লাইন মনে পড়ছে, "আমার নিতম্বে লাগিয়া থাকা হাগার দুর্গন্ধ ফেলিয়া পরের নিতম্বের হাগার গন্ধ শুকিয়া বেড়াই।"
তুমি আগে কখনো কাউকে ভালোবাসোনি। তোমার কখনো কারো জন্য একটা চমকে দেয়া, অদ্ভুত অচেনা অনূভুতি হয়নি। তুমি কাউকে ভেঙেচুরে ভালোবাসতে কেমন লাগে জানোনি। তুমি জানোনা শুধু ভালোবাসার অধিকারে কত কিছু দাবি করা যায় একটা মানুষের কাছে। কোনো কাগুজে নোটের বালাই ছাড়াই কত দামী দামী ব্যাপার বিনিময় হয়ে যায় ভালোবাসায়! মাঝে মাঝে আমার ইচ্ছে হয় তোমাকে হাতে ধরে ভালোবাসতে শিখিয়ে দিই। কিন্তু আমার ভয় করে, একবার শিখে গেলেই মানুষ আর কাছে থাকে না, সেই ভালোবাসা অন্যত্র ছড়িয়ে দিতে চলে যায়। -ওই একটা ছেলেকে বললাম, যে ভাবে সে আমাকে ভালোবাসে, যে চায় আমি তাকে ভালোবাসি। যাকে ভালোবাসার যে সব আশ্চর্য সুন্দর অংশগুলি আমি জানি সব দেখাতে ইচ্ছে হয়। কিন্তু পারিনা কারণ আমি ভালোবাসতে ভয় পাই।
কিছু কিছু সম্পর্ক তৈরি হয় শুধু ভালোবাসার জন্য। একসাথে জীবন কাটানোর জন্য না❤️
দূরবীন উপন্যাসে আমার সবচেয়ে প্রিয় চরিত্র "রঙ্গময়ী"। কি অদ্ভুত তার অপেক্ষা ভালোবাসার জন্য, কি বিষন্ন সুন্দর তার নিঃস্বার্থভাবে ভালোবেসে যাওয়া। ভালোবাসা বোধহয় সেইটাই যেখানে কিছু পাওয়ার আশা থাকেনা। এই অদ্ভুত ভালোবাসাটা আমরা বাসতে পারিনি, বাসা হয়নি। ভালোবাসার স্বরূপ আর দেখলাম কই?
