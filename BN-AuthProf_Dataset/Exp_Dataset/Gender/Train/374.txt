নতুন একটা ব্যবসা খুলবো ভাবতেসি, কনসাল্টিং ফার্ম!প্রেমিক প্রেমিকারা কোথায় ডেটে যাবে, রেস্টুরেন্টে গেলে কি অর্ডার দিবে, ফোনে  কি কর কি খাইসোর পর কনভার্সেশন কি বলে কনটিনিউ করবে কে আগে ফোন রাখবে এসব নিয়ে পরামর্শ দিব
২০১১ সালের আগে তাহলে ‘শিশুর সার্বিক বিকাশের অন্তর্নিহিত তাৎপর্যকে সামনে রেখে’ শিক্ষাক্রম পরিচালিত হয় নি? আমি যখন ইশকুলে ছিলাম, তখন কি রাষ্ট্র ও এনসিটিবি আমার সার্বিক বিকাশের ব্যাপারে মনযোগী ছিলো না? সার্বিক বিকাশ কী? কী কী করলে ও পড়লে সাধিত হয় একটি শিশুর সার্বিক বিকাশ? সার্বিক বিকাশের জন্য একটি শিশুকে, আর কয়টি দোযখ পাড়ি দিতে হবে, তা স্পষ্ট করা জনাব নারায়ণ চন্দ্রের উচিত ছিলো। অবশ্য ভদ্রলোকের যে-প্রতিভার পরিচয় আমি ওই ‘প্রসঙ্গ কথা’য় পেয়েছি, তা বেশ নজিরবিহীন। এক জায়গায় তিনি লিখেছেন: “বাংলা বাঙালির মাতৃভাষা। বাংলাদেশের রাষ্ট্রভাষা বাংলা। শিক্ষার সকল ক্ষেত্রে বাংলা গুরুত্বপূর্ণ স্থান দখল করে আছে..… এদিক থেকে প্রাথমিক স্তরের শিক্ষার্থীদের বাংলা ভাষায় শোনা, বলা, পড়া ও লেখার দক্ষতা অর্জন অপরিহার্য।” বাংলা ভাষার এতো গুণগান গাওয়া নারায়ণ চন্দ্র, ওই ‘প্রসঙ্গ কথা’য় নিজের নাম লেখার সময় লিখেছেন: “প্রফেসর নারায়ণ চন্দ্র সাহা”! ‘প্রফেসর’ বুঝি খুব বাংলা শব্দ! অবাক করা বিষয় হলো, জনাব নারায়ণ চন্দ্র, একই প্রসঙ্গ কথা, হুবহু এক রেখে, প্রথম শ্রেণীর বাংলা বইয়েও লিখেছেন! যে-কথা তিনি পঞ্চম শ্রেণীর শিশুদের বলছেন, সে একই কথা, একটি শব্দও না পাল্টিয়ে তিনি প্রথম শ্রেণীর শিশুদেরও বলছেন! এ কী করে সম্ভব? আরও অবাক করা ব্যাপার— বাংলা বইয়ের ‘প্রসঙ্গ কথা’, আর গণিত বইয়ের ‘প্রসঙ্গ কথা’-ও এক, শুধু মাঝখানের কয়েকটি বাক্য পরিবর্তন করে দিয়েছেন! এখানেই শেষ নয়, একই ‘প্রসঙ্গ কথা’ তিনি মাদ্রাসার ইবতেদায়ি শ্রেণির বইয়েও বসিয়ে দিয়েছেন (হুবহু)! সম্ভবত নারায়ণ চন্দ্র, শিশুদের জন্য একটি কুমিরের রচনা লিখে রেখেছিলেন, এবং সুযোগ পেয়ে, এটি সব বইয়েই ঢুকিয়ে দিয়েছেন (কুমিরের রচনাও এর চেয়ে উৎকৃষ্ট হয়)। এটি প্রমাণ করে, আমরা আমাদের শিশুদের দায়িত্ব কাদের কাঁধে দিয়ে রেখেছি। একটি শিশুকে একটি ভালো মানের ‘প্রসঙ্গ কথা’ উপহার দেয়ার সামর্থ্যও তাদের নেই। বাংলা বইয়ের ‘প্রসঙ্গ কথা’ যে বিজ্ঞানের বইয়ে প্রাসঙ্গিক নয়, এ সাধারণ বোধটুকোও তাদের নেই। তাদের উদ্দেশ্য কেবল বই ছাপানো। কারণ এতে ব্যবসা আছে। জনাব নারায়ণচন্দ্রের ব্যাপারটি আমি উল্লেখ করেছি কেবল ভাতের হাড়ির একটি ভাতে টিপ দেয়ার জন্য। আমার দুর্ভাগ্য কি না জানি না, প্রথম ভাতটিই ভালো পড়ে নি। এ ভাত আমি আমাদের শিশুদের খাওয়াতে রাজি নই। বাংলাদেশ যদি তার শিশুদের নিয়ে সামান্যও উদ্বিগ্ন থাকতো, তাহলে এ অভক্ষণযোগ্য ভাত শিশুদের সামনে পড়তো না, আর আমাকেও এ লেখাটি লিখতে হতো না। শিশুদের তারা কতোটা অবহেলা করেছে, সে-প্রমাণ তারা বইগুলোর প্রচ্ছদেও রেখেছে। বইগুলির প্রচ্ছদ তৈরিতে তারা কোনো শিল্পীকে ব্যবহার করে নি, করেছে কোনো টঙ দোকানের ভিজিটিং কার্ড শিল্পীকে। প্রথম শ্রেণী (বইগুলোতে তারা শ্রেনী বানানে হ্রস্ব-ই-কার ব্যবহার করেছে, আমি এখানে ব্যবহার করছি দীর্ঘ-ই-কার) ও পঞ্চম শ্রেণীর বাংলা বইয়ের প্রচ্ছদ প্রায় হুবহু এক! শুধু মাঝখানের ছবিটি ভিন্ন! বাংলাবাজারে যারা প্রচ্ছদ তৈরি করেন, তারা এডোব ইলাস্ট্রেটর সফটওয়ারে এরকম কিছু টেমপ্লেট তৈরি করে রাখেন, যা দিয়ে, কিছু ছবি ও লেখা একটু এদিক সেদিক করে, বিনা পরিশ্রমে, বাণিজ্যিক নোট-গাইডের প্রচ্ছদ তৈরি করেন। আমি নিজেও নানা কাজে এরকম টেমপ্লেট ব্যবহার করে থাকি। কিন্তু যে-শিশুদের পেছনে জনগণ হাজার হাজার কোটি টাকা ব্যয় করছে, রাষ্ট্র তাদের বইয়ের জন্য একটি শিল্পসম্মত প্রচ্ছদও তৈরি করতে পারলো না? আপনাদের বুঝতে একটু অসুবিধা হতে পারে, আমি একটু তুলনা করে দিচ্ছি— প্রথম শ্রেণীর বই: শিরোনাম ‘আমার বাংলা বই’। পঞ্চম শ্রেণীর বই: শিরোনাম ‘আমার বাংলা বই’। প্রথম শ্রেণীর বই: ডান পাশে একটি বৃত্ত, বৃত্তের ভেতর লেখা ‘প্রথম শ্রেণি’। পঞ্চম শ্রেণীর বই: ডান পাশে একটি বৃত্ত, বৃত্তের ভেতর লেখা ‘পঞ্চম শ্রেণি’। প্রথম শ্রেণীর বই: উপরের দিকে একটি পর্বতাকার ঢেউয়ের রেখা। পঞ্চম শ্রেণীর বই: উপরের দিকে একটি পর্বতাকার ঢেউয়ের রেখা। (যারা গণিত জানেন, তারা সাইন-কোসাইন গ্রাফ আঁকার সময় এ ধরণের কার্ভ বা ঢেউ দেখে থাকবেন) প্রচ্ছদে আরও একটি বিষয় নজরে পড়েছে, যা এখানে আলোচনা করা সম্ভব নয়। কেন, দুইটি আলাদা শ্রেণীর বাংলা বইয়ের নাম কি ভিন্ন ভিন্ন রাখা যেতো না? যে-নাম তারা প্রথম শ্রেণীতে পড়ে এসেছে, সে একই নাম পঞ্চম শ্রেণীতে পড়তে কি একঘেয়ে লাগবে না? আমি হলে প্রথম শ্রেণীর বইটির নাম রাখতাম ‘আমাদের বাংলা ঘর’, আর পঞ্চম শ্রেণীর বইটির নাম রাখতাম ‘সাহিত্যের চশমা’। ‘ঘর’ শব্দটি পড়ে শিশুটি ভাবতো, হায় হায় বই কীভাবে ঘর হয়? বাংলা ঘর তো আমাদের বাড়িতে থাকে, বইয়ে তো থাকার কথা নয়। শিশুটি তখন কৌতূহলী হয়ে উঠতো, এবং বইটি পড়ে একদিন বুঝতো— ঘর মানে শুধু ঘরবাড়ি নয়, ঘর মানে জগৎ। তখন ‘আমাদের বাংলা ঘর’, এর অর্থ সে করতো— ‘আমাদের বাংলা ভাষার জগৎ’। আর ‘সাহিত্যের চশমা’ নামটি পড়েও শিশুরা ধাক্কা খেতো। শিক্ষায় এই ধাক্কাটা গুরুত্বপূর্ণ। যে-শিক্ষা চিন্তাকে ধাক্কা দিতে পারে না, সে-শিক্ষা ব্যর্থ শিক্ষা। সে-শিক্ষা আর গরুর জাবর কাটার মধ্যে কোনো পার্থক্য আমি দেখি না। শিশুটি বইটি পেয়েই চশমার খোঁজে পাতার পর পাতা উল্টাতে থাকতো, এবং কিছুদিন পর বুঝতো, কীভাবে তার চারপাশের পৃথিবীকে, সাহিত্যের চশমা দিয়ে দেখতে হয়। আমাকে প্রশ্ন করতে পারেন, প্রচ্ছদ কি খুব গুরুত্বপূর্ণ কিছু? হ্যাঁ, শিশুদের বইয়ের প্রচ্ছদ খুবই গুরুত্বপূর্ণ ব্যাপার। এটিকে সাংসদ ও ছাত্রলীগের ধান কাটার ঘটনার মতো সরল করে ভাবলে হবে না। শিশুদের বইয়ের প্রচ্ছদ এমনভাবে আঁকতে হবে, যেন কোনো শিশু বইটি হাতে নিয়েই চঞ্চল হয়ে ওঠে। এ চঞ্চলতা বইয়ের ভেতরটিকে ঘুরে দেখার চঞ্চলতা। বইটির বিষয়বস্তু কী, বইটি পড়া কেন জরুরী, তার একটি বিমূর্ত হাতছানি বইয়ের প্রচ্ছদে থাকতে হবে। বইটি হাতে নিয়েই যেন কোনো শিশু বিরক্ত না হয়, একঘেয়েমীর মেদ যেন তার মনে না জমে, সে-ব্যাপারটি প্রচ্ছদের মাধ্যমে নিশ্চিত করতে হবে। কিন্তু বাংলাদেশ, এ কাজে পুরোপুরি ব্যর্থ হয়েছে। কোনো শিশুর পক্ষে এ বইগুলো হাতে নিয়ে খুশি হওয়া সম্ভব নয়। পঞ্চম শ্রেণীর বিজ্ঞান বইয়ে তারা ইন্টারনেট ঘেঁটে, তিনটি ছবি ডাউনলোড করে প্রচ্ছদে বসিয়ে দিয়েছে! এসব ছবি শিশুরা, বাজার ও টেলিভিশনের নানা বিজ্ঞাপনে হরহামেশা দেখে থাকে। প্রচ্ছদটি দেখে বুঝার উপায় নেই, বইটি শিশুদের জন্য রচিত কোনো বিজ্ঞানের বই (যদি নামটি না দেখি)। — মহিউদ্দিন মোহাম্মদ (শিক্ষার রাজনীতিক টুপি / চতুর্থ খণ্ড)
মুফতি হারুন ইজহার হেফাজতে ইসলামের অপেক্ষাকৃত ইয়ং নেতা। আমি তার লেখা মাঝেমাঝে পড়তাম। একবার তাকে ফেসবুকে পাবলিক তর্কের আহবান জানাইছিলাম। তিনি সারা দেন নাই। অবশ্য তার ধারার ইসলামপন্থী নেতারা আমার সাথে সরাসরি তর্ক এমনিতেই এড়াইয়া চলেন। তিনি হেফাজতে ইসলামের মানহাজি গ্রুপের নেতা। মানহজি মানে সালাফি নাম না নিয়েই যারা সালাফিদের কাছাকাছি বিভিন্ন মতাদর্শ প্রচার করেন আর কী। বাংলাদেশের সালাফি ও নিউ এথিস্টদের সাথে আমার মতাদর্শিক লড়াই আছে। এইটা আমি বহু বছর ধরে চালাচ্ছি। হারুন ইজহার ও তার সমমনাদের সাথেও এই লড়াইটা করতে হবে। এবং হয়তো আগের চাইতে অনেক সিরিয়াসলিই করতে হবে এই লড়াই। কেনোনা, তার পূর্বসুরীরা এবং হেফাজতে ইসলামের বর্তমান সিনিয়র নেতারা হলেন অনেকটাই আমাদের দেশীয় ক্লাসিকাল ধারার কওমি নেতা। কিন্তু হারুন ইজহারের চিন্তা ভাবনা, লেখার স্টাইল অনেক বেশি আধুনিক ও পপুলিস্ট ধারার। উনি খুব সম্ভবত এই সময়কার ডানপন্থী ও পপুলিস্ট ধারার লেখকদের থেকে এই ব্যাপারগুলা ভালই আয়ত্ত করেছেন। তিনি প্রায়ই প্রচার করেন যে আওয়ামী লীগ সরকার তাদের প্রধান শত্রু না। প্রধান শত্রু হইল বাম প্রগতিশীল কালচারাল ফ্রন্ট। মানে, বাংলাদেশের সরকারপন্থী বামদের একাংশ যেমন ফ্যাসিবাদের বদলে মৌলবাদের সাথে লড়াইকে প্রধান দ্বন্দ্ব বলে প্রচার করে, তিনিও তেমন ইসলামপন্থীদের প্রধান লড়াইটা নির্ধারন করে দিতে চান আদর্শিক সেকুলারিস্টদের বিরুদ্ধে। অর্থাৎ সেই পুরাতন সেকুলারিস্ট বনাম ইসলামপন্থী দ্বন্দ্বকেই পুনরুৎপাদন করেন তিনি। সব মিলিয়ে, ওনাকে বুদ্ধিবৃত্তিকভাবে মোকাবেলা করাটা আমি খুবি জরুরি কাজ মনে করি। কিন্তু এখন যে তাকে শুধু গ্রেফতারই করা হইছে তা না, বরং তার বইগুলাও রকমারি থেকে তুলে নেয়া হইছে। তার অনুসারীদের মধ্যে যদি র‍্যাডিকালিজম থাকে, এরফলে কী তা বাড়বে, না কমবে? আর যেই বইগুলার বিক্রি বন্ধ করা হইল, তা কেন হইল? কী ছিল ঐ বইগুলাতে? সবগুলা বই কি একি কারনে ব্যান করা হয়েছে রকমারি থেকে? উরাধুরা বই বিক্রি বন্ধ, ব্যান - এইসবের বিরুদ্ধে প্রতিবাদ জানাই। নাস্তিক, ইসলামপন্থী সবার স্বাধীনভাবে লেখা ও বই বিক্রির স্পেস চাই। বুদ্ধিবৃত্তিক তর্ক চাই। খুন খারাবি ও বই ব্যান চাই না।
দক্ষতা বৃদ্ধি ও উদ্যোক্তা তৈরি করতে যুব উন্নয়ন অধিদপ্তর চট্টগ্রাম কোতয়ালী থানা ইউনিটের আয়োজনে এবং #ইস্যাফ"র সহযোগিতায় ৫ দিন মেয়াদী ওয়ালম্যাট তৈরীর প্রশিক্ষণ কর্মসুচী। স্থানঃ#ইস্যাফ কার্যালয়।
আমেরিকা আর ইউরোপের সেনারা তো কত কত বছর ধরে আফগানিস্তানে রইলো, তালিবানের কী করতে পারলো? কিছুই না। তালিবানের দখলে এখন সত্তর ভাগ আফগানিস্তান।ভয়ের চোটে আফগান সেনারা তাজিকিস্তানে পালিয়ে যাচ্ছে। এর মধ্যে কয়েক হাজার পালিয়েছে। মেয়েদের অবস্থা কী হবে? নিকাব খানিকটা আলগা হলেই নিতম্বে চাবুক চলবে। কারও সঙ্গে প্রেম করেছে কী করে নি, পাথর ছুঁড়ে হত্যা করা হবে। মেয়েদের ইস্কুল? ভুলে যাও। মেয়েদের অধিকার? হোয়াট?
'পড়ালেখা শেষে উদ্যোক্তা হতে চান কে কে?' ক্লাসে শিক্ষকদের করা এই প্রশ্নের জবাবে আমি সবসময়ই হাত তুলতাম। তারপর জীবন বদলেছে, প্রায়োরিটি বদলেছে, স্বপ্নের জন্য সময় আর হয়নি। অবশেষে কিছু মানুষের অনুপ্রেরণাকে পুঁজি করে কাজে নেমেছি আলহামদুলিল্লাহ। আশা রাখি শুভাকাঙ্ক্ষীদের পাশে পাবো - দোয়া করবেন, পেজে ভিজিট করবেন, পণ্য কিনবেন, লাইক এবং শেয়ার করবেন, অন্যদের @Lon2Syl এর কথা বলবেন। ধন্যবাদ।
তো বিখ্যাত সাহিত্যিক ( যদিও আমি চিনি না) বাঙ্গালী মুসলমানরে বে্ঈমান বলে ছোট করে একটা গভীর জ্ঞানগর্ব ( গর্বই বলছি বানান ভুল হয় নাই) স্ট্যাটাস দিয়েছেন । ওই সমস্যা একপাশে রাখলাম, সমস্যা হইলো ওইটার নীচে লোকজন এসে কমান্ট করছে বাঙালী মুসলমান হইলো ছোটলোকের জাত ওই জন্যই ওইভাবে ভাবে ! আমার এমন হাসি পাইছে ! জিগাইতে ইচ্ছা হইলো ভাই ছোট লোক এর সংগা বলেন ! আরে ভাইরে বড়লোকের সংস্কৃত ভাষার সাথে ছোটলোকের ভাষার লড়াই এর ফলই এই বাংলা তো ছোটলোকরাইতো এরে ধারন করবে ???? কি কান্ড !!! তো বাঙালী মধ্যবিত্তের হায়রে বড়লোক হওয়ার বাসনা ভাইরে ভাই ... টাকায়তো এলিট হইতে পারে না ওই জন্য সংস্কৃতিতে এলিটমারানী হইতে চায় !!!! প্যাথেটিক ! 
সবার মনোরঞ্জন করে দিন শেষে আসলে কিছুই পাওয়া যায়না। আপন ব্যক্তি আপনাকেই নিয়েই ব্যস্ত থাকে। শুধু বিনোদনের খোরাক হিসেবে মনোরঞ্জনটাকে উপভোগ করে। ব্যক্তিগত জীবনে "মনোরঞ্জনকারীদের" কোনো স্থান থাকেনা। তারা উপভোগ পর্যন্তই।
রকমারি বেস্ট সেলার লিস্টে বলা হয় না যে এগুলো বেস্ট বই, বলা হয় বেস্ট সেল মানে সর্বাধিক বিক্রিত। আমার বই বেশি পাঠক কিনলে আমার ভালো লাগবেই আমি পোস্টও দিবো। এটা নিয়ে কেউ তৃতীয় পক্ষ হিসেবে পোস্ট করলে বিষয়টা আমার কাছে হাস্যকর লাগে। দিলেন না আপনি গুরুত্ব, হলো না আমার বই সাহিত্য, তাতে সমস্যা কী 🤣🤣 রকমারিতে যদি বিসিএস বা জবের বই লিস্টে এড করা হয়, তাহলে এগুলোই বেস্ট সেল হবে। রকমারি একটি বানিজ্যিক প্রতিষ্ঠান। আর কিছুই না। বেস্ট বইগুলো খুঁজে পড়ে বের করুন। আমার বই পড়ে সমালোচনা করুন। বেস্ট সেল হলে ভালো হবে না, এটাও কেউ বলেনি। 😪😪 সহমত...... ❤
এভাবে দগ্ধ হওয়ার নাম কি বেঁচে থাকা!তবুও মানুষ বেঁচে থাকতে চায়, আমিও বেঁচে থাকতে চাই।আমি ভালোবাসতে চাই পাগলের মতোভালোবাসতে চাই--এ কি আমার অপরাধ?   "মহাদেব সাহা"শুভ সন্ধ্যা।আজ বিকালের ছবি।
আল্লাহর মানা যেখানে সবার উপরে,সেখানে কে কি ভাববে ভাবার সময় নাই।আল্লাহ তায়ালা সবাইকে বুঝার তৌফিক দিক,না চাইতে কত আল্লাহর মানা আমরা অমান্য করি।তাও তিনি আমাদের সর্বপ্রকার দেখাশুনা করেন।আলহামদুলিল্লাহ।
মম খাইতে আমি চান্দে যাইতে রাজি! নাদানের মত খাইয়া মমর ছবি তুলতেই ভুলে গেছি 🤪
#we_love_mohammad_ﷺ_challenge এই হ্যাশট্যাগে লেখাটা সত্যিকার অর্থে দেখিয়ে দিচ্ছে এভাবেও প্রতিবাদ করা যায়❤️ 
আমার সেই বিটিএস কনের খুব কাছে বান্ধবী এই কনে সেই সূত্রেই পরিচয়...। এক বান্ধবীর হলুদে ছবি তুলতে গিয়েছিলাম সেই সুবাদে এই বান্ধবীও আমাকে পছন্দ করে বসলো.... আহা!!! প্রেমের গল্পের মতন লাগছে.... দুষ্টুমি করছিলাম...। আমি এত বড় আন্ধা বুকিং টুকিং নেয়ার পরও খেয়াল করিনি এই ক্লায়েন্টটা কে!!! অনুষ্ঠানের আগের দিন কি মনে করে আইডিতে ঢুকে দেখি কিরে!!! ওনাকে তো চিনি আমি এমনকি কনের বাসায় গিয়ে মজার মজার নাস্তাও খেয়ে এসেছিলাম 🤣 অনুষ্ঠানের দিন শান্তির কাজ যাকে বলে তা করেছিলাম সবার আগে আমি আর কনে পুরো ছাদ খালি আমি আর কনে ছবি তুলছি তো তুলছি ইশ এমনটা সব অনুষ্ঠানে হতো!!!!! একটা পর্যায়ে আমরা ভাবা শুরু করলাম 'মানুষ আসে না কেন🤣🤣' আচ্ছা তারপর আসলো... বাকি কথা ছবিতে ছবিয়াল : মোশারাত ফারহানা শাম্মাv
কোন এক সহৃদয় ব্যাক্তি আপনাদের জন্য ফ্রি ট্যুরের ব্যাবস্থা করেছে।ট্যুরের স্থান হিসেবে বিখ্যাত সব ঐতিহাসিক স্থান।লালবাগ কেল্লা থেকে শুরু করে তুর্কীর ইস্তানবুল।কাবুলের পথধরে উত্তরে যেতে যেতে আপনি ভ্রমণ করতে পারবেন খাইবার পাখতুন।যে পথ দিয়ে একসময় বীর আলেক্সান্ডার এসেছিলো আফগান দখল করতে।কাইরো,ইস্পাহান হয়ে আপনি ভ্রমণ করবেন উজবেকিস্তান,তাজকিস্তান,ফ্রান্সের প্যারিস,এক সময়কার আন্দালুস খ্যাত স্পেন সহ আরো কতশত নাম না জানা জায়গাতে।সেসব জায়গায় হাটতে হাটতে কল্পনায় আপনি হারিয়ে যেতে পারেন দূর বহুদূরে।।বিখ্যাত সব জায়গার আনাচে কানাচে দেয়ালে কান পাতলে আমি আপনি হয়ত শুনতেও পাবেন দ্বিগ্বিদিকবিজয়ী কোন বীর আর তার সৈন্যদলের ঘোড়ার খুরের আওয়াজ। এতটুকু পড়ার পর আপনার অনূভুতিটা ঠিক কেমন? ভেবে দেখুন ত কেউ কি এই হারাতে চাইবে? ঠিক এমনি একটি ব্যাবস্থা খুব শীঘ্রই আপনাদের দরজায় দরজায় কড়া নাড়তে যাচ্ছে।পার্থক্য হল এই যে আমাদের এই ভ্রমণ হবে বইয়ের পাতায় পাতায়।ইতিহাসের অলিতে গলিতে। উন্মুক্ত আয়োজনে আপনাদের সংগ দেয়ার আহবান জানিয়ে একদল লোক ইতিমধ্যে তাদের ঘোড়ায় চড়ে যাত্রা শুরু করে দিয়েছে।সেই দলের অগ্রবর্তী দলের সদস্য হিসেবে আমি এসেছি আপনাদের নিকটে।অগ্রিম সংবাদ নিয়ে।
ইয়ে মানে🥴🥴এখনি আমি সেটা বলছি না🐸 কিন্তু একদিন না একদিন হবে🙃🙃
তুমি গোধূলীর রাঙা আলো হয়ে স্নিগ্ধতা দিয়ে যাও আমায় ছুঁয়ে ♥♥♥
এই যুক্তি সমাজ বুঝেনা তো কি হয়ছে নিজে তো বুঝেন।দেরীতে হলেও প্রত্যেক মেয়ের স্বাবলম্বী হওয়া দরকার🖤
সবুরে মেওয়া ফলে, এত কষ্ট করে আতংকিত করেছি৷ সব গুলো মিডিয়া একযোগে কাজে লাগিয়েছি। দালাল সাংবাদিক গুলো পাব্লিকের লক ডাইন মানলো কিনা, পাব্লিক মাক্স পড়লো কিনা, এই দিকে কেমরা নিয়ে লাগিয়ে রেখেছি তার জন্য খরছ আছে না। সারাবছর হাফানির বেরামে মরা মানুষ এখন মরলে হয় করোনা, এই কথা খাওয়াইতে কত কষ্ট করে বেক্কল বুঝানো লাগছে, কত কষ্ট করে ডর শিখাইছি। করোনায় মরন দরকার নেই, সিস্টেমে মারবো। চলবে? এটার সুফল কি শুধু সরকারি লোকেরা পাবে? জীনা প্রাইভেট ওয়ালারাও কিছু কামাই করুক। পাব্লিক সারাজীবন ভয়ের মধ্যে থাকবি, আমরা তোদের পুটকির চামড়া পযন্ত খসিয়ে ইন্দুরের ঔষধ বানাবো।
আলুর টুকরো থেকেও বড় সাইজের চিকেন পিস পাওয়া যাই এটা আমি দেখতে পেয়ে নিজেকে অনেক লাকি মনে করছি😕 ভাবা যায় এগুলো 🙍🙍 #হোস্টেল_জিন্দাবাদ 🙌
এইটা দেইখা হাসতেই আছি। জানিনা কোন এলাকার। ঢাবি চত্বরেই হবে। একটা গ্রুপ এ পেয়েছি 😁
আমি নিজেকে ভাগ্যবতী মনে করি। কষ্ট জীবনে কম পাইনি। তবে যা ভালোবাসা পেয়েছি তা ছাপিয়ে যাওয়ার সাধ্য কষ্টের নেই৷ আরে বাহ - এর জন্য শাড়ি এনেছি সেদিন। তিনি জানতে চাইলেন কোন শাড়িগুলো আমার পছন্দ? বললাম, সব তো পছন্দ করেই আনা৷ তবে ২/৩ টা বেশি পছন্দের৷ এই তিনটা শাড়ি মার্ক করে দেখালাম৷ তিনি তিনটি শাড়ি অর্ডার করলেন৷ কিছুক্ষণ পর বিকাশে পেমেন্ট দিলেন। ঠিকানা চাইলাম। আমার নাম আর মোবাইল নাম্বার পাঠালেন! কিছু অনুভূতি পুরোপুরি ব্যক্ত করা যায় না৷ আনন্দে চোখের কোণায় দু ফোটা অশ্রু জমা হয়ে যায় নিজের অজান্তে। আর মুখ থেকে বের হয় ছোট্ট একটি শব্দ- "আলহামদুলিল্লাহ"।
পৃথিবী নিরাপদ হইলে তীব্র শীতের রাত্রিরে আমি কোনো একটা রেলস্টেশনের প্লাটফর্মে গিয়ে বসে থাকতাম অযথা। সেখানকার জীবনযাত্রা উপভোগ করতাম। যে কোনো একখানা ট্রেইন ধরে দূরবর্তী কোনো মফস্বলে পাড়ি জমাইতাম খানিক সময়ের জন্য। পৃথিবী নিরাপদ হইলে রাত ভয়ংকর হইতোনা। তবে আবেদন হারাইতো। তবু উপভোগ্য হইতো। কিন্তু পৃথিবী নিরাপদ হয়না।
এমন এক স্টেইজে পড়সি, বাসা দেখতে গেলে ফ্যামিলি সহ থাকবো শুনে বাড়িওয়ালা জিজ্ঞেস করে, 'আপনার হাজব্যান্ড কি করে।' স্বামী ভাই কি। স্বামী কে,আমি তো এই শব্দটার সাথে পরিচিত নই! 😒 
যেখানে মায়ের নাম, সেখানে আনন্দধাম। শ্রীসারদেশ্বরী মহিলা সমিতির মায়েরা সারদা মায়ের নামে গানে প্রতি বৃহস্পতিবারে আনন্দধামকেই জাগ্রত করেন।সাপ্তাহিক পাঠচক্রের গ্রন্থপাঠ, আলোচনা ও সংগীত অনুষ্ঠানে যুক্ত সকল মায়েদের প্রতি কৃতজ্ঞতা প্রকাশ করছি। মা সারদা সকলের মংগল করুন।
আসসালামুআলাইকুম বরাবরের মতো "হেল্পিং হ্যান্ড" পরিবার মানবতার পাশে। বাংলাদেশের বর্তমান পরিস্থিতি কেমন চলছে এবং কয়েকদিন পরের পরিস্থিতি কেমন কঠিন ও বিস্বাদময় হতে যাচ্ছে সবাই আন্দাজ করতে পারছেন। আল্লাহ আমাদের সকলকে রক্ষা করুক। যেহেতু আমাদের দেশের কিছু অসাধু ব্যক্তি সুযোগের অপব্যবহার করছে নিজের মুনাফার আশায় এবং তার জন্য আমরাও অনেকটাই দায়ী। জিনিসপত্রের দাম অসম্ভব রকম বেড়ে গেছে এবং সামনে আরও বেড়ে যাওয়া সম্ভবনা রয়েছে।। এতে করে আমি আপনার মতো পরিবারের চলতে হিমশিম খেতে হচ্ছে ও হতে পারে। আমাদের মধ্যে অনেকেই সাচ্ছন্দ্যেভাবে চলতে পারবো আবার অনেকে পারবো না।যারা ভালো ভাবে চলতে পারবে না আমরা চাইলে তাদেরকে সাহায্য করতে পারি। অনেক ভাবে সাহায্য করতে পারি। তার ধারণা আপনারা দিবেন। কিন্তু এই মহৎ কাজের উদ্যাগ নেওয়াটা যতনা না বড় তার চেয়েও প্রধান অন্তরায় হচ্ছে টাকা। চেষ্টা করব নিজের অবস্থান থেকে সর্বোচ্চটা করতে।দেশের জরুরি পরিস্থিতি মোকাবেলা সরকারের একার পক্ষে সম্ভব নয়।আপনার আমার মতো সকলেই পারিই সমস্যা সমাধানে চেষ্টা করতে তাই আগামী ২-৩ দিনের সবাই কিছু কিছু টাকা দিয়ে একটা ফান্ড করি। যেটা দিয়ে মানুষের সেবা করা যায়।আপনারাও ধারণা দিন এবং আমাদের মত যারা উদ্যেগ নিচ্ছি তাদের সর্বোচ্চ সহযোগিতা করে পাশে থাকুন। যারা আমাদের মাধ্যমে দেশের মানুষের পাশে দাঁড়াতে চান তারা নিম্নের দেওয়া নাম্বারে টাকা পাঠাতে পারেন।
দুনিয়াতে কি আমি একমাত্র প্রানী যার চিজ, বাটার আর মেয়োনেজ পছন্দ না.... 😐
অনেক অনেক শুভকামনা আর দুয়া রইল😍😍। তোর ক্যানভাস পেইন্টিংয়ের ফ্যান অনেক আগে থেকে ছিলাম 💖 মাশাল্লাহ 💖💖 কারো যদি রুম সাজানোর জন্য ক্যানভাস পেইন্টিং লাগে যোগাযোগ করতে পারুন 💖
মানুষ নাকি একটার বেশী আম আর পাঁচটার বেশী লিচু খাইতে পারে না। আমার তো বসাও লাগেনা, যায়গায় দাঁড়ায়ে পনেরোটা আম আর দুইশ লিচু খতম কইরা দেই। "আর খাবো না, এইটাই শেষ" বলার পরেও তো আমি সাতটা আম আর পঞ্চাশটা লিচু খাই। আম লিচু যারা খাইতে পারে না এদের মধ্যে কোন রোমানটিসিজম নাই। এরা কোন মানোস না, এরা রোবট......... এদের চিকিতসা দরকার.......
এই ছবিটার চমৎকার একটা গল্প আছে। ক্যাম্পাসে যাওয়ার আগে বাড়ি থেকে নাস্তা করে বের হতাম। তবে ক্লাসের আগে বা ক্লাস শেষে ক্যান্টিনে ঢুকে এক কাপ চা খাওয়া একেবারে বাঁধা রুটিন আমার। সকালে শুধু চা আর দুপুরের দিকে গেলে হয়তো সাথে ডিমচপ। তো সেদিন চা খেতে গিয়ে দেখি লামিয়া এক কাপ চা নিয়েছে। সাথে বঙ্গজ বিস্কুট। সে তখন তোড়েজোড়ে ডায়েট করছে। আমি আর বিনা গিয়ে প্রথমে বিস্কুটের উপর হামলা করলাম। এরপর মনে হল চা থাকতে শুধু বিস্কুট কেন খাচ্ছি? তাই এবার চায়ে ডুবিয়ে খাওয়া শুরু হল। এক কাপ চায়ে সেদিন হামলা করেছিলাম মনে হয় চারজন। তারপর দুষ্টুমি করে একটা ক্লিক। এই বন্দী সময়ে এই স্মৃতিটাই এখন অসাধারণ মনে হচ্ছে। আবার কবে যে এক কাপে এতজন হামলে পড়তে পারব!😐
এসএসসি দিয়ে ভাই আমার হয়রান হয়ে গেছে। তাই এখন পচ্চুর খাওয়ার নিয়ত করে আমাদের বাসায় বেড়াতে এসেচে। কিন্তু ভালো হতে যেহেতু টাকা লাগেনা, তাই ভালো হওয়ার চেষ্টায় চিল্লায় যাবে। বিদায়ি উপলক্ষে তাই ফ্রাইড রাইস আর চিলি চিকেন। বিঃদ্রঃ এত সুন্দর করে বাটি দিয়ে গোল করে বসালাম, আর ছবি তোলার মুহূতেই ভেঙ্গে গেল! 🙄
আমি আকাশ পাঠাবো তোমার মনের আকাশে.... ❤💙💙❤ বি.দ্রঃ(এই ক্যাপশনের "তুমি" এখনো কাল্পনিক 😑😑😏😏)
'রোকেয়ার প্রাসঙ্গিকতা এবং সমসাময়িক নারী আন্দোলন" এই শিরোনামে চট্টগ্রাম নারী সংহতি আয়োজিত অনুষ্ঠানে আলোচক হিসেবে বক্তব্য রাখার সুযোগ হয়েছিল গতকাল। আজকে বিচারকের দায়িত্ব পালন করলাম একশন এইড এবং প্রথম আলোর যৌথ আয়োজনের বিতর্ক প্রতিযোগিতায়। শিরোনাম ছিল 'গৃহস্হালির সেবামূলক কাজের মূল্যায়ন আনবে সমতা করবে উন্নয়ন'। দুটো আয়োজনেই তরুণদের উপস্হিতি এবং তাদের চিন্তা উজ্জীবিত করে, স্বপ্ন দেখতে শেখায়। সমতার এই লড়াই সবদিক থেকেই চলমান থাকুক।
থার্ড ইয়ারে আমাদের একটা টপিক হানি বাস্তব উদাহরণের মাধ্যমে যেভাবে ব্যাখ্যা করছে - হানি - জনতা অজন্তা - উচ্ছৃঙ্খল জনতা সে শান্ত, ভদ্র, নম্র, সুইট টকার এন্ড এভ্রিথিং এ গুড গার্ল সুড বি। এন্ড অলসো ভেরি ব্রেভ। 
এক সময় স্পোর্টস সাস্টের ইভেন্ট চলতো, খেলা হতো, টিমের মালিকীন হতাম, মানুষ জনের মোবাইল - মানিব্যাগ সংরক্ষক হতাম! এক সময় অনেক বেশি সুদুর বুদুর করতাম! ভালো থাইকো স্পোর্টস সাস্ট!
করোনা ভাইরাসের বিস্তার রোধে ঈদ উপলক্ষে বসুন্ধরা শপিং মল, যমুনা ফিউচার পার্ক এবং ঢাকা নিউ মার্কেট না খোলার সিদ্ধান্ত।
রান্না আর রাঁধুনী একসাথে। সবাইকে ঈদ মোবারক। আনন্দময় হয়ে উঠুক সবার ঈদ।
মানুষ দুটো চোখ নিয়ে জন্মাবে বটে, কিন্তু পৃথিবীর সৌন্দর্য দেখতে শিখবে না। কান নিয়ে জন্মাবে, কিন্তু সংগীত শুনতে শিখবে না। মস্তিষ্ক নিয়ে জন্মাবে, কিন্তু সত্যের চর্চা করা শিখবে না। হৃদয় নিয়ে জন্মাবে, কিন্তু তাতে আপাত অপ্রয়োজনীয় সব ভালোবাসার স্ফুলিঙ্গ থাকবে না...... এইরকম এক মানবসমাজ তৈরি হওয়া খুবই ভয়ংকর হবে ভবিষ্যৎ পৃথিবীর জন্য

সব প্রেমিক সমুদ্রের পানি দেখলেই যেয়ে লাফঝাঁপ শুরু করেনা। সব প্রেমিক পূর্নিমার চাঁদ দেখলেও আবেগ আপ্লুত হয় না! 😕
প্রায়ই ভাবি, শিশুরা ছড়া-কবিতা-গল্পের বই পড়বে কখন? ওদের সময় কোথায়? পড়ার চাপে ব্যতিব্যস্ত শিশু, বিবর্ণ ওদের শৈশব। আমাদের শিক্ষাব্যবস্থা এবং স্কুলগুলো এই ‍বিষয়টি নিয়ে আদৌ ভাবে তো! আমরাই বা কার জন্য শিশু সাহিত্যের চর্চা করছি? প্রথম আলোতে আমার আজকের লেখা।
আমাদের লেখাপড়া করতে হতো কুপির আলোতে একটা হ্যারিকেন ছিল বড়দের জন্য। প্রাইভেট শিক্ষক কি জিনিস জানতাম না বড় বোনের ম্যাট্রিক পরীক্ষা তাই স্কুল শেষে স্যারের কাছে সবাই মিলে কোচিং করতো এই পর্যন্ত জানতাম। সন্ধার পর কুপির আলোতে কয়েকজন একসাথে চিল্লাইয়া ভুলভাল কি পড়তাম জানতাম না। পিঠাপিঠি বড় বোন মাঝে মাঝে ভুল ধরলে লাগতো মারামারি কারন সে ছিল চীরো শত্রু চীরো শত্রু কখনো সঠিক পড়া শিখাবে এই বিশ্বাস তখন ছিলনা তাই ভুলভাল পড়েই ঘুমাইতাম। পরেরদিন স্যারের মাইর খাইতাম ক্লাসেই আবার চিল্লাইয়া পড়তাম এই ছিল লেখাপড়ার স্টাইল। ক্লাস থ্রিতে জিবনের প্রথম গরুর রচনা আসছে। জিবনে রচনা পড়িনাই তাই জানতামইনা কিভাবে গরুর রচনা লিখবো। বাথরুমের কথা বলে পরিক্ষার হল থেকে বেরিয়ে বড় বোনের কাছে গিয়ে বললাম গরুর রচনা কিভাবে লিখবো আমাদের পরীক্ষা শেষ হলে তার ম্যাথ পরীক্ষা তাই সেই মুহূর্তে সে নিজেকে নিয়েই ব্যস্ত তাও সে আমাকে বলল যা দেখ স্কুলের মাঠে খালেক কাকার গরু বান্ধা আছে অইটা ভাল করে দেখ অই গরু দেইখা দেইখা লেখ তাইলেই রচনা হইয়া যাইবো। আমি জিবনের প্রথম গরু দেখে গরুর রচনা লিখলাম। ১০৪ খানা আসমানী কিতাবের মধ্যে প্রধান ৪ কারখানা কিতাবের নাম কোন কিতাব কোন নবীর উপর নাজিল হয়েছিল আমি ক্যামনে জানি শিখে ফেলছিলাম আমার সামাদ চাচা স্কুল মাস্টার সে আমাকে নিয়ে ঘুরে ঘুরে সবাইকে শুনায় আর বলে ক্লাসের একমাত্র তার ভাইয়ের মেয়েই পারে আসমানী কিতাব সমুহের নাম। আজকের দিনের বাচ্চারা তোতাপাখির মতো কতো কিছু মুখস্থ করে শিখছে। ভাগাভাগি করে খাওয়া শিখছে না। মারামারি করে দাত ভাংছেনা। ফুল চুরি করে শহীদ মিনারে দেয়া শিখছেনা। খালি পায়ে হেটে একুশে ফেব্রুয়ারী পালন করা শিখছে না। একটা ডিম চার জনে কিভাবে ভাগ করে খেতে হয় তাও জানেনা। অভাব কি জিনিস তারা জানেনা। যৌথফ্যামিলির সুবিধা অসুবিধা মায়া মমতা শিখছেনা। একজনের হাতের কাজ কেড়ে নিয়ে করা যে ভদ্রতা তা তারা জানেনা। একজনের পরিক্ষার ফি আরেকজনের মাটির ব্যংক ভেংগে দেয়ার মাঝে যে ভালবাসা তা তারা জানেনা তবু্ও তারা গোল্ডেন এ প্লাস পাওয়া স্টুডেন্ট তবুও তারা আধুনিক তবু্ও তারা স্মার্ট! তারা জানেনা এই কুপির আলোতে লিখেই জন্মেছিল কাজী নজরুল রবিন্দ্রনাথ সুফিয়া কামাল বেগম রোকেয়া জসিমউদদীন। আজ এত এত আধুনিক প্রযুক্তি এত এতো এতো ডিজিটাল শিক্ষা একটা নজরুল জন্ম দিতে পারছেনা।একটা রবীন্দ্রনাথ এনে দিতে পারছেনা। সে জুগের মেয়েরাও কোন অন্যায় অনিয়মের বিরুদ্ধে রাজপথে নেমে যেতো আধুনিক শিক্ষা আমাদের চার দেয়ালে বন্দী করে ফেলছে সভ্যতা ভদ্রতা মায়া মমতা কিছুই শিখাতে পারছেনা। আমাদের যুগে বড়দের দেখলে ছোটরা পালাতো সম্মানে আজ ছোটদের দেখলে বড়টা পালায় অসম্মানের ভয়ে অপমানের ভয়ে.......... আমি চাইনা এমন শিক্ষায় আমার সন্তানেরা শিক্ষিত হোক। প্রায়ই আমার ছোট কন্যা বলে মা এখানে (অস্ট্রেলিয়ায়) বয়স্কদের সাথে কেউ থাকেনা তারা যখন বাজার নিয়ে যায় খুব কস্ট হয় আমি তাদের হাত থেকে বাজারের ব্যাগ নিয়ে তাদের পৌছে দিয়ে আসি তারা যে কি অবাক হয়ে যায় তাদের চোখ ছলছল করে মা! বড় কন্যার সেখানে( কানাডা) অনেক সিংগেল মাদার আছে যারা একা বাচ্চাদের নিয়ে কিছুই করতে পারেনা বড় মেয়ে তাদের বাসায় মাসের পর মাস থেকে ভাগাভাগি করে বাচ্চা পালে। এতে যদি কেউ মনে করে আমার বাচ্চারা আনস্মার্ট আমি সেই আনস্মার্ট মেয়েদেরে গর্বিত মা ❤
- আব্বু এমন যদি হতো আমি তোমার পেটে হইছি তাহলে কেমন হতো? - মানেহ? - মানে এই মনে করো আম্মুর বদলে তুমি আমাকে পেটে ধরছো, তোমার পেটে আমি সাড়ে আটমাস তাহলে বিষয়টা কেমন হতো? - ভালোই হইছে এমন হয়নাই নাহলে আমার আজীবন একটা আফসোস থাকতো যে আমি পেটে একটা পাগল ধরছিলাম - 🙂 
না ভাই!বিজ্ঞাপনের মত পিরিয়ডের সময় ফ্রীডম বা হুইসপারের আল্ট্রা প্যাড পরলেই সব সমস্যা সমাধান হয়ে যায় না।লিকেজ ছাড়াও পিরিয়ডের আরো অনেক জ্বালা আছে।পিরিয়ড ক্র্যাম্পস,পায়ের জয়েন্টে জয়েন্টে ব্যাথা,বমি করা, হুদাই কান্না আসা,মেজাজ চড়ে থাকা এসব কিছুই একটা প্যাড দিয়ে ভালো হয়ে যায় না। Stop spreading wrong news!
রবি আর নজরুলের গানের বাইরে বাংলাদেশের অন্য ধারার গান৷সেই সঙ্গীতকে জনপ্রিয় করে ছিলেন স্বল্প সংখ্যক গায়ক৷তাঁদের মধ্যে জনপ্রিয়তম দু'একজন৷ লাফঝাঁপ নয়, নিতান্ত সরল সহজ কণ্ঠমাধুর্যে৷ আরো প্রাণময় মাটির কাছাকাছি কথায়, পরিচিত সুরে৷মনে হবে এই সুরতো জানি,"বাবার মুখে প্রথম যেদিন শুনেছিলেম গান...৷" শুধু সুর নয়,গানের কথাও মনে হবে যেন "এ তো আমারও কথা!"...রইবো না আর বেশি দিন তোদের মাঝারে"! যাবার সময় সঙ্গের সাথী কেউ হবেনা,জানা ৷ তবুও কঠিন সত্য৷ সেই নির্মম বাস্তব গায়ক এমন ভাবে বাতাসে ছড়িয়ে দিয়েছেন,শ্রোতার কুড়িয়ে না নিয়ে উপায় নেই৷ এক সময় বাংলাদেশ বেতারে যাঁর গান দিনে কয়েকবার শুনে যাদের বড় হওয়া৷ তাঁকে ভুলে যাওয়া যায়না৷ সময় নদীর মতন বয়ে যায়৷ নদীর পলির মতন নিত্য নতুন গায়ক তাদের নতুন গান নিয়ে আসে৷ কিশোর নামের গায়ক তবু থেকে যাবেন শ্রোতার অন্তরে৷ বাংলাদেশের কিশোর৷ এন্ড্রু কিশোর৷ আজকের আষাঢ়ের সারাটা দিন, সজলঘন মেঘলা আকাশ এবং বৃষ্টি৷ প্রকৃতি আপনাকে দিয়েছে৷ আমি শুধু পুরাতন সুরগুলো মনে করলাম!
সাংবাদিক রোজিনার বিরুদ্ধে করা মামলা প্রত্যাহার এবং তাঁকে হেনস্তাকারীদের বিরুদ্ধে ব্যবস্থা নেয়ার দাবী জানাচ্ছি।
গায়ে পড়া বা আদিখ‍্যেতা পছন্দ করিনা, সর্বোপরি নিজেও করিনা। অন‍্যের ইচ্ছেকে সম্মান করি। কেন এসব বলছি শুনুন তাহলে, জোর করে একগুচ্ছ রঙ মাখিয়ে দিয়েছিল ছোটোবেলায় বাবার বয়সী এক লোক। ঠাটিয়ে থাপ্পর মারার বয়স ছিলনা, তবে গায়ে থুতু ছিটিয়ে দিয়ে চলে এসেছিলাম। সেই থেকে রঙের প্রতি অসম্ভব ভয় আমার। যে রঙ মানুষের মন রাঙাতে পারেনা, তা আবার উৎসব নাকি? কালো কুৎসিত জঘন‍্য মন না হলে কেউ নোঙরামি করতে পারে বলুন? আমি রঙের বিরোধী। কখনো দোল খেলিনি। আমার কাছে দোল বলতে বাবা মা দাদা আবীর মাখাবে, ঐ সুখ। রঙ মাখা মানুষ মানেই আমি ভয় পাই ,দাদাকেও পেতাম। এতগুলো বছর কেটে যাওয়ার পরেও পাই। ছোটোবেলার ঐ কাকুটা মারা গেছে, আমার শৈশব, আমার বসন্ত, আমার দোলে কাদা ছিটিয়ে চলে গেছে। নোঙরামি করবেন না, রঙ দেওয়ার নামে ইচ্ছে করে বুকে, পিঠে হাত দেবেন না, জোর করে রঙ দেবেন না। আপনার বান্ধবী হলেও সর্মথন আছে কিনা জিজ্ঞাসা করে দিন। সময় কেটেছে, ভালোবাসার মানুষ খুব স্নেহ নিয়ে দুগালে আবীর দেয়, ভয় করেনা।বাবা মায়ের মতো করে মাখায়, চোখ বন্ধ করতে বলে। কুকুর বিড়ালের গায়ে রঙ দেবেন না। কপালে একটা টিকা করে দিন, মিষ্টি লাগে।সারা গায়ে দিলে জিভ দিয়ে চেটে প‍রিষ্কার করতে হয়, রঙ তো শরীরের পক্ষে ভালোনা। আমি জানি তাও এসব হবে, শৈশব নষ্ট হবে। আতঙ্ক ছড়াবে, কারুর এটাই শেষ দোল হবে‌। আমরা আবার সব ভুলে উচ্ছ্বাসে মাতবো। শুধু ওদের শেষ হবে.... শরীর রাঙানো ওতটাও গুরুত্বপূর্ণ নয়, মনটা রাঙান। উৎসব আনন্দের হোক, আতঙ্কের নয়❤️ #আত্রেয়ী #শুভদোলযাত্রা
আমরা ছেলেবেলা খুব ভোরে উঠে ফুল কুড়িয়ে মালা গেঁথে কিছু সময় গলায় পড়ার পর খুলে রাখতাম। দুপুর আসার আগেই ফুল গুলো নেতিয়ে যেত। ও পাড়ার ফুল গাছের নিচে পড়ে থাকা ফুল গুলো আমাদের জন্য অপেক্ষায় থাকতো। পরের দিন আবারো যেতাম। শেফালি ফুল তাজা থাকতো খুব কম সময়। বকুল ফুল শুকিয়ে গেলেও গন্ধ রয়ে যেতো। খাতার পাতায় রেখে দিতাম। আমাদের ফুল কুড়ানোর খেলার সাথীদের খুব মনে পড়ছে।
আমি একটি ই বুক প্লাটফর্ম বানাবো। আধুনিকতম, ইউজার ফ্রেন্ডলি। আমার বন্ধু তালিকায় যদি কোনো ডেভেলপার থাকেন, তাহলে যোগাযোগ করুন। কমেন্টে বা ইনবক্সে। 
শুরু হয়ে গেল নাযাতের ১০ দিন। আল্লাহ পাক আমাদের শুদ্ধভাবে চলার এবং সঠিকভাবে তাঁর ইবাদাত করার তওফিক দান করুন। 
মাহবুবুল আলম টিপু,আমার আম্মার বড় ছেলে, শেয়ার ব্যবসায় বিপুল টাকা লস খেয়ে এবং মাদকাসক্ত থাকায় মানসিক আঘাত প্রাপ্ত হয়ে ভারসাম্য হারিয়ে ফেলেছে। মানসিক সমস্যার কারণে আমাদের কাউকে তিনি চিনছেন না, এবং কি আমার মাকেও না। এবং তিনি মনে করছেন আমরা তার টাকা মেরে দিয়েছি। বিশেষ করে উনার অভিযোগ, আমি আমার ছোট ভাইয়া দিপু, বড় বোন মুন্নি, ও খালাতো বোন টুম্পার উপর। অসুস্থতার কারণে উনি তা এলাকার অনেককেই ফোন করে বলছেন। এটা কেবলই উনার মানসিক সমস্যার কারণে হচ্ছে,এম্নিতে আমাদের ভালো সম্পর্ক। আমাদের কোন টাকাপয়সার লেনদেন নাই। আমরা উনাকে সম্মান করি। তাই আপনারা এলাকার যাদের সাথেই উনার কথা হবে দয়া করে ব্যাপারটা ক্ষমাসুন্দর দৃষ্টিতে দেখবেন। প্রত্যেককে আমাদের পক্ষে জানানো সম্ভব না ফোন করে, যেহেতু অনেকের ফোন নাম্বারই আমাদের কাছে নাই কিন্তু এলাকার অনেকের সাথেই ব্যবসায়ীক কারণে উনার যোগাযোগ আছে তাই উনি সবাইকে কল করছেন। আপনারা অনেককেই আমি চিনি তাই ফোন নাম্বার না থাকলেও ফেইসবুকে অনেকের সাথেই আলাপ হয় তাই এখানে জানিয়ে দিলাম। উনার চিকিৎসা প্রয়োজন । সবাই দোয়া করবেন উনার জন্যে।
ঐন্দ্রিলা ছোট টুকরো কাগজ খুঁজছে সেই সকাল থেকে। ঘরে বান্ডিল করা A4 সাইজের কাগজ। একটা কাগজ দুই টুকরো করলেই তো ছোট টুকরো পাওয়া যায়। ঐন্দ্রিলার ইচ্ছে করছে না, একটা চিরকুটের জন্য এই অপচয় করতে। আজকাল অল্পতেই হাঁফ ধরে যায় তার। কাগজ খুঁজে ক্লান্ত বোধ করছে খুব। শরীরটা বিছানায় এলিয়ে দিলো সে। নিজে নিজেই হেসে ফেললো ঐন্দ্রিলা! জীবনের শেষ চিরকুটের জন্যও সে কাগজের হিসেবে করছে! সারাজীবনের হিসেবের এই স্বভাব তাকে কী দিলো! ঐন্দ্রিলা চিরকুটে লিখবে তার একা হওয়ার কথা। ধীরেধীরে একা হয়ে যাওয়ার কথা। শুধু দায়িত্ব পালন করলেই সংসারটা তার নিজের হয়ে যায় না। সংসারে নিজেকে উচ্ছিষ্ট মনে হবার যথেষ্ট কারণ আছে। আজ সেই সংসার ছেড়ে যাবার কথা লেখার জন্যই একটা কাগজের টুকরোর বড় প্রয়োজন ঐন্দ্রিলার।
বিয়ের পর আমাদের বৌমা প্রীতির প্রথমবার ঢাকায় আমাদের বাসায় আসা। পাঁচবছর কোনদিন দিয়ে চলে গেল!!??
এবারের মেলায় আমার কোনো বই আসবে না। তবুও লেখক-পাঠকরা নক করছে, আমি হাই-হ্যালো করেই যাচ্ছি 😑😂💞
বিচ্ছেদের পর প্রেমিকেরা সুন্দর হয়ে যায় আর প্রেমিকারা হয়ে যায়, কারো এক্স।
আমার খুব পছন্দের কিছু ব‌ইয়ের নাম আজ বলবো। সেইসাথে বলবো কেন পছন্দ সেটাও। ১.মধ্যাহ্ন- হুমায়ূন আহমেদ প্রিয় লেখকের এই লেখাটা আমার সবচেয়ে প্রিয়। অনেকেই হুমায়ূন আহমেদের জোছনা ও জননীর গল্প,অপেক্ষা এগুলোকে মাস্টারপিস বলে থাকেন। কিন্তু আমার পছন্দের শীর্ষে আছে মধ্যাহ্ন। মধ্যাহ্ন একটি ইতিহাসনির্ভর উপন্যাস।‌যাতে ফুটে উঠেছে ইংরেজ শাসনের সময়কার হতদরিদ্র বাঙালি মানুষদের দৈনন্দিন দুঃখের চিত্র,সেই সাথে তৎকালীন জমিদারের বিলাসিতাও। পাঠক বিভ্রান্ত হতে বাধ্য হবে কারণ এই উপন্যাসের কোথায় সত্য আর কোথায় লেখকের বানানো সেটা কারো পক্ষে ধরা সম্ভব না। ২.সেই সময়- সুনীল গঙ্গোপাধ্যায় আমি বুকে হাত দিয়ে নির্দ্বিধায় বলবো এই ব‌ইটি নোবেল পাওয়ার যোগ্য। কি নেই এই ব‌ইয়ে? ইংরেজ শাসনামলের প্রথম দিককার সময়টাকে লেখক এত চমৎকারভাবে ফুটিয়ে তুলেছেন যে পাঠক চোখের সামনে ভারতের ইতিহাস পরিস্কার দেখতে পাবে। তাদের চোখের সামনে দিয়ে হেঁটে বেড়াবে ঈশ্বরচন্দ্র বিদ্যাসাগর,মাইকেল মধুসূদন দত্ত,কালিপ্রসন্ন সিংহ,বঙ্কিমচন্দ্র,রানী রাসমনির মতো বিখ্যাত মানুষেরা। আছে ভারতপ্রেমী বেথুন সাহেবের কথা যিনি অন্তঃপুরের নারীদের শিক্ষার জন্য উঠেপড়ে লেগেছিলেন। আছে মঙ্গল পান্ডের কথা যার ফলে প্রথম সিপাহীদের মাথায় বিদ্রোহের ব্যাপারটা উঁকি দেয়। আছে বিধবা বিবাহের জন্য ঈশ্বরচন্দ্র বিদ্যাসাগরের অক্লান্ত চেষ্টার কথা। এছাড়াও আরো অনেক কিছু। অনেক অনেক কিছু। এক উপন্যাসে এত কিছু হয়তো ভাবাও যায় না।‌ দীর্ঘদিন আচ্ছন্ন ছিলাম এই ব‌ইটা পড়ে। এখন এই ট্রিলজির দ্বিতীয় ব‌ই প্রথম আলো পড়তেছি।‌ এটাও অসাধারণ। সবার জন্য এই ট্রিলজি অবশ্যপাঠ্য হ‌ওয়া উচিত। ৩.কবি- তারাশঙ্কর বন্দোপাধ্যায় "জীবন এতো ছোট কেনে?" গ্রামবাংলার সেই অতি সাধারণ সহজ সরল কবির মনে এত অসাধারণ সুন্দর একটি প্রশ্নের উদয় কিভাবে হলো বলা ভার।‌ তারাশঙ্করের লেখার সাথে প্রথম পরিচয় কবি দিয়ে।‌ তারপর যত‌ই তার লেখা পড়ছি মুগ্ধ হতে আছি।‌ ৪.আদর্শ হিন্দু হোটেল- বিভূতিভূষণ বন্দোপাধ্যায় বিভূতিভূষণের অনেক মাস্টারপিসের ভিড়ে এইটা আমার মোস্ট ফেভারিট। যদিও তার সব লেখাই আমাকে টানে। তার লেখনীশক্তি আমাকে বরাবরই মুগ্ধ করে কিন্তু আমি ঠিক করেছি প্রিয় লেখকদের শুধুমাত্র একটি ব‌ইয়ের নাম‌ই আমি বলবো যেটা সবচেয়ে বেশী ভালো লেগেছে। আর বিভূতিভূষণের আদর্শ হিন্দু হোটেল আমার সবচেয়ে ভালো লাগার একটি উপন্যাস। হাজারি ঠাকুর নামে একজন অতি দরিদ্র রান্নার ঠাকুরের শুধু তার রান্নার গুণেই লাঁথিঝাটা‌ খাওয়া জীবন থেকে ঘুরে দাঁড়ানোর গল্প। গল্প বলার ভঙ্গিটা এত বেশী সাবলীল যে কোনোমতেই সেটাকে গল্প বলতে ইচ্ছে করে না। মনে হয় লেখক ঐ হোটেলে খাতা কলম নিয়ে বসে হাজারী ঠাকুরকে প্রতক্ষ্যদর্শনে গল্প লিখেছেন। ৫. সাতকাহন- সমরেশ মজুমদার সমরেশ মজুমদারের সেরা লেখা। সন্দেহ নেই। কোন মেয়েকে,তার জীবনের টানাপোড়েনগুলোকে,তার তুচ্ছ ক্ষুদ্র সমস্যাগুলোকে হয়তো কোন মেয়েও এতটা সুন্দর করে ফুটিয়ে তুলতে পারতো না যতটা তিনি পেরেছেন।‌ প্রথমে তিনি কাল্পনিক একটা চরিত্র তৈরি করেছেন যেটা তৎকালীন সমাজের হাজারো লক্ষ মেয়ের সত্যিকার জীবনে অহরহ ঘটতো। তারপর সেই চরিত্রকে মারাত্মক ভাবে ইউটার্ন দিয়ে উল্টোপথে নিয়ে গেছেন।‌ তৎকালীন সমাজের অনেক মেয়েই এইরকম ঘুরে দাঁড়ানো দেখলে প্রথমে রীতিমতো আঁতকে উঠবে, তারপর গালে হাত দিয়ে ভাবতে বসবে যে এরকম‌ও সম্ভব! এটা যে সম্ভব সেটা সমরেশ‌ই প্রথম দেখালেন কিনা! তাই এই উপন্যাসটা দুই বাংলার হাজারো মেয়ের এত প্রিয়। ৬.বরফ গলা নদী- জহির রায়হান জহির রায়হানের মোস্ট ফেভারিট ব‌ই আমার এইটা। প্রথমদিকে যদিও পড়তে পড়তে বিরক্ত হচ্ছিলাম। মনে হচ্ছিলো তেমন কিছু তো নেই! রেগুলার প্রেম কাহিনী! এটা এত নামকরা কেন? হেনতেন। কিন্তু সবচেয়ে বড় ধাক্কাটা আমার জন্য অপেক্ষা করছিলো লাস্ট টুইস্টে। সেই ধাক্কার কথা আজো ভুলি নাই।‌‌ যখন‌ই এই উপন্যাসের কথা মনে পড়ে মনটা খারাপ হয়ে যায়। ৭. বিন্দুর ছেলে- শরৎচন্দ্র চট্টোপাধ্যায় শরৎচন্দ্রের কতো ব‌ইই তো আছে! সব ব‌ইই বলতে গেলে সুন্দর।‌ কিন্তু ছোটবেলায় পড়া এই একটা‌ গল্প আমার ঘুরে ফিরে মনে আসে, বারবার পড়ি তবুও সাধ মেটে না।‌ ছোট একটা বাচ্চাকে ঘিরে এক পরিবারে দুই জায়ের মধ্যে সম্পর্কের উত্থান পতন। ভালোবাসার এই তীব্র উচ্ছাস পড়তেও ভালো লাগে। ৮. আমি তপু: মোহাম্মদ জাফর ইকবাল আমি তপু উপন্যাসটা মনে হয় মোটামুটি সবার‌ই পড়া।‌ তপু এক অসহায় ছেলে যাকে নিজের মা অব্দি ভালোবাসে না।‌ভালো না বাসার কারণটাও অযৌক্তিক। চমৎকার একজন ম্যাথমেটিশিয়ান সে যেটা প্রথমদিকে সে নিজেও ধরতে পারে নাই। নিজের সম্পর্কে হীনমন্যতায়‌ই সে নিজের কোন গুণ প্রত্যক্ষ করে নি। সে যে আসলে কি প্রিয়াঙ্কা নামের একটা মেয়ে সেটা তাকে দেখতে সাহায্য করে।‌ জাফর ইকবালের এরকম ইউনিক আর কোনো লেখা আমি পড়ি নাই। নিঃসন্দেহে এটা ওনার মাস্টারপিস। ৯.স্যালভেশন অব আ সেইন্ট: কেইগো হিগাশিনো এত এত দেশী বাঙালি উপন্যাসের গল্প করতে করতে হঠাৎ করেই বিদেশী থ্রিলারে চলে গেলাম। কাজটা হয়তো ঠিক হলো না। কিন্তু আমি যে আমার মোস্ট ফেভারিট ব‌ইয়ের নাম লিখতে বসেছি! এই ব‌ইটার কথা না বললে হবে কিভাবে? জাপানি লেখক কেইগো হিগাশিনো আমার প্রচুর ফেভারিট একজন রাইটার। এই সিরিজের প্রথম ব‌ই দ্য ডিভোশন অব সাসপেক্ট এক্স‌ও আমার অনেক প্রিয়,বেশীরভাগ পাঠকপ্রিয়তা ওটাই পেয়েছে। কিন্তু সেইন্ট আমাকে মারাত্মকভাবে চমকে দিয়েছে।‌ এটা এমন একটা ব‌ই যেটা পড়ার দুই বছর পরেও আমি ভুলতে পারি নাই। প্রতিটা দিন এর কাহিনীটা আমাকে ভাবায়। থ্রিলার মানেই আমরা জানি খুনখারাবী, রক্তপাত। কিন্তু বিনা রক্তপাতে এরকম চমৎকার মাথার খেলা! সৃষ্টিকর্তা প্রদত্ত ব্রেইন‌ না হলে কোন লেখক কিভাবে ভাবতে পারে আমার জানা‌ নেই। ১০.নেক্সাস- মোহাম্মদ নাজিম উদ্দিন একটা সিরিজের প্রথম নয় শেষ নয় মাঝের একটা গল্প আমার মোস্ট ফেভারিট! হাস্যকর ব্যাপার তো বটেই। কিন্তু আমার মতে নাজিম উদ্দীনের বেস্টটা দেয়া হয়েছে এটাতে।‌একটা থ্রিলার ব‌ইয়ে এত্ত এত্ত টুইস্ট! লেখক চাইলেই এর টুইস্টগুলো দিয়ে তিনটা থ্রিলার বানিয়ে ফেলতে পারতেন। সম্ভব ছিল।‌ যে রাতে এটা পড়েছি এক লহমার জন্য‌ও চোখের পাতা এক করতে পারি নাই। এবং পড়ার সময় চোখের পলক পড়লেও বিরক্ত হয়েছি।‌ তবে নেক্সাস‌ পড়ার আগে অবশ্যই এই সিরিজের আগের ব‌ইগুলো আপনাকে পড়তে‌ হবে। অনেকেই আমার কাছে জানতে চান আমার মোস্ট ফেভারিট ব‌ইয়ের নাম‌। নিজের অনেক অনেক প্রিয় ব‌ইয়ের ভীড়ে মোস্ট ফেভারিট ব‌ই হাতড়ে খুঁজে বের করা অনেক কঠিন। মনের মধ্যে তখন আন্দোলন শুরু হয়ে যায়। মন তখন বলে "এটাও নাও,ওটাও নাও। এটা কেন‌ বাদ দিলে,ঐটা বাদ দিয়ে বিরাট ভুল করলে।" তা সত্ত্বেও আমি চোখ বন্ধ করে শুধু দেখে গেছি কোন কোন ব‌ইগুলা আমার মনের কোনে উঁকি দিয়ে যায়,হৃদয়ের গহীনে কোন কোন গল্পগুলা‌ জায়গা দখল করে বসবাস করছে। তার একটা‌ লিস্ট দিয়ে দিলাম। যদিও এখন‌ও অনেক পড়া বাকি, অনেক প্রিয় ব‌ই হয়তো সামনেও হবে। তবে আপাতত এরচেয়ে প্রিয় আর কিছু আমার নাই।
ফিট এন্ড হেলদি থাকার জন্য আমি রাত দুইটা আড়াইটা পর্যন্ত ওয়ার্কআউট আর প্রোপার ফুড হ্যাবিট রিলেটেড ভিডিও দেখি। এরপর সকাল দশটায় ঘুম ভাঙার পর চিন্তা করি এখন কোনটা করা উচিত? ব্রেকফাস্ট না এক্সারসাইজ?🙃🙃 
অভিমান জমে জমে আমরা কত মানুষ ব্যথাহীন!ব্যথাহীন হওয়া সময় কেমন অদ্ভুত।একটা মানুষের আর কস্ট তীব্র হয়না।হাসি প্রাণখোলা হয়না।প্রেম জাগেনা।বিচ্ছেদ কত মানুষকে আর কক্ষনোই ছুঁয়ে যেতে পারেনা। অভিমান জমে যায়,ভেঙেচুড়ে যায় সবকিছু।তবু কিছু মানুষের আর কিচ্ছুই আসে যায়না। মানুষ এমনো ব্যথাহীন হয়!!!
এই সেমিস্টারটা নর্থ সাউথ ইউনিভার্সিটির অধিকাংশ স্টুডেন্টের গড় আয়ু কমায়ে দিসে৷ নট এক্স্যাজেরেটিং, এত স্ট্রেসফুল সেমিস্টার এত হাজার বছরের আন্ডারগ্র‍্যাড লাইফে পাইনাই অনেস্টলি।
সবাই প্লিজ মাস্ক পরুন। আর ঘুরতে, বেড়াতে যাওয়াটা বন্ধ করুন। বন্ধুদেরও বারণ করুন। অবস্থা খারাপ খুব। অকারণে বাইরে বেরোবেন্না।

বাংলাদেশের হুজুরদের আমি পছন্দ করিনা কারন এরা নারীর পেটে জন্ম নিয়ে নারীর আঁচলে থেকে নারী বিদ্বেষী কথা বলে। আবার দেখবেন সেই হুজুরদের দুই চারখান করে বিবিও আছে। আবার মানবিক বিবিও থাকে।
এইতো কিছু দিন আগে ঘুমেত্তে উঠে দেখতাম জিহাদী পুস্তক সহ মোল্লারা ধরা খাইছে..... এখন ঘুমেত্তে উঠে দেখি রঙিন ট্যাবলেট, বোতল পানি সহ ট্যানারি লেবাররা ধরা খাচ্ছে। দিন বদলাচ্ছে🥱🥱 
নারীদিবস এই যে তোমার খুন্তি হাতা, গেরস্থালী নিয়ে অষ্টপ্রহর আঁকড়ে ধরে কেমন আছো মেয়ে? বলছি তোমায় শুনছো কি গো এদিক পানে চাও আজকে তোমার সময় থেকে একটু সময় নাও। আজকে তোমার ঘরকন্না তোলাই নাহয় থাক সকাল ছটা রাত বারোটা চুলায় গেলে যাক। আজকে তোমার রুদ্ধ আবেগছড়িয়ে পড়ুকযতো পথ খুলে দাও বেরিয়ে পড়ুক তাদের মনের মতো। সেই ছবিটা আঁকো মেয়ে যেটা বুকের মাঝে গুমরে কাঁদে সারাটাদিন গেরস্থালীর কাজে। আজকে যে গো নারী দিবস এই দিবসের মানে নারীপুরুষ সবাই সমান জানাও সর্বজনে।
প্রত্যেকেই ভালো থাকতে চায় কিন্তু ভালো থাকতে পারবে কিনা! ভাগ্যে ভালো থাকা আছে কিনা! সেটা সম্পূর্ণ আল্লাহর ইচ্ছে।।
এটা কোনও লিড নয়। একটা বক্তব্য। আমাদের চারপাশে রেড ভলান্টিয়ার বলুন, ছাত্রছাত্রী বলুন, সেইসব একক মানুষ বলুন যাঁরা দিবসরজনী রাস্তায় কিংবা সোশ্যাল মিডিয়ায় আপনাদের হেল্প করছেন - তাঁরা কেউ হেল্প করার জন্য কিচ্ছু পাচ্ছেন না। এই কঠিন সময়ে কিছু করতে না পারার অসহায়তা থেকে বাঁচতে, কারও অন্তত প্রাণ বাঁচবে এই আশায় নিজেদের কাজকর্ম ফেলে বেডের খবর, অক্সিজেন লিড, খাবার, ওষুধ, নম্বর জোগাড় করে যাচ্ছেন, আপনাদের কাছে পৌঁছে যাচ্ছেন। আমার মতো লোক যার অফিস চলছে বলে রাস্তায় নামতে পারছে না, সেও চেষ্টা করছে কয়েকটা কন্ট্যাক্ট দেওয়ার। আপনাদের জানা উচিত, কাজটা সহজ নয়। যে নম্বর মিলছে তা পনেরো মিনিট পর কাজ করছে না। ফ্রড কেস হচ্ছে। কেউ কেউ আছেন, বেড পেলেও বলছেন না কোথায় পেলেন, কেস রিজলভড হয়ে গেলেও একবার ইনফর্ম করছেন না। হাজার হাজার নম্বর ভেরিফাই করতে যে সময় লাগছে, তার মধ্যেই বেড ভর্তি হয়ে যাচ্ছে। কে কী দামে সিলিন্ডার দিচ্ছে জানতে জানতে অক্সিজেন শেষ হয়ে যাচ্ছে। ফাঁকা সিলিন্ডার ফেরত দিচ্ছেন না। প্যানিকড হয়ে হাসপাতালে বেড চাইছেন। অথবা, প্রয়োজন হলেও হাসপাতাল যাচ্ছেন না, বাড়িতে অজস্র জিনিসপত্র মজুত করছেন। সাহায্যকারীর ধর্ম দেখছেন। তাঁদের এমনভাবে ট্রিট করছেন যেন তাঁরা ঠাকুরদার আমলের গৃহভৃত্য, আপনাদের জন্যই তাদের জীবনের প্রতিটি মুহূর্ত বলিপ্রদত্ত। তার সঙ্গে ভোট-পরবর্তী রাজনৈতিক হিংসা তো আছেই। এই জিনিসগুলো বন্ধ করুন। যে উপকার করছে সে 'আমি উপকার করছি' বললে যেমন আপনার গায়ে জ্বালা ধরে, তেমনি 'উপকার করা তোমার জীবনধর্ম' জ্ঞানে তাকে টেকন ফর গ্রান্টেড করে দিলে তারও বিরক্ত লাগে। আপনার গায়ে জ্বালা দিয়ে এই মুহূর্তে কারও কিছু যাচ্ছে-আসছে না। কিন্তু এই মানুষগুলোর বিরক্তি, হতাশা, ফ্রাস্ট্রেশন জিতে গেলে আপনাদের কিন্তু বহুকিছু আসবে-যাবে। আপনাদের পাশে অন্য কেউ দাঁড়ায়নি বলেই আপনারা এঁদের সাহায্য নিয়েছেন। সেই সম্মানটা দিন। আপনাদের প্রিয়জন সুস্থ হয়ে উঠুন, এ ছাড়া এঁরা কেউ কিছু চান না। সেই বুঝে ব্যবহার পাল্টান। নিজের ভুল সিদ্ধান্তের দায় ওঁদের ওপর চাপাবেন না। নিজেরা উজিয়ে এসে সিলিন্ডার নিয়ে যাবেন না, ওঁরা পৌঁছে দেবেন, তারপর ওঁদেরকেই দেরির জন্য গালাগাল করবেন, এই ধরনের ইতরামি বন্ধ করুন। যখন রেড ভলান্টিয়ারদের কেউ কেউ বলেছিল 'হেরেছি বলে কাজ করব না', সমালোচনা করেছিলাম। আজ রং নির্বিশেষে সবাই যখন বলছে 'নিঃস্বার্থ কাজ করতে গিয়ে খারাপ ব্যবহার পাচ্ছি, কাজ করতে আর ইচ্ছে করছে না' - এর উত্তরে কিন্তু কোনও সমালোচনা হয় না। যাদের কাজ করার কথা, তারা আপনাদের টেকন ফর গ্রান্টেড করে বসে আছে, তাই এই হাল। যাদের কাজ করার 'কথা' নয়, তবুও কাজ করছে, তাদের টেকন ফর গ্রান্টেড নেওয়ার ভুল করবেন না। অবস্থা কোথায় পৌঁছবে ভাবতেও পারছেন না। একটু বিনীত হতে শিখুন। একটু ধন্যবাদ বলা অভ্যেস করুন। যদি উপকার কাজে না লাগে, অন্তত চুপ থাকুন। আমি আমার চারপাশে একটা মানুষকেও দেখছি না যে এই সময়ে কিছু করছে না। আমার প্রিয় মানুষগুলো, যাদের সঙ্গে রাতের পর রাত হ্যাজাই - একজন হাসপাতালে ডিউটি করতে করতে খাওয়ার সময় পাচ্ছে না। একজন রাতের পর রাত না ঘুমিয়ে কাজ করছে, নিজের গাড়িতে করে ছুটির দিনে খাবার দিয়ে আসছে। একজন টিউশন করাতে করাতে কার কী চাই শেয়ার করে চলেছে। একজন তার এসাইনমেন্ট ভুলে আমাকে লিডের পর লিড পাঠিয়ে যাচ্ছে। একজনকে যখন যা পাঠাচ্ছি ভেরিফাই করছে যন্ত্রের মতো। দু'জন ছিটিয়াল হাসিমুখ মহিলা যার যার এলাকায় অক্সিজেন জোগাড় করতে করতে হাসতে ভুলে যাচ্ছে। যাদের দূর থেকে বা ফেসবুকে চিনি, তাদের দেখছি জীবিকা শিকেয় তুলে রেখে প্রাণ বাঁচাচ্ছে। একজন তো আরও হতভাগ্য। বেচারা সিনেমা বানালেও গালি খায়, এখন কাজ করতে গিয়ে কোথাও প্রশংসিত হয়ে নাম-টাম বেরোলেও লোকে গাল দিচ্ছে! 'খারাপ সিনেমা বানায়, অন্তত ভাল কাজ না করলে জন্মেছে কেন, এত হাততালি কীসের' এই লাইনে! এদের কেউ, কেউ কিন্তু আপনাদের অভদ্র ব্যবহার ডিজার্ভ করে না। এদের একজনেরও দায় নেই নিজের সাধ্য পেরিয়ে এসে আপনাদের জন্য কিছু করার। যে দায় থেকে করছে, সেটাকে 'মানবিকতা' বলে। নাম তো সুনা হি হোগা! কিন্তু বিশেষ চোখে পড়ে না। এখন যখন দেখতে পাচ্ছেন, নিজেকে এমনভাবে তৈরি করুন যাতে সে চলে না যায়। বেড-অক্সিজেন নিয়ে একজন সাহায্যকারীকে খিস্তি করার বেলায় খেয়াল রাখবেন... মৃতের খাটিয়া, জানাজা, কফিন...সবকিছু বইতেই একজনের বেশি লোক লাগে। ওই ভার শরীরে-মনে একা বওয়া যায় না। মানুষ হোন। কেমন?
আমার হাতে পর্যাপ্ত টাকাপয়সা এলে আমি প্রতি মাসে একজন নারীকে রিজিয়া রহমানের "রক্তের অক্ষর" বইটি উপহার দিতাম। এই উপন্যাস আমার জীবনে পড়া সবচেয়ে গুরুত্বপূর্ণ উপন্যাসগুলোর একটি।
লাইভে শুনলাম মেয়েটা নাকি ঘুমাচ্ছিলো! হুট করে অভিযান চালিয়ে দিলো৷ এই আইনশৃঙ্খলা বাহিনীর কান্ডজ্ঞান নেই। দুপুরের ভাতঘুমের সময় কেউ কারো বাসায় অভিযান চালায়? 🥱 
আহ বাংলাদেশ! তোমার শরীর থেকে শেষ সুতোটাও আজ খুলে গেলো। তোমার মেরুদণ্ড নেই, তুমি তামাশা দেখো। আমার কন্যাকে আমি আতুড়ঘরেই নরহত্যা শেখাবো, অপ্রতিরোধ্য রক্তহোলি শেখাবো। পারলে ঠেকিও! .

একটা জিনিস মনেহয় মানুষের বোঝা দরকার যে বাংলাদেশের প্রত্যেকটা মেয়ে প্যারানয়েড থাকে নিজের সেফটির ব্যাপারে। এইটার গভীরতা কতটুকু সেটার কিছু উদাহরণ দেই। একটা ঘটনাপ্রেক্ষিতে আমার এক সিনিয়রকে ব্লক করতে হয়েছিলো। সামান্য ফেসবুকে ব্লক করতে যে আমার কি পরিমাণ সাহস আর মানসিক শক্তি সঞ্চার করতে হয়েছিলো সেটা আল্লাহ আর আমি জানি। সেই ঘটনায় আমার সাথের বাকি ভিকটিমরা এটাও করতে পারে নাই কারণ তারা ভয় পাচ্ছিলো যে একেই সিনিয়র, তারপর পলিটিক্যাল এবং পুরুষ। প্রতিদিন আমাকে ভার্সিটিতে যেতে হবে, আমি তাকে ব্লক করে দিয়েছি এই ব্যাপারটা থেকে রাগান্বিত হয়ে যদি আমার কোনো ক্ষতি করে। একই কারণে আমি ব্লক করার পরও অনেক মাস ভয়ে ছিলাম। তারপর, বাস্তবে তো বটেই, পরিচিত কোনো ছেলে ফেসবুকেও বিরক্ত করছে, অথবা অচেনা অজানা কোনো পুরুষের কোনো কাজের প্রতিবাদ করতে বা সামান্য কথা শোনাতেও দশবার ভাবা লাগে যে এই লোকটা যদি রেগে গিয়ে রিভেঞ্জফুল হয়ে যায় তাহলে কি সে কোনোভাবে আমাকে বাস্তবে রীচ করতে পারবে কি না। এমন অনেক ক্লাসমেটের কাজে বিরক্ত হয়েও সহ্য করে গেছি, কিছু বলিনি, কারণ মনে ওই একটাই ভয়। সে পুরুষ, আমি নারী, আমার ক্ষতি করা তার পক্ষে খুবই সহজ কাজ। আর ক্ষতি যদি আমার হয় তাও সমাজ পুরুষটার পক্ষেই থাকবে, ভিকটিম হয়েও অপরাধের দায় নিতে হবে আমাকে। এমন অনেক সে/ক্সুয়াল অফেন্ডারের সাথে স্টিল ফেসবুকে অ্যাড থাকতে হয়েছে, একই ভয়ে, আমাকে চেনে যদি কোনো ক্ষতি করে। কোনো একটা কিছুর প্রতিবাদ করে সারাক্ষণ ভাবতে হয়েছে এরজন্য শেইমড বা ট্যাগড হবো কি না। এতটাই ভয়ে থাকি আমরা। আমি নিজের চোখের সামনে দেখেছি সার্কেলের মধ্যে সার্কেলেরই মেয়েদেরকে নিয়ে চরম নোংরা আর সেক্সিস্ট জোক করে যাচ্ছে উচ্চশিক্ষিত আর দেশের ভবিষ্যত হর্তাকর্তারা। ওই আপুদের যখন জিগেস করলাম এগুলো শুনে সহ্য করলেন কিভাবে? উত্তর ছিলো, "কি বলবো বলো, ঢাকা শহরে একা থাকি, এদেরকে প্রেমে রিজেক্ট করলেই কত বাজে কথা বলে আর প্রতিবাদ করলে যদি আরো ক্ষতি করে"। বলতে দুঃখ লাগে যে এখন আর নিজের বন্ধু, ভাইয়ের উপরও বিশ্বাস হয় না তাই ওখানেও ফ্রিলি ইন্টার‍্যাক্ট করতে পারি না। আমি সামান্য কয়েকটা উদাহরণ দিলাম কিন্তু প্রতিটা ক্ষেত্রে এরকম ভয়ের পরিবেশ তৈরি হয়ে আছে, আরো গভীরভাবে। প্রতিবার এরকম কোনো ইস্যু আসলেই মেয়ে কেনো ব্লক দিলো না, মেয়ে কেনো কথা বললো, ভাই এত সোজা নাহ। আপনার কাছে সামান্য ব্লক হতে পারে কিন্তু মেয়েটার কাছে এর মানে দশটা বিপদের সম্ভাবনা তৈরি হওয়া। ঘটনা ঘটলে বলা যায় এসব মুখে মুখে, কিন্তু মেয়েটার জায়গায় থাকলে বুঝতেন। জায়গায় যখন নাই তখন যা বুঝেন না তা নিয়ে আঙুলও তুইলেন না।
বাংলা ভাষার জন্য একুশের জন্ম। কিন্তু আজ বাংলা ভাষায় কথা বললে বিপরীতে শুনতে হয় আনস্মার্ট। কথায় কথায় ইংরেজি বলতে না পারলে আমাদের আখ্যায়িত করা হয় অশিক্ষিত মূর্খ বলে। বাংলায় কথা বলতে পেরে আমাদের জাতি এখন আর গর্ববোধ করে না বরং লজ্জা পায়। রফিক, বরকত, সালামের আত্নত্যাগ এখন আর জাতির চেতনা জাগায় না বাংলা ভাষার প্রতি। জাতি এখন একুশের চেতনা জাগায় ডিজে পার্টি করে। হিন্দি রোমান্টিক গানে মগ্ন থেকে।
"তোমার টাকাপয়সাতো সব আমাদের জন্যেই" এই কথার ফাপড়টা আব্বুরে দিয়ে দিনের পর দিন হাজার হাজার টাকা কামিয়ে নেয়া আমি 🥴
