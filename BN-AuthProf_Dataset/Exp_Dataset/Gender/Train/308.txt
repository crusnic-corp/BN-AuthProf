সেক্স এডুকেশন এর বেসিক লার্নিং হওয়া উচিত পর্ন না দেখা অথচ তারা ভাবে পর্ন দেখে শেখা...
মুনজেরিনের বহু ভক্ত (ভক্ত শব্দটির অর্থ খাদ্য, কেউ কোনো লেখকের ভক্ত, এর অর্থ হলো- ব্যক্তিটি ওই লেখকের খাদ্যে পরিণত হয়েছে) আমাকে প্রশ্ন করেছেন, আপনি কী করেছেন? আপনি কেন বইটি লিখলেন না? দেশের জন্য আপনার অবদান কী? অক্সফোর্ড প্রসঙ্গও এসেছে। তাদের জন্য আমার উত্তর হলো: প্রাণ কোম্পানির ম্যাঙ্গো জুসের সমালোচনা করতে আমার জুস ফ্যাক্টোরি খোলার প্রয়োজন নেই। ওবামার সমালোচনা করতে আমাকে ওবামা হতে হবে, এগুলো পাগলের যুক্তি। এ পাগলদের জন্য আমার পরামর্শো হলো, আপনারা বার্ট্রান্ড রাসেলের ‘লজিক অ্যান্ড নলেজ’ বইটি পড়ুন, যদিও এ বই পড়ার সক্ষমতা যার আছে তার উন্মাদ হওয়ার কথা নয়। সব কাজ সবার জন্য নয়। মুনজেরিন তার কাজ করছে, আমি আমার কাজ করছি, এবং কাজের বাহিরে এসে ওই বিতর্কে অংশ নিয়েছি। যদি আমার আগেই আপনারা কেউ তাকে শুধরে দিতেন, তাহলে আমাকে এ পরিশ্রম করতে হতো না। আমি সারাদিন পড়াশোনা করি ও লিখি, যদিও পরিস্থিতির কারণে আমি আমার লেখা প্রকাশ করতে পারি না। তাছাড়া আমি কৃষিকাজ করি। আমি যে-ভাত খাই, তা আমি নিজে উৎপাদন করি; আমি যে-মাছ ও শাক সবজি খাই, তাও আমি নিজে উৎপাদন করি। এমন কি, দুধ-দই খাওয়ার জন্য আমি একটি গাভীও লালন-পালন করি। দেশে কখনো দুর্ভিক্ষ দেখা দিলে, আপনাদের চেয়ে আমার বেঁচে থাকার সম্ভাবনা বেশি। আমার কবিতা, প্রবন্ধ, ও উপন্যাস, আপনাদের পড়ার হয়তো সৌভাগ্য হবে না, কিন্তু আপনাদের ছেলেমেয়েরা ওগুলো পড়েই বাঁচবে। বুলগাকভ তাঁর মাস্টার অ্যান্ড মার্গারিতা শুরু করেছিলেন ১৯২৮ সালে, শেষ করেছিলেন ১৯৪০ সালে, কিন্তু প্রকাশ করেছিলেন মৃত্যুর পর, ১৯৬৭ সালে। কেন একটি উপন্যাস প্রকাশ করতে ৩৯ বছর লেগেছিলো, এ খবর আপনাদের জানার কথা নয়। পাঠক হিশেবে আপনারা অত্যন্ত উঁচু মানের। আর অক্সফোর্ডে আমি প্রথম যাই ২০১০ বা ১১ সালের দিকে। তারপর অনেকবার গিয়েছি। অক্সফোর্ডের সাঈদ বিজনেস ইশকুলে (মুনজেরিন চিনবে) এক ওয়ার্কশপে, আমি একটি প্রবন্ধও উপস্থাপন করেছিলাম। তখন আমি এখনকার মতো পরিণত লেখক ছিলাম না। ছিলাম কৌতুহলী ছাত্র। আর আমার সমালোচনার কারণেই তো মুনজেরিন তার বহুল বিক্রিত বইয়ের সংশোধনের উদ্যোগ নিয়েছে, এটা কি দেশের জন্য অবদান রাখা নয়? 
"পৃথিবীর সবচেয়ে বেশি সর্বনাশ করছে বিজ্ঞান। এমনকি রাজনীতির চেয়েও বেশি।" শুধুমাত্র প্লাস্টিকের উদাহরণটা (যা ইমতিয়াজ মাহমুদের প্রথম উদাহরণ) দিয়াই এই কথার সমস্যা ধরাইয়া দেয়া সম্ভব। প্লাস্টিক ইন্ডাস্ট্রির পেছনে ভূমিকা রেখেছে ইন্ডাস্ট্রিয়াল ক্যাপিটালিজম এবং সাম্রাজ্যবাদ। প্লাস্টিক ইন্ডাস্ট্রি মূলত ফসিল ফুয়েল ইন্ডাস্ট্রিরই একটা অংশ। যে জ্বালানি সভ্যতার যুগে আমরা বসবাস করি, তার শাসক শ্রেণীই প্লাস্টিক উৎপাদনে সবচাইতে বড় ভূমিকা রেখেছে। এই জ্বালানি সভ্যতাকে আমরা অনেক সময় শুধুমাত্র তেল, গ্যাস, কয়লা বা অন্য কোন জ্বালানির মধ্যে সীমাবদ্ধ করে বুঝি। কিন্তু বাস্তবে ব্যাপারটা তা না। বরং, আমাদের জীবনে এখন খুব কম ক্ষেত্রই আছে, যেখানে পেট্রোলিয়ামের অস্তিত্ব নাই। খালি আমাদের ঘরের বা গাড়ির জ্বালানি হিসাবেই যে পেট্রোলিয়াম আছে তা না। আমাদের গায়ের পোষাক থেকে শুরু করে পানি খাওয়ার বোতলটার মধ্যেও পেট্রোলিয়াম আছে। গত বছর তেলের ড্রাম আঁকড়ে সাগর পাড়ি দেয়া এক রোহিঙ্গা যুবকের ছবি দেখেছিলাম। বাংলাদেশী কিছু শ্রমিককে দেখেছিলাম একিরকম ড্রামের ভেতরে লুকিয়ে লকডাউনের মধ্যে যাতায়াত করছেন। পেট্রোলিয়াম কালচার আমাদের পুরা দুনিয়াটাই দখল করে নিয়েছে। আপনার নিজের অজান্তেই আপনি এই কালচারের মধ্যে থাকেন - যখন খেয়াল করেন না, তখনও। যা বলতে চাচ্ছি, প্লাস্টিক তৈরি হয় পেট্রোলিয়াম দিয়া। মানে প্লাস্টিক কোন রাজনীতিহীন ব্যাপার না মোটেই। বর্তমান দুনিয়া যে শাসক শ্রেণী চালায়, যারা জ্বালানি নির্ভর এই সভ্যতাটা আরো দীর্ঘায়িত করার জন্যে নিজেদের দেশ এবং সারা দুনিয়ায় রাজনীতি করে বেড়াচ্ছে - প্লাস্টিক তাদেরই অবদান। এই পুঁজিপতিরাই বর্তমান দুনিয়ার সেইসব প্রযুক্তিগুলার জন্যে দায়ী, যে প্রযুক্তিগুলা দুনিয়াকে নোঙরা করেছে ও ধ্বংসের দ্বারপ্রান্তে নিয়ে যাচ্ছে। এরাই গ্লোবাল ওয়ার্মিং ও এন্থ্রপোসিন সংক্রান্ত গবেষণাগুলার বিরোধিতা করে চলেছে। প্রচুর পরিমান টাকা এই শাসক শ্রেণী খরচ করে চলেছে তাদের এই পেট্রোলিয়াম সভ্যতা টিকিয়ে রাখার জন্যে। গ্লোবাল ওয়ার্মিং-এর প্রভাব আমরা সবাই আজকাল দেখতে পাই, টের পাই। অথচ, তারপরেও যে আমরা বিকল্প শক্তি নির্ভর সভ্যতা গড়তে পারছিনা, তা কেন? পারছিনা এই শাসক শ্রেণীর রাজনীতির কারনে। এরা যে ইন্ডাস্ট্রি বানিয়েছে, সেটাকে সাথে নিয়েই কবরে যাইতে চায়। এবং সাথে সাথে আমাদেরকেও নেয়ার উপক্রম করে ফেলেছে। বিজ্ঞানবাদীরা ধর্মান্ধ হইত পারেন। কিন্তু যারা পেট্রোলিয়াম সভ্যতার হাতে পরিবেশ বিপর্যয়ের জন্যে দায়ী করে কেবলি বিজ্ঞান নামের একটা কিছুকে, কিন্তু রাজনীতিকে ছাড় দেয়, এবং অর্থব্যবস্থার প্রসঙ্গটা উল্লেখ করতেও ভুলে যায় - তারা আরো বড় ধর্মান্ধ। এরা পুঁজিবাদ নামক ধর্মের পুরোহিত। প্লাস্টিক বানানো শাসক শ্রেণীর মতাদর্শ প্রচার করাই তাদের কাজ।
ভাই আমি যেমন ঠিক তেমনই,আমি পারিনা মিথ্যে মিথ্যে মানুষকে খুশি করতে।পারিনা আর ১০ জনের মত ফেসবুকে বসে বসে হাজারো লোকের সাথে চ্যাটিং করতে।আমি যেমন ঠিক তেমনই।এতে যদি কারো সমস্যা হয়ে থাকে তাহলে দয়া করে আমাকে আপনার ফ্রেন্ড লিস্ট থেকে আনফ্রেন্ড করে দেন এখনি। আপনাদের এই পুরুষ শাষিত সমাজে নারী দের কতটুকু মুল্যায়ন তা আমার চেয়ে ভালো জানে খুবই কম। কি ভাবেন আপনারা নারীদের কে????যেমন চান ঠিক তেমনটাই হতে হবে?শুনেন,হাংকি পাংকি অন্য খানে করেন,সাবধান আমার সাথে করতে আসবেন না।
শেষ পর্যন্ত এসেই গেল করোনা। এ শহরে মৃত্যুর হার ২ পারসেন্ট হওয়ার কিন্তু কোনও কারণ নেই। চোখে দেখা যায় না এমন ছোট ভাইরাস, পুরো মানব প্রজাতিকে নিশ্চিহ্ন করে দেওয়ার ক্ষমতা রাখে। আর আমরা আমাদের ধন দৌলত নিয়ে, আমাদের উঁচু উঁচু দালানকোঠা নিয়ে,আমাদের বড়ত্ব শ্রেষ্ঠত্ব নিয়ে কী গর্বই না করি। পারমাণবিক বোমা, এস্টরয়েড, কোনও ভাইরাস, কোনও বেয়াদপ ব্যাক্টেরিয়াই যথেষ্ট আমাদের নির্মূল করতে। আমাদের আসলে কারোর পায়ের তলায় মাটি নেই। আমরা পতংগের মতো হাওয়ায় ভাসছি। অনিশ্চয়তা আমাদের জীবনে কালো টাট্টুর মতো সেঁটে আছে। আমরা বেঁচে আছি এই মনগড়া গল্প নিয়ে যে আমাদের মরণ নেই, আমার বার বার জন্ম নেবো, অথবা আমরা কবর থেকে একবার জেগে উঠে আর কখনও মরবো না। আমাদের মানব প্রজাতি এমন কোনও ভালো প্রজাতি নয়, ভায়োলেন্ট, সুপারস্টিশাস, সেল্ফিশ। এই প্রজাতি নিশ্চিহ্ন হয়ে গেলে পৃথিবীর কিছু আসবে যাবে না।
#রকমারি_রিভিউ_প্রতিযোগ_জুন প্রতি পূর্নিমায় দুধ দিয়ে স্নান করতে হয় সুন্দরী অ্যালেক্সান্দ্রার। এক প্যাগান পুরোহিত ওর মা'কে বলেছিল, অ্যালেক্সান্দ্রার উপর দেবতা প্রমিথিউসের অভিশাপ আছে। পূর্নিমার রাত তার জন্য অশুভ। শাপ কাটাতে এই সমাধান, অন্যথায় অ্যালির জীবনে নেমে আসবে চরম দূর্ভোগ। যিশুর মৃত্যুর প্রায় চারশো বছর কেটে গেছে তখন। রোম আর স্পার্টায় ছড়িয়ে পড়েছে খ্রিষ্টধর্মের বাণী, কিন্তু ধর্মান্তরিত অনেকেই তাদের পূর্বপুরুষের প্যাগান ধ্যানধারণা এখনো ছাড়তে পারেনি। অ্যালেক্সান্দ্রাও শান্তি খুঁজে পেয়েছে সবসময় বাবার খ্রিষ্টধর্মেই। মা'র প্যাগান রীতিনীতিও মেনে চলেছে। তাও দুর্ভোগ পিছু ছাড়লো না অ্যালির। ষোলোতে পা দিতেই মা মারা গেলেন। অ্যালির বাবা স্পার্টার ধনবান ব্যবসায়ী সিনর আরিসাম রোমে যাবেন ব্যবসার কাজে, একমাত্র মেয়েকেও সাথে নিলেন। মাতৃহীনা মেয়েকে একা তো রেখে যাওয়া যায় না। রোমগামী জাহাজে ওঠার সময় আরিসামের পকেট থেকে স্বর্ণমুদ্রার থলেটা পড়ে গেল। খেয়ালই করতেন না, যদি না এক অল্পবয়সী যুবক থলেটি ফিরিয়ে দিত। মুহূর্তেই ছেলেটির দিকে মনোযোগী হলেন আরিসাম, নাম তার ফিদেল। এতিম, দরিদ্র কিন্তু অন্তরে লোভ নেই - ছেলেটিকে দেখেই অ্যালির জন্য মনে ধরলো তার। দেরি করলেন না আরিসাম। প্রস্তাব দিয়ে বসলেন ফিদেলকে। ঘরজামাই থাকার প্রস্তাবে কিছুটা দোনোমোনো করলেও, অনিন্দ্য সুন্দরী অ্যালেক্সান্দ্রাকে স্ত্রী হিসেবে পাওয়ার আকাঙ্খা ফিরিয়ে দিতে পারলো না ফিদেল। অ্যালিও বাবার মুখ চেয়ে মেনে নিল অপছন্দের এই সম্পর্ক। কিন্তু মানুষ ভাবে এক, হয় আরেক। রোমে পৌঁছানোর আগেই দুর্ঘটনায় জাহাজডুবী হলো। আরিসামকে বাঁচাতে পারলো না ফিদেল, অ্যালিকে সঙ্গে নিয়ে অল্প আরো ক'জনের সাথে এক দ্বীপে এসে উঠলো। তাদের উদ্ধার করলো রাজকীয় রোমান জাহাজ। রাজমন্ত্রীর পুত্র সানভীরের অনুগ্রহে ফিদেল অ্যালিকে রেখে গেল রোমান রাজপ্রাসাদে। রোমের সম্রাট বোহেম অনেকদিন থেকেই চাইছেন বিলগ্রেডের রাজকন্যা ভেনাসের সাথে একমাত্র পুত্র ইথান অরিটাসের বিয়ে দিতে। সুদর্শন ইথানের শৌর্যবীর্য নিয়ে গর্ব করে রোমানরা, যদিও বৃদ্ধরা তার মধ্যে দেখতে পান মৃত রাজা অত্যাচারী ইথান মিরিলাউসের ছায়া। কিন্তু আপন খেয়ালে চলা ইথানকে বিয়ের জন্য রাজি করায় কে! চিরসঙ্গী ও চাচাতো ভাই সানভীরকে তো সে বলেই রেখেছে, প্রায়ই স্বপ্নে হানা দেওয়া মেয়েটিকেই কেবল নিজের করে গ্রহন করবে ইথান। ইথান তার সেই স্বপ্নের রাজকন্যাকে খুঁজে পেল অ্যালির মধ্যে। অ্যালিও তদ্দিনে ফিরিয়ে দিয়েছে ফিদেলকে, ইথানের তীব্র সর্বগ্রাসী ভালোবাসায় সাড়া দিলো সে-ও। কিন্তু এই প্রেম কি অ্যালির জীবনে প্রমিথিউসেরই অভিশাপ? একদিকে রাজপুত্রের খামখেয়ালের সাথে মিলে না অ্যালির ভালোবাসার সংজ্ঞা, অন্যদিকে অসম এই সম্পর্কের বিরুদ্ধে স্বয়ং সম্রাটও। রোমের অদূরের ঘুমন্ত আগ্নেয়গিরি জেগে উঠলো সহসা। প্যাগান পুরোহিতরা রায় দিলেন, বলি চাই অগ্নিদেবতা ভালকানের। যুবরাজ যদি তার প্রিয়তমাকে আসছে পূর্নিমার রাতে আগ্নেয়গিরিতে নিক্ষেপ করেন, তবে রক্ষা পাবে রোম! বলির দাবিতে উত্তাল হয়ে উঠলো ভীত রোমবাসী। সম্রাট পক্ষ নিলেন এই নৃশংস দাবির - রোমও বাঁচবে, আপদও বিদেয় হবে! বাঁধা হয়ে দাঁড়ালো ইথান! পালালো অ্যালেক্সান্দ্রাকে নিয়ে, সাথে যোগ দিলো সানভীর ও ফিদেল। বিশাল রোম রাজ্যের হবু শাসক প্রেমের জন্য সব ছেড়ে পাড়ি জমালো স্পার্টায়। কি হবে এই ভালোবাসার পরিণতি? দুর্ভাগ্য কি পিছু ছাড়বে অ্যালেক্সান্দ্রার? রাজ্য ফিরে পাবে নির্বাসিত ইথান? নাকি অসম প্রেম, ভুল বোঝাবুঝি আর অপরাধ বোধের ভার কুরে কুরে খাবে কতগুলো জীবন? সমসাময়িক উদীয়মান লেখিকা জিমি হাইসনের উপন্যাস 'এ ফায়ার অব ফোর্থ সেঞ্চুরি'র পটভূমি ছিল ৪৫৩ খ্রিস্টাব্দের প্রাচীন রোম। রোমান সাম্রাজ্যের আবহ ফুটিয়ে তুলেছেন লেখিকা সুনিপুণতার সাথে। যুদ্ধ, রাজনীতি, মিথ, খ্রিষ্ট আর প্যাগান ধর্মের প্রেক্ষাপট পড়তে ভালো লাগছিল বইটিতে। তবে রোমান আবহটুকু যদি সরিয়ে নিই, তবে গল্পটির মধ্যে ভালো লাগার মতো খুব বেশি কিছু পাইনি আমি। একজন অত্যাচারী একগুঁয়ে যুবকের সাথে এক হরিণশাবকের মত দূর্বল নারীর সম্পর্ক, ত্রিভুজ প্রেমের উত্থান-পতন, আর একই ভুল বোঝাবুঝির দীর্ঘ পুনরাবৃত্তির মধ্যে নতুন কিছুই ছিল না। গল্পের মূল চরিত্র তিনজন - ইথান, অ্যালেক্সান্দ্রা ও ফিদেল। ইথান পাগলের মতো ভালোবাসে অ্যালিকে, কিন্তু প্রতিনিয়ত তাকে শারীরিক ও মানসিক আঘাত করে যায়। তৃতীয় পক্ষের কাছে শোনা তথ্যের ভিত্তিতে ঈর্ষান্বিত হয়ে দিনের পর দিন দুর্ব্যবহার করে যায় প্রিয়তমার সাথে, কোনোরকম যাচাই ছাড়াই। অ্যালিও সীমাহীন অত্যাচার সহ্য করে যায়, কেবল চিৎকার করে কাঁদা আর বারবার ইথানের কাছে ফিরে যাওয়াই তার কর্তব্য। ফিদেলের চরিত্রটিও এক মেরুদণ্ডহীন, ভাগ্যবিড়ম্বিত যুবকের। চরিত্রগুলোর গতানুগতিকতা এবং তাদের মধ্যে কোনো ধরণের মোড় না থাকা হতাশ করেছে। কিছু কিছু বিষয় লেখিকা অবতারণা করে পরে ভুলে গিয়েছেন কি না জানি না। কোথায় লুকিয়েছিল - বোকার মতো দাসী থাইসার সামনে বলে ফেলে অ্যালি, কিন্তু পরবর্তীতে তার কোনো ফলাফল গল্পে ছিল না। তবে এর উল্লেখ কেন করা? ফিদেলের স্পার্টায় ইথানদের আনা এবং লুকিয়ে স্পার্টান প্রাসাদে খবর দিতে যাওয়ার ইচ্ছার কোনো প্রতিফলন পরে আর তার চরিত্রে ছিল না। এদিকে স্পার্টান সৈনিকদের হত্যা করার পরও দীর্ঘদিন নির্বিঘ্নে স্পার্টায় কাটালো ইথান। সানভীরকে স্পার্টান সৈন্যদের জিজ্ঞাসাবাদ করার ঘটনার উল্লেখ করলেন লেখিকা, পরে সেটাও গুরুত্ব পেল না। সবমিলিয়ে ঐতিহাসিক পটভূমি ব্যতীত উপন্যাসটির ঘটনাপ্রবাহে কোনোরকম টুইস্ট না থাকায় নিদারুণ একঘেয়েমি পেয়ে বসেছিল একসময়। ভালোবাসা, অবিশ্বাস, আত্মত্যাগের একটি সরল প্রেমকাহিনী হিসেবেই দেখা যায় উপন্যাসটিকে। ঐতিহ্য প্রকাশনী থেকে ছাপা হওয়া বইগুলো মানের দিক থেকে ইতোমধ্যেই স্বতন্ত্র হয়ে উঠেছে। 'রক্ততৃষ্ণা'র মত এই বইটিও আকারে অন্যরকম। উন্নত প্রচ্ছদ, বাঁধাই আর ভারী পাতার পাশাপাশি ছাপার ভুল না থাকাটা ছিল পরম পাওয়া।
আজকে বিএনপিও জান ও জবানের পক্ষে কর্মসূচী দিছিলো, লেখক মোস্তাক হত্যার প্রতিবাদে, ডিজিটাল আইন বাতিলের প্রতিবাদে । নীচের ভয়ংকর ছবি দু্ইটা পুলিশের হাতে মার খাওয়া বিএনপির সাহসী দু্ই কর্মীর । সকালে গ্রেফতার হওয়া বাম সংগঠনের সাত ছাত্রনেতাকে কেরানীগঞ্জ জেলে চালান করা হয়েছে। ডিজিটাল আইনে খুলনা থেকে রাতের বেলা তুলে নিয়ে যাওয়া রুহুল কে সকাল বেলা কোর্ট দু্ই দিনের রিমান্ড মন্জুর করেছে । ফেইসবুকে বসে দেখি জান ও জবান আরবি হবে না ফারসী হবে না সাম্প্রদায়িক হবে সেইটা নিয়া তুলকালাম হয়ে গেছ !!!!! সিরিয়াসলী ??? প্লীজ নিজেদের প্রশ্ন করেন ! 
** যখন কিন্ডারগার্টেন এ পড়তাম তখন একদল বন্ধু-বান্ধুবী ছিল, তাদের সাথে সখ্যতাও অনেক ভাল ছিল। তাদের সাথে 👍 এইভাবে বন্ধুত্ব করতাম, আবার দুই তিন আঙ্গুল কিভাবে মিক্স করে জীবনের বন্ধু ও বানাতাম😬। আবার ফ্রেন্ডশিপ খুব চড়া লেভেলে গেলে বৃদ্ধাঙ্গুলী একটু কেটে রক্ত দিয়ে দুই বৃদ্ধাঙ্গুলী (👍👍) একসাথে ছুয়ে দিয়ে রক্তের বন্ধুত্ব পাতাতাম। এর মানে সারাজীবন এদের সাথে আমার বন্ধুত্ব থাকবে ( কি লজিক ছিল মাইরি 🤔)। কালের গহ্বরে সেসব বন্ধুত্ব হারিয়ে গেছে। ** কেউ নেই, এমনকি তারা কোথায় আছে তাও জানিনা। 😒😒এরপর স্কুল জীবনে আরো নতুন নতুন বান্ধুবী তৈরি হল, এদের অনেকের সাথেই এখন আর যোগাযোগ নেই। আবার কেউ কেউ প্রায় দুই দশক ধরে আছে, তাদের সাথে জীবনের বান্ধবী পাতানো হয়েছিল কিনা মনে নেই। তবে আশা করি আঙ্গুলে আঙ্গুলে ছুয়ে না দিলেও সম্পর্কটা থাকবে। ** কলেজ জীবনটা খুব অল্প সময়ের জন্য এলেও অনেক কিছু পরিবর্ত্ন করে দিয়ে গেছে। এখানেও কারো সাথে আজকে জানের জান সম্পর্ক, তো কাল এমন ভাব এই গ্যালাক্সিতেই তাকে প্রথম দেখেছি এমন ভাব 🤔।** এরপর প্রবেশ বিশ্ববিদ্যালয় জীবনে। ঘটনাক্রমে দুইটা বিশ্ববিদ্যালয়ে একসাথে অনার্স করার সুযোগ হয়েছে। এখানেও এত এত বন্ধু বান্ধবীর ভীড়ে হারিয়ে গেছি। এক সময় মনে হত এরা ছাড়া আমার জীবন চলবেনা। কিন্তু সময়ের আবর্তনে, বিশাল একটা গ্রুপ  কিভাবে শেষ হয়ে গেল। নিজস্ব জীবনের ধারায় যার যার জীবন আপনগতিতে চলছে। জীবন চলছে এবং খুব ভালভাবেই চলছে। 😄পরিবারের সবার সাথেও সম্পর্কটা খানিকটা স্কুল জীবনের বান্ধবীদের সম্পর্কের মত। কারো সাথে ঝগড়া হলে তার সাথে সারাজীবনের আড়ি নিয়ে নিতাম। আবার ২দিন পরেই সারাজীবনের আড়ি, সারাজীবনের ভাবে পরিণত হত (তখন তো ফেবু ছিলনা, যে ধুমধাম ব্লক মেরে দিব😆😆)। আবার একজনের সাথে ঝগড়া হলে বাকীদের শিখিয়ে দিতাম "ওর সাথে মিশলে আমরা তোরে বয়কট করব" 🙄😯। কি একটা অবস্থা!!ছোটবেলার এই বিবাদ গুলা অনেক বেশি সোজা ছিল,যা মুহুর্তেই মিটে যেত। যা মনে পড়লে এখনো পেট ফেটে হাসি পায়😂😂। আবার ঐসব মনে ক্রএ একজন আরেকজনকে পঁচানো তোহ!! বয়স বাড়ার সাথে সাথে এই বিবাদ গুলাই "থিওরি অব রিলেটিভিটি" এর মত কমপ্লিকেটেড হয়ে গেছে।  বন্ধু-বান্ধুবীদের সাথে ঝগড়ার লাস্ট স্টেজ হয়ে যায় "ব্লকলিস্ট"। আর পরিবারের হয়ে যায় "I don't give f*** to you anymore and with a block in FB"। আজকে আমি যার জন্য সব করলাম, কালকেই সে আমার "hate listed"  বা আমি তার "hate listed"।** এমনকি হাজবেন্ড- ওয়াইফের মাঝে ঝামেলা হলেও ফেবু ব্লক দিয়ে বিদ্রোহ ঘোষণা হয়। কি আজগুবি!! কিন্তু ঐ ব্লক দেখে ব্লক খাওয়া পারসোন ঐখানেই থেকে যায়, ভার্চুয়াল দুনিয়ার বাইরেও যে একটা দুনিয়া আছে, সেই দুনিয়ায় থেকে সমস্যা গুলো সমসাধানের চেষ্টাও কেউ করেনা। এভাবেই শেষ হয়ে যায় "আমি তোমাকে ছাড়া বাচবনা" টাইপ সম্পর্ক। 🚫🚫সব কিছু আপগ্রেড হবার সাথে সম্পর্ক গুলিও আপগ্রেড হয়ে গেছে। ফেবুতে দেখাই আমরা সবাই "আপন", কিন্তু বাস্তবিক ক্ষেত্রে আমরা সবাই "পাপন" ।কি আজব একটা জামানা!!
আমার লেখায় সবসময় মগবাজার এলাকার কথা উঠে আসে। ওখানেই আমার বাসা। ওদিকেই ছোটবেলা থেকে বেড়ে উঠা হয়েছে। তাই ওদিকের সবকিছুই আমার পরিচিত। সেই সুবাদে অনেকবার আড়ং ভবন আর আড়ংয়ের কথা উঠে এসেছে লেখায়। আজ সেই আড়ং ভবনের সামনেই বিস্ফোরণ ঘটেছে। এমনকি আজও একটা পর্বে আড়ং ভবনের কথা লিখেছি। কী ভয়াবহ! আল্লাহ সবাইকে হেফাজত করুন।
আমার বাগানের সামান্য কিছু আম। যত দিন যাচ্ছে ততই রঙিন হচ্ছে।ব্যানানা ম্যাংগো।
তুজকো ডিগ্রী মিলি, ডিগ্রী পার "আল্লাহ" নেহি, তেরি হোটোপে কিউ জিকিরে "আল্লাহ" নেহি...
আপনার ঘরের জামাই মানুষ হালকা পাতলা বা মোটামুটি ভালো রকমের রান্নাবান্না জানলে আর আপনি মাঝারি থেকে নিন্ম মানের রাঁধুনি হলে - চেয়ার পেতে বসে থাকুন আর মাঝে মাঝে জনাবের ঝাড়ি শুনুন - " আরে ডাল কি এমনে রান্ধে নাকি? লবণ দিতে হয় সবার পরে! তাইলে ডালের স্বাদ মজা হয়! " মাংস সহ বাকি সবের হিসাব পরে! মাগার ডিম ডাল নিয়াও যখন লেকচার শুনাবে তখন - রান্না ঘরের যুদ্ধের ময়দান থেকে আপনি আপাত ছুটি নিয়ে এটা ওটা বাড়িয়ে দিয়ে তাকেই সব করতে দিয়ে মজা নিতে হয়৷ শীতের দিনে এরচে আরামের আর কি হয়? 😁 #নূতন_ঘরে_প্রথম_রান্না 🥰 উইথ মাস্টার শেফ আজাজ আহমদ রোমী
টানা ক্লিক করতে করতে আমার মা এই দুই ছবি তুলে ফেলছে। ছবি দেখার সময় বলতেছে, 'চুল গুলো কেটে এখন বব কাট করে শাড়ী পড়া। একদম পাগলের মতো লাগতেছে' সেই দুপুর থেকে তাই মন খারাপ করে পাগল লাগতেছে কি না দেখতেছি... বিদায়... ঈদ মোবারক🖤
কে কি নামে ডাকে জানি না কিন্তু আমার 'আব্বা' ডাকটাই বেশি ভালো লাগে... কনের আকদে্র ঠিক পরের মুহূর্তের ছবি...। ছবিয়াল : মোশারাত ফারহানা শাম্মা।।
কি কিউট রন্ধনশিল্পী বাব্বাহ🌸😍 যাক অবশেষে এমন নিপুণ হাতের দম বিরিয়ানি রেসিপি পেয়েই গেলাম😋
একটু সাইড দিয়ে পিছনের হাত গুলাকে ও ধরার সুযোগ করে দিন...🐸🐸🐸
দেখতে দেখতে দুইটা বছর শেষ🥰🥰🥰 তুলিকে যত দেখি ততো অবাক হয়..রাতের ৩/৪টায় ঘুম গিয়ে দিনে ৩/৪টায় ঘুম থেকে উঠা মেয়েটা বিয়ের পর থেকে ৭/৮ টায় উঠে যায়...কাকিমার হাজার বকা খাওয়ার পর ও এককান দিয়ে ডুকিয়ে আরেক কান দিয়ে বের করে ঠাঁই বসে থাকে মেয়েটাকে কাজ কর সেটা আর বলতে হয়না...দায়িত্ববোধ চলে আসছে.. আর সঞ্জয় ভাই, তুমি ভাই বেশি সেরা.... তুমি পরিবারে জামাই থেকে ও ছেলে বেশি ভাই...❤️❤️সবাইকে এতো সম্মান, আর ভালোবাসা দিছো ভাই..তুমি সেরা ❤️❤️❤️ পরিবারের নতুন অতিথির জন্য অপেক্ষায় আছি সবাই🥰❤️অনেক অনেক ভালোবাসা তোমাদের জন্য🥰❤️
হাইরে কপাল।এর থেকে কষ্টের আর কি বা আছে😓।কত স্বপ্ন নিয়ে দুজন এক হলো 😓
মা কখনো পারফেক্ট হয় না। কারণ মা শুধু মা নয়, সে একজন মানুষ (বিশেষ করে নারী)। এবং আরো অনেকগুলো সম্পর্ক এই "মা" নারী/মানুষটিকে মেইনটেইন করতে হয়। যার মধ্যে অনেকগুলো সম্পর্ক পুরুষেরা মেইনটেইন করার প্রয়োজনই মনে করেনা (আমাদের পুরুষতান্ত্রিক সমাজে)। কিন্তু আমরা সবাই কেবল "মা" কেই পারফেক্ট দেখতে চাই। কেনো বলুন তো...? আমরা মা- মেয়ে কিন্তু পারফেক্ট হতে চাই না, একে অন্যকে পারফেক্ট দেখতেও চাই না। আমরা যে যার মতোই থাকতে চাই এবং একে অন্যকে ভীষণ ভালোবাসতে চাই।
পার্লারে সাজার পর সবাই কে পরীর মতো লাগলে আমাকে কেন ভাই টাট্টির পিছন থেকে উঠে আসা পেত্নির মতো লাগে😑😑😑
বাঁশখালিতে শ্রমিককে গুলি করে হত্যার প্রতিবাদে আজ শাহবাগে ছাত্র ইউনিয়নের প্রতীকী মানববন্ধনে রুহুল আমিন ভাইও ছিলেন। একই রাষ্ট্র এবং ফ্যাসিস্ট সরকার, *এস এ আলমদের পুষে **শ্রমিকদের গুলি করে হত্যা করে ***শ্রমিক আন্দোলন এবং জনগণের প্রতিরোধ নশ্চাৎ করে দিতে ডিজিটাল সিকিউরিটি আইনের মত হাজারো নিবর্তন আইন প্রবর্তন করে। 
আমাদের বইয়ের ফাইনাল লুক৷ সুন্দর না? প্রি অর্ডার করেছেন তো? গল্প পড়ে কিন্তু জানাতে হবে কেমন লিখেছি। সেই সঙ্গে রাঙামাটির গ্রামে যে পাঠাগার নির্মাণ করা হবে তারও অংশ হতে হবে! 🖤
"রুশো" হ'ল একটি দুর্দান্ত নাম যদি এটি আমার খালার (ফুপ্পি) নাম না হত 🐸
তোমরা যারা ভিপিএন ভিপিএন করে লাফাচ্ছো, তোমরা কি জানো না যে ওডোমোস এর উপরে কিচ্ছু নাই? 🦟
স্টুডেন্টস কাউন্সিল নির্বাচন ২০১৮ শিশু সরকারি প্রাথমিক বিদ্যালয়
এতোদিন যারা রান্নার ছবি দিলেই দৌড়ায়ে অপমান করতে চলে অাসতো,তারাই অাবার অাজকে নববর্ষের খানার ছবি পোস্ট করতেসে😒
অনেকদিন পর ঘুরাঘুরি করসি হালকা। অনেকদিন পর বন্ধু পিক তুলে দিলো.... 🤓
গানটা আমার টাইললাইনে বারবার শেয়ার করতে ভাল লাগে ❤️ প্রত্যেকটা লাইন ❤️
এটা শেয়ার করা এখন সময়ের দাবী... আমার লেখা কবিতা আমার আবৃত্তি আমার বই “কবিতা অথবা অন্যকিছু”তে আছে। বই কিনে উতসাহ দিলে ভবিষ্যতে আরো আবৃত্তি করব দরকার পড়লে কবিতার সাথে নৃত্য প্রদর্শনও করব......😭
কারো জন্য চোখে পানি আসাটা এত সহজ না। আমাদের এমন হয় যখন আমরা কাউকে হৃদয়ে ধারণ করি। কিছু অনুভূতি আমাদের ভেতর সুপ্ত অবস্থায় থাকে। তার তীব্রতাটা বোঝা যায় যখন শূণ্যতা তৈরি হয়। আজকের সকালটা শুরু হয়েছিল অন্য দশটা সকালের মত। ফেসবুক স্ক্রল করতে গিয়ে হঠাৎ একটা খবরে চোখ আটকে গেল। তখনও মনেপ্রাণে চাইছিলাম এটা যেন সত্যি না হয়। কিন্তু মহান আল্লাহর ইচ্ছা তো আমাদের মেনে নিতেই হবে। আমার স্কুল লাইফের সবচেয়ে প্রিয় শিক্ষক আজকে মারা গেছেন। আসলে স্যার সবারই খুব প্রিয় ছিলেন। তবে আমার সাথে স্যারের সম্পর্কটা অন্য স্টুডেন্টদের থেকে একটু ভিন্ন ছিল। আমিই একমাত্র স্টুডেন্ট যে স্যারের কাছে এসএসসি পর্যন্ত টানা পড়েছি, অন্য কোথাও যাইনি। উনি শিক্ষকের চেয়ে অভিভাবক বেশি ছিলেন। সবসময় সবার কাছে আমার কথা বলতেন। আম্মু অনেক সময় অভিযোগ নিয়ে যেতেন যে আমি ঠিকমত পড়ি না। স্যার হেসে হেসে আম্মুকে বলতেন- "ওকে কি বকব আপা? ও তো ঠিকমত পড়া করে আসে।" স্যারের কাছে নির্দ্বিধায় সব সমস্যার কথা বলতে পারতাম। স্যার সবসময় বলতেন- তুমি আমার জন্য একটা চ্যালেঞ্জ। চাইতেন যেন আমি ভালো কিছু করি। যদিও সেদিক থেকে আমি ব্যর্থ। রাস্তায় দেখা হলেই বিখ্যাত হাসিটা দিয়ে বলতেন- ''মুন ভালো আছো তো আল্লাহর রহম?'' নিউজটা শোনার পর কান্না থামাতে পারিনি। ফেসবুক জুড়ে এখন শুধু এটাই চোখে ভাসছে। সবার কাছে একটাই অনুরোধ দয়া করে মৃত মানুষটার ছবি শেয়ার করবেন না। এতে সবারই কষ্ট বাড়ে। এখন শুধু একটাই চাওয়া আল্লাহ যেন তাকে নাজাত দেন আর জান্নাত নসিব করেন। নিঃস্বার্থ, পরোপকারী মানুষ এ যুগে পাওয়া দূর্লভ। তবে তাদের দেখা পেলেও আমরা অনেক সময় তার সঠিক মূল্যায়ন করতে পারি না। এটা আমাদের চরম ব্যর্থতা। স্যার আমাদের শিখিয়ে দিয়ে গেছেন কিভাবে নির্মোহ থেকেও ভালো থাকা যায়। চেয়েছিলাম কিছু লিখব না। কিন্তু না লিখে পারলাম না।
সাল ২০১২। বুঝ হবার আগের থেকেই বড় হয়েছি যেই জায়গাটাতে, সেটা ছেড়ে পাড়ি দিলাম অনেক দূরে। শহর থেকে প্রায় গ্রামাঞ্চলে। নতুন জায়গায় গিয়ে সদ্য নতুন তোলা একটা একতলা ছবির মত সুন্দর বাসায় ভাড়া গেলাম। আমরাই ওখানের প্রথম ভাড়াটে, আমরা যাওয়ার পর টুকটাক করে দু একটি ফ্যামিলি আসতে শুরু করলো। একদিন দেখি নতুন আসা একটা ফ্যামিলিতে আমার বয়সী একটা মেয়ে। বব কাটিং চুল, ফ্রক পড়া। আমাকে যারা চেনেন, সবাই জানেন আমি কতটা আনসোশাল। মেয়েটাও তেমন একটা মিশুক বলে মনে হলোনা। তাই কাছে থেকেও আমরা ছিলাম দূরে। কিছুদিন এভাবেই কাটার পরে দুই ফ্যামিলিতে বন্ধুত্ব হলো। বাবারা দুজন জোটবেঁধে আমাদের এক স্কুলে ভর্তি করে দিলো। সারাজীবন শহরে দেখা স্কুলের মত না, কার্টুনিস্টের আঁকা ছোট্ট সুন্দর নতুন স্কুল। একসাথে যাওয়া আসা করতে করতে কোনসময় যেন আনসোশ্যাল আমি আর একটু গম্ভীর মেয়েটা খুব ভালো বন্ধু হয়ে গেলাম। দুবছর একসাথে পাগলের মত দিন কাটিয়েছি। ক্লাসে, রাস্তায় দুষ্টুমি, টিনএজ বয়সের স্বাভাবিক আবেগ সবটাতেই ছিলাম দুজন দুজনের পাশে। তারপর হঠাৎ আমি আমি আবারো শহরে পাড়ি দিই। কিন্তু সম্পর্কটা সেভাবে শেষ হয়নি। দূরত্ব আমাদেরকে দূরে ঠেলে দিতে পারেনি। বরং আরো কাছে এনেছে। সত্যি বলতে আমাদের প্রতিদিন কথা হয়না। কিন্তু কেউ কোনো সমস্যায় পরলে আমরা জানি আমাদের কথা শোনার জন্য একে অপরের পাশে আছি। আচ্ছা, আমরা একজনকে কাছের মানুষ তো এই কম্ফোর্টটার জন্যই বলি। সে, যার সামনে আমাকে কোনো ভান করতে হবেনা, যে আমাকে জাজ করবে না, আমার সবটা বুঝবে। আমার জীবনে আমার নিজের বাজে স্বভাবের জন্য হয়তো তেমন বেশি মানুষকে আপন করতে পারিনি। কিন্তু আমার খুব কম্ফোর্টের জায়গা আছে কিছু মানুষের কাছে। তাদের মধ্যে এই মেয়েটা একজন। আজকে ওর জন্মদিন। আমি কতটা গ্রেটফুল এই দিনটার জন্য, বলে বোঝাতে পারবো না।
সবাই আজকে বাইরে এমনভাবে বের হইছে যেন কালকে ঈদ...ঈদের শপিং করা ফরজ সবার জন্য আজকে 🙂🙂
সুধীর চক্রবর্তীও মারা গেলেন। এ বছরের মত এত সংখ্যক মৃত্যু সংবাদ আমি আর কোন বছর শুনি নি।
নানু নাকি সবাইকে দোয়া করে দিছে আজকে নানু দোয়া করে দিলো না দেখে কোন লাইন হইল না। 🙂
বৃষ্টি কমলেই ব্যান্ড সম্যক উঠবে স্টেইজে। এরপর মেকানিক্স! কিন্তু বৃষ্টি পড়া কমতে হবে। অবশ্য বৃষ্টি তে কনসার্ট দেখতেও অমায়িক লাগার কথা! মেকানিক্স যদি আসতে লেইট করে? 🥺 পুরা প্রোগ্রাম তো দেখতে পারবো না! ১৩.০৯. ২০১৯ সম্যক'১৬।
‘কন্যার নামটি রাধা পড়েছে সে বাঁধা কৃষ্ণের কলঙ্কমাখা পায়! কন্যার নামটি রাধা পড়েছে সে বাঁধা কৃষ্ণের চোখের ইশারায়-‘
খুব সহজে বাঁধা পড়ে যাই আমি, খুব সহজেই যাই দুরে সরে। এই আসা যাওয়ার মাঝে, মায়া কেবলই বাড়ে।
"চিন্তার জগতে বাঙালি মুসলমান শুধু টুপি দেখে আত্মীয় ঠাওরাবে এ মনোভাব সম্পর্কে শুধু এই বলা যায় যে, যত শিগগির এ দূর হয় ততই আমাদের লজ্জা কমে। দেশে দেশে দিকে দিকে মানুষ যে যেখানে সত্য ও কল্যাণের সন্ধানী হয়েছে সে আমার ভাই --একথা যদি মুসলমান প্রাণ খুলে বলতে না পারে তবে বৃথাই তার সাম্য ও একেশ্বরতত্ত্বের অহঙ্কার। __আর শুধু মুসলমানের সাহিত্য-সৃষ্টি নয়, তার সমস্ত নবসৃষ্টির উৎস এইখানে বাঁধা পড়ে ক্রন্দন করছে।" "মুসলিম সাহিত্য-সমাজ"_ এর ১ম বার্ষিক অধিবেশন পঠিত। 

সারাদিন কি করো? ফেসবুকে/ইউটিউবে ভিডিও দেখি। তারপর? তারপর ফোনে চার্জ দেই তারপর? তারপর ফোনে চার্জ দেই তারপর? তারপর ফোনে চার্জ দেই
অসংবেদনশীল শব্দের ব্যবহার হজম করতে জীবনে কতবার যে ক্ষতবিক্ষত হয়েছি ! শরীরের  আঘাত তো তবু দেখা যায়, মনের আঘাত কিন্তু দেখা যায়না। স্বপ্ন দেখি একদিন বন্ধ হবে ভাষায় নারীর অপমান। জানি না সেই দিনটি  জীবনে কখনো আসবে কি না......
আজ রাত ১২.১ মিঃ একাত্তর জার্নালে আমার সরাসরি সাক্ষাৎকার নেয়ার জন্য আমন্ত্রণ জানানো হয়েছে। আমি বর্তমানে আছি বঙ্গবন্ধু মেডিক্যাল হাসপাতালে। আমি এখনো স্পষ্ট করে কথা বলতে পারিনা শ্বাসকষ্ট ও কাশীর কারনে। অক্সিজেন মুক্ত এখনো হতে পারিনি। সবাই দোয়া করবেন আমি যেনো আমার সব কথাগুলো বলতে পারি। আপনারাও পাশে থাকুন রাত ১২.১ মিনিট একাত্তর জার্নালে.....
- আপনি কোথায় পড়ছেন? - বাংলাদেশ এর সবুজ বিশ্ববিদ্যালয়ে। - মানে? - গ্রিন ইউনিভার্সিটি অব বাংলাদেশ 😌 - 😒
আজকে ঈদ।সকাল থেকে কয়েকজনের বাবা,মা বা আত্মীয়স্বজনের মৃত্যুর পোস্ট দেখলাম।এছাড়া অনেকেই আইসিইউ খুঁজে পোস্ট দিলো।অনেকের বাবা-মা হাসপাতালে এডমিটেড। এই ঈদের মত পেইনফুল নিউজফিড আর দেখিনি আমি। আপনার পরিবারের সবাই যদি সুস্থ থাকে, তাহলে শুকুর করেন আল্লাহর কাছে।পরিবারের সবাইকে নিয়ে যে ঈদ পালন করতে পারছেন এটাই অনেক এই মহামারীর সময়ে । ঈদ মোবারক।
ছোটোবেলায় রবীন্দ্রনাথের কবিতা পড়েছি পাঠ্য বইএ৷গানও গেয়েছি না শিখে-শিখে৷৷বালিকা বয়সে দু'একবার নিজে নিজেই হয়ত নেচেছি৷তারপর আস্তে আস্তে বড় হয়ে জেনেছি রবীন্দ্রনাথের ৫২টি কাব্যগ্রন্থ রয়েছে, প্রায় ৩৮টি নাটক,১৩টি উপন্যাস!রয়েছে ৩৬টি প্রবন্ধ ও অন্যান্য গদ্যসংকলন। তার সর্বমোট ৯৫টি ছোটগল্প ৷গান লিখেছেন ১৯১৫টি ৷সুর নিজে দিয়েছেন বা অন্য কোথাও থেকে নেওয়া৷স্বাভাবিক ভাবেই আরো বহু গান কবিতা হারিয়ে গেছে বা অপ্রকাশিত থেকেছে। অজস্র গানের কোনটি কোথা থেকে নেওয়া,সুর কে দিয়েছেন সবই নিজে লিখে গেছেন৷ বাংলা ভাষায় ছোটো গল্প- যা তাঁর আগে কেউ লেখেনি,সে গুলোর উৎস তৎকালীন পূর্ব বঙ্গের আনাচ কানাচ ৷সমাপ্তি, পোস্ট মাস্টার, শাস্তি,ছুটি,বলাই,অতিথি...৷আর গদ্য কবিতার ধারণা!লিপিকার তোতাপাখি,সওগাত, কর্তার ভূত..৷পড়তে পড়তেই ভাষা জ্ঞান-গদ্য লেখার অভ্যাস৷আস্তে আস্তে লেখার এবং লেখকের সঙ্গে সখ্য—যেমনটা নজরুল,জীবনানন্দ,জসীমউদ্দীনের সাথেও৷ ইতিহাসে পড়েছি কেন তিনি "নাইট" নামক উপাধী ত্যাগ করলেন৷ পূর্ববঙ্গের সাথে ছিল আত্মার যোগ৷জমিদারী ছিল৷তৎকালীন কুষ্টিয়া থেকে শিলাইদহ রাস্তা পাকা করিয়ে দেন স্থানীয় বাসিন্দাদের জন্যে৷পুকুর-কুঁয়োও খোঁড়া তা বাঁধানোর ব্যবস্থা করেন৷ ১৮৯৫ সালে কুষ্টিয়ায় স্থাপিত ‘ট্যাগোর অ্যান্ড কোং’ ন্যায্য মূল্যে চাষিদের ধান ও পাট কিনে বিপণনের দায়িত্ব নেয়। তাঁর সময়ে কুষ্টিয়ায় চাষে ব্যবহৃত হয় ট্রাক্টর, পাম্পসেট ও সার। সেসময় প্রতিষ্ঠিত হয় কৃষি ল্যাবরেটরি। কুটীরশিল্পের উন্নয়নে বয়নশিল্প শেখাতে হুগলীর শ্রীরামপুরে একজন তাঁতীকে পাঠানোর ব্যবস্থা করেন। প্রতিষ্ঠিত হয় তাঁতের স্কুল। ছাতা তৈরির প্রশিক্ষণের ব্যবস্থা করলেন৷পতিসরে ১৯০৫ সালে কৃষি ব্যাংক প্রতিষ্ঠা করেন ৷ আরো আছে ..৷ এই জানা নিতান্তই যে কত কম,এই দুদিন ফেসবুকে না দেখলে বুঝতাম না! এমনিতেই বাংলা মাস ভেঙে তাঁর জন্মদিন আগেই পালিত হয় বাংলাদেশে৷সে যাই হোক,রবীন্দ্রনাথতো কোনো অতি বা মহামানব নন,যে তাঁর কোনো দোষ-ভুল-ত্রুটি থাকতে পারবে না, আর তা সমালোচনাতে আনা যাবেনা৷ কিন্তু গত দুদিন ধরে "রবীন্দ্রনাথের সমালোচনা" করতে গিয়ে শালীনতা এবং সভ্যতার সমস্ত সীমা ডিঙ্গানোর প্রতিযোগীতা শুরু হয়েছে৷নতুন নতুন আর অদ্ভূত সব অভিযোগ তাঁর বিরুদ্ধে!যা দেখে বলতে ইচ্ছে করে—"হায় রবীন্দ্রনাথ!আপনি এই!" তিনি নজরুলকে দেখতে পারতেন না,ইচ্ছে করে তাঁর মাথা নষ্ট করেছিলেন ৷নিজের আত্মীয়ার সাথে বিয়ে দিয়ে ছিলেন যাতে করে নজরুল কোনোদিন তাঁর উপরে উঠতে না পারেন৷অন্য ধর্মের লোকদের দেখতে পারতেন না,তাই বিশ্ববিদ্যালয় করতে দিতে চাননি(যেন তখন পর্যন্ত তাঁর ধর্মের লোকেরা ওখানে ছিলনা!)তাঁর প্রজাদের উপর জুলুম করতেন(যেন উনি একাই জমিদার ছিলেন!)ইংরেজদের পা চাটতেন তাই কোন এক জর্জের আগমনে গান লেখেন৷পা চেটেই নাকি সুকী না সুচীর মতন নোবেল পেয়েছিলেন ..এসব অতি পুরাতন অভিযোগ! আজ আর গতদিন আরো যা জানছি তাহচ্ছে উনি হেগেল না কান্ট তার মতন হরপ্পা না মহেঞ্জদাঁড়োর হিন্দু সভ্যতা ধারণ করেছেন(বুঝিনি!)৷ওনার রচনায় ৠক বেদের গুনগান!উনি সব গান আর তার সুর ঝেঁপেছেন বিদেশী গান আর সুর থেকে!গগণ হরকরার গান চুরি করেছেন , তা ওনার নামে চালিয়েছেন!লালনের লেখা গানের খাতা উনি এনে তা আর ফেরত দেবার নাম পর্যন্ত করেন নি—এমনই বাটপার! সব থেকে নতুন বক্তব্য " রবীন্দ্রনাথকে সরকার পৃষ্ঠপোষকতা করছে" ৷কারণ "প্রথম শ্রেনি থেকে বারো ক্লাস" পর্যন্ত "রঠার" মানে রবীন্দ্রনাথের কবিতা ছিল৷(যেন আমরা নজরুল,বন্দে আলি মিয়া,জসীমউদ্দীন, গোলাম মোস্তফা.. এনাদের লেখা পড়িনি!)এতো অভিযোগ সমূদ্রের কয়েকটি বিন্দু মাত্র৷ হাজার হাজার এবং কয়েকজন লাখো -কোটি ফলোয়ারের সামনে এই সব লিখে চলেছে লাইক-শেয়ার-কমেন্ট পাবার জন্যে৷ফলোয়াররাও হা-হার সাথে তা দিয়েই যাচ্ছে৷ একজন তবু এদের মধ্যে লিখেছে "রবী খুব ভালো মানুষ ছিলেন-তার মুখে দাঁড়ি ছিলো"! যাই হোক রবীন্দ্রনাথই প্রথম আধুনিক ভাবে গদ্য লেখা শুরু করেন৷সেই গদ্য শিখে,তা লিখেই তাঁর সম্পর্কে না পড়ে একপেশে গালাগালি!মন্দ কী?ভাঙ্গিয়ে লেখাতো যাচ্ছে-সেই রবীন্দ্রনাথকেই৷তাঁকে উপেক্ষা করা সম্ভব হচ্চে না৷ সেই সব অবিনাশী -অজর গান আজও মানুষ গায়-আশি বছরে মৃত্যু ৷তার আশি বছর পরেও! গল্প নিয়ে সিনেমা ,নাটক-নির্মিত হয়, অসংখ্য লেখক নিজেদের বইএর নাম দিয়ে থাকেন রবীন্দ্রনাথের গান বা কবিতার নাম দিয়েই-এমনকি সিনেমার নামও!রবীন্দ্রনাথতো তাঁদের বলেন নি-বলে যাননি! রবীন্দ্রনাথ ছবি এঁকেছিলেন-তা অন্য চিত্রকরদের চেয়ে ভালো ছিলনা-তাই জনপ্রিয় হয়নি৷যারা তাঁর সাহিত্য বা সঙ্গীতকে ঝেড়ে ফেলতে চায় ,তাদের উচিৎ সেই মানের গান লিখে সুর দেওয়া৷ কারোটা ঝেঁপে নয় ৷ একদম নতুন সুর-তাল-শব্দ-ছন্দ সৃষ্টি করে৷আমরাই গাইবো৷পরকীয়া বাদ দিয়ে উপন্যাস লেখা ৷আমরা পড়বো৷কবিতা এবং ছোটোগল্পও লেখা শুরু করা, যেখানে রবীন্দ্রনাথের মতন সাম্প্রদায়িকতা থাকবে না৷ তারপর একদিনতাদের জন্মদিন পালন করা হবে৷ কী আর করা!যতদিন তা না হচ্ছে,ততদিন —হয়ত সামনের আরো আশি বছর রবীন্দ্রনাথ ঠাকুরকে নিম গেলার মতন মেনে নিতেই হবে! আশি বছর বাদেও পালিত হবে পঁচিশে বৈশাখ!
যখন মন্দির গুড়িয়ে দেয়া হোলো, হিন্দু ধর্মের মানুষদের বাড়ি পুড়িয়ে দেয়া হোলো, সাঁওতালদের ঘর বাড়ি পুড়িয়ে উচ্ছেদ করা হোলো, পাহাড়িদের ঘাড় ধাক্কা দেয়া হোলো, বস্তিগুলো দাউ দাউ জ্বলে মার্কেটের সাইনবোর্ড বসলো- আমরা তখন প্রতিবাদ করিনি। আজ আমাদের নাট্যাঙ্গনে সেই আগুন লেগেছে। আজ আমাদের জন্য প্রতিবাদ করার কেউ আছে কি অবশিষ্ট? একই পথে হাঁটছে স্বদেশ। ছাই ভস্মের উপর দিয়ে এগোচ্ছে প্রশাসন। এখনই না থামালে এটাই রোল মডেল হিসেবে প্রতিষ্ঠা পেতে যাচ্ছে অচিরেই।
" এমনটা না হলেও পারতো"। এত লক্ষ কোটি মানুষের মধ্যে সে না এলেও পারতো, আমি কোনো একটা পাহাড়ি অঞ্চলের মেয়ে হতে পারতাম। বুঝতাম না তার ভাষা, ট‍্যুরিস্ট গাইডের সাথে চলে যেতেন অন‍্য কোথাও, মুখোমুখি নাই হতাম। কিন্তু এমনভাবে চললে ছন্দপতন এর সূত্র রক্ষা হতোনা, আমার সমস্ত সাজানো গোছানো জীবনের একমাত্র না পাওয়া হয়ে থেকে যাওয়া হতনা আপনার। একটা উত্তর খুঁজে যাচ্ছি- আপনার প্রত‍্যেকবারের এই যে অগোছালো থাকাটা, আমি টের পাই কিভাবে? ঠিক তখনই আমি আবার বিশ্বাস করতে শুরু করি কিছু একটা আছে। অথচ যার কোনো কোনায় আমার কোনো অস্তিত্ব নেই। আমরা কেবল অভিনেতাই নই, ম‍্যাজিশিয়ানও। এমনটা তো না হলেও পারতো।
এই সময়ের কবি ফারাহ সাইদ কম লেখেন আর তার মত বিশুদ্ধ কবির সংখ্যা বাংলা সাহিত্যে কম আছে। । তার এক লাইনের কবিতা পড়ে আমি মুগ্ধ হই। বর্তমান সময়ের একজন প্রতিভাময়ী কবি ফারাহ সাইদ। কবিতার প্রতিটি লাইন কবির হৃদয় থেকে উৎসরিত। ফারাহ সাইদের একগুচ্ছ কবিতা পড়ে কবিতা প্রেমিক যারা তারা আমার মত মুগ্ধ হবেন আশাকরি।
আমি গ্রামে গ্রামে ঘুরে বেড়াচ্ছি। এ বছর দারুন ফসল হয়েছে। এমন ঘন ধানের ফলন আমি খুব বেশি দেখি নি। আমি ফসল দেখছি আর অবাক হচ্ছি। এমন তো হবার কথা নয়। মামা বাড়ির কাছে খাল ছিলো। মাত্র কুড়ি বছর আগে সেই খালের স্রোতে মানুষকে ভেসে যেতে দেখেছি। এখন সেই খাল রীতিমতো পানিহীন ভাগাড়। পাঁচ বছর আগে যে নদীতে এমন গরমের সময়ে সারা রাত গা ভিজিয়েছি, সে নদীও মৃতপ্রায়। আমরা নদী খেয়েছি, বন খেয়েছি। প্রকৃতির উপর চালিয়েছি অশৈলি তান্ডব। তবু প্রকৃতি এই দু:সময়ে বুক ভরে ফসল দিয়েছে। আমরা প্রায়ই বলি, প্রকৃতির প্রতিশোধ। না, আমার মনে হয় না প্রকৃতি শোধ নেয়। সে যদি শোধ নিতো, আমরা এতদিন টিকে থাকতাম না। সে আমাদের ক্ষমা করে, সে আমাদের ভালবাসে। মাঝে মাঝে আমরা প্রকৃতিকে মেরে ফেলি। তারপর সেই মৃত প্রকৃতির দিকে তাকিয়ে বলি, ইস, প্রকৃতি আমাদের দেয় না কেন, নিশ্চয়ই সে শোধ নিচ্ছে। এমন নদী, এমন মিঠা পানি, এমন নরম পলি, পৃথিবীর আর কোথায় আছে? জানালার তাকে একটা বীজ পরলেও সেখানে গজিয়ে যায় দিব্যি একটি গাছ। এমন অপার প্রকৃতিকে আমরা যেন বাঁচিয়ে রাখি। তাহলেই আমরা বেঁচে থাকবো। প্রকৃতি ছাড়া আমাদের আর কেউ নাই।
মা দিবসে আমাকে কেউ শুভেচ্ছা জানায়নি। কারণ আমি তো কোন সন্তানের জন্ম দিতে পারিনি এখনো। হয়ত সময় হলে আল্লাহ তায়ালা সেই সৌভাগ্য আমাকে দান করবেন। কিন্তু গর্ভে ধারণ না করলে কি মা হওয়া যায় না? উত্তরটা আমাদের ছেলেই দিয়ে দিল মা দিবসে আমাকে একটি মেসেজ পাঠিয়ে। অনেকবার পড়েছি মেসেজটা৷ তারপর খুশিতে কিছুক্ষণ নেচেছি 😀💃 মুনির সাহেবকে বিয়ে করেই আমি অফিশিয়ালি মা হয়ে গেছিলাম "অলিন" নামের ১০ বছরের একটি গলুমলু, ভীষণ সুন্দর শিশুর। মা হিসেবে আমি তার জন্য যা কিছু করার চেষ্টা করি, করতে চাই, তার খুব কমই করতে পারি বলে আমার মনে হয়। অতৃপ্তি থেকে যায়৷ তাই ভয় হয় - আমি ওকে যেমন ভালোবাসি, ও কি তার কিছুটা হলেও বাসে? ওর তো আম্মু আছেই। আমি তার জীবনে না থাকলেও চলে হয়ত। কিন্তু মা দিবসে ছেলেটা আমার এতদিনের সব ভয় দূর করে দিল 😀 আজ ১২ মে ছিল অলিনের জন্মদিন। ওর জন্য সবাই দোয়া করবেন যেন সে তার বাবার মত সৎ, আদর্শবান, দায়িত্বশীল একজন মানুষ হতে পারে। আমার কলিজা বাবাটার পাঠানো সেই মেসেজটা শেয়ার করলাম 😀
বাই এনি চান্স, আমি কখনো বিয়ে করলে কোন পুরুষকে। তার কাছে প্রথম প্রশ্ন থাকবে "আপনি কখনো কোন মেয়েকে মোলেস্ট করেছেন? বিশেষ করে যখন আপনি না বুঝে হলেও করে থাকেন! " সত্যি বললে ক্ষমা করব এমন শর্তে। তারপর তারে আমি সেই মেয়ের কাছেও ক্ষমা চাওয়াবো। আমার মতে প্রত্যেক মেয়ের উচিত তার জীবনসঙ্গীকে এমন প্রশ্ন করে তারপর শোয়া।
ছোটবেলার কিছু মধুর স্মৃতি মনে স্থায়ী ছবি আঁকে। তেমনই একটা স্মৃতি যেদিন গিনি খালা আমাদের বাসায় বেড়াতে আসতেন। চাপা গায়ের রঙে ওমন সৌন্দর্য আমি খুব কম দেখেছি। কী মিষ্টি গলা! হাসির শব্দ! সব যেন কানে লেগে আছে আজও। আজ না ফেরার দেশে চলে গেলেন আমার গিনি খালা। আমি হাসপাতালে শুয়ে সেই সংবাদ পেলাম। তাঁর আত্মা শান্তি পাক এই প্রার্থনা করি।
'কিছুই কোথাও যদি নেই তবু তো কজন আছি বাকি আয় আরো হাতে হাত রেখে আয় আরো বেঁধে বেঁধে থাকি।' কোথায় গেলে কবি? এ তোমার কেমন যাওয়া??? এমন শূন্যতায় ফেলে গেলে, দীর্ঘশ্বাসের চোরাবালিতে। কিছুই কি থাকবেনা আর? একটা জীবন ভরে মুগ্ধতায় ডুবিয়ে রেখেছিলে কেনো তবে? এমন করে মুখ ফিরিয়ে নেবে বলে? 'একলা হয়ে দাঁড়িয়ে আছি তোমার জন্যে গলির কোণে ভাবি আমার মুখ দেখাব মুখ ঢেকে যায় বিজ্ঞাপনে।' এই একটি কবিতা কতশত বার পাঠ করেছি জানিনা। বেদনাতুর কত নিশা জাগরণের সাথী হয়েছে 'বাবরের প্রার্থনা'। কতবার শুনেছি নিজেরই পাঁজরে দাঁড়ের শব্দ! 'পাঁজরে দাঁড়ের শব্দ, রক্তে জল ছলছল করে নৌকার গলুই ভেঙে উঠে আসে কৃষ্ণা প্রতিপদ জলজ গুল্মের ভারে ভরে আছে সমস্ত শরীর আমার অতীত নেই ভবিষ্যতও নেই কোনখানে। ' শঙখ ঘোষ- পরম প্রিয় কবি, পরম আপনজন তাঁকেও হারালাম! খুব বিপন্ন বোধ করছি! খুব!
সেদিন র‍্যাম্প মডেল ও ট্রেইনার বুলবুল টুম্পা আপুর সাক্ষাতকার গ্রহণ শেষে আমাদের ফ্রেমে বন্দী করেছেন সায়েদ মাহমুদুর রহমান ভাই। ছবিতে আছেন রাজত কান্তি রায় দাদা, বুলবুল টুম্পা আপু ও আমি।
থেকে যাওয়া মানুষের দুর্ভিক্ষ দেখা দিবে তোমার শহরে। মহামারীর মতো তোমার রক্তে ছড়িয়ে যাবে একটি মানুষের অভাব।
অনন্ত জলিল- "তোরা যে 'র‍্যাপ' করিস তোদের লজ্জা করেনা? এই তোদের লজ্জা করে না? তোদের মা বোনদের 'র‍্যাপ' করলে তোদের কেমন লাগবে? মনে হয় ভালোই লাগবে তাই না? আমার কথায় যদি এতটুকু লজ্জা হয়ে থাকে তাহলে ভালো হয়ে যা!" বাপ্রে বাপ্রে কি মোটিভেশন! সাউথ মুভির একটা কমেডিয়ান একবার দুই শত্রুর মধ্যে মারামারি ঠেকাতে গিয়ে বলেছিলো, "রুখ যাও! আগার আল্লাহ মেহেরবান,তো গাধা পেহল‌ওয়ান! এত মারামারি করে জীবনে কি হবে?" তাই শুনেই দুজনে হাতিয়ার সরিয়ে রেখে মানবতার পথে ফিরে এলো। অনন্ত জলিলের মোটিভেশনটা আমার সেই টাইপ‌ই মনে হলো। এই মোটিভেশন শুনে দলে দলে ধর্ষক ভালো মানুষ হয়ে যাবে বলেই আমার ধারনা। তারা ভাববে,ধর্ষন করলেই যদি অনন্ত জলিল কানের কাছে এসে এইরকম প্যানপ্যান করে তাহলে কি হবে! এই ভয়েই ভালো হয়ে যাবে,অনেকটা মাহফুজুর রহমানের গানের মতো। ভাইরে ভাই, এই নাকি হিরো! কথা বলতে পারেনা,তোতলায়,মুখের কথায়‌ও বানান ভুল এই নাকি হিরো! দেশের অবস্থা তো এই থেকেই বোঝা যাইতেছে! 🙄
এক গ্রুপে আন্ডাররেটেড লেখকদের পরিচিতি বাড়ানোর উদ্দেশ্যে একটা পোল ক্রিয়েট করা হয় গতকালকে। এইমাত্র দেখে আসলাম পোলে ৫০০ এর মতো ভোট পেয়ে ফার্স্ট হয়েছেন আরিফ আজাদ, পৌনে তিনশোর কাছাকাছি ভোট পেয়ে সেকেন্ড হয়েছেন হুমায়ূন আহমেদ। নিচের দিক থেকে ১ ভোট পেয়ে উইনার হয়েছেন মানিক বন্দ্যোপাধ্যায়, ৩ ভোট পেয়ে সমান সমান অবস্থানে আছেন হিরো আলম, শীর্ষেন্দু মুখোপাধ্যায় এবং জাফর ইকবাল। আবার স্যার মুহাম্মদ জাফর ইকবাল পেয়েছেন ৪৩ ভোট। আন্ডাররেটেড, ওভাররেটেড আর বেস্ট সেলারের হিসাব নিয়ে আমার মাথাব্যথা নাই। কিন্তু বাংলা সাহিত্যে জাফর ইকবাল নামে দুইজন লেখক আছে এটা এতোবছরেও যে আমি জানলাম না এই দুঃখের কথা এখন আমি কার কাছে গিয়ে বলবো?🙂
সম্পর্কে বারবার ভাঙনের আঘাত আসা মানে সে সম্পর্ক ততো দূর্বল হতে শুরু করা।আপনি যতবার আপনার পার্টনার কে বলবেন "আমি তোমাকে ছাড়তে চাই'' আপনার পার্টনারের মস্তিষ্ক একটা নেগেটিভ ম্যাসেইজ রিসিভ করবে।সে বুঝে নেবে আমাকে ছাড়াও চলবে।আমি তেমন প্রয়োজনীয় কিছু নই। আস্তে আস্তে আলগা হবে বাঁধন। একটা গাছের ডাল কাটার আগে কুঠার দিয়ে বেশ কয়েকবার আঘাত করে ডাল কে আলাদা করা হয় গাছ থেকে।ডাল টা ধীরে ধীরে বিচ্ছিন্ন হতে হতে একমূহূর্তে ধুপ করে ভেঙে পড়ে। সম্পর্ক টাও ঠিক তেমন। প্রতিবার ছেড়ে যাওয়ার ইঙ্গিত,বা ছেড়ে দেওয়ার হুমকি একটা ধারালো কুঠারের মত।একদিন আপনারা সত্যিই বিচ্ছিন্ন হয়ে যাবেন।হুট করেই। তাই একটা সুস্থ সম্পর্ক মেইনটেইন করতে চাইলে ঠিক যতোটা সময় দুজন একসাথে আছেন জড়াজড়িই করে বাঁচুন।প্রতিমূহুর্তে দুজন দুজনকে বলুন এবং বোঝান তুমি প্রয়োজনীয়।ছেড়ে যাওয়ার হুমকিতে কেউ বেশী কাছে এসেছে এমন গল্প কোথাও নেই। 
পৃথিবীর প্রতিটা সম্পর্কেই একটু স্পেস থাকা দরকার, নাহলে একসময় সেটা গলার উপর চেপে বসে... তা সে সম্পর্ক প্রেমেরই হোক কিংবা রক্তের। এই সত্যটা আজীবন মনে রাখবো আমি, মাঝখানে ভুলে গিয়েছিলাম।
দোতলায় উঠলে সারাক্ষণ মাস্ক পরে থাকতে হচ্ছে। তাতেই গরমে চপচপে অবস্থা। এই মানুষগুলো কী করে পারছেন!! প্লিজ সবাই মাস্ক পরুন বাইরে। এঁদেরকে হারতে দেবেন না।

গঙ্গায় ভাসছে মরদেহ ফিলিস্তিনের গাজায় চলছে ইসরায়েলের বিমান হামলা অন্তত ২০ জন নিহত। আফগানিস্তানের রাজধানী কাবুলে মেয়েদের স্কুলে বোমা হামলা ৮৫ জন নিষ্পাপ মেয়ে নিহত অনেক হতাহত। মানুষ কি আসলে ঈশ্বর কে ভয় পায় নাকি ভালোবাসে?
বৃষ্টি হচ্ছে আজ ,তুমুল বৃষ্টি থেমে যাওয়ার পৃথিবীর পর্দায় আটকানো চতনা। জীবিত সব কিছু যদি থেমে যায় হৃদয়ের পথ চলা দূরে সরে যায়। তবুও আমার হাত ধর মন আকাশ বড় ডাকছে জীবনের অপেক্ষায় চল ভিজি আজ। #শ্রাবণমুখরদিনলিপি
 সময়ের কাহন-২৯ -------------- মগের মুল্লুকে ঢুকেই মনে পড়লো ইতিহাসে পড়েছিলাম মগদের পেশা ছিলো গ্রাম বা শহরে গিয়ে লুন্ঠন বা অত্যাচার করা। বর্তমান মগরা তাদেরই বংশধর । এখন পাকিস্তানিদের রাজাকারবাহিনী যেমন ঘরে ঘরে লুটতরাজ করছে একসময়ে মগরাও তেমন পর্তুগীজ নৌ দস্যুদের রাজাকার বাহিনী ছিলো। আমাদের অঞ্চলে একসময় তারা এত অরাজকতার সৃষ্টি করতো যে তার মাত্রা বোঝাবার জন্যেই মগের মুল্লুক কথাটার ব্যবহার এসেছে। নবাব শায়েস্তা খাঁই এই মগদস্যুদের তাড়িয়েছিলেন যাকে 'মগ ধাওনি' বলে। মগ ধাওনির সময়ে দস্যুরা নিজেদের প্রাণ নিয়ে পালাবার আগে তাদের লুণ্ঠন করা মূল্যবান ধন সম্পদগুলি নাকি ঘড়ায় ভরে মাটির নিচে পুঁতে রেখেছিলো। পরে সুযোগ বুঝে মগ পুরোহিতদের দেয়া সাংকেতিক মানচিত্রের সাহায্যে গোপনে এই ঘড়াগুলি উঠিয়ে নিয়ে যেত। বিশেষ করে পুরো চট্টগ্রাম জুড়েই তাদের দেখা যেতো। আমার শাশুড়ি গল্পচ্ছলে বলতেন,' আমাদের বাড়ির মাটির নিচেও গুপ্তধন পোঁতা আছে। এর অর্থ মগ ধাওনির সময়ে মগরা চলে যাওয়ার পরে জমি খুঁড়তে গিয়ে কেউ কেউ তাদের এই লুকিয়ে রাখা সম্পদ পেয়েও যেতেন।তাই হয়তো এই কথা বলা। মগরা একসময় কানুনগোপাড়াতেও ছিলো। নিজেদের টাকাপয়সা সিন্দুকে ভরে ওরা মাটির নিচে লুকিয়ে রাখত। মগ ধাওনির সময় তারা পালিয়ে গিয়েছিলো আরাকান, কক্সবাজার, মহেশখালী এসব জায়গায়। পালিয়ে যাওয়ার সময়ে তারা মাটি খুঁড়ে তাদের ধন সম্পদ সাথে নিয়ে যেতে পারেনি। এজন্যে কানুনগোপাড়ায় একসময় দেখা যেতো তাদের বংশধররা খুব ভোরে এসে ধানক্ষেতের মাটি খুঁড়ে পূর্ব পুরুষের ফেলে যাওয়া সেই সম্পদ খুঁজছে। তবে অনেকের মতে মগের মুল্লুক এখানে নয়।মগের মুল্লুক মানে আরাকান রাজ্য। আমরা চলেছি ভারতের ত্রিপুরা সীমান্তের দিকে।মগ রাজ্যে ঢোকার পরে মনে কিছুটা ভয় আর শংকা যে কাজ করছিলো না তা নয়। চাকমা এলাকায় কষ্ট হলেও এই কটা দিন মোটামুটি ভালো ভাবেই পেরিয়ে এসেছি।রাজাকারদের কোন উৎপাত পাইনি। চাকমাদের আধিপত্য এখানে খাটেনা বলে চাকমা গাইড সাথে নিয়ে যাওয়ার ইচ্ছে থাকলেও আমাদের উপায় ছিলো না। প্রথম দিন গাইডের সাথে সারাদিন হাঁটবার পরে দিনের শেষে তিনি আমাদের একজন আদিবাসী মগ গৃহস্থের বাড়িতে এনে উঠালেন। বিশাল উঠান জুড়ে সেই গৃহস্থের বাঁশের বাড়ি। বাড়িটি বাঁশের একটি বিশাল মাচার ওপরে। পাশেই বাঁশের রান্নাঘর।।সেটিও মাচার উপরে। বড় মাচার নিচে রয়েছে অনেকগুলি শুয়োর আর রান্নাঘরের মাচার নিচে মোরগ মুরগী। পাশেই একটা গরু মহিষের খড়বিচালি রাখার জন্য বাঁশের ঘর।সেটিও মাচার ওপরেই। বাড়ির চারিদিকে গভীর জঙ্গল। সেই রাতে তাদের রান্নাঘরেই আমাদের রান্নাও করা হল।মেয়েরা সবাই ক্লান্তিতে নেতিয়ে পড়েছে।ছেলেরাই খিচুড়ি রান্না করলো। খাওয়া দাওয়ার পরে গৃহস্থ মেয়েদের থাকতে দিলেন খড়বিচালি রাখার ঘরে।আর ছেলেরা যে কোথায় রইলো তা দেখিনি।হয়তো তাদের রান্নাঘরের মাচায়। রাতে খড় বিচালির ওপর শুয়ে ছেলেমেয়ে দুটিকে বুকের কাছে জড়িয়ে ধরে আছি।পাশেই শমিতা আর হনুফা।পীযুষ তার কাকার সাথে। এত ক্লান্তির পরেও চোখে ঘুম আসছিলো না। মনে মনে ভাবছিলাম জীবন কখন কাকে যে কি অবস্থায় ফেলে বিধাতা বলে সত্যিই যদি কেউ থাকেন তবে তা শুধু তিনিই জানেন। হঠাৎ বিকট স্বরে শুয়োরের ঘোঁতঘোঁত শব্দ শুনে আমার মেয়ে ঘুমের মধ্যেই ভয়ে আমাকে জড়িয়ে ধরলো।আমার নিজেরও খড়ের গন্ধে সেই পরিবেশে যেন দম বন্ধ হয়ে আসতে লাগলো। রাত ক্রমেই গভীর হচ্ছিলো। হঠাৎ সেই রাতেই আকাশ পাতাল কাঁপিয়ে এলো কালবৈশাখী ঝড়।বাঁশের ঘরে ঝড়ের দাপটে ভয়ে সবাই আকাশের দিকে তাকিয়ে ভাবছিলাম না জানি আরো কত দুর্ভোগ আমাদের কপালে আছে।আরো কত কষ্ট সইতে হবে। আপনা থেকেই চোখ দুটি বারবার জলে ভিজে যাচ্ছিলো। এক সময় ঝড়ের দাপট থেমে গিয়ে অঝোর ধারায় বৃষ্টি নেমে এলো। বৃষ্টি তো নয় আমাদের কষ্ট দেখে আকাশটাও বুঝি অঝোর ধারায় কাঁদছে। পরদিন ঘুম থেকে উঠে দেখি গতরাতের বৃষ্টিতে প্রকৃতি আরও সবুজ,আরও সজীব হয়ে উঠেছে। চারপাশ তখনো ভেজা। আগের দিন কিছু পাহাড়ি কলা কেনা হয়েছিলো। ছোট বড় সবাই চিঁড়ে, কলা আর গুড় দিয়ে নাস্তা করেই হাঁটতে শুরু করলাম আবার। জঙ্গলের ভিতর দিয়ে সরু রাস্তা। সবাই লাইন ধরে চলেছি।পাহাড়ি এলাকা। তাতে আবার গত রাতে বৃষ্টি হয়েছিলো বলে ঠাণ্ডা লাগছিলো ছেলেকে তাই একটা লাল গরম কাপড় দিয়ে জড়িয়ে রেখেছিলাম।এমন সময় অনেক দূর থেকে একটা মোষ আমাদের দিকে শিং বাগিয়ে তেড়ে আসতে লাগলো।মোষটার পেছনে আরও তিনটা।মোষ। ভয়ে আমরা কি করবো বুঝতে পারছিলাম না। দূর থেকে এক আদিবাসী চেঁচিয়ে বললো লাল কাপড়টা যেন সরিয়ে নিই। আমি সাথে সাথে আমার শাড়ি দিয়ে লাল কাপড় সহ ছেলেকে ঢেকে নিলাম। কোথায় যেন পড়েছিলাম মহিষদের দেবতার নাম নাকি টাঁড়বারো।ওরা না থাকলে নাকি বুনো মহিষের বংশ নির্বংশ হয়ে যেতো। তিনিই তাদের রক্ষা করেন। ফাঁদে পড়ার মুখে সেই দেবতা নাকি মহিষের দলের সামনে দাঁড়িয়ে হাত তুলে রক্ষা করেন। এখন কি আর বুনো মহিষ আছে? যদি থাকতো তাহলে কি আজ নিজেদের রক্ষা করতে পারতাম? রাতে ঘুম হয়নি।সেই সকাল থেকে হাঁটছি তো হাঁটছিই।তবে সারাদিন হাঁটার পরে বিশ্রাম নিলেও পা এখন আর ফুলে যায় না। ঢালু পথ দিয়ে যেতে যেতে দেখি রাস্তার বাঁ পাশে বৃষ্টিভেজা নরম সবুজ ঘাসে ভরা বড় একটা সমতল জায়গা।দেখে মনে হচ্ছিলো এইমাত্র বুঝি ঝকঝকে বিশাল এক সবুজ গালিচা পাতা হলো। বড় বড় পাতার সবুজ গাছেরা সেই জায়গাটিকে ঘিরে রেখেছে। বিপদ যদিও আমাদের তাড়া করে ফিরছে তারপরও সেই সৌন্দর্যের দিক থেকে চোখ ফিরিয়ে নিতে পারছিলাম না। ইচ্ছে হচ্ছিলো সব ফেলে সেই জায়গায় গিয়ে সব ভুলে কিছুক্ষণ যদি বসে থাকতে পারতাম। মনে মনে ভাবছিলাম নিবিড় এই বনের ভিতরে প্রকৃতি কার জন্যে এত সুন্দর করে তার ডালি সাজিয়ে রেখেছে? দলের পেছনে পড়ে যাচ্ছি বলে আমার কর্তা বললো তাড়াতাড়ি হাঁটতে। সম্বিৎ ফিরে পেয়ে আবার হাঁটতে শুরু করলাম হাঁটছি, হাঁটছি আর হাঁটছি। এ হাঁটার যে কবে শেষ হবে কে জানে? হাঁটতে হাঁটতে দুপুরের পরে একসময়ে একটা মৃদুস্রোতা পাহাড়ি খালের ধারে এসে পড়লাম। খালে হাঁটু সমান জল। হেঁটেই নাকি ওপারে যাওয়া যায়। সবাই ঝপাঝপ নেমে পড়লো খালে।অনেকদূর পর্যন্ত হাঁটতে হবে। ছেলেকে কোলে নিয়ে আধঘন্টা পর্যন্ত হাঁটুসমান সেই জল ঠেলে আমি যখন অন্য পাড়ে আসলাম তখন আমার পা দুটো থরথর করে কাঁপতে লাগলো।মেয়েকে কাঁধ থেকে নামিয়ে তাড়াতাড়ি ওর বাবা ছেলেকে কোলে তুলে নিয়ে আমাকে ধরলো। গাইড আমার কষ্ট দেখে বললেন আর একটু কষ্ট করে ওপরে উঠলেই একটা প্রাইমারি স্কুল আছে।সেখানে গিয়ে বিশ্রাম করতে পারবেন রান্নাবান্নাও সেখানে করা যাবে। অনেক কস্টে কোনরকমে স্কুল পর্যন্ত এসেই আমার শক্তিতে আর কুলালো না।স্কুল ঘরটিতে ঢুকতে গিয়ে আমি হঠাৎ মাথা ঘুরে দরজার কাছেই অজ্ঞান হয়ে পড়ে গেলাম। জ্ঞান যখন ফিরলো তখন দেখি আমাকে ঘিরে বসে আছে আমার মেয়ে, কর্তা,শমিতা,পীযুষ, হনুফা ছাড়াও আরো কয়েকজন। আমি ওদের বললাম, আমি আর পারছি না।তোমরা আমাকে ফেলেই চলে যাও।আমি যাবো না।মরলে এখানেই মরে যাবো। সবাই আমাকে তখন সাহস দিচ্ছিলো।রান্না শেষ হয়েছে তখন।সবাই খেতে বসেছে। আমার কর্তা আমাকে তুলে বসিয়ে গরম ডাল ভাত মেখে দিয়ে বললো খেয়ে নাও। খাওয়া দাওয়ার পরে একটু সুস্থবোধ করলে আবার হাঁটতে শুরু করলাম। ছেলেকে কোলে নিয়ে আর হাঁটতে পারছিলাম না।কিছুদূর যাবার পরে শুনলাম এখানে বাচ্চাদের নিয়ে যাবার জন্যে ঝোলা পাওয়া যায়। অনেকেই এভাবে তাদের বাচ্চাদের নিয়ে যায়। তবে এজন্যে বাহকদের আগেই টাকা দিতে হবে। আমরা দুই পরিবার মিলে আমাদের দুই মেয়ের জন্যে একটা দুই বেহারার ঝোলা ঠিক করে নিলাম।আমার কর্তা ছেলেকে আমার কোল থেকে নিয়ে গামছা দিয়ে নিজের পিঠে বেঁধে নিলো। পাহাড় আর আগের মতো তেমন উঁচু না হলেও চারিদিকে ঘন জঙ্গলের জন্যে দৃষ্টি বেশিদূর যায় না। সবাই সেই জঙ্গলের পথে হেঁটে চলেছি। কিছুক্ষণ চলার পরে হঠাৎ দেখি বেহারা দুজনকে আর দেখা যাচ্ছে না।যেদিকে তাকাই শুধু জঙ্গল আর জঙ্গল। সহযাত্রীরা সবাই চারপাশে ছুটে গেলো বেহারা দুজন কোথায় গেলো? অনেকে জোরে জোরে ডাক দিচ্ছিলো কিন্তু তাদের সে ডাক পাহাড়ের গায়ে প্রতিধ্বনি হয়েই ফিরে আসছিলো। আমার মনে হচ্ছিলো যে সাহস নিয়ে আমি এতক্ষণ পথ চলছিলাম তার কিছুমাত্র আর আমার মধ্যে অবশিষ্ট নেই। আমি বুঝি আবার অজ্ঞান হয়ে পড়ে যাবো।সবাই পাগলের মতো খুঁজতে খুঁজতে অনেকটা পথ এগিয়ে যাবার পরে দেখি ঝোলাটি রাস্তার একধারে পড়ে আছে আর আমার মেয়ে আর তার সাথের মেয়েটি জঙ্গলের ভেতরে ভয়ে আর আতংকে ফুঁপিয়ে ফুঁপিয়ে কাঁদছে। আমি দৌড়ে গিয়ে মেয়েকে বুকের ভেতরে টেনে নিলাম। বেহারা দুজনের মতলব ভালো ছিলো না।এজন্যেই টাকাটা আগে নিয়ে তাদের জঙ্গলের ভেতরে ফেলে পালিয়েছে। পূর্বপুরুষ যাদের রাজাকার ছিলো।তাদের রক্তে যে এখনো রাজাকারের রক্তই বইছে এটা কেন যে ভুলে গিয়েছিলাম তার জন্যে খুব আফসোস হচ্ছিলো।সাধে কি আর লোকে বলে মগের মুল্লুক? ভাগ্যিস মেয়ে দুটোকেমেরে ফেলেনি।ভাবতেই বুকের ভেতরটা হিম হয়ে গেলো কষ্ট যতই হোক আর কারো ওপরে নির্ভর করবো না। ছেলেকে আবার আমি কোলে তুলে নিলাম মেয়েকে ওর বাবা। আসার আগে অনেকেই সাবধান করেছিলো চাকমা এলাকা পর্যন্ত আমাদের তেমন অসুবিধা হবে না সমস্যা হবে মগ এলাকায়। ওদের এলাকায় ঢুকলে ওরা যে কতভাবে শরণার্থীদের নাজেহাল করে তার কোন ঠিক নেই। সারাদিন হাঁটার পরে জঙ্গলের মাঝে মাঝে এক আধটা ধান ক্ষেতও চোখে পড়ছে।আমরা তখন সবাই খুব ক্লান্ত।হাঁটতে হাঁটতে রাত নেমেছে তখন একটা ক্ষেতের আলে সবাই বসে পড়লাম কিছুক্ষণ বিশ্রাম নেবো বলে। ক্ষেতটাতে তখন সবে ধানের চারা রোপণ করা হয়েছে।আমি আর না পেরে ক্ষেতের আলেই মাথা রেখে শুয়ে পড়লাম। অপূর্ব এক ভালোলাগায় আর শান্তিতে যেন ডুবে যাচ্ছিলাম। মনে হচ্ছিলো এই তো আমার জন্মভূমির মাটি। আমার মায়ের কোল। এই মাটিকে কেড়ে নেবার জন্যে হায়েনার দল হিংস্র থাবা উঁচিয়ে বলছে এ দেশের মানুষ নয় মাটি চাই মাটি। কি দুঃসহ আস্পর্ধা ওদের! বাংলার দূরন্ত, দামাল ছেলেরা ঝাঁপিয়ে পড়েছে ওই হায়েনাদের তাড়াবার জন্যে।অস্ত্র হাতে রুখে দাঁড়িয়েছে জন্মভূমির মাটিকে রক্ষা করার জন্যে। আপনা থেকেই মুখ থেকে বেরিয়ে এলো কি যে ভালো লাগছে এখানে শুয়ে থাকতে! আমার কথা শুনে পাশ থেকে একজন বলে উঠলেন এই অনুভুতি কি আগে কখনও এমন করে উপলব্ধি করেছেন? সত্যি গভীর রাতে,শ্রান্ত দেহে ভেজা মাটির আঁচলে শুয়ে মা আর মাটিকে এমনভাবে এক সাথে কখনও আর উপলব্ধি করিনি। চলবে
আমরা নাকি পশ্চিমা কালচার ফলো করি! কিন্তু পশ্চিমা কালচারের উৎসবে ৫০% সেল ফলো করিনা।।
কারও কাছে আমি-সুদ্ধ স্কুলেজীবনের কোনও ছবি আছে? বা কারও বাড়ি গিয়ে-টিয়ে? একটু প্রফেশনাল কারণে প্রয়োজন। থাকলে ইনবক্স করতে পারিস?
তোমাকে অভিশাপ দিলাম তুমি কবি হবে! তোমার দুঃখদের লোকে কবিতা নামে ডাকবে, ভালোবাসবে। আজ থেকে শতবর্ষ পরে, কোনো কপর্দকহীন যুবক তোমার অপ্রাপ্তির খাতা নিয়ে বসবে, করবে অঘোরে গবেষণা। তোমার ব্যর্থ প্রেমের সব ইতিহাস নিয়ে মুখরোচক আলাপে মুখরিত হবে সাহিত্যপাড়া ছাড়িয়ে হাট-বাজার। তোমার প্রেমপূজা যে প্রেমিকাদের চরণে করতে উৎসর্গ, তাদের নামে পাঠ হবে নিন্দাবাক্য! হানা হবে অভিযোগের দেয়াল। তোমার কবিতা পড়তে পড়তে কোনো অনিন্দ্য সুন্দরী রমণী তোমার জন্য আফসোসে বলে উঠবে "আহ"। তোমার জীবৎকালে এমন রূপবতীদের তুমি কখনো ছুঁয়েও দেখতে পারো নি। অভিশাপ দিলাম! অভিশাপ দিলাম তুমি কবি হবে! তোমার ব্যক্তিগত ক্ষতদের তুমি নিজেই খুঁড়ে খুঁড়ে দহন নেবে। যেন তোমার বোধ, তোমার বেদনা জলন্ত সিগারেটের মতো, যেন জ্বলেই তার কর্ম নেভে। তুমি উলূকের মত আলো দেখলেই চমকে উঠবে, মায়া দেখলেই তীব্র ভয় নিয়ে পালিয়ে যাবে। নিঃসঙ্গতার গ্লানি নিয়ে তুমি প্রতিদিন একবার আত্মহুতি দিতে গিয়ে ফিরে আসবে। লিখতে না পারার ভীষণ দাহে মৃত্যুর আগেই তোমার নিত্য হবে নরক দর্শন। ঈশ্বর মুখ ফিরিয়ে নেবে তোমার দিক থেকে, শয়তান তোমাকে দেখে দেবে করতালি। আর মানুষ? কখনো শ্রদ্ধায় আনত হবে, কখনো মমতায় হবে বিগলিত, দিনশেষে ছেড়ে যাবে তোমাকে পাঠ করবার একঘেয়েমি বিরক্তি নিয়ে। তোমাকে অভিশাপ দিলাম তুমি মহান কবি হবে, চিলের মত উড়বে একা ঊর্ধ্ব আকাশে। সঙ্গিহীন শালিকের মত বসে থাকবে গ্রীষ্মের তীব্র তাপদাহে বিস্তীর্ণ ধানক্ষেতে। কুয়াশার সকালে একটু ওমের জন্য খুঁজবে প্রিয়তম বুক, অথচ পাবে না। তোমার মা মুখ ফিরিয়ে নেবে, বোন করবে তিরস্কার, প্রেমিকা হাসবে বিদ্রূপের হাসি। বন্ধু এড়িয়ে চলবে, তোমার এককালের পিছনের সারিতে বসা সহপাঠী রাস্তায় দেখা হলে ভারী চশমার আড়াল থেকে তোমাকে চিনতে পারবে না। তুমি চিৎকার করতে করতে লোকালয় ছেড়ে পালিয়ে যাবে, কেউ শুনতে পাবে না, কেউ দেখতে পাবে না। কোনো এক মরানদীর পারে তোমার কবিতার খাতা পড়ে থাকবে। হঠাৎ কোনো এক উজ্জ্বল ফেব্রুয়ারির দিনে ম্লান তোমার কবিতা পাঠ হবে মুক্তমঞ্চে। তোমার বিবর্জিত নগরে তোমাকে নিয়ে হইচই পড়ে যাবে। তোমাকে খুঁজতে দলে দলে বুদ্ধিজীবী ছুটে যাবে মরানদীর পারে। অথচ ওরা কেউ তোমাকে খুঁজে পাবে না। খুঁজে পাবে না তোমার নাম লেখা কোনো পুরনো কবর। দিনের পর দিন তোমার করব খুঁজবে কোনো সুদর্শন তরুণ প্রভাষক, তোমার কবর খুঁজে পেলেই যার হয়ে যাবে পদোন্নতি! অথচ ওরা কেউ জানবে না তোমার নামে পৃথিবীতে কোনো কবর হবে না। কারণ তুমি কখনো মরো নাই, কারণ কবি কখনো মরে না। কারণ কবির জীবন চির অভিশপ্ত, চির অশান্তির। তোমাকে অভিশাপ দিলাম, প্রিয়তম তুমি কবি হবে! 
পরিবারের সাথে ঈদ করতে বাসায় এসেছি। কিন্তু অফিসিয়াল দায়িত্ব!!! অবশ্য নরমালি কবে সম্পূর্ণ ফ্রি হয়ে ছুটি কাটিয়েছি বা আনন্দ উদযাপন করেছি ভুলে গেছি। এবার মাত্রা ছাড়িয়ে গেছে। এতো পেইন লাগছে। বলার মতো না। নিজে পেইন খাচ্ছি। সাথে আরো দুইজনের ছুটিও মাটি করছি। কেউ ছুটিতে থাকলে তাকে কাজের জন্য ফোন দিতে নিজের কাছে ছোট লাগে। কিন্তু কিছু সময় বাধ্য হয়ে এই কাজটাই করা লাগে। হায়রে প্রফেশনাল লাইফ! হায়রে স্বপ্ন! 
আমার দেখা একজন নিরেট ভালো মানুষ হচ্ছেন, শফিক ভাই। এই লোকটার স্বপ্ন, জীবন দেখার দৃষ্টি, মানুষের জন্য ভাবনা, সবকিছুই এত সুন্দর! ভীষণ কবিতাপ্রেমী এই সুন্দর মনের মানুষটার আজ জন্মদিন। শুভ জন্মদিন শফিক ভাই ❤️ জীবনের চলার পথটা মসৃণ হোক, স্বপ্নগুলো ধরা দিক হাতের মুঠোয়। প্রিয় মানুষদের নিয়ে হেসেখেলে বয়ে চলুক একটা ভালোবাসাময় জীবন, কবিতার মতো সুন্দর জীবন... ☘️

সরি ইফ আই অফেন্ড কিন্তু আমার মনে হয় বেশিরভাগ ননআর্মি মানুষজন একটা মাইন্ডসেট নিয়ে রাখে যে বিটিএস বা বিটিএস আর্মিদের যুক্তি ঠিক না, কিংবা বাচ্চাসুলভ। সচেতন বা অবচেতন মনে তাঁরা ধরে নেন আমরা অন্যের মতের প্রতি সহিষ্ণু না। এরকম হলে আসলে তাঁরা বুঝবেনও না যে কেনো বিটিএস নিয়ে এই "অতিরিক্ত" ক্রেজ। বা বিটিএস ফ্যানরা কেনো বিটিএসকে ইন্সপায়ারিং বলে। আসলে ফ্যানডমে না আসলে এটা তাঁরা বুঝবেন না এটাই স্বাভাবিক। কিন্তু বিটিএস আসলে যে শুধু গান দিয়ে প্রভাবিত করে তা না, আরো অনেক ক্ষেত্র আছে এখানে যেগুলো অন্য আর্টিস্টদের ভেতর নেই। এই ব্যাপারগুলি আপনি বাইরে থেকে বুঝতে পারবেন না। আরো পারবেন না যদি ওই প্রথমে বলা মাইন্ড সেট করে নেন। আমার কথা হচ্ছে আপনি যদি বুঝতে না পারেন অ্যাবসোলিউটলি ওকে, কিন্তু যারা দাবী করে বিটিএস তাদেরকে উৎসাহিত করেছে তাদের কথাকে কিভাবে আপনারা নাকচ করে দেন? তাহলে আপনাদের সহিষ্ণুতাটাও তো রইলো না তাই না?
শুনেছি মানুষ গুলো একটা সময় ফিরে আসে। কিন্তু তারা ফিরতে অনেক দেরি করে ফেলে🙂 ফিরে আসার জন্যই যদি যাবে তাহলে ফিরতে এতো দেরি কেন?
দিবারাত্রীর কাব্য আর কতোবার পড়লে ঠিকভাবে বুঝবো, বুঝতেসিনা। একটা বিশেষ কারনে এইটা আমাকে বুঝতেই হবে, কিন্তু বুঝতেসিনা। 🙃
