সাদা রংয়ের সুইচটা দেখতে খুবই সুন্দর। ক্ষমতাও অনেক। সুইচের এক চাপেই জেগে উঠে ৫ লাখ ৫০ হাজার শ্রমিক রোবট। মিনিটের মধ্যে নিজেদের প্রস্তুত করে কাজে লেগে পড়ে। অফ বাটন চাপ দিলে আবার কাজ বন্ধ করে নিজ নিজ চার্জিং ডকে ফেরত যায়। সাত সকালে এই সুইচ নিয়ে খেলা করছিল সুপারভাইজার মোতাহার। একবার অন করে, সাড়ে পাঁচ লাখ শ্রমিক কাজ শুরু করতে না করতেই সে আবার অফ করে। শ্রমিক রোবটরা ডকে ফিরে যায়। আবার অন করে, আবার অফ করে। চৌদ্দতমবার অফ করতে গিয়ে দেখে সামনে এক দশাসই রোবট দাঁড়িয়ে। কিছু বুঝে ওঠার আগেই কষে একটা থাপ্পড় দেয় সে মোতাহারের গালে, 'ওই মিয়া ফাইজলামি করেন? হয় অন করেন না হয় অফ করেন। বারবার এই ত্যাদড়ামির মানে কী? রোবট হইছি বইলা কি মানুষ মনে করেন না আমাদের?' চড় খেয়ে মাথা ঝিমঝিম করে উঠে মোতাহারের। সে গালে হাত বুলাতে বুলাতে ভাবে, আগেকার দিনই ভালো ছিলো যখন গার্মেন্টসে শ্রমিক হিসেবে মানুষ কাজ করতো। যত ইচ্ছা ত্যাদড়ামি করা যেতো। #সায়েন্সফিকশন
কবি নির্মলেন্দু গুণের স্ট্যাটাস পড়ে জানতে পারলাম তিনি আজ দ্বিতীয় ডোজ ভ্যাকসিন নিতে একটি হাসপাতালে গিয়েছিলেন। যাওয়ার সময় আরজিনা নামে তাকে টিকা দিয়েছেন যে নার্স ও হাসপাতালটির পরিচালক ডা. কিবরিয়ার জন্য ধন্যবাদ উপহার হিসেবে দুটো কবিতার বই নিয়ে গেছেন। ব্যাপারটা এতো ভালো লাগলো! এই ছোট ছোট কিন্তু গুরুত্বপূর্ণ বিষয়গুলোই সম্ভবত আমরা শিখতে পারি বড়দের কাছ থেকে। 
বাবার কোভিডজনিত কারনে গত কয়েকদিনে তিনটা হাসপাতালের বর্তমান পরিস্থিতি দেখার সুযোগ হয়েছে আমার (দুটো কিশোরগঞ্জ একটা ঢাকায়)। অবস্থা এতটা ভয়াবহ তা চিন্তা করার মতো না। হাপসাতালে না যাওয়ার আগে বোঝার কোনো উপায়ও নাই। যদিও খুব কম পার্সেন্ট রোগী কোভিড নিয়ে হাসপাতাল পর্যন্ত আসতে পারছে। ডাক্তারদের ভাষ্যমতে আব্বার দুই ডোজ ভ্যাকসিন নেওয়া থাকায় তার পরিস্থিতি আরও খারাপের দিকে যায় নাই, আর আম্মার পরিস্থিতিও খারাপ হয় নাই। কিশোরগঞ্জে আমাদের এলাকায় আব্বার বয়সী অনেকের মৃত্যু সংবাদ পাচ্ছি। আক্রান্তের সংখ্যা অগনিত। তবুও ভ্যাকসিনের প্রতি এলাকায় মানুষের একটা অদৃশ্য ভয়, উদাসীনতা। গতকাল থেকে আমি ফোনে ফোনে আত্মীয়-স্বজন-প্রতিবেশীদের ভ্যাকসিন নিতে রাজি করাচ্ছি। নিজে রেজিস্ট্রেশন করে দিচ্ছি। প্লিজ প্লিজ যে যেখানে আছেন দয়া করে ভ্যাকসিন নিন। আপনার আত্মীয়-স্বজন-এলাকার লোকজনদের কনভিন্স করান, তাদের ফোন দিন, রেজিস্ট্রেশন করতে সহায়তা করুন, ভ্যাকসিনেশন নিশ্চিত করুন। ওয়াজকারীরা আর কিটোর হাতুড়ে ডাক্তাররা মফস্বলের মানুষদের উপর অলরেডি ব্যাপক প্রভাব বিস্তার করে ফেলেছে। আপনার ফেসবুক স্ট্যাটাসে তাদের আর কাজ হবে না। সরাসরি ফোনে কথা বলুন, তাদের মতো করে বুঝান কেন ভ্যাকসিন ছাড়া বাঁচার উপায় নাই।
সারাদিন মিনিমাম ৫০০ ফোন কল এটেন্ড করার জন্য একজন লোক খুঁজছি। যিনি আমার আত্মীয়-স্বজনকে ধৈর্যসহকারে এই প্রশ্নগুলোর উত্তর ক্রমাগত দিয়ে যাবেন (উত্তর এক্সেল শিটে লিখে দেওয়া হবে): ১. উনার এখন কী অবস্থা? ২. কোন হাসপাতালে আছেন? ৩. কবে ভর্তি হইলো? ৪. সাথে কে কে আছে? ৫. এখন কী করে? ৬. ডাক্তার কী বলেছে? ৭. কেবিনে আছেন নাকি ওয়ার্ডে? ৮. কেবিনে ডাক্তার আসে তো? ৯. ডাবল বেড নাকি সিঙ্গেল বেড কেবিন? ১০. কেবিনে কী কী সুবিধা আছে? ১১. আপনি তাইলে কই ঘুমান? ১২. কী কী অষুধ দিয়েছে ডাক্তার? ১৩. খাইতে পারতেছে? ১৪. কী কী খায়? ১৫. আজকে দুপুরে কী খাইছে? রাতে? ১৬. কেমনে হইলো? ১৭. কবে ছাড়া পাবে? ১৮. কোন ডাক্তার দেখতেছে? ১৯. এখন কোনো সমস্যা আছে? সমস্যা হইলে ডাক্তার কী বলছে? ২০. সিটি স্ক্যানে, এক্সরে করাইছে? ডাক্তার কী বলছে? ২১. অক্সিজেন স্যাচুরেশন কত? ২২. আমার পরিচিত অমুকেরও এইটা হইছিলো, পরশুদিন মারা গেছে। তবে চিন্তা করার কিছু নাই, উনার কিছু হবে না, আল্লাহ ভরসা! (এটায় কোনো জবাব দিতে হবে না, চুপচাপ থেকে মাঝেমাঝে ইনশাল্লাহ দোয়া করবেন বা এই জাতীয় কিছু বলতে হবে।) এই সিলেবাসের বাইরে কোনো প্রশ্ন আসলে প্রার্থীকে ঠান্ডা মাথায় তাৎক্ষনিক বুদ্ধি প্রয়োগ করে উত্তর দেওয়ার অ্যাবিলিটি থাকতে হবে।
শিক্ষাপ্রতিষ্ঠানগুলো তো দেখি তাক লাগানোর প্রতিযোগিতায় নেমেছে। ম্যাডামকে বিনম্র শ্রদ্ধা। #কারাআমারমুখেরগালিকাইড়ানিতেচায় #আমিবালিশেরনিচেপিস্তলনিয়েঘুমাই
'বিলিভ মি, একটা ফাটাফাটি ছবি হবে সিমু ভাই; আপনি খালি একবার তাকান', Prito Rezaর এমন প্ররোচনায় কখনো খালি চোখে সূর্যের দিকে তাকাবেন না। সারা বিকেল চোখে খালি সূর্যমূখী ফুল দেখবেন।
ভাবছি যদি হাড়িগুলো ২০০১-২০০৬ সালে ভাঙ্গতো, তাহলে আমার-আপনার মতো আমজনতার প্রতিক্রিয়া কী হতো?
নতুন কিছু শেখার তো কোনো তুলনা হয় না। কিন্তু শিখতে বসে মনে হচ্ছে নেটফ্লিক্সের কাছে শেখার চাইতে দেশী শিক্ষক ফলো করলেই বেশি শেখা যেতো। সবাইকে ইদ মোবারক।
আমার উপর বিজ্ঞাপনের যে প্রভাব এখনো ঝেড়ে ফেলতে পারিনি: টুথব্রাশের এমাথা থেকে ওমাথা পর্যন্ত টুথপেস্ট লাগানো। (অনেক চেষ্টা করেও আপনি ঝাড়তে পারেননি কোনটি?)
প্রধানমন্ত্রী ইদের শুভেচ্ছা জানিয়ে কার্ড পাঠিয়েছেন অনেককে। খুবই চমৎকার একটা ব্যাপার। আরও চমৎকার ব্যাপার হলো, ব্যবহৃত ছবিটি খুবই সুন্দর। কিন্তু দুঃখজনক ব্যাপার হলো, ছবির শিল্পীর পরিচয় করিয়ে দেওয়া হয়েছে 'বাক প্রতিবন্ধী' হিসেবে। এটা কি খুব প্রয়োজনীয় ছিলো? আমরা একেবারে লিখিতভাবে ঘোষণা দিয়ে বলে দিলাম, শোনেন আর্টিস্ট মেয়েটি কিন্তু বাক প্রতিবন্ধী। যেখানে বাকের সাথে আঁকার আপাত কোনো সম্পর্ক নেই। যারা প্রতিবন্ধী তাদের কাছে জগতটা এমনিতেই খুব কঠিন (বিশেষ করে বাংলাদেশে তো সেটার কোনো সীমা-পরিসীমা নাই), তাই তাদের প্রতিবন্ধকতার কথা বারবার মনে করিয়ে দিয়ে তাদের সেই জগতকে আরও কঠিন করে তোলার চেষ্টা না করাই মনে হয় উচিত। আশা করি, প্রধানমন্ত্রীর তরফ থেকে এই কাজগুলো যারা করেন তারা এসব বিষয়ে আরও সংবেদনশীল হবেন।
সকালে ঘুম ভাঙ্গার পরে হুট করে মাথায় এলো, আচ্ছা 'পায়জামা' শব্দটা কি 'পায়ের জামা' থেকে এসেছে? #এখনোঅবাকহয়েবসেআছি 
প্রিয় লেখকের মৃত্যুতে শোকাহত হয়ে লেখা... "মহামতি ফিহা একটু চিন্তিতভাবে বললেন, ‘হুমায়ূন, আপনি কথা বলবেন না। একটু রেস্ট নিন। আপনার বিপি কিন্তু কমে যাচ্ছে।’ হুমায়ূন আহমেদ বললেন, ‘ফিহা, মনিটরে না তাকিয়ে থেকে এখানে এসে একটু বসুন, কথা বলি। আমার যাওয়ার সময় হয়ে গেছে। এই টান কেউ আটকাতে পারবে না। আচ্ছা, আপনার সময় সমীকরণ কী বলে, দরজার ওপাশেও কি সময় এমন চলমান থাকবে, নাকি স্থির হয়ে যাবে?’"
ইভ্যালি এখন একটা নতুন ব্যাবসা প্রতিষ্ঠান খুলতে পারে, যাদের কাজ হবে ইভ্যালিতে লোভে পড়ে যারা লাখ লাখ টাকার অর্ডার দিয়েছে তাদের অর্ডারকৃত পন্য বা টাকা আদায় করে দেওয়া। টাকা আদায় করে দিতে পারলে ওই প্রতিষ্ঠান কমিশন পাবে। একটা ফ্ল্যাট রেট + আদায়কৃত টাকার উপর কমিশন। ধরেন আপনার ১০০ টাকা আটকে আছে। আপনি সেই সার্ভিস নিলে অগ্রিম ২০ টাকা দিবেন সার্ভিস চার্জ (ফ্ল্যাট রেট) হিসেবে। এরপর আদায়কৃত টাকার উপর ১০%, ২০%, ৫০%, ৮০% বা ১০০% কমিশন (এটাও অগ্রিম দিতে হবে)। যে যত বেশি অগ্রিম কমিশন দিবে তার টাকা তত দ্রুত আদায় করে দিবে। সবচেয়ে দ্রুত টাকা ফেরত পাবেন ফ্ল্যাট রেট ২০ টাকা + ১০০% কমিশন দিলে। এতে লাভ ৩টি। চিন্তা করেন আপনি মাত্র ২০ টাকা খরচ করে আপনার ১০০ টাকা ফেরত পেলেন, নতুন একটা কোম্পানিও দাঁড়িয়ে গেল আবার রাসেল সাহেব আরেকটা গাড়িও কিনতে পারলেন। 
ভ্যাকসিন বিষয়ে দুটো তথ্য কেউ দিতে পারবেন? ১. ঢাকার বাইরে রেজিস্ট্রেশন করলে ঢাকায় গিয়ে কি ভ্যাকসিন দেওয়া যাবে? দিতে পারলে কোর্স কমপ্লিট করার পর কি টিকা কার্ড পাওয়া যাবে? ২. চিন 'ভেরো সেল' টিকার হিউম্যান ট্রায়াল চালাচ্ছে বাংলাদেশে। এটা দেওয়া কি নিরাপদ?
আপনি জানেন কি, কিশওয়ারের পান্তাভাতে আলাদা করে লবণ দিতে হয় নাই!
মেসি-নেইমারকে কোলাকুলি করার পরামর্শ অনেক আগেই আমরা দিয়েছিলাম। থ্যাংক ইউ, থ্যাংক ইউ আমাদের কথা শোনার জন্য।
ব্রাজিল হারায় আমার মন খারাপ। কিন্তু সুন্দর ফুটবল যখন জিতে যায় তখন একটু উদযাপন করাই যেতে পারে।
পৃথিবীতে এরচেয়ে বিষণ্ণ কোনো এপিটাফ আছে কিনা আমার জানা নেই। [ছবি: মারুফ হাসান]
আমি ঠিক বুঝতে পারি না, এই সময়ের একজন স্মার্ট, আবেগপ্রবণ মানুষ কীভাবে আর্জেন্টিনা ছাড়া অন্য কোনো দলের জন্য চিয়ার করতে পারে। (অবশ্য কেউ যদি খেলা খুব ভালো বোঝে, রেকর্ড এবং অতীত নিয়ে পড়ে থাকতে পছন্দ করে তাহলে ব্রাজিল সাপোর্ট করতেই পারে।)
এভাবেই বৃষ্টিকে সাথে নিয়ে প্রতিদিন সন্ধ্যা নামে দেশের উত্তর-পূর্বাঞ্চলের এক নিস্তব্ধ জঙ্গলে।
মানুষ এখনো মানুষ মারার জন্য ট্রেনিং নেয়, বেতন নেয়, পদোন্নতি পায়। শহরের বিলবোর্ডে বড় বড় বিজ্ঞাপন সাটে—এসো নবীন দলে দলে, এসো মানুষ হত্যার উৎসবে যোগ দাও, গর্বিত কর নিজেকে। #দেশপ্রেম #সৃষ্টিরসেরাজীব 
এত করে বলার পরও গার্মেন্টস শ্রমিকরা লকডাউন মানছে না, তারা দূর-দূরান্ত থেকে পায়ে হেঁটে কর্মস্থলে যাচ্ছে। আর্মি, পুলিশ নামিয়েও যদি তাদের ঠেকানো না যায় তাহলে গার্মেন্টস মালিক-সরকার আর কীই-বা করতে পারে।
খেলা আসলে পৃথিবীতে একটাই, ফুটবল। বাকি সব ধুলা। #EURO2020 #swedenvsukrain 
আইনস্টাইনের সাথে আমার একটা জুম মিটিং সেট হয়ে ছিলো অনেক আগে। থিওরি অফ রিলেটিভিটি আমাকেই প্রথম ব্যাখ্যা করতে চেয়েছিলেন তিনি। কিন্তু ১৯১২ এর বদলে উনি ভুলে লিখেছিলেন ১৯২১ আর আমি সেটা বুঝতে ভুল করে পড়েছিলাম ২০২১।
(একটি দীর্ঘমেয়াদী কাজে) তরুণ, হিউমার/স্যাটায়ার ভালো বুঝে, নন ফিকশন ডিরেক্টর হিসেবে আপনি কাকে/কাদের ভালো মনে করেন? প্লিজ, রেকমেন্ড।
আগেকার আমলে একটা সুবিধা ছিলো, আপনি যদি 'মূর্খ' হতেন সেটা শুধু কয়েক গ্রামের লোকজন জানতো। ফেসবুক আসায় অসুবিধা হলো, আপনি যদি 'মূর্খ' হন এবং আপনার যদি ইন্টারনেট কানেকশন থাকে তাহলে আপনার মূর্খতার খবর নিজ গ্রাম, শহর, বাংলাদেশ ছাপিয়ে ডাবল চেম্বার টিব্যাগের মতো ইউরোপ-আমেরিকাসহ চারপাশে ছড়িয়ে পড়বে।
মানুষের যদি ডানা থাকতো, উড়তে পারতো তবুও মানুষ প্লেন আবিষ্কার করতো। #হাঁটতেপারি #তবুওসাইকেলগাড়িবাসট্রেনলাগে
ফুটবল খেলা শুরুর আগে যখন দুই দলের নামের তালিকা দেখায় তখন আমার শুধু মনে হয় নীচের দিকের খেলোয়াড়েরা বোলার, ভালো ব্যাটিং পারে না। এনিওয়ান?
দিন শেষে ফেসবুকের হোমফিড ঘেটে উপলব্ধি: দেশের দুর্নীতিবাজ, ঘুষখোর, অমানবিক মানুষগুলো সবাই নিঃসন্তান! #বাবাদিবস
যে রাতে বারান্দায় বসে ঝুম বৃষ্টির শব্দ শোনা ছাড়া আর কোনো কাজ নেই!
ভিসিত্র সংবাদ: রাত ৩টার এক অনলাইন নির্বাচনে কলিমুল্লাহকে টপকে আবারও সেরা ভিসি নির্বাচিত হলেন মি. ছা-ছপ-ছমুচা। #ঢাবিবিচিত্রা #গাভিবিচিত্রা #গাভীবিত্তান্ত 
এখন রাত ৩টা। আপনার সবাই উঠুন। ঘুম থেকে জাগুন। ক্লাস করার সময় হয়েছে। ...ঘুম অপেক্ষা ক্লাস উত্তম। #বেরোবি 
বৃষ্টির দিনে ছাতার বদলে ঢাকার মানুষের দরকার 'মোজেজ' ব্র্যান্ডের লাঠি।
মানুষ গল্পবাজ প্রাণী। সেজন্যই তাদের কাছে পৃথিবীটা গল্পে ভরপুর। ডানে-বাঁয়ে, উপরে-নীচে চারদিকে কেবলই গল্প আর গল্প। সেই গল্পগুলোকে শুধু একটু গুছিয়ে দেখতে হয়, শুনতে হয়, পড়তে হয়, লিখতে হয়, অনুভব করতে হয়। তেমনি ৬টি গল্প নিয়ে কিশোর আলোর জুন সংখ্যা। কমিকস, খেলা, কবিতা, বিজ্ঞান, তোমাদের আঁকাআঁকিসহ নানান কিছু। ৫ তারিখ থেকে পাওয়া যাবে বাজারে। #আপনারসন্তানকেকিশোরআলোদিন #KishorAlo #KiAJune2021
টিএসসিতে এক কাপ চা খেয়ে সোহরাওয়ার্দী উদ্যানের দিকে হাঁটা দিতেই মেট্রোরেলের পিলারে 'শাহবাগের দিকে বাংলা একাডেমি' যাওয়ার এই নির্দেশনা এবং তার নিচে হাতের লেখা এই মন্তব্যটি চোখে পড়লো। মন্তব্য: কর্তৃপক্ষের নির্দেশনা চোখ বুজে বিশ্বাস না করে নিজের চোখ-কান খোলা রাখুন এবং সেটা ভুল হলে বলে উঠুন 'মিছা কথা'।
মোবাইলটায় খুব যে বেশি অ্যাপ আছে তা না। এই ফেসবুক, হোয়াটসঅ্যাপ, সিগন্যাল, ভাইবার, নোট রাখার জন্য গুগল কিপ আর বাই ডিফল্ট যেসব অ্যাপ থাকে সেসব। লোকটি আগ্রহ নিয়ে গুগল কিপে কী নোট নেওয়া আছে দেখার জন্য খুললো। অনেকগুলো পেজ সেখানে। প্রত্যেকটা একটা করে হেডিং দেওয়া। ১. মানুষের জীবনমান উন্নয়ন বিষয়ক পরিকল্পনা (পুরোটা ফাঁকা। কোনো পরিকল্পনা লেখা নাই সেখানে) ২. নিম্ন আয়ের মানুষকে বাঁচানোর পরিকল্পনা (ফাঁকা। কোনো পরিকল্পনা লেখা নাই সেখানে) ৩. বড়লোককে অবৈধভাবে আরও বড়লোক হওয়া ঠেকানোর পরিকল্পনা (ফাঁকা। কোনো পরিকল্পনা লেখা নাই সেখানে) ...এমন আরও প্রায় দশটার মতো হেডিং। কিন্তু কোনোটাতেই কোনো পরিকল্পনার কথা লেখা নাই। সব ফাঁকা। 'যাক দেশের কোনো ক্ষতি হবে না তাইলে' বলে লোকটা অনলাইনের ক্রয়-বিক্রয় নামের একটা গ্রুপে পোস্ট দিলো, চার্জারবিহীন একটা মোবাইল ফোন বিক্রয় হইবে... 
ছবির কথা ভুলে যান, এই ক্যাপশনে কতগুলো ভুল আছে বলুন। বাংলা ভুল করা অবশ্য আজকাল ভুল না!
দৈনিক এমডি স্যারের কণ্ঠ! বাংলাদেশটা স্যারদের হয়েছে, নিশ্চয় লাথি খেতে খেতে ফুটবলেরও হবে!
আমরা জোর দিয়ে বলতে চাই, বাক্‌স্বাধীনতাবিরোধী এবং বিতর্কিত আইনগুলোর মধ্যে অন্যতম অফিশিয়াল সিক্রেটস অ্যাক্ট-১৯২৩, যা এখনো বিদ্যমান। এই আইন আমাদের সংবিধানের মূলনীতির সঙ্গে সাংঘর্ষিক। যুক্তিসংগত বিধিনিষেধের মাধ্যমে আমাদের সংবিধানের ৩৯ অনুচ্ছেদে মতপ্রকাশের স্বাধীনতার বিষয়টি নিশ্চিত করা হয়েছে। এ ছাড়া এই আইন তথ্য অধিকার আইনের (আরটিআই) সঙ্গে সরাসরি সাংঘর্ষিক।
আমার বন্ধু তালিকার অনেকেই 'কাকলি ফার্নিচার' ব্যাপারটা বুঝতে পারছেন না। গত মাসের শুরুর দিকে এই বিজ্ঞাপন আপলোড করা হলেও গত কয়েকদিনে এটা ভাইরাল তকমা পেয়েছে। যারা অনলাইন ট্রেন্ড্রের খবর রেখে নিজেকে আপডেটেড রাখতে চান তারা দেখতে পারেন। তবে দেখার আগে অবশ্যই সাউন্ড কমিয়ে নিবেন। আর বিশেষ সতর্কতা: একটানা দুইবারের বেশি এবং দিনে ১০ বারের বেশি এই বিজ্ঞাপন দেখবেন না। দেখলে মাথার মধ্যে 'দামে কমে মানে ভালো...' এমনভাবে ঢুকবে আর বের করতে পারবেন না ১০০ ভাগ গ্যারান্টি। ওকে, সে উইথ মি... দামে কম মানে ভালো কাকলি ফার্নিচার। দামে কম মানে ভালো কাকলি ফার্নিচার। দামে কম মানে ভালো কাকলি ফার্নিচার। দামে কম মানে ভালো কাকলি ফার্নিচার।
প্যাসকেলের উন্নয়ন বিষয়ক চতুর্থ সূত্র— "দুর্নীতি আটকানো না গেলে সাংবাদিক আটকে যাবে।"
দেশে দেশে রাষ্ট্রীয় গোপন তথ্য— যুক্তরাষ্ট্র: নিউক্লিয়ার বোমার ব্লু প্রিন্ট রাশিয়া: মহাকাশ যানের ব্লু প্রিন্ট চীন: জীবানু অস্ত্রের ব্লু প্রিন্ট বাংলাদেশ: স্বাস্থ্য মন্ত্রনালয়ের অমুক অমুক কর্মকর্তা এত এত কোটি টাকার দুর্নীতির সাথে জড়িতদের ব্লু প্রিন্ট #JournalismIsNotACrime #freerozina
যারা দুর্নীতি করে তারা তো কখনো তাদের নথিপত্র নিয়ে সাংবাদিকদের সামনে এসে বলবে না, এই যে এখানে আমার দুর্নীতির সকল তথ্য প্রমান, আমার বিরুদ্ধে রিপোর্ট করেন। সাংবাদিকদের কাজই হলো নানা কৌশলে তথ্যপ্রমান সংগ্রহ করে প্রতিবেদন প্রকাশ করা। অনেক অনেক ঘটনা আছে সাংবাদিকরা জানেন কিন্তু তথ্যপ্রমানের অভাবে প্রকাশ করতে পারেন না। তাই নথিপত্র-প্রমান যোগাড়, সংশ্লিষ্ট লোকের সাথে কথা বলা সাংবাদিকতার অন্যতম গুরুত্বপূর্ন কাজ। এই রোজিনা ইসলামের হাত ধরে স্বাস্থ্য মন্ত্রণালয়ের ভয়াবহ সব দুর্নীতির খবর গত এক বছরে পেয়েছি আমরা। এর আগেও তিনি নানা মন্ত্রনালয়ের ভয়ংকর সব দুর্নীতির খবর দিয়েছেন। প্রকাশিত একটা প্রতিবেদনও সংশ্লিষ্ট মন্ত্রনালয় ভুল বলে প্রমান করতে পারেনি। দুর্নীতিবাজদের বার বার বিপদে ফেলেছেন তিনি। রোজিনা আমাদের এই সময়ের অন্যতম সেরা অনুসন্ধানী সাংবাদিক। তাই তাকে মন্ত্রনালয়ের কর্মকর্তারা অপছন্দ করবেন, তাকে বিপদে ফেলার চেষ্টা করবেন, তার বিরুদ্ধে মনগড়া অভিযোগ আনবেন এই তো স্বাভাবিক। তাকে আজকে স্বাস্থ্য মন্ত্রনালয়ে তিন-চার ঘন্টা আটকে রেখে নির্যাতন করে অবশেষে শাহবাগ থানায় আনা হয়েছে। সেখানে তার বিরুদ্ধে তথ্য চুরির (অফিশিয়াল সিক্রেসি অ্যাক্ট) মামলা হয়েছে। শাহবাগ থানায় জড়ো হয়েছেন সাংবাদিকরা। [ভিডিওটি শাহবাগ থানায় রাত পৌনে একটায় আমার মোবাইলে করা]
"আমরা যখন অমুক অমুক বিষয় নিয়ে মনের আনন্দে দুর্নীতি করছিলাম, টাকা ভাগাভাগি করছিলাম, রোজিনা সেসব প্রকাশ করে দিচ্ছিল।" যে কথা এখনো বলে নাই কিন্তু বলতে পারে। #JournalismIsNotACrime #freerozina
বনানীর এক নার্সারি থেকে আজ এই গাছটা কিনলাম। লোকটা বললো এটায় নাকি কাঁঠালের মতো বড় বড় ফল হবে। এর যত্নআত্তি সম্পর্কে ধারনা দিতে পারবেন কেউ? [দুইদিন পরের আপডেট বা সংযুক্তি: দুই দিন আগে এই পোস্ট দেওয়ার পর থেকে অনেকেই জানতে চাচ্ছেন এই গাছের দাম কত, এগজাক্টলি কোথা থেকে কিনেছি ইত্যাদি। এরমধ্যে একজন পুলিশ সদস্যও ইনবক্স করেছেন দেখে প্যারা খেয়ে গেলাম। অবৈধ গাছ রাখার দায়ে ধরতে আসে কিনা আবার! রসিকতাও এখন জানান দিয়ে করতে হচ্ছে। ...না এই গাছ আমি কিনিনি। এটা ঢাকার ছবিও না। পেছনে সাইটবোর্ডটা দেখেই বোঝার কথা স্প্যানিশ ভাষায় কথা বলে এমন কোনো দেশের। বোগোতার সবচেয়ে বড় ফলের মার্কেট দেখতে গিয়ে সেখানকার এক গাছের দোকানে সারি সারি এই গাছ বিক্রি হতে দেখে নিছকই ছবি তোলার জন্য হাতে তুলে নিয়েছিলাম। ...ধন্যবাদ সবাইকে যারা কমেন্টবক্স মজার মজার কমেন্ট করে ভরিয়ে তুলেছেন! বাকিদের তিরস্কার।]
ঈদের খুশিতে ‘ঈদ মোবারক’ লেখা সকল পারিবারিক ছবিতে লাইক/লাভ দিচ্ছি। কারওটা বাদ পড়লে জানাবেন, প্রয়োজনে লিংক দিবেন।
ইদের জন্য বেশ কিছু বই জমিয়ে রেখেছিলাম। তার মধ্যে এটা একটি। গতকাল রাতে পড়তে শুরু করেছি...থামতে পারছি না। দূর্দান্ত। বি.দ্র.: বইয়ের কাভারের একটা লাইন মুছে দিয়েছি। যেন কাভার দেখে বইটি আপনাদেরও ইন্টারেস্টিং লাগে। (আতাউর রহমান খানকে আগে থেকে না জানা থাকলে একজাক্টলি আপনি কি ভাবছেন সেটা আমি জানি)। হাহাহা। থট ক্রাইমের শাস্তি কী ছিলো "১৯৮৪"-তে জানেন তো? সাবধান!
যাঁদের বিরুদ্ধে আদালত অবমাননার আবেদনটি করা হয়েছে, তারা হলেন মুক্তিযুদ্ধবিষয়ক মন্ত্রণালয়ের সচিব তপন কান্তি ঘোষ, গণপূর্ত বিভাগের প্রধান প্রকৌশলী মো. শামিম আখতার ও প্রধান স্থপতি মীর মনজুর রহমান।
ঘটনাটার শুরু কিছুদিন আগের এক সন্ধ্যায়। সোশ্যাল মিডিয়া এবং পত্রিকার পাতায় খবর দেখছি, সোহরাওয়ার্দী উদ্যানে ব্যাপক বৃক্ষ নিধন হচ্ছে। কারন কী? উদ্যানের 'উন্নয়ন'। খুবই কনফিউজিং একটা ব্যাপার। গাছ বাগানের উন্নয়নে গাছই কেটে ফেলা হচ্ছে! অবশ্য বাংলাদেশে সবই সম্ভব কিন্তু তাই বলে যার উন্নয়ন করতে চান সেটাকেই মেরে ফেলবেন? একটা গাছ তো শুধু একটা গাছ না, এর মধ্যে বসবাস করে লতাগুল্ম, পরগাছা, পরজীবীসহ নানা ধরনের পাখি। পুরো বাস্তুসংস্থানটাই উলটপালট হয়ে যায়। এই জিনিস কীভাবে স্থপতিদের হাত ঘুরে পাশ হয়ে আসে? রাগে-ক্ষোভে ফেসবুকেই লিখলাম, কেউ কি একটা ইভেন্ট খুলবেন, যার মাধ্যমে আমরা সবাই মিলে উদ্যানে গিয়ে গাছ লাগাবো। অন্তত একটা প্রতিবাদ তো করে আসি। যদি এতে গাছ কাটা থামে। সেদিনই একটা ইভেন্ট খোলা হলো। একে একে এতে যুক্ত হলেন কৌশিক ভাই, মোকারম ভাই, রনি ভাই, ফুয়াদ, ধ্রুব, মাহাতাব, আলভী, সাদিকসহ আরও অনেকেই। মোকারম ভাই দায়িত্ব নিলেন গাছ সিলেকশনের। উনি অনেক ভেবেচিন্তে এমন কিছু গাছের নাম বললেন তার মধ্যে অন্তত দুইটা গাছের নাম আমি জীবনেও শুনিনি। চাপালিশ, বুদ্ধনারকেল, জারুল, নাগেশ্বর, ঢাকিজাম, ছাতিম, চালতা, চিকরাশি, জংলিবাদাম, কাঠবাদাম, নাগলিঙ্গম, পলাশ, রক্তকাঞ্চন, কুরচি, উদাল। লিস্ট দেখে তো আমার মাথায় হাত। এগুলো জোগাড় হবে কোথা থেকে? মোকারম ভাই বললেন, চিন্তার কিছু নাই, আমিই এসব জোগাড় করে দিবো। দুই দিনের মধ্যে উনি গাছ যোগাড় করে ফেললেন। রনি ভাই দায়িত্ব নিলেন জৈব সার ও গাছ লাগানোর লজিস্টিকসে। কৌশিক ভাই দায়িত্ব নিলেন অগ্রভাগে থেকে সকল সমস্যার সমাধানের। ধ্রুব দায়িত্ব নিলো খাঁচা সংগ্রহ এবং অযথাই প্রচুর ব্যস্ততার ভান করার (কিডিং, সে না খাটলে এই উদ্যোগ সফল হতো কিনা বলা মুশকিল)। ফুয়াদ দায়িত্ব নিলো স্বেচ্ছাসেবী ম্যানেজমেন্টের। মাহাতাব, আলভী ও সাদিক আমার বাসায় ইফতার করতে করতে রাত ১২টা বাজালো পোস্টার ডিজাইন আর কার্টুন আঁকতে আঁকতে। আগের রাতে ধ্রুব বলল, সিমু ভাই চিন্তা করবেন না, ৮০০ মানুষ গোয়িং দিয়েছে। ম্যাক্সিমাম ৮ জন তো আসবেই। এইটা হলো ফেসবুক ইভেন্টের নিত্যতার সূত্র। ১০০তে একজন আসে ম্যাক্সিমাম। কিন্তু আমার মাথায় আছে, কেউ না আসলেও আমি একা হলেও গিয়ে কয়েকটা গাছ লাগিয়ে আসবো। ১০টা বাজার আগেই আমরা কয়েকজন চলে গেলাম উদ্যানে। মোকাররম ভাইয়ের নেতৃত্বে ৪০টা গাছের জন্য নির্ধারিত স্থান মার্ক করে ফেলা হলো হলো খুঁটি দিয়ে। এক এক করে গর্তও খোড়া শুরু হলো। এরপর সোহরাওয়ার্দী উদ্যানে ঘড়ির কাটা ১১ বাজতেই যখন শুরু হলো অনুষ্ঠান তখন সেখানে হাজির অন্তত ৪০ জন প্রকৃতিপ্রেমী, ইভেন্টের নিত্যতার সূত্র ভুল প্রমানিত করে। আমরা কেটে ফেলা একটা পুরোনো বকুল গাছকে কেন্দ্র করে গোল হয়ে দাঁড়ালাম। সবার হাতে একটা করে পোস্টার। সবাই এক এক করে বললাম আমাদের মনের কথা, প্রকৃতির প্রতি ভালোবাসার কথা। আলভীর গিটারে মাহতাবের নেতৃত্বে সবাই মিলে গাইলাম জন লেলনের 'ইমাজিন'। এরপর শুরু হলো গাছ লাগানো, খুঁটি পোতা, বেড়া লাগানো। ....এই করতে করতে বেলা দেড়টা। ধ্রুব আর ফুয়াদ এরমধ্যে লিস্ট করে ফেলল বর্ষাকাল আসার আগ পর্যন্ত সাপ্তাহিক রোস্টার করে কোন কোন দল গাছগুলোর পরিচর্যা আর পানি দিতে আসবে। পাশেই একটা জাম গাছে টসটসে পাকা জাম দেখে মোরশেদ মিশুকে বললাম, কি করলা জীবনে যদি জাম গাছে উঠে কিছু জামই না পারতে পার। উৎসাহের চোটে সে স্যান্ডেল নিয়েই উঠে গেল জাম গাছে। কিন্তু জাম পাড়াই বড় কথা নয়, গাছে উঠাই বড় কথা--বাণী শুনিয়ে গাছ থেকে নেমে এল সে দুই মিনিটের মাথায়। এরপর নিজের স্যাল্ডেলই ছুড়ে মারলো পাকা জামের ডাল বরাবর। সব মিলিয়ে আমরা আজ ৪০টা গাছ লাগিয়েছি। যারা এসেছিলেন, স্বতঃফূর্তভাবে গাছ লাগিয়েছেন সবাইকে অনেক অনেক ধন্যবাদ। আগে থেকেই যারা উদ্যানের গাছকে বাঁচানোর জন্য আন্দোলন করছেন, উদ্যানে নানা ধরনের প্রতিবাদ করছেন সবাইকে অনেক ধন্যবাদ। গাছের প্রতি সকলের ভালোবাসার কারনে গাছ কাটা আপাতত থেমেছে। আবারও যদি শুরু হয় আমরা আবার উদ্যানের গাছকে ঘিরে দাঁড়াবো। আমাদের দাবী একটাই, গাছ কাটা চলবে না, উন্নয়ন করতে চাইলে গাছকে বহাল রেখে পরিকল্পনা করুন। নগরের পাখি, গাছ, পরজীবী, লতা-গুলগুল্ম সবাইকে নিয়ে আমরা একসাথে বাঁচি। 
আমাদের গাছ জোগাড় হয়েছে। গাছের খাঁচাও জোগাড় হয়েছে। আমরা সবাই মিলে কালকে সেই গাছগুলো লাগাবো। আমরা কিছু পোস্টার বানিয়ে আনছি। কয়েকটি ছোট ছোট আর্ট পেপারে কয়েকটা গাছও এঁকে আনছি। গাছের শাখা প্রশাখা স্টিকি নোট দিয়ে বানাবো আমরা। গাছ নিয়ে আপনাদের কোনো কথা/কমেন্ট/পছন্দের বাণী থাকলে সেটা স্টিকি নোটে আমরা লিখে নিয়ে আসতে পারি। কমেন্টে দিতে পারেন। বা কালকে কলম নিয়ে আসলে আপনি নিজেও সেটা সাঁটাতে পারেন। কালকে সোমবার ১০ মে, দেখা হচ্ছে সকাল ১১টায় সোহরাওয়ার্দী উদ্যানে। উদ্যানটি বেশ বড়। তাই আমরা জমায়েত হচ্ছি চারুকলার উল্টাদিকে (ছবিরহাট) উদ্যানের ভেতর। আপনাদের কোনো বাদ্যযন্ত্র থাকলে নিয়ে আসতে পারেন। তাহলে সবাই মিলে একটু সুরও ধরতে পারি গাছের জন্য। এটা পুরোটাই কিছু গাছপ্রেমী মানুষের উদ্যোগ। আপনিও প্রকৃতি/গাছপ্রেমী হলো চলে আসুন। গাছ বাঁচাতে একসাথে দাঁড়াই।
রাতে ভুল ক্যাপচা চেপে সকালে ঘুম ভেঙে জেগে উঠে গ্রেগর সামসা দেখল, সে এক বিশাল রোবটে রূপান্তরিত হয়ে তার বিছানায় শুয়ে আছে। #metamorphosis #আধুুনিকmetamorphosis #প্যারডি #FranzKafka 
এটা কোন দেশের, কোন এলাকার ছবি জানা নেই, তবে হোমো স্যাপিয়েন্সই যে পৃথিবীর সবচেয়ে ভয়ংকর, নির্দয়, নিষ্ঠুর প্রাণী তাতে কোনো সন্দেহ নেই। #savesuhrawardyudyan #savetree
কী কী গাছ লাগানো হবে, কয়টা লাগানো হবে, আপনি গাছ আনতে পারবেন কিনা, আনলে কী গাছ আনবেন, না আনলে গাছ কোথায় পাবেন এসব প্রশ্নের উত্তরের জন্য একটু অপেক্ষা করুন। এ বিষয়ে সিদ্ধান্ত নেওয়ার জন্য দুজন গাছ বিশেষজ্ঞের সাথে আলাপ হয়েছে ইতিমধ্যে। উনারা সিদ্ধান্ত দিলেই আমরা বিস্তারিত জানিয়ে দিবো। আপনি আপাতত মাস্ক পরে সোমবার সকাল ১১টায় নিরাপদ দূরত্ব মেইনটেইন করে সোহরাওয়ার্দী উদ্যানে আসার প্রস্তুতি নিন।
সোহরাওয়ার্দী উদ্যানে রেস্টুরেন্ট চাই না, গাড়ি পার্কিং চাই না। গাছ কেটে 'উন্নয়ন' চাই না। বন্ধ কর। #SaveTree #SaveSuhrawardyUdyan 
এমন কি একটা নিয়ম করা যায় (নাকি আছে আমি জানি না), কোনো আইনজীবী কি এমন নির্দেশনার জন্য কোর্টে কিছু করতে পারেন, ঢাকায় বা বিভাগীয়/জেলা শহরগুলোতে কোনো গাছ অনুমতি ছাড়া কাটা যাবে না। যদি কোনো কারনে কাটতেই হয় তাহলে যথাযথ কারন দেখিয়ে গণমাধ্যমে ঘোষণা দিবে আগে, আশেপাশের লোকদের জানাতে হবে, একজনও আপত্তি তুললে তা কাটা বন্ধ রাখতে হবে। এই নিয়ম না মানলে যে কেউ তাদের বিরুদ্ধে মামলা করে দিতে পারবে। প্রতিবছর গরম কেমন পড়ছে টের পাচ্ছি আমরা সবাই। অথচ এরই মাঝে কয়েকদিন পরপরই ঢাকায় নতুন গাছ লাগানোর বাজেট বের করার জন্য রাতের আঁধারে পুরোনো গাছ কেটে ফেলা হয়। এখন সোহরাওয়ার্দী উদ্যানে দোকান বানানোর জন্য গাছ কাটা হচ্ছে। কিছু গাছপ্রেমী মানুষ ছাড়া এ নিয়ে কথা বলারও কেউ নাই। অথচ এই শহরটায় বসবাস করি আমরা সবাই। ঢাকা শহরের যে অবস্থা তাতে রাস্তার ধারে, পার্কে নতুন গাছ বড় হওয়া খুবই কঠিন কাজ। গুলিস্তানের পার্ক আমরা ধ্বংস করেছি, ফার্মগেটের পার্ক নাই হয়ে গেছে মেট্রোরেলের ধাক্কায়, সোহরাওয়ার্দী উদ্যানও প্রায় নাই হওয়ার পথে। শহরের পাখিরা যাবে কই। বাসার ঘুলঘুলিও তো আমরা এসি বসিয়ে বন্ধ করে দিয়েছি। আমরাই বা যাবো কই? সোহরাওয়ার্দী উদ্যানে যে গাছ কাটা হচ্ছে তার বদলে সেখানে রেস্টুরেন্ট বানানো হবে। মানে আলোচনা এখানে বার্গার ভার্সেস অক্সিজেন। কোনটা দরকার আমাদের সেটা তো নতুন করে বলার দরকার নাই। সোহরাওয়ার্দী উদ্যানসহ নগরের যে কোনো গাছ কাটা বন্ধ হোক। আমাদের দম বন্ধ করে মেরে ফেলার এই উদ্যোগ বন্ধ হোক।
ইনবক্সে একজন বলল, ভারতের নির্বাচন নিয়ে আপনার মতামত কী? বললাম, অন্য কাজে ব্যস্ত ছিলাম। আর আমার কোনো আগ্রহ নাই, তাই মতামতও নাই। সে বলল, তাতে কী হয়েছে! এই যে নির্বাচন নিয়ে একটু আলোচনা হলো আপনার সাথে এটাই তো বড় কথা! #কৌতুক #কৌতুকবললামযাতেকেউসত্যিহিসেবেনানেয় #আসলেএটাকৌতুকনয় #আসলেকৌতুক
দীর্ঘদিন পর একটা জামা কিনলাম। শিউলি/শেফালি ফুলের কাছাকাছি মোটিফ। খুব পছন্দ হইছে আমার। আমি সাধারনত কটন টাইপ জিনিস পরলেও এই প্রথম এমন ঝ্যালঝ্যালা টাইপ কাপড় পরে খুব আরাম পাইলাম। যদিও এই টাইপ কাপড় আমি আগে খুবই অ্যাভয়েড করতাম। এখন বুঝলাম এতদিন ভুল করেছি। এমন ফুল-লতা-পাতার লাইটিং দেখে দিয়া বলল, তুমি তো সারাদিন ফুল-লতা-পাতা নিয়েই ভাব, কাজও কর ফুল-লতা-পাতা নিয়েই, পরেছও ফুল, চল তোমার একটা ছবি তুলে দেই। ছবি দেখার পর সে আমার মাথায় বন্ধুক ঠেকিয়ে বলল, এইটা ফেসবুকে দাও, কী খালি পুরোনো ছবি দিয়ে মানুষকে বিভ্রান্ত কর। তো কি আর করা, বিভ্রান্তি কাটাতে করোনাকালের এই ছবিটা দিয়ে রাখলাম প্রোফাইলে আপাতত। অন্তত জুমে দেখা হলেও যেন মানুষ চিনতে পারে।
: নির্মম এই পৃথিবীতে বেঁচে থাকা যে কত কঠিন! : তোর মা মারা গেলো কবে? #pun
লড়াই লড়াই লড়াই চাই! তবে ফাইনাল কথা হলো, জয়তু মদ্যপান!
রাস্তায় এক ডাক্তার এবং অনেক পুলিশের কথাবার্তার একটা ভিডিও দেখলাম। সারাদিন ডিউটি করে বাসায় ফেরার পথে ডাক্তারের গাড়িটি রাস্তায় নষ্ট হয়ে গেছে। উনি ফোন করে কাকে জানি কী বলছেন। তখন কয়েকজন পুলিশ এসে বললেন, ম্যাডাম কোনো সমস্যা? হ্যাঁ গাড়িটা নষ্ট হয়ে গেছে। এই যে আমার আইডি কার্ড, আমি একজন ডাক্তার। এটা আমার মুভমেন্ট পাস। : না না কার্ড দেখাতে হবে না। আপনার পোশাকই তো বলে দিচ্ছে। : ফেক ডাক্তার হতে পারে না? : তা পারে। কিন্তু...আর এই যে এটা আমার পুলিশের আইডি কার্ড। আমাদের দায়িত্ব দেওয়া হয়েছে মুভমেন্ট পাস ছাড়া যেন কেউ বাইরে বের না হয় দেখতে। : না না আপনারা তো ডিউটি পালন করবেনই। আপনারা তো পুলিশের ড্রেসেই আছেন, কার্ড দেখাতে হবে না। : ফেক পুলিশ হতে পারে না? পুলিশ এবং ডাক্তার দুজনই এরপর খুব খেপে গেলেন। : আমি কি বলেছি আপনি পুলিশ না, আমার কমনসেন্স এতই খারাপ? কার্ড দেখিয়ে আমাকে অপমান করলেন! : আমি কি বলেছি আপনি ডাক্তার না? এভাবে আপনি আমার কমনসেন্সের নিয়ে প্রশ্ন তুললেন, অপমান করলেন? এরপর অনেক হাউকাউ হচ্ছে দেখলাম। আমি কি তবে ভুল ভিডিও দেখলাম? 
ষাটের দশকে প্রথম ছবি 'সুতরাং' দিয়েই দর্শকদের হৃদয় হরণ করেছিলেন কবরী। এরপর ছবির পর ছবিতে মাতিয়ে রেখেছিলেন দর্শকদের। কবরী ছিলেন বৈচিত্রে ভরপুর এক মানুষ। বিভিন্ন সংবাদসূত্র এবং সাক্ষাৎকার থেকে তাঁর শুরু থেকে শেষ পর্যন্ত সেই বৈচিত্রপূর্ণ জীবনের একটি ছোট্ট চিত্র আঁকার চেষ্টা করেছে eআরকি। প্রিয় কবরী, আপনার জন্য অনেক ভালোবাসা। আপনি আমাদের সাদাকালোর সোনার মেয়ে। আমাদের কয়েক প্রজন্মের জীবনকে রাঙিয়ে দিয়ে যাওয়ার জন্য অনেক ধন্যবাদ আপনাকে।
কবরী বললে এই চমৎকার ছবিটাই আমার মাথায় আসে, থেকেই যাবে! ছবি: মনোয়ার আহমেদ
এই ছবি আমার বাসার পাশের রাস্তার। ফেসবুকে ছবিটা দেওয়ার আগে অবশ্য দুইবার ভাবলাম। যে ক্যাপশন ভাবতেছি সেইটা দিয়ে এই ছবি দিলে ক্যাচাল হইতে পারে! তাই ক্যাচাল কমার সুবিধার্তে ভাবনার ক্যাপশনকে ডিলিট করে অন্য চার রকমের চারটা ক্যাপশন দিলাম। যার যেইটা পছন্দ হয় সে সেটা পড়েন, তবুও ক্যাচাল করবেন না প্লিজ। ।। ক্যাপশন অপশন ১ ।। ইজিপ্টোলজি নিয়ে এক লোক ছোটবেলা থেকে পড়াশোনা করেছে। কিন্তু সব পাশ দেওয়ার পরে দেখে সে চাকরি পায় না। পায় না তো না-ই। না খেয়ে মরার অবস্থা। এরপর সে বুদ্ধি করে নিজের শহরে গিয়ে একটা স্কুল দিলো, যেখানে শুধুই ইজিপ্টোলজি পড়ানো হয়। তার একটা কর্মসংস্থান হলো। কয়েক বছর পর ওই স্কুল থেকে পাশ করা ছাত্ররাও চাকরি না পেয়ে নিজ নিজ এলাকায় গিয়ে ইজিপ্টোলজি পড়ানোর স্কুল খুললো। তারও কয়েক বছর পর সেখান থেকে পাশ করা ছাত্ররাও চাকরি না পেয়ে আবার গিয়ে নিজ নিজ এলাকায় একই স্কুল খুললো। তারও কিছু বছর পর... ।। ক্যাপশন অপশন ২ ।। ক্বারী সাহেব সম্ভবত লক ডাউনের আগে লটে এগুলো প্রিন্ট করিয়েছিলেন। নিউ নরমালে যে ব্যবসার গতিপ্রকৃতি পাল্টে গেছে সেটার সাথে তিনি খাপ খাইয়ে উঠতে পারেন নাই, পোস্টার বদলাতে ভুলে গেছেন। করোনার এই সময়ে ভুল কপিতে বিজ্ঞাপন দিলে হবে! একদিন পর লকডাউন অথচ তিনি কপি লিখেছেন--নূরানী পদ্ধতিতে "বাসায় গিয়ে" আরবী পড়াই। অথচ এই নূরানী পদ্ধতিটা অনলাইনে করলে তাও মনে হয় কিছু ব্যবসার সম্ভাবনা ছিলো। ।। ক্যাপশন অপশন ৩ ।। করোনা পথে নামিয়েছে সবাইকে। জীবিকার কাছে মৃত্যুভয়ও কখনো কখনো হার মানে। ।। ক্যাপশন অপশন ৪ ।। যদি কেউ আরবি শিখতে চান তাহলে ক্বারী মো. কবীর হোসেনকে ফোন করুন।
৩০১৫ সাল। বাবার সাথে ছোট্ট নয়নতারার কথোপকথন। নয়নতারা: আচ্ছা বাবা, এই ভয়ংকর করোনা ভাইরাসকে কোভিড নাইন্টিন কেন বলা হয়? বাবা: এটা প্রথম ধরা পড়েছিল ২০১৯ সালে। #করোনাভয়ংকর #করোনারসাথেবসবাস
আমার কোনো দোকান থাকলে সামনে লিখতাম- ‘আমরা লক ডাউনেও খোলা’
ছোট্ট এই জংলামতো জায়গাটায় বসে আছি কয়েকদিন হলো। দিন কাটে ঝিঁঝিঁ পোকা আর দুপুরে ঘুঘুর মন খারাপ করা ডাকে। আজ ভোরে এক পশলা বৃষ্টি হয়েছে। থামতেই শুরু হলো এদের কলতান। ঘুম ঘুম চোখে বারান্দায় দাঁড়িয়ে বুঝতে পারলাম, শহরের বাড়িঘরের কলিংবেলে কেন পাখির ডাক থাকে। বাপ্রে, এতো আনন্দ এদের মনে। ডাকবি ডাক, একটু আস্তে ডাক! মানুষের সকালের ঘুম নিয়ে কোনো মাথাব্যথা থাকবে না, এটা কেমন কথা! প্রশ্ন: ডাক শুনে এখান থেকে আমি মাত্র দুটো পাখিকে আলাদা করতে পারলাম। বউ কথা কও আর শালিখ। কেউ এর চেয়ে বেশি পারলে আওয়াজ দিয়েন।
আমি আমার স্ত্রী সাবহানাজকে সন্তুষ্ট করার জন্য, তাকে খুশি করার জন্য প্রয়োজনে বা অপ্রয়োজনে কখনো সীমিত পরিসরেও কোনো সত্য গোপন করি নাই। #ঘোষনাটিশেষহলো #হেফাজতেসিমুনাসের 
"আমি অতো তাড়াতাড়ি কোথাও যেতে চাই না; আমার জীবন যা চায় সেখানে হেঁটে হেঁটে পৌঁছুবার সময় আছে, পৌঁছে অনেকক্ষণ বসে অপেক্ষা করবার অবসর আছে।" জীবনানন্দ দাশ ।। ঊনিশশো চৌত্রিশের
ধর্ম, রাজনীতি, স্বাধীনতা, হেফাজত-আওয়ামী লীগ-জোট, আঁতাত ইত্যাদি ভুলে গিয়ে (অথবা না ভুলে গিয়ে) শুধু ছবির শিশুটির মুখের দিকে একটু তাকান। (ছবিটি এজতেমার সময়ের। তবে এমন বিহ্বল দৃশ্য আজকেরও। আমাদের শিশুরা কেন এমন পরিস্থিতিতে পড়বে। আমাদের কেন এমন হৃদয় ভেঙ্গে দেওয়া দৃশ্য দেখতে হবে দিনের পর দিন। সরকার কেন মানুষকে গুলি করে মেরে ফেলবে?)
এইটা কী ধরনের কথা? দেশ নাকি গ্যাসের উপর ভাসছে, কিন্তু নতুন কোনো গ্যাস সংযোগ দেন না। মানুষকে বাধ্য করেন চড়া দামে সিলিন্ডার গ্যাস কিনতে। টাকা নিয়ে পুতিদুর্গন্ধময় পানি সাপ্লাই দেন ওয়াসার মাধ্যমে। ভিভিআইপির নামে ঘন্টার পর ঘন্টা রাস্তা বন্ধ করে রাখেন। স্বাধীনতা দিবসেও মানুষ একটু রাস্তায় বের হতে পারে না। মানুষের প্রতিবাদ সামলাইতে না পেরে পুলিশ দিয়ে গুলি করে মেরে ফেলেন, বাসা থেকে তুলে নিয়ে যান, জেলখানায় ফেলে রাখেন। বাসায় বসে যারা কাজ করে তাদের কথা না ভেবে, ডিজিটাল বাংলাদেশের স্বপ্ন দেখিয়ে যখন ইচ্ছা ইন্টারনেট বন্ধ করে দেন, স্লো করে দেন। ফেসবুক-মেসেঞ্জার 'টেকনিক্যাল' কারন দেখিয়ে ব্লক করে রাখেন ঘন্টার পর ঘন্টা। এইবার একটু উপর থেকে দেখেন। (যেইভাবে আপনারা উপর থেকে হাতিরঝিল দেখে বলেন যে আমেরিকা-লস অ্যাঞ্জেলসের মতো লাগছে।) কী, বাংলাদেশকে কোন দেশের মতো লাগে?
স্বা ধী ন তা অনেক পথ বাকি তবুও পথের মাঝ থেকে সবাইকে শুভেচ্ছা।
যারা দেশের উন্নয়ন, জিডিপি ইত্যাদি নিয়ে প্রায়ই বয়ান দেন, ডিজিটাল বাংলাদেশের কথা শোনান তারা দয়া করে একবার রাতের ঢাকা মেডিক্যাল কলেজের ওয়ার্ড, বারান্দা, সিঁড়িগুলো একটু ঘুরে যাবেন। বিশ্বাসই হতে চাইবে না এইটা পৃথিবীর কোনো দৃশ্য। মানুষের এত কষ্ট, আহা এত কষ্ট!
অথচ এই উদযাপনটা আমরা সবাই মিলে করতে পারলে কী চমৎকার একটা ব্যাপারই না হতো!
গত সপ্তাহে ফেসবুকের একটা গ্রুপে জনৈক সিরাজগঞ্জবাসী একটা পোস্ট দিলেন। লাল-সবুজের চমৎকার এক স্ট্রবেরি ক্ষেত। সেখানে তিনি লিখেছেন, স্ট্রবেরিগুলো এতোই রসাল যে এদের সরাসরি ক্ষেত থেকে বিক্রি করা ছাড়া উপায় নেই। কুরিয়ার করে ঢাকায় পাঠানো সম্ভব না, নষ্ট হয়ে যাবে। তাই যদি কেউ নিতে চান তাইলে এই নাম্বারে ফোন দিয়ে সরাসরি ক্ষেতে চলে আসেন। গত বৃহস্পতিবার রাতে হঠাৎ করে আমার সে পোস্টের কথা মনে পড়লো। সেই সাথে মনে পড়ে গেলো ক্যালিফোর্নিয়ার কথা। স্যান ফ্রান্সিসকো থেকে ড্রাইভ করে লস এঞ্জেলস যাচ্ছি। হাইওয়ে ১০১ ছেড়ে আমরা ইচ্ছে করেই একটা গ্রামের রাস্তা নিয়েছি। এই গ্রামগুলোতে বেশিরভাগই থাকে ধনী কৃষকেরা। ক্যালিফোর্নিয়া কৃষি কাজের জন্য বেশ বিখ্যাত। হঠাৎ চোখে পড়লো আদিগন্ত বিস্তৃত সবুজ স্ট্রবেরি ক্ষেত। তাতে লাল লাল স্ট্রবেরি। বেশিরভাগ জমির সামনেই বড় করে লেখা, নো ট্রেসপাসিং, ঢুকলেই গুল্লি! ফলে ভয়ে আর নামতেও পারি না। আমেরিকানরা বন্ধুক যতটা ভালোবাসে, গুলি করতেও তারচেয়ে কম ভালোবাসে না। কাজেই কী দরকার রিস্ক নিয়ে। কিন্তু কিছুদূর যেতেই দেখলাম একটা স্ট্রবেরি ক্ষেতে প্রচুর মেক্সিকান কাজ করছে। দিয়াকে বললাম, এখানে যাওয়া যায়। মেক্সিকানরা আর যাই হোক গুলি করবেনা শুরুতে। আলোচনার একটা জায়গা রাখবে। গাড়ি থেকে নেমে কথা বলতে গিয়ে বুঝলাম তাদের ইংরেজি আমার থেকেও খারাপ। আমি যাই জিজ্ঞেস করি না কেন তারা স্প্যানিশে উত্তর দেয়। সবচেয়ে আশ্চর্যজনক বিষয় হলো রসেভরা টসটসে নানা সাইজের স্ট্রবেরিগুলো তুলে তারা ফেলে দিচ্ছে। একজনকে পাওয়া গেলো যে ইংরেজি জানে। জিজ্ঞেস করলাম ঘটনা কী? এত চমৎকার স্ট্রবেরিগুলো তুলে ফেলে দিচ্ছ কেন? সে বলল, এটাই প্রথম ফলন, প্রথম ফলন ফেলে দিতে হয় গ্রেড ঠিক রাখার জন্য। আমি বললাম, খাইসে। আচ্ছা ফেলেই যখন দিচ্ছ তখন এর কিছু কি আমরা খেতে পারি? সে বলল, শুধু খাওয়ার দরকার কি, যত ইচ্ছা সাথে করে নিয়ে যাও। তাতে আমাদের বরং সুবিধাই হয়। আমাদের খুশি দেখে কে! এই স্ট্রবেরি আমেরিকান সুপারশপগুলোতে মোটেও সস্তার জিনিস না। ভালো দাম। আর যে কোনো ফলই আমার খুব ভালো লাগে, স্ট্রবেরি তো দারুণ। তাই মন ভরে কিছুক্ষন স্ট্রবেরি খেলাম। মোটামুটি অরুচি আসার পর গাড়িতে গেলাম ব্যাগ-বাক্স কী আছে নিয়ে আসার জন্য। খুব আফসোস হলো কেন গাড়িতে হাজার হাজার ব্যাগ রাখি না এই বলে। খুঁজে পেতে চারটা ব্যাগ পেলাম। পরবর্তী কয়েকটা দিন ভর্তা করে, ব্লেন্ডারে চূর্ণবিচূর্ণ করে, প্যান কেকের সাথে, ডালের সাথে নানাভাবে আমাদের স্ট্রবেরি এক্সপেরিমেন্ট চললো। কাজেই সিরাজগঞ্জের সেই স্ট্রবেরি ক্ষেতে যাওয়ার জন্য আমার মন হুহু করে উঠলো। কিন্তু সেই লোকের ছবি আর নাম্বার খুঁজতে গিয়ে দেখি পাচ্ছি না। পাই না তো নাই। শেষে সেই গ্রুপে একটা পোস্টও দিলাম, কোনো লিড পাওয়া যায় কিনা। কিন্তু আশায় গুড়েবালি। আমাদের সিরাজগঞ্জ প্রতিনিধি থেকে শুরু করে পরিচিত বন্ধু বান্ধবদের মধ্যে যাদের বাড়ি সিরাজগঞ্জ তাদের বললাম, এমন কোনো স্ট্রবেরি ক্ষেতের কথা তাদের জানা আছে কিনা। ডেসপারেট হয়ে এরপর গুগল স্যাটেলাইট ম্যাপের দ্বারস্থ হলাম, যদি স্যাটেলাইট ভিউ থেকে ক্ষেত বোঝা যায়। কিন্তু এত উপর থেকে কি আর স্ট্রবেরি ক্ষেতের সন্ধান পাওয়া যায়? সবই একমাত্রার কালচে সবুজ। মন খারাপ করে গুগল ম্যাপ ঘাটতে ঘাটতে বঙ্গবন্ধু যমুনা সেতু দেখলাম কিছুক্ষন। তার পাশেই নানান আকৃতির চর। বাসে করে যাওয়ার সময় এইসব চর প্রায়ই দেখেছি। কিন্তু কখনো যাওয়া হয় নাই। চরগুলোয় এই মৌসুমে তরমুজ চাষ হওয়ার কথা। মনে ক্ষীন আশা, এখানকার আধুনিক কৃষকরা তরমুজ বাদ দিয়ে যদি সেখানে স্ট্রবেরি ফলানো শুরু করে! স্যাটেলাইট ম্যাপ থেকে সবুজ দেখে একটা চরে পিন ফেললাম। পরদিন সকালে মানে গতকাল শনিবার সকাল সকাল বের হয়ে গেলাম সেই চরের উদ্দেশ্যে। যমুনা সেতুর ঠিক আগে আগে একটা রাস্তা ডানে ঢুকে গেছে। হায়রে সেটায় ধুলা। মানে সামনে মাত্র দুইহাত ভিজিবিলিটি। ট্রাকে করে মাটি নিয়ে যায় কোথায় জানি। সেখান থেকে আক্ষরিক অর্থেই প্রায় হাটুর কাছাকাছি ধুলা জমেছে রাস্তায়। লোকজন যারা সিএনজি বা বাইকে যাচ্ছে তারা প্রায় সাদা হয়ে গেছে। তার ভেতর আরও ধুলা উড়িয়ে মিনিট চল্লিশেক গাড়ি চালিয়ে অলিগলি পেরিয়ে পৌঁছালাম একটা বাজারে। সেখানে গাড়ি রেখে ঘাটের পাশে গিয়ে তাকিয়ে দেখি সামনে নদী এবং পরপর অনেকগুলো চর। একের পর এক ট্রলার ছেড়ে যাচ্ছে বিভিন্ন চরের উদ্দেশ্যে। ট্রলারের এক মাঝিকে বললাম আমাদের উদ্দেশ। তিনি বললেন, চলেন। আমি, দিয়া, স্টেলা এবং স্টার্ক চড়ে বসলাম সেই ভটভটি নৌকায়। মিনিট বিশেকের মাঝে গিয়ে পৌঁছালাম সেই গুগল ম্যাপের পিন ফালানো চরে। উনি আমাদের নামিয়ে দিয়ে চলে গেলেন, ফেরার সময় উনাকে ফোন দিলেই হাজির হয়ে যাবেন এই শর্তে। খোলা চরে আমরা চারজন ছাড়া আর কেউ নাই। স্টেলা-স্টার্কের খুশি দেখে কে! পাগলের মতো দৌঁড়াদৌঁড়ি শুরু করলো তারা। দিয়াও তাদের সাথে কিছুক্ষন দৌঁড়াদৌঁড়ি করে ক্লান্ত হয়ে বালুর মধ্যে চাদর বিছিয়ে দিল ঘুম। আমি দৌড়ে গেলাম স্যাটেলাইট থেকে সবুজ দেখতে ক্ষেতগুলোর দিকে।
চিবির উপর মশা বসলেই কেবল আপনি বুঝতে পারবেন, ভায়োলেন্স সমস্যা সমাধানের একমাত্র পথ নয়। [নাম প্রকাশে অনিচ্ছুক কোনো বিখ্যাত ব্যক্তি]
গল্প বলা একটা আর্ট। তাহেরী খুব ভালো করে জানেন গল্প কীভাবে বলতে হয়। বলেন ঠিক কিনা!
আমেরিকার একটা জিনিস আমার খুব ভালো লাগে। এখানে 'স্যাটায়ার' করার আগে একটা ভাষার পরীক্ষা দিতে হয়। সেই পরীক্ষায় নানা ধরণের প্রশ্ন থাকে। মূলত দেখা হয় স্যাটায়ারকারীর ভাষা শালীন কিনা, কুৎসিত হলে শেষ। কেবল শালীন হলেই আপনি পাশ করবেন। আর পাশ করে সার্টিফিকেট না পেলে আপনি 'স্যাটায়ার' করতে পারবেন না। সেজন্য নানা ধরনের কোচিং সেন্টারেরও ব্যবস্থা আছে। #স্যাটায়ার #অদ্ভুতআমেরিকা #টুরুফ্যাক্ট 
কম্পিউটার দ্রুত অন না হওয়া মোটেও আনন্দদায়ক কোনো ঘটনা নয়!
স্বাধীন বাংলাদেশে একজন কার্টুনিস্টের যে ছবি আমাদের বিষন্ন করে তোলে, যে সাক্ষাৎকার আমাদের আতঙ্কিত করে।
এই যে কার্টুনিস্ট কিশোর আংশিক মুক্ত হলো এটা কিন্তু একটা সম্মিলিত শোরগোলেরই ফলাফল। মুশতাক আহমেদের ক্ষেত্রে আমরা সেই আওয়াজ তুলতে পারিনি বলে উনি মৃত অবস্থায় বের হলেন। আপনি গ্রেফতার হলে যদি সবাই মিলে আওয়াজ না তুলতে পারি আপনার ক্ষেত্রেও একই পরিনতিই হবে, আমার ক্ষেত্রেও তাই। বাস্তব সত্য হলো প্রত্যেকের জন্য আলাদা আলাদাভাবে শোরগোল তোলা খুবই কঠিন কাজ। তাই যতদিন ডিজিটাল নিরাপত্তার নামে এমন মানুষবিরোধী আইন থাকবে ততদিন আমাদের আওয়াজ তুলে যেতে হবে। এই আইনের বাতিল চাইতে হবে। আমরা কেউই এই আইনের কুৎসিত থাবা থেকে মুক্ত না, যতই আপনি ভিন্নধর্মী পেশায় থাকেন না কেন। এ প্রসঙ্গে ছোট্ট একটি কৌতুক: রাশিয়ার এক রেস্টুরেন্টে এক লোক হঠাৎই একটা দীর্ঘশ্বাস ছাড়লো। সঙ্গে সঙ্গে দুই কেজিবি এজেন্ট তাকে গ্রেফতার করলো। লোকটি অবাক, আমি তো কিছু বলিনি তাহলে গ্রেফতার করলেন কেন? কেজিবির একজন বলল, আমরা জানি রাষ্ট্রের সার্বিক পরিস্থিতি নিয়েই আপনার এই দীর্ঘশ্বাস। তাই আপনাকে রাষ্ট্রবিরোধী কথার জন্য গ্রেফতার করা হলো।
