আমাদের সৌভাগ্য স্যার এর সান্নিধ্য পেয়েছি। আজ উপমহাদেশের প্রখ্যাত সমাজ বিজ্ঞানী একুশে পদকপ্রাপ্ত শিক্ষাবিদ অধ্যাপক ডঃ অনুপম সেন এর জন্মদিন।
হাজার কোটি টাকা পেয়ে একটা বিজনেস এগিয়ে যাক, দেশের ই-কমার্স নতুন পথ দেখুক। কিন্তু তার মানে এই নয়, তার আগের সব অন্যায়কে জাস্টিফাই করে মি. রাসেলকে ট্যাগ করে অভিনন্দন জানাতে হবে। মনে রাখবেন, এ ধরণের টার্ণ এরাউন্ডের দু'টো দিক থাকে, একটা দিক যদি হয় একটা বিজনেসকে টিকিয়ে রাখা অন্যদিকটা হল ভবিষ্যৎ জুয়ারি ব্যবসায়ীদের জন্য একটা গ্রাউন্ড তৈরি করে দেয়া আর সাথে তাদেরকে স্ট্রং একটা ম্যাসেজ দেয়া, শত অন্যায় করলেও অনেক টাকার মালিক হলে এক্সিট পয়েন্টটা সহজ আর অভিনন্দনযোগ্য!
এমন অনেকবার হয়েছে, এখনও হয়, মুন্না ব্যাকস্টেজে থেকে সব সামলায় আর আমি স্টেজে গিয়ে পারফর্ম করে হাত তালি পাই, পেপারে ছবি আসে। মুন্নার ছবি আসে না, হাত তালিও পায় না। তবু, মুন্নার কোন অভিযোগ নেই। কারণ আমাদের বোঝাপড়াটা অনেক পুরনো। কোন স্বার্থের বা পাওয়া না পাওয়ার হিসেব মিলানোর না। হিসেবের বাইরেই এভাবেই যেন আজীবন থাকতে পারি সৃষ্টিকর্তার কাছে এটাই প্রার্থনা।
হিরো হওয়ার সুযোগ সবসময় আসে না, সুযোগ পেয়ে কেউ হিরো হয়, কেউ বা ভিলেন। পছন্দ আপনার, যে বা যারা সামনের সারিতে আছেন! 'ওরে নবীন, ওরে আমার কাঁচা, ওরে সবুজ, ওরে অবুঝ, আধমরাদের ঘা মেরে তুই বাঁচা' (রবি ঠাকুর)
সিআরবি প্রশ্নে এক চুলও ছাড় নয়! আজ সম্মিলিত সাংস্কৃতিক স্কোয়াডের প্রতিবাদ সমাবেশে।
মহিউদ্দিন চৌধুরীর মত বুকের পাটাওয়ালা কোন নেতা আসলেই নাই চট্টগ্রামে! এত মেয়র, মন্ত্রী, সাংসদ থেকে লাভ কী? যারা নিজের পদ হারানোর ভয়ে নিজের শহর আর নিজের শহরের জনগণের পাশে দাঁড়াতে পারেন না, সেসব সেফ গেইম খেলা নেতারা কখনো মানুষের জন্য রাজনীতি করেন না - এটা অন্তত পরিস্কার। উন্নয়ন করতে গেলেই যদি আমাদের শহীদ মিনার ভাঙতে হয়, টাইগার পাসের সৌন্দর্য নষ্ট করতে হয়, রাস্তার ডিভাইডারের হাজার হাজার গাছ ধ্বংস করতে হয়, বায়েজিদে শত শত পাহাড় কাটতে হয়, সিআরবি'র সবুজ নষ্ট করতে হয়, তাহলে সে উন্নয়নের বিজ্ঞাপনই কেবল দেখব আমরা! ভবিষ্যৎ প্রজন্মের জন্য আমরা একটি সবুজ পৃথিবীর স্বপ্ন দেখতে পারব না, অবশ্য আপনাদের ভবিষ্যৎ প্রজন্ম তো বড় হবে টেমস নদীর হাওয়া খেয়ে, নয়ত সুইজারল্যান্ড এর ছবির মত পাহাড়ের পাদদেশে। তাই এ প্রকৃতির কথা না ভাবলেও আপনাদের চলবে।
ভালো হয়ে যাও নেইমার তুমি ভালো হয়ে যাও আজই, অভিনয় করে কতদূর যাবা হতচ্ছাড়া, পাজি! পেন্ট ছিড়েছো, গড়াগড়ি দিয়ে হেরে করেছো কান্না, তোমার কাছে হার মেনেছে বাংলার নায়ক মান্না! তোমার এমন অভিনয়ে বিশ্বজোড়া খ্যাতি, খেলায়ও তাই তুমি এখনও লিও মেসির নাতি! অনুপ্রেরণাঃ আক্তারুজ্জামান আজাদের 'ভালো হয়ে যাও মাসুদ' ও ওবায়দুল কাদের!
সকল ষড়যন্ত্রের নাগপাশ ছিন্ন করে অবশেষে ডিজার্বিং চ্যাম্পিয়নশিপ। আবারো বলি, আমরা কাপের জন্য খেলি না, যারা শুধু শুধু ৫টা কাপ, ৫টা কাপ করতে করতে ফুটবলের সৌন্দর্যটাই ভুলে গিয়েছিলেন, তাদের জন্য আজকের ডি মারিয়ার গোল আর মার্টিনেজের অসাধারণ সেভ! আর ফুটবলের কবি মেসির কথা নাহয় না-ই বললাম!
পাথরঘাটায় ভবনের মাটির নিচে পাওয়া গেছে মটকা! কীভাবে ৩০০ বছর ধরে এসব মটকা ধারণ করে ছিল হাজার টন ওজনের এ ভবন?
একজন সাধারণ নাগরিক হিসেবে জিজ্ঞাসা, লকডাউনে নগরীর অসহায় মানুষের পাশে দাঁড়ানোর জন্য, সহায়তা করার জন্য কিংবা লকডাউন প্রতিপালনে জনগণকে উৎসাহিত করতে সিটি মেয়রের ভূমিকা কী? রুটিন কাজের বাইরে গিয়ে সাধারণ অসহায় মানুষকে বুঝতে দেয়া, তাদের পাশে কেউ একজন আছে - এমন কোন ভূমিকায় মেয়রকে দেখা যাচ্ছে না কেন? আসলে জনগণের নেতা হওয়া অনেক কঠিন!
চট্টগ্রামকে বিশ্বের বুকে ইতিবাচকভাবে তুলে ধরার প্রয়াসে আজ থেকে ৫ বছর আগে, ২০১৬ সালের ৮ জুন আজকের দিনে যাত্রা শুরু করে আপনাদের চিটাগাং লাইভ। ধীরে ধীরে সাড়ে তিন লক্ষেরও বেশি সদস্যের পরিবারে পরিণত হওয়া চিটাগাং লাইভ ​এগিয়ে যাচ্ছে গৌরবের শহর চট্টগ্রামের ইতিহাস, ঐতিহ্য আর ভালো লাগার সবকিছুকে সাথে নিয়ে। আগামী দিনগুলোতেও আপনাদের পাশে চাই
প্রতিযোগীদের হিংসা দিয়ে নয়, বরং মেধা দিয়ে বিট করুন, কারণ আপনার প্রতিযোগীর একটি ভালো কাজ বাজারে টিকে থাকার জন্য আপনাকে এর চাইতেও ভালো কাজ করতে বাধ্য করবে। দিনশেষে লাভটা আপনার, যদি উদ্দেশ্য সৎ হয়!
আমাদের নিরানন্দ জীবনে ফুটবল অন্তত ভিন্ন দল সাপোর্টের সুবাধে আনন্দ বয়ে আনুক। হোক তুমুল বিতর্ক, হোক নিজ দলের প্রতি ভালোবাসার বহিঃপ্রকাশ! শুধু মারামারি না হলেই হয়! আমি কিন্তু "অনেক বছর কাপ জিতিনা, মন জিতি" দলের সমর্থক! 
কিছু কমন কার্টেসি! চকবাজার বা রেয়াজ উদ্দিন বাজারে আমার-আপনার বন্ধু কিংবা পরিচিত কারো চালের আড়ত থাকলে আমরা তার কাছে গিয়ে বিনামূল্যে চাল আনতে যাই না, কারণ আমরা জানি, এ চালগুলো সে বিনামূল্যে আনে নি। তাই তাকে লাভ কম দিলেও দিন শেষে আমরা ন্যায্যমূল্যটা দিয়ে সে চাল কিনে আনি। ঠিক একইভাবে আমার-আপনার কোন পরিচিত জন, কাছের ছোটভাই কিংবা বন্ধু যদি গ্রাফিক ডিজাইনার হয়, কিংবা ভিডিও এডিটর বা ইন্টেরিয়র ডিজাইনার কিংবা ইঞ্জিনিয়ার হয় তার কাছেও ফ্রি'তে কোন কাজ আবদার করা উচিৎ না। সে হয়ত চালের মত টাকা দিয়ে অন্যজন থেকে তার কাজটা কিনে আনেনি, কিন্তু এটা তার পেশা। এ কাজ শেখার পেছনে তার মেধা, শ্রম, সময়, টাকা সব দিয়েছে। আবার আপনার ফ্রি কাজ করার জন্যও সে তার মেধা, শ্রম, সময় দিয়েছে। তাহলে এ কাজগুলোর বিনিময় মূল্য ধরতে আমাদের এত অনীহা কেন? নাকি এগুলোকে আমরা কোন কাজই মনে করি না (ধূর, কম্পিউটার টিপে টিপে করবে, এখানে টাকা দিতে হচ্ছে কেন?)। আর যে ডিভাইসে সে কাজ করে দিচ্ছে সে ডিভাইসের পেছনেও লক্ষ টাকার বিনয়োগ আছে। আবার আমরা ভ্যান গাড়ির ভাড়া দিয়েও যে প্রিমিও গাড়ির সার্ভিস আশা করি, সে জায়গা থেকেও সরে আসা উচিৎ। প্রায় কাছের অনেক ছোট ভাই, এ টাইপের সার্ভিস প্রোভাইডার অনেকেই এ ধরণের এক্সপেরিয়েন্সের কথা শেয়ার করে, যারা ফ্রি'তে পরিচিতজনদের লোগো ডিজাইন, ছবি ডিজাইন আর অফিস-বাড়ির ডিজাইন করে দেয়ার পর শুকনো ধন্যবাদ ছাড়া আর কিছুই পায়নি, এমনকি কেউ তাদের কাজের মূল্য জিজ্ঞেস করারও প্রয়োজন মনে করেনি। আমার মনে হয়, আমাদের এ ভাবনাগুলো পরিবর্তনের সময় এসেছে, মেধা, মান ও কাজ অনুযায়ী যার যার প্রাপ্য পারিশ্রমিক তাকে দেয়া উচিৎ।
অধ্যাপক আবদুল্লাহ আবু সাইয়িদ স্যার বলতেন সফলতার চেয়ে সার্থকতা অনেক বেশি গুরুত্বপূর্ণ। আজকে যার অনেক বড় একটা চাকরি আছে কিংবা যিনি ব্যবসা করে অনেক টাকা উপার্জন করেছেন তাদের আমরা আইডল হিসেবে ধরে নিচ্ছি, কিন্তু সার্থকতার বিচারে তারা কতটুকু সফল? নতুন প্রজন্মের জন্য সফল মানুষকে অনুসরণ করার পাশাপাশি তাদের সার্থকতা সম্পর্কে জানাটাও বেশ জরুরী। কারণ সার্থক মানুষই অনুসরণ করার মত পথ সৃষ্টি করতে পারেন, সব সফল মানুষ তা সবসময় পারেন না!
আসুন দুর্নীতির খবর প্রচারকারীদের কারাগারে রেখে শ্রমিক হত্যাকারী, ব্যাংক লুটেরা আর দেশ বেচে দেয়া শিল্পপতি, আমলা আর রাজনীতিবিদদের আরামের ঘুম ঘুমাতে দিই। ডিস্টার্ব করবন না!
বিতর্ক সংশ্লিষ্টরা নন যারা, তাঁরা এড়িয়ে যেতে পারেন। সাম্প্রতিক সময়ে একটা বিষয় বেশ লক্ষণীয়, ফেসবুকে মোরাল পুলিশের সংখ্যা বেড়ে গেছে। চঞ্চল চৌধুরী মা'কে নিয়ে পোস্ট দিলে সেখানেও উপদেশ বাণী, নিউজ পোর্টালগুলো ভারতের করোনা পরিস্থিতি নিয়ে নিউজ করলে সেখানে কেন কীভাবে এ গজব থেকে রক্ষা পাওয়া যাবে তার পরামর্শ, পরীমণি ছবি দিলে কীভাবে তার ছবি দেয়া উচিৎ ছিল তার উপদেশ, বিদ্যানন্দ সেহেরিতে গরু দিলে মুরগি কেন দিল না তা নিয়ে প্রশ্ন, মুরগি দিলে গরু কেন দিল না তা নিয়ে প্রশ্ন, অভিযোগ সাথে নানা ধরণের অপবাদ! আসলে এসব মোরাল পুলিশগুলোর একটাই উদ্দেশ্য - নিজে সে জায়গায় থাকতে না পারার আক্ষেপের সাথে ভালো মন্দের সীমানা ছাড়িয়ে একজন নির্দিষ্ট ব্যক্তি বা প্রতিষ্ঠানকে অপদস্থ করা সাথে অনেকটা জঙ্গি স্টাইলে শুধু নিজের মতামতই শুদ্ধ এ বিষয়টা প্রতিষ্ঠা করা। সম্প্রতি বিতর্ক অঙ্গনেও এমন কিছু মোরাল পুলিশের উদ্ভব হয়েছে। আমরা শিখে এসেছি, বিতর্ক চর্চা সহনশীলতার জায়গা, কোন সমস্যা দেখা দিলে, কোন বিষয়ে দ্বিমত থাকলে সে বিষয়টা নিয়ে যুক্তি দিয়ে কথা বলা, আলোচনা করা, নিজস্ব ফোরামে আলোচনা করে প্রেসার ক্রিয়েট করা অথবা একটা গ্রহণযোগ্য সমাধান বের করা। কিন্তু সমস্যা হল, এসব মোরাল পুলিশগুলো ঠিক ফেসবুকের সেসব মোরাল পুলিশগুলোর মত, সমাধান বা আলোচনা তাদের উদ্দেশ্য নয়, বরং নির্দিষ্ট ব্যক্তি কোন প্রতিষ্ঠানে চাকরি করে, তার জব রেস্পন্সিবিলিটি কি, তার উচ্চারণ কোথায় ভুল ছিল এসব বিষয় তুলে ধরে মক করে তাকে ব্যক্তিগতভাবে অপদস্থ করা আর অনেকটা জঙ্গি স্টাইলে নিজের মতই ঠিক এ বিষয়টা প্রতিষ্ঠা করা। আবার ক্ষেত্র বিশেষে নির্দিষ্ট বিশ্ববিদ্যালয়ের বিতর্ক ক্লাবকে হেয় করা! তাদের টার্গেট নির্দিষ্ট কিছু ব্যক্তি বা প্রতিষ্ঠান, কারণটাও খুব সোজা - আলোচনায় থাকা - সে পুরনো কৌশল। কিন্তু, এবার বিষয়টা বেশ সেনসিটিভ। আগেই বলেছিলাম, অস্বাভাবিক কিছু বা ভুল কিছুর সহজ সমাধান হচ্ছে আলোচনা বা সংশ্লিষ্ট প্রতিষ্ঠানের সাথে যোগাযোগ করে নিজেদের মতামত জানানো, কিন্তু এসব মোরাল পুলিশ এবার এক কাঠি সরেস! তারা একজন অংশগ্রহণকারীর কর্মস্থলে যোগাযোগ করে একগাধা অভিযোগ দিয়ে দিল, যেখানে দেয়া দরকার ছিল সেখানে না দিয়ে! সরি ব্রাদার! এবার বিষয়টা আর সহনশীলতার পর্যায়ে রাখা যাচ্ছে না, বয়স কম বলে অনেককিছুতে ছাড় দিয়ে দিয়েছিলাম, এবার বিষয়টা আসলেই বাড়াবাড়ি হয়ে গেছে, সময়ের সাথে আগাছা ঝেড়ে ফেলতে হয়, না হয় মূল গাছপালার সৌন্দর্য কমানোর পাশাপাশি এসব আগাছা পরিবেশটাই নষ্ট করে দেয়! ব্যক্তিগতভাবে ঘৃণা ছড়ানোর সংস্কৃতিতে আমি বিশ্বাসী নই, কিন্তু বিষয়টা যখন আলোচনার মঞ্চ ছাড়িয়ে মানুষের ব্যক্তিগত আক্রোশের বিষয় হয়ে গেছে, তাই আর চুপ করে থাকা সম্ভব হল না। এত আক্রোশ কিসের সেটাও জানতে ইচ্ছে করে!
 চিটাগাং লাইভ এর নতুন আয়োজন অগ্রপথিক এর প্রথম পর্বে থাকছে সালেহীনের শখের খামারের গল্প।
🔴 জরুরী সেবা ও শিল্প কারখানা ছাড়া সরকারি-বেসরকারি অফিস বন্ধ থাকবে। 🔴 ঈদে সরকারি-বেসরকারি অফিসে কোনভাবেই ৩ দিনের বেশি ছুটি দেয়া যাবে না। কোন নিয়মটা মানবে প্রতিষ্ঠানগুলো? নোটঃ নতুন প্রজ্ঞাপনে বর্তমান পরিস্থিতি বিবেচনায় আগের সব বিধিনিষেধ ও কার্যক্রমের ধারাবাহিকতায় ঈদের ছুটির বিষয়টিসহ গণপরিবহণ সংক্রান্ত শর্ত যুক্ত করা হয়েছে।
আজকের দৈনিক আজাদী পত্রিকায় দৃষ্টির সদস্য ফেসবুকের আয়ারল্যান্ড কার্যালয়ের সাবেক মার্কেট এনালিস্ট ও বর্তমানে টিকটকের প্রোডাক্ট পলিসি ম্যানেজার শাফকাত ফাহমিদকে নিয়ে ফিচার।
আজ আমাদের মেয়ে সাইয়ারা মাহজাবিন সারাহ'র প্রথম জন্মদিন। সবাই দোয়া করবেন।
আমাদের সহকর্মী, প্রিয় ভাই সাজ্জাদ আলম ​এর সহধর্মিণীর আকস্মিক মৃত্যুতে শোক জানানোর ভাষা নেই। আল্লাহ্ যেন ভাইকে আর তার ছোট শিশুকে এ শোক সহ্য করার তৌফিক দান করেন।
আপনার চারপাশে যদি পেছন থেকে ধাক্কা দেয়ার মানুষের আনাগোনা বেড়ে যায়, অস্থির না হয়ে চুপ থাকুন। রাস্তার ধারের কুকুরটাও এক সময় ঘেউ ঘেউ করতে করতে  কারো সাড়া না পেয়ে চুপ হয়ে যায়, তাই বিশ্বাস রাখুন, এটেনশন সিক করা মানুষগুলোও থামবে নিশ্চয়!
মাননীয়া, এ জনপদের মানুষের জন্য কোভিড ভ্যাকসিনের পাশাপাশি, মননে সু্স্থ সুন্দর চিন্তা ভাবনা করার উপযোগী ভ্যাকসিনেরও খোঁজ করবেন প্লিজ!
আমরা যে যে-ই কাজ করি, সে কাজের মধ্যে যদি আনন্দ খুঁজে নিতে না পারি, সে কাজকে যদি নিজের কাছে উপভোগ্য করে তুলতে না পারি, তাহলে দিন শেষে ক্ষতিটা কিন্তু নিজেরই। কারণ নিজের কাজকে নিজের কাছে আনন্দময় করতে না পারলে দিন শেষে সে কাজে ভালো ফলাফল আশা করা যায় না, সাফল্য তো দূরের কথা। তাই যে কাজ আমাকে আপনাকে করতেই হবে, সে কাজের মধ্যে আনন্দ খুঁজে নিতেই হবে।
এরা কি বাংলাদেশের আইনের ঊর্ধ্বে? সবগুলোর বিরুদ্ধে রাষ্ট্রদ্রোহ মামলা দেয়া উচিৎ। লকডাউন নিয়েও ইস্যু তৈরি করে ধর্মকে বিক্রি করে রাজনীতি করতে হয় এদের!
সঠিক আদর্শ লালন ও চর্চার মানুষের চেয়েও অন্ধভক্ত আর দল, ব্যক্তি কানা মানুষের সংখ্যা আশঙ্কা জনক হারে বেড়ে গেছে। নিজের অপছন্দের হলেই তার নামে যা তা বলে মজা নেয়া আর উপহাস করার যে সংস্কৃতি আমরা দিন দিন তৈরি করছি, তাতে মানুষে মানুষে বৈষম্য, হানাহানি আর দূরত্ব তৈরি করে একটা পরমত অসহিষ্ণু জাতিতে রূপান্তরিত হচ্ছি আমরা। আপনি আমি যে দলেরই, যে ধর্মেরই হই না কেন, মনে রাখবেন, যখন নিজের মতামত আর অবস্থানকেই শুধু আপনার শুদ্ধ, সঠিক মনে হবে আর বাকি সব মিথ্যা, ভুল মনে হবে, কারো কোন যুক্তি শুনতে, বিচার করতে ইচ্ছে হবে না তখন থেকে একজন চরমপন্থি বা জঙ্গি সদস্যের সঙ্গে আপনার আমার কোন পার্থক্য থাকবে না, কারণ চরমপন্থি বা জঙ্গিরাও ঠিক একই ধারণা থেকে মানুষ হত্যায় মেতে উঠে। প্রকৃত ধর্ম আমাদের শেখায় অন্যের মতামতকে গুরুত্ব দিতে, কারো সাথে সহজে তর্কে না জড়াতে, হানাহানি-মারামারি থেকে দূরে থাকতে আর অবশ্যই মিথ্যা থেকে বেঁচে থাকতে। মনে রাখবেন, আপনার ব্যবহারই আপনার ধর্মের প্রতি অন্যদের আকৃষ্ট করবে, আপনার হুমকি কিংবা চাপিয়ে দেয়া কিছু না। আমাদের নবী রাসুলরা শান্তির ধর্ম প্রচার করেছেন, উগ্রবাদের নয়। 
রেডিও গুলিস্তান নামের একটা ফেসবুক পেইজ সকাল থেকে পুরনো কিছু আন্দোলনের ভিডিও, পুলিশের গাড়ি ভাংচুর ও রাস্তায় গাড়ি ভাংচুরের ভিডিও বিশেষ সফটওয়ার ব্যবহার করে লাইভ দেখাচ্ছে। মূলত এগুলো পুরনো ভিডিও এবং মানুষকে উত্তেজিত করার জন্য উদ্দেশ্যমূলকভাবে ভিডিওগুলো দেখানো হচ্ছে। সবাই মিলে পেইজটার ভিডিও শেয়ার না করে রিপোর্ট করুন।
দেশটা আসলেই যেন মগের মুল্লুক হয়ে গেছে। আপনি একটা অপরাধ করলেন, তার প্রমাণও আছে, কিন্তু আপনি যদি কোন একটা গ্রুপের প্রতিনিধিত্ব করেন তাহলে আপনার সাত খুন মাফ! যতই প্রমাণ থাকুক আপনার গ্রুপের লোকজন তা তো স্বীকার করবেই না, উপরন্তু রাস্তা, হোটেল, গাড়ি, বাড়ি ইচ্ছেমত ভাংচুর করতে পারবে। দিনশেষে আপনি ফেরেশতা! তাই দেরি না করে, এখনই একটা গ্রুপে অন্তর্ভুক্ত হয়ে যান, কারণ সবারই গ্রুপ আছে, কিন্তু আমজনতার কোন গ্রুপ নাই, তাই তার ন্যায়, অন্যায়ে প্রতিবাদ করারও কেউ নাই! আপনি ড্রাইভার হয়ে ইচ্ছে করে কাউকে গাড়ি চাপা দিলেও আপনাকে শাস্তি দেয়া যাবে না, কারণ আপনাকে আটক করলেই সারা দেশে গাড়ি চলাচল বন্ধ করে দিবে পরিবহণ চালক সমিতি, আপনি মার্কেটে গিয়ে দোকানদারের অন্যায়ের প্রতিবাদ করলে, আপনার উপর তেড়ে আসবে ঐ মার্কেটের দোকান মালিক সমিতি(চট্টগ্রামের রেয়াজ উদ্দিন বাজারসহ বিভিন্ন মার্কেটে নিয়মিত এ ঘটনা ঘটে)! সাংবাদিকদের জন্য আছে প্রেস ক্লাব, সাংবাদিক ইউনিয়ন, চিকিৎসকদের জন্য স্বাচিপসহ নানা সংগঠন, আইনজীবীদের জন্য আছে নানা পরিষদ, শিল্পীদের জন্য আছে, আছে নানা সমিতি সংগঠন! আর গতকালের ঘটনা তো দেখলেনই! ভালো মন্দ বিচার করার সময় কারো নেই, আগে ভাংচুর, তারপর কথা! তাই আবারো বলছি, সময় থাকতে একটা গ্রুপে নাম অন্তর্ভুক্ত করুন, নাহয়, আমজনতা হওয়ার অপরাধে, কখনো অমুক গ্রুপ, কখনো তমুক গ্রুপের আন্দোলনে নিজের সর্বস্ব হারাতে হবে!
করোনার এ পরিস্থিতিতে লকডাউন দেয়া ছাড়া সরকারের হাতে যেমন কোন উপায় নেই, ঠিক একই ভাবে খেটে খাওয়া মানুষ আর অনেক মধ্যবিত্ত পরিবারেরও সংসার চালানোর আসলেই কোন উপায় নেই! অনেকেই আছেন যাদের কারো কাছে যাওয়ারও সুযোগ নেই। তাই আসুন, গতবারের মত এবারও অভুক্ত, খেটে খাওয়া মানুষ আর সাধ্যমত গরীব আত্মীয়দের পাশে দাঁড়াই। জানি অনেকেরই সে পরিস্থিতিও নেই পাশে দাঁড়ানোর, তবু বলব, ভাগাভাগি করে হলেও, পরিচিত সচ্ছল মানুষের কাছ থেকে সাহায্য নিয়ে হলেও এসব মানুষের পাশে দাঁড়াতে হবে, নাহয় আখিরাতে এর জন্য জবাবদিহি করতে হবে। মানবিক হওয়া খুব দরকার এ মুহূর্তে।
অন্যের এগিয়ে যাওয়া, প্রশংসা পাওয়া কিংবা সফলতা বা অর্জন যদি আপনাকে বিন্দুমাত্র বিচলিত করে, আপনার মনে হিংসার ঝড় তোলে তাহলে আপনি একজন পরাজিত সৈনিক। আপনার এ হিংসা কিংবা বিচলিত হওয়া কেবল আপনার পরাজয়কেই আরো পোক্ত করবে, পিছিয়ে দিবে, যাকে বা যাদেরকে  হিংসা করছেন তাদের অগ্রযাত্রাকে আরো শাণিত করবে। তাই অন্যের সফলতাকে হিংসা নয়, ভালোবাসতে শিখুন(সে আপনার শত্রু হলেও), নিজের চলার পথটা মসৃণ হবে।
স্বাধীনতার সুবর্ণ জয়ন্তীর এ দিনে আপনাদের প্রিয় চিটাগাং লাইভ নতুন আঙ্গিকে যাত্রা শুরু করল আজ।
আজ চট্টগ্রাম মেট্রোপলিটন পুলিশ উত্তর বিভাগের কার্যালয়ে পুলিশ বিতর্ক প্রতিযোগিতায়।
ঘটনা ১ঃ চকরিয়ায় সুদের টাকা দিতে ব্যর্থ হওয়ায় এক নারীকে তার শাড়ির আঁচল দিয়ে গাছে বেঁধে পিটিয়েছে সুদ কারবারি, এসময় পাশেই নারীর শিশু পুত্র দাঁড়িয়ে দাঁড়িয়ে কাঁদছিল। ঘটনা ২ঃ হেফাজতে ইসলামের এক নেতাকে নিয়ে ফেসবুকে স্ট্যাটাস দেওয়ায় সুনামগঞ্জের শাল্লা উপজেলার একটি হিন্দু অধ্যুষিত গ্রামে হামলা ভাংচুর ও লুটপাট চালিয়েছে কয়েক হাজার মানুষ। ঘটনা ৩ঃ বঙ্গবন্ধুর জন্মশতবার্ষিকীর আনন্দ মিছিলে বাক বিতণ্ডায় ২ পক্ষের মারামারিতে চট্টগ্রামের আগ্রাবাদে প্রাণ হারিয়েছে একজন খেটে খাওয়া মানুষ। উপরের ঘটনাগুলো ঘটিয়েছে কিছু অমানুষের দল! কিন্তু প্রশ্ন হচ্ছে আর কত লাই দিয়ে দিয়ে এ অমানুষগুলোকে অমানুষী করার মঞ্চ তৈরি করে দিব 'মানুষ' সেজে থাকা আমরা? বঙ্গবন্ধু বেঁচে থাকলে হয়ত এমন অসভ্য একটা জাতির কপালে স্বাধীনতা এনে দেয়ায় নিজেই আফসোস করতেন।
ছেঁড়া বোতাম! বৃষ্টি শেষে মেঘ যেভাবে মিলিয়ে যায় গোধূলীতে সেভাবে আমার কাছ থেকে মিলিয়ে যাবি তুই ভাবতে পারিনি! অধরা হৃদয়টাকে ছুঁয়ে দিতে গিয়ে প্রেম খুঁজেছি তোর চোখের নীলে, আলো হয়ে এসে আঁধারে পালিয়ে যাবি বুঝতে পারিনি! সমুদ্রের ঢেউ সাক্ষী রেখে শীতের কুয়াশা হয়েছি তোর মনের পরতে পরতে সমুদ্র জল দেখিয়ে শিশির হয়ে ঝরে যাবি মানতে পারিনি! অমন মায়া কাড়া চাহনীকে ভালোবেসে তোর সব অনুভূতিগুলো রাঙাতে চেয়েছি তোর ভাললাগার অনুভবে, বর্ষার সবুজ পাতা না হয়ে শীতের ঝরা পাতা হবি বিশ্বাস করিনি! আমার ভালোবাসা না হয় আলনার ছেঁড়া বোতামের পুরোণো র্শাট হয়েই ঝুলে থাকুক, তোর মিথ্যে ভালোবাসার দুনিয়ায় তুই আলো খুঁজে নে, তবু ভালোবাসা তোকে ভালো রাখুক! সাবের, ১২ মার্চ, ২০১৭
শুভ জন্মদিন প্রিয় মানবতার দূত সুফী মিজানুর রহমান। আল্লাহ আপনাকে নেক হায়াত দান করুন।
করোনা পরবর্তী বাংলাদেশের বিপিও সেক্টরের অগ্রগতি ও পিছিয়ে পরার কারণ নিয়ে মাছরাঙ্গা টিভির বিজনেস রিপোর্ট এ মতামত দিলাম।
প্রতিষ্ঠিত সংবাদপত্র আর টিভি চ্যানেলের অনলাইন পোর্টালগুলোর আচরণ বেশ অবাক করছে ইদানিং। এছাড়া নামি বেনামি অনলাইন পোর্টালগুলো তো আছেই! ওয়েবসাইট ক্লিক পাওয়ার জন্য ঘণ্টায় ঘণ্টায় নাসিরের নিউজ প্রচার করছে নিজেদের মানের কথা না ভেবেই! নাসির ছাড়াও চটকদার কোন নিউজই বাদ পরছে না তাদের আইটেম থেকে। সস্তা জনপ্রিয়তার জন্য নিজেরা চটুল পোস্ট শেয়ার করলেও, এরাই আবার প্রধানমন্ত্রী, মন্ত্রী, জাতীয় দলের ক্রিকেটার, বিশ্ববিদ্যালয় শিক্ষকের সামান্য পান থেকে চুন খসলেই 'গেল গেল' রব তুলবে। আসলেই সবাই 'নিজের বেলায় ষোল আনা!' একজন পাঠক হিসেবে নিজের মনের ভাবনাটা তুলে ধরলাম।
জরুরী ভিত্তিতে ভিডিও এডিটর নিয়োগ দেয়া হবে। আগ্রহী প্রার্থীরা সিভি ইমেইল করুন অথবা সরাসরি ফোন করুন।
জরুরী ভিত্তিতে ক্যামেরা পার্সন নিয়োগ দেয়া হবে। আগ্রহী প্রার্থীরা ফোন করুন।
পারভেজ। ৫ মাস আগে চিটাগং লাইভ এর টিম এ যুক্ত হয়েছিল। আজকে ওর শেষ দিন আমাদের সাথে, করোনা পরবর্তী আগের কর্মস্থলে যোগ দিতেে সে ভিন দেশে যাচ্ছে। মাত্র ৫ মাস কাজ করলেও সে শেষ ৫ মাস নিজেকে নিবেদন করেছিল চিটাগাং লাইভ এর প্রতিটি কাজে। আজ ওর চলে যাওয়ায় বেশ মন খারাপ হচ্ছে, তবে আমি চাই ওর ভবিষ্যৎ অনেক অনেক উজ্জ্বল হোক। এই যে চিটাগং লাইভ এর ছোট ছোট কিছু অর্জন, এর পেছনে আমাদের প্রত্যেক টিম মেম্বারের অসামান্য অবদান রয়েছে, ওদের ছাড়া আমি কিছুই না! আমি বিশ্বাস করতে চাই, একটি প্রতিষ্ঠানের সবচেয়ে বড় শক্তি সে প্রতিষ্ঠানের বিশ্বস্ত কর্মী বাহিনী। আজ পারভেজকে বিদায় জানালাম, তার জায়গায়, নতুন কেউ আসবে, তবে আমাদের প্রতিটি ভবিষ্যৎ কাজে পারভেজের ছায়াও থাকবে বলে আমার বিশ্বাস। পারভেজের ভবিষ্যৎ উজ্জ্বল থেকে উজ্জ্বলতর হোক।
'অভিনন্দন নামা' ১। অভিনন্দন ...... ভাই, এতদিনে চট্টগ্রাম একজন যোগ্য মানুষ পেল। ২। আপনি ছাড়া, এ জায়গায় আর কাউকে কল্পনাই করা যায় না! অভিনন্দন। ৩। যোগ্য মানুষের যোগ্য স্থান। আমাদের আশা ভরসার শেষ আশ্রয়স্থল আপনি। শত অভিনন্দন আপনাকে। ৪। অভিনন্দন নেতা। আপনি দেখিয়ে দিয়েছেন কীভাবে হাজারো বাঁধা অতিক্রম করে ঠাই দাঁড়িয়ে সত্যকে জিতিয়ে আনতে হয়। শুভ কামনা ...... ভাই। ৫। আপনার উপর আস্থা ছিল, আছে থাকবে। অভিনন্দন ...... ভাই। ৬। প্রথম যেদিন আপনাকে দেখেছিলাম, সেদিনই শ্রদ্ধায় মাথা নত হয়ে এসেছিল, আল্লাহ আজকে যোগ্য প্রতিদান দিল আপনাকে। আগের অভিনন্দন নামাগুলো কপি না করে এখান থেকে কয়েকটা অভিনন্দন নামা কপি করে বিজয়ী প্রার্থীদের শুভেচ্ছা জানাতে পারেন। শুধু ভাই এর আগে আপনার নেতার নামটা বসিয়ে নেবেন। কপিরাইট ফ্রি!!!
আগামীকাল সকাল ১০টায় চসিক নির্বাচন সামনে রেখে দৃষ্টি চট্টগ্রামের আয়োজনে তারুণ্যের সংলাপ - আমাদের শহর, আমার ভাবনা। স্থানঃ শিল্পকলা একাডেমি
চট্টগ্রাম সিটি কর্পোরেশন প্রশাসক খোরশেদ আলম সুজনের সাথে সরাসরি কথোপকথন।
আশিকুজ্জামান টুলু'র গাওয়া এভারগ্রিন একটি গান নিজ গলায় গাওয়ার একটা ব্যর্থ চেষ্টা করলাম। এই দূর পরবাসে তারা গুনি আকাশে আকাশে! হেডফোন দিয়ে শুনলে একটু ভালো শোনা যাবে।
স্বার্থ আর ভোগের রাজনীতিতে একটা প্রাণ ঝরে গেল আজ। মাঠ পুরো দখল করেও যে খেলায় নিজ দলের খেলোয়াড়কে নিজেই লাল কার্ড দেখিয়ে মাঠ থেকে বের করার পথ খুঁজে বের করার ধান্দায় থাকে সহ খেলোয়াড়, তারা সাধারণের জন্য কী আর করবে! টাকা আর ক্ষমতার মোহে অন্ধ এ মানুষগুলো আর তাদের আশ্রয় পশ্রয় দেয়া দরদী নেতারা মঞ্চে উঠে মানবতার গান গাইবে আমরাও বাহবা দিব, এমন পোড়া কপাল আমাদের!
ঘটনার শুরু থেকেই ঘটনা স্থলে ছিল চিটাগাং লাইভ এর ক্যামেরা। বিস্তারিত দেখুন বিশদ প্রতিবেদনে।
আগেই বলে রাখি এটা সম্পূর্ণ আমার ব্যক্তিগত মতামত। অনলাইন দুনিয়ায় নিজদের মেধার সাক্ষর রাখাতে এরা আমার কাছে দেশের দশক সেরা মেধাবী মুখ। এখানে কারো সাফল্য-ব্যর্থতা বিবেচনা করিনি, বিবেচনা করেছি, তাঁদের সৃষ্টিশীলতাকে। আপনার মতামত জানাতে পারেন কমেন্টে। আপনার চোখে দশক সেরা মেধাবী মুখের নামও বলতে পারেন।
যানজট নিরসন, কর্ণফুলী টানেল, রিং রোড ও  মিরসরাই ইকোনমিক জোন এর শতভাগ সুফল পেতে চট্টগ্রামেও আসছে মেট্রোরেল।
'জানছি রোজই, মানছি না তাও, নামছে আধার খুব, প্রতিবাদের ভান করছি, আসলে নিশ্চুপ!' -সাদাত হোসাইন
৬ টা কিং সাইজ বেড রুম, ফুল ফার্নিশ্ড, ফ্রিজ-আইপিএস সুবিধা কিন্তু মাসিক ভাড়া মাত্র ১০০০ (এক হাজার) টাকা! বেশ অবাক লাগলো ব্যাপারটা! কুমিল্লার দ্বেবিদ্বারের আগে চরবাকর। মূল সড়কের পাশেই আমার শশুরবাড়ির দিকের এক কাজিনের বাড়ি, তারাই এ বাড়িটা ভাড়া দিচ্ছেন। মজার ব্যাপার ২৪ ঘন্টা পানি সুবিধাতো আছেই, এ বাড়ির পেছনেই আছে বড় একটা পুকুর, চাইলে ভাড়াটিয়া এটাও ব্যবহার করতে পারেন। প্রত্যেক রুমেই আছে কিং সাইজ বেড, স্টিলের আলমিরা, প্রয়োজনীয় বেড, বালিশ! তাও সবসময় ভাড়াটিয়া পাওয়া যায় না! আসলে, এবছর বেশ কয়েকটা গ্রামে যাওয়া হয়েছে, গ্রামগুলোতে অনেক পাকা ঘর হয়েছে, সুযোগ-সুবিধা শহরের মতই, কিন্তু থাকার মত মানুষ নাই! গ্রামের খেলার মাঠ, পুকুর পাড়গুলো অদ্ভুত মানুষহীনতায় ভুগছে! (কমেন্টে বাড়িটার বাইরের অংশের একটা ছোট ভিডিও)
কত কুয়াশা মাখা কথা জমে চিলেকোঠায় কত বসন্ত গলে যায় আঙুলের ফাঁকে, নীলচে হয়ে যাওয়া অভিমানী শব্দরা নিয়মের ধারাপাতে হারায় পথের বাঁকে! - রুমি
মহান বিজয় দিবস উপলক্ষে  চিটাগাং লাইভ এর বিশেষ আয়োজন বাংলার জয়' দেখবেন সকাল ১১টায় আমাদের ফেইসবুক পেইজ ও ইউটিউব চ্যানেল এ।
নিউজ টোয়েন্টিফোর এর আয়োজনে জাতীয় বির্তক প্রতিযোগিতা যুক্তি তর্কে বাংলাদেশ। বছর দুয়েক আগে...
চট্টগ্রামের জনপ্রিয় এ গানটি নতুন করে গেয়েছেন কায়েস চৌধুরী। কে এস ডিজিটাল এর ভিডিও প্রোডাকশনে নির্মিত গানটির ফেসবুক প্রচার সহযোগী চিটাগাং লাইভ
 চিটাগাং লাইভ এর 'নামকরণের ইতিহাস' এর দ্বিতীয় পর্বে দেখুন ফিরিঙ্গি বাজার এর নামের ইতিহাস।
ছায়া সবসময় আপনাকে ডেকে রাখতেই চাইবে, নিজেকে খুঁজে পেতে হলে ক্ষণিকের আরাম ছেড়ে, ছায়াকে আড়াল করে মাঝে মাঝে রোদে পুড়তে হয়!
ছয় সন্তান মাকে রাস্তায় ফেলে চলে গিয়েছিল, কেউ দায়িত্ব নেয়নি। প্রতিবেদন প্রকাশের পর, তাঁর বড় ছেলে ভুল বুঝতে পেরে তাকে তুলে নিয়েছে ঘরে। লায়ন্স ক্লাব অব চিটাগং মাকে দিয়েছে একটি হুইল চেয়ার আর চিটাগং লাইভ দিয়েছে শীত বস্ত্র।
“ আমরা সবাই পাপী; আপন পাপের বাটখারা দিয়ে; অন্যের পাপ মাপি !! ” কাজী নজরুল ইসলাম বলেছেন। কারণ উনি বোধহয় জানতেন, এরকম একটা সময় আসবে, যখন মানুষ ফেসবুকে ঘোষণা দিয়ে আরেকজনের বেহেশত, দোযখ যাওয়ার সিদ্ধান্ত দিয়ে দিতে পারবে! আসেন অন্যের পাপ দেখার আগে, নিজের পাপ মাপি!
আমাদের বন্ধু নিজাম কাদের এর বাবা বাকলিয়া থানা আওয়ামীলীগ এর আহবায়ক, চট্টগ্রাম মহানগর আওয়ামীলীগ এর উপদেষ্টা মন্ডলির সদস্য আলহাজ্ব শফিকুল ইসলাম শফি আংকেল প্রকাশ হাজী শফি বিগত ১৫ দিন যাবত করোনা ভাইরাস এর সাথে মোকাবেলা করে বিগত রাত ২.৩০ মিনিটে ইন্তেকাল করেছেন, ইন্না লিল্লাহি ওয়া ইন্না ইলাইহি রাজিউন। আজ দুপুর ২টায় প্যারেড ময়দানে মরহুমের নামাযে জানাজা অনুষ্ঠিত হবে।
চট্টগ্রাম ওয়াসা অনেকটা হারকিউলিসের ভূমিকা পালন করছে। বিষয়টা এখন আর অভিযোগের মধ্যে সীমাবদ্ধ নেই, ইচ্ছাকৃতভাবে জনগণের টাকা এভাবে নষ্ট করা আর শহরের সৌন্দর্য্য নষ্ট করা ওয়াসার দুর্নীতিবাজ কর্মকর্তাদের অভ্যাসে পরিণত হয়েছে। তাদের আর তাদের পরিবারের সদস্যরা দেখবেন মাউন্ট এলিজাবেথ এ দৌঁড়াচ্ছে, কারণ তাদের পেটেও এমন অনেক গর্তের ব্যবস্থা ওপরওয়ালাই করে দিবেন। মূল পোস্টঃ দীর্ঘ অনেক বছরের অপেক্ষার পর যে দিন রাতে রাস্তায় ঢালাই কাজ সম্পন্ন হয়, তার পরদিন দুপুরেই ওয়াসা এসে গর্ত করে দিয়ে গেল। রাস্তায় ঢালাই কাজ তখনও ঠিক ভাবে শুকায়নি। রং দেখলেই বুঝতে পারবেন। আমি কোন ভাবেই বুঝতে পারিনা, ওয়াসার প্রয়োজন হতেই পারে পাইপের কাজ করার। কিন্তু তারা যাওয়ার সময় রাস্তাটা আবার আগের মত কিরে দিয়ে যায় না কেন ? তারা ইট বালু চাপা দিয়েই তাদের দায়িত্ব শেষ মনে করেন। তারা কাজ করার পর রাস্তাটা আগের মত করে দিয়ে যাওয়ার জন্যে যদি কোন ব্যবস্থা নাই করতে পারেন, তারা গর্ত করবেন কেন রাস্তায় ! চসিক প্রশাসক মহোদয়ের এত কষ্টের ফল ভোগ করার আগেই নষ্ট করে দিয়ে যাচ্ছে ওয়াসার অবিবেচক সুলভ কর্মকান্ড। চসিকের সুস্পষ্ট নীতিমালা থাকাটা একান্ত প্রয়োজন এক্ষেত্রে। লোকেশন - দক্ষিণ পাহাড়তলী, বারকোয়াটার।,, - শরীফ মাহমুদ
 চিটাগাং লাইভ এখন ২,১০,০০০ সদস্যের পরিবার। ধন্যবাদ সকলকে পাশে থাকার জন্য।চট্টগ্রাম সবার আগে!
আমাদের যাদের নানা অজুহাত, তাদের জন্য উদাহরণ হতে পারেন একজন শুকুর মিয়া
আর যা-ই হোক, অন্তত করোনায় আপনার হার দেখতে চাই না! মহান রাব্বুল আলামীন আপনাকে সুস্থতা দান করুক।
মানুষ সবসময় অন্যকে ফাঁকি দিতে দিতে কখন নিজেকে ফাঁকি দেয়া শুরু করে দেয় নিজেও বুঝতে পারে না!
'৫ তলা বিল্ডিং এর মালিক হয়েও দারোয়ানের কষ্টে জমানো ১৫ হাজার টাকা মেরে দিলেন সাহেব'
গত ৪ দিনে ৫৪ লক্ষ মানুষ দেখল ভিডিওটি। রাস্তার ধারে জন্ম নিয়েছিল শিশুটি, জন্মের পর ধুলোবালি মাখা রাস্তায় পরেছিল সে। আমাদের এ ভিডিও দেখার পর অনেক সহযগিতা পেয়েছে পরিবারটি। ঢাকা থেকেও এসেছে সহায়তা। কলকাতা থেকেও যোগাযোগ করেছেন অনেকে। তবে আমরা এখন চেষ্টা করছি শিশুটিকে একটি ভালো থাকার জায়গা দিতে। ফেসবুকে প্রথম ছবিসহ এ বাচ্চাটির জন্য সাহায্য চাওয়া হয়েছিল একটি ফেসবুক গ্রুপে। এরপরই ঘটনাস্থলে ছুটে যায় আমাদের প্রতিবেদক বাপ্পা আর পারভেজ।
প্রথম যার কাছ থেকে অনলাইন ইনকাম এর ভিন্ন একটা জগতের সন্ধান পেয়েছিলাম, পুরো বাংলাদেশে এ সেক্টরে যিনি একজন পথিকৃৎ, তাঁকে কেইস স্টাডিতে আনতে পেরে খুব ভালো লাগছে। যারা অনলাইনে কিছু করতে চান, তাঁদের প্রত্যেকের উচিৎ পুরো অনুষ্ঠানটা শোনা।
বিগত বেশ কয়েক বছরের গণ মানুষের বেশ কিছু আন্দোলনকে সোজা কথায় চুরি করে আন্দোলনের  মোটিভ নস্ট করার দায়ে বিএনপি জামাতের বিরুদ্ধে শাস্তিমূলক ব্যবস্থা নেয়া উচিৎ। নিজেদের তো কোন আন্দোলন আর জনমত গড়ে তোলার মুরোদ নাই, শুধু সাধারণ মানুষের আন্দোলনগুলোর সর্বনাশ করে।
গির্জার পোপ, মাদ্রাসার শিক্ষক, ছাত্রনেতা, সিএনজি ড্রাইভার, বাসের হেল্পার, স্কুলের প্রধান শিক্ষক কেউইতো বাদ যায়নি ধর্ষকের তালিকা থেকে! তাই অমুক দল খারাপ, অমুক গোত্র বেশি খারাপ, অমুক প্রফেশন আরো বেশি খারাপ এসব বলে ধর্ষণের মত এতবড় অপরাধকে হালকা করে দিচ্ছি আমরা নিজেরাই! মূল কথা হল - ধর্ষণের মত অপরাধ বন্ধ করতে হলে, স্থানীয় প্রশাসনকে সবচেয়ে গুরুত্বপূর্ণ ভূমিকা পালন করতে হবে, বিশেষ করে, মেম্বার, চেয়ারম্যান, কাউন্সিলর, স্থানীয় থানার ওসি - যাতে নির্যাতিতা নির্ভয়ে নির্ভরতার সাথে বিচার চাইতে পারে। এরপর স্থানীয় প্রশাসন যদি পর্যাপ্ত কঠোর হতে পারে অন্যায়কারীর বিরুদ্ধে তাহলে ঘটনার বিচার পেতে ভিডিও ভাইরাল হওয়া পর্যন্ত অপেক্ষা করতে হবে না।
তবলা কারিগররা আছেন বেশ বিপাকে। বাপ দাদার পেশা শেষ পর্যন্ত ধরে রাখতে পারবেন কিনা সন্দেহ পোষণ করছেন তারা।
যতবার জামাত, হেফাজত মানুষকে গুজব কিংবা ভুল বুঝিয়ে বিপথে নেয়ার চেষ্টা করেছে, বিভ্রান্তি ছড়িয়ে ইসলামকে ভুল ব্যাখ্যা করেছে ততবার সুন্নী আলেমরা কুরআন সুন্নাহ্'র আলোকে মানুষকে শান্তির বার্তা দিয়েছেন, সঠিক পথের দিশা দেখিয়েছেন। সে শান্তিকামী সুন্নী জনতার উপর আাইন শৃঙ্খলা বাহিনীর আজকের আচরণ নিন্দনীয় ও আত্মঘাতী!
সাংবাদিকতা যদি আপনার পেশা হয়, তাহলে প্লিজ সততার দীক্ষা নিন, নাহয় সময়ের গহ্বরে হারিয়ে যেতে হবে! কেউ খুঁজে পাবে না!
ওমর কায়সার বর্তমানে প্রথম আলোর চট্টগ্রাম অফিসে বার্তা সম্পাদক হিসেবে দায়িত্ব পালন করছেন। আজকে কেইস স্টাডি অনুষ্ঠানে তিনি জানিয়েছেন তাঁর সাংবাদিকতা জীবনের জার্নিটা কেমন ছিল!
২০ সেপ্টেম্বর রবিবার বিকাল ৫টায় কেইস স্টাডি অনুষ্ঠানে সাংবাদিকতা জীবনের  গল্প শোনাবেন প্রথম আলোর বার্তা সম্পাদক ও কবি ওমর কায়সার। শুধুমাত্র  চিটাগাং লাইভ এর ফেইসবুক পেইজ ও ইউটিউব চ্যানেল থেকে সম্প্রচারিত হবে।
স্বপ্ন আগামীর অনুষ্ঠানে নাবিলা নোশিন ও শায়লা শারমিন স্বাতী ম্যাম এর সাথে
এখানে স্বর্গীয় স্বাদের টাটকা লেকের মাছ পাওয়া যায়! ৭ বছর আগে খেয়ছিলাম, স্বাদটা এখনও মুখে লেগে আছে, আজ সুযোগ পেয়ে আবার খেলাম, সেই অতুলনীয় স্বাদ! দোকান ভর্তি মানুষ, বসার জায়গা নেই, অথচ বুড়ো দাদুর এ দোকানের কোনো নামই নেই! বাইক, ব্যক্তিগত গাড়ি নিয়ে মানুষ ছুটে আসছে টাটকা মাছের স্বাদ পেতে! যেমন টাটকা মাছ, তেমনই দাদুর হাতের রান্না!
১৩ সেপ্টেম্বর রবিবার বিকাল ৫টায় কেইস স্টাডি অনুষ্ঠানে সফলতার গল্প শোনাবেন বাংলাদেশ কাস্টমস এর উপ কমিশনার সুশান্ত পাল।
বাংলাদেশে এ প্রথমবারের মত আয়োজিত হচ্ছে চট্টগ্রামের আঞ্চলিক গানের রিয়েলিটি শো - ভয়েস অব চট্টগ্রাম। চট্টগ্রামের জনপ্রিয় অনলাইন প্লাটফর্ম চিটাগাং লাইভ এর এ আয়োজনে অংশগ্রহণ করতে পারবেন যে কোন বয়সের প্রতিযোগী। অনলাইনে প্রাথমিক পর্ব শেষে চূড়ান্তভাবে নির্বাচিতদের নিয়ে অনুষ্ঠিত হবে স্টুডিও রাউন্ড ও চূড়ান্ত পর্ব। প্রতিযোগিতায় চট্টগ্রামের স্বনামধন্য কণ্ঠ শিল্পীরা বিচারক হিসেবে দায়িত্ব পালন করবেন, সাথে থাকবে দর্শক ভোট! অংশগ্রহণের নিয়ম বিস্তারিত ঘোষণা করা হবে চিটাগাং লাইভ এর ফেসবুক পেইজ ও এই ইভেন্ট পেইজ এ।
স্বাধীন বাংলাদেশের প্রথম সংবাদপত্র চট্টগ্রামের গর্ব দৈনিক আজাদীর ৬১তম প্রতিষ্ঠা বার্ষিকীতে নিরন্তর শুভেচ্ছা।
