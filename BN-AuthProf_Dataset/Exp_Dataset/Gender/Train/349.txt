আলোছায়ার মেকাপ নিয়ে জীবনের নগন্য সংখ্যক স্টেজ পারফরমেন্স এর একটি!! পোডিয়াম এর সাথে হাইট মিলে যাওয়াটাই ফ্যাক্ট!! হারজিত ত থাকবেই!!
আগেই বলেছি, ‘ক্রাইম অ্যান্ড পানিশমেন্ট’-এর রাসকোলনিকোভ চরিত্রটি ফ্রাঁসোয়া লাসোনেয়ারের আদলে তৈরি। লাসোনেয়ার খুন করার আগে, মনে মনে খুনের কিছু মহৎ উদ্দেশ্য তৈরি করতো। সে কল্পনা করতো, অমুককে খুন করলে এই এই উপকার হবে। ফলে, অমুককে খুন করে অনুতপ্ত হওয়ার কিছু নেই। এটি হলো কোনো অপরাধ করার আগে, তার মোরাল গ্রাউন্ড তৈরির একটি কৌশল। এ কৌশল দস্তয়েভস্কি, রাসকোলনিকোভের ভেতর সঞ্চারিত করেছিলেন। এজন্য রাসকোলনিকোভ, খুনগুলো করার আগে, খুনের কিছু কাল্পনিক উপকারিতা আবিষ্কার করেছিলো। সে তার মনকে বুঝিয়েছিলো, আমি যাকে খুন করবো, তার আর পৃথিবীতে বেঁচে থাকার অধিকার নেই। সে অত্যন্ত খারাপ। তাকে খুন করা একটি মহৎ কাজ হবে। হিটলারও এ রোগে ভুগতেন। ইহুদি খুন করা তাঁর কাছে মহৎ কাজ ছিলো। বিরোধী মতের যে-কাউকে খুন করা, অথবা জেলে ঢুকোনো, এটিকে লেনিন এবং স্তালিন, দুজনই মহৎ কাজই ভাবতেন। এগুলো হলো সেন্টিমেন্টালিজম। সেন্টিমেন্টাল মানুষ অত্যন্ত বিপজ্জনক। এরা অনায়াসে শিশুদের মাথায় হাত বুলিয়ে দিতে পারে, আবার কোনো শিশুর চোখের সামনে তাদের বাবা-মাকে গুলি করতে পারে। বাহির থেকে দেখলে এদের খুবই জনদরদী মনে হয়, কিন্তু এদের ভেতরে ঢুকলে টের পাওয়া যায়, এরা কতোটা নিষ্ঠুর। লেনিন, অপেরা বা নাটক দেখে কাঁদতেন, আহারে আহারে করতেন, খুব কষ্ট পেতেন, আর চোখ মুছেই নির্দেশ দিতেন, যাও, অমুকের মায়ের বুকটা খালি করে এসো (ত্রাভিয়াতা নামের একটি অপেরা নাটক দেখে লেনিন সত্যি সত্যি কেঁদেছিলেন!)। বাংলাদেশের গ্রামাঞ্চলে যে মারদাঙ্গাগুলি হয়ে থাকে, বিশেষ করে ব্রাহ্মণবাড়িয়া ও বানিয়াচঙে, এগুলো সাধারণত মানুষের সেন্টিমেন্টালিজমের কারণে হয়ে থাকে। এরা খুব সহজেই, এক প্রতিবেশীর বিপদে আরেক প্রতিবেশী হিশেবে এগিয়ে যায়, কিন্তু একই সাথে স্বার্থের একটু বনিবনা না হলে, বুকে শাবলও ঢুকিয়ে দেয়। এখানে আমার আরেকটি বিষয় নজরে পড়েছে। রাসকোলনিকোভ যে-প্রক্রিয়ায় খুনের মোরাল গ্রাউন্ড তৈরি করতো, এবং খুনকে মনে মনে মহিমান্বিত করতো, তা সম্ভবত দস্তয়েভস্কি, ধার করেছিলেন ম্যাকিয়াভেলির ‘এন্ড জাস্টিফায়েস দা মিনস’ নীতি থেকে। ক্রাইম অ্যান্ড পানিশমেন্ট নিয়ে আমি আর আলোচনা লম্বা করবো না। আমি এবার নজর দেবো, দস্তয়েভস্কির আরেক বিখ্যাত উপন্যাস ‘দি কারামাজোব ব্রাদার্জ’-এর দিকে। এটি ছিলো তাঁর শেষ উপন্যাস, এবং এটির প্রথম খন্ড প্রকাশের চার মাসের মাথায় তিনি মারা যান (দ্বিতীয় খন্ড লেখা শুরু করেছিলেন, কিন্তু শেষ করতে পারেন নি)। উপন্যাসটি গুরুত্বপূর্ণ, এবং তাঁর লেখা সমস্ত উপন্যাসের মধ্যে এটিই সবচেয়ে প্রভাববিস্তারকারী। কারণ দস্তয়েভস্কি এটিতে, কিছু দর্শনিক বিষয়কে বিভিন্ন চরিত্রের মাধ্যমে আলোচনা করেছেন। তবে যিশু খ্রিস্টের পক্ষে তাঁর পক্ষপাতিত্ব অটুট ছিলো (আমি আগেই বলেছি, দস্তয়েভস্কি ছিলেন গোঁড়া খ্রিস্টান)।
মুসলমান নারীদের হিজাব পরার পক্ষে বা বিপক্ষে ছেলেরা কেন সিদ্ধান্তমূলক রায় দেবে? মানে বলতাছিনা যে তাদের কখনো কিছু বলার দরকার নাই। কিন্তু দিনশেষে এইটা নারীদের ব্যাপার। এই ইস্যুতে ছেলেরা বেশি কথা বলা মানেই - পিতৃতন্ত্রের চর্চা, নারীদের এজেন্সিকে পাত্তা না দেয়া। নারীর দেহ ও পোষাক তাদের অধিকারের ময়দান থাকুক। পুরুষ পোলাদের মাস্কুলিন নৈতিকতা বিষয়ক জঙ্গের ময়দান না হউক। এই অনধিকার চর্চাটা পারলে বন্ধ করুন। না পারলে কম কম করুন। ছেলেদের দৃষ্টিভঙ্গী থেকে মেয়েদের এই ব্যাপারগুলা বোঝার দিন শেষ। এনাফ ইজ এনাফ। 
আমার আইডিতে থাকা সকল বন্ধু ও শুভাকাঙ্ক্ষীদের উদ্দ্যেশ্যে বলছি- আমরা আপনাদের সকলের জন্য #সিএনপিএস_হাট ওপেন করেছি।যাতে আপনারা আমাদের এই হাট থেকেই পছন্দ অনুযায়ী কেনাকাটা সমাপ্ত করতে পারেন।এখানে দেশীয় সকল পণ্যের পাশাপাশি বাহিরের পণ্য সামগ্রীও পাওয়া যাচ্ছে।তাই আপনারা আর দেরি না করে আমাদের হাটের সাথে যুক্ত থাকুন।
বাংলাদেশে আহমাদুল্লাহ নামের এক বিখ্যাত মৌলানা ফেসবুকের হাহা ইমোজি'র বিরুদ্ধে ফতোয়া দিয়েছেন , বলেছেন হাহা ইমোজি দিয়ে মানুষকে অপমান করা, অপদস্থ করা ইসলামে হারাম। সুতরাং হারাম কাজ যে মুসলমানেরা করবে, তারা দোযখের আগুনে পুড়বে। আমার পোস্টে আমাকে অপমান করার উদ্দেশে হাহা ইমো যারা দেয়, তারা অনুগ্রহ করে আহমাদুল্লাহ'র ফতোয়া ভিডিও দেখুন, এবং মানুষকে অপমান করা থেকে বিরত থাকুন। দোযখের আগুনে পুড়তে না চাইলে এই কাজটি তো করতেই হবে বন্ধুগণ।
বাংলাদেশের জন্য লকডাউন কোনো কার্যকরী পদক্ষেপ না। পেটে ভাত না থাকলে করোনার ভয় মাথায় ছাপ ফেলে না। সবচেয়ে যেটা দরকার, স্বাস্থ্যবিধি মানায় জোর দেওয়া - ঐটার দিকে মনোযোগ দিলে ভালো হত। এক্ষেত্রে রাস্তায়, বিভিন্ন প্রতিষ্ঠানে সেনাবাহিনীর ব্যাপক জরিমানা, ধরপাকড়, কিছু পথে-ঘাটে অপমান করার মতো শো-ডাউনের বিকল্প নেই। বাঙালীর মৃত্যুভয়ের চাইতে লোকলজ্জার ভয় অনেক বেশি। 
রিফাত হত্যা হয় ২৬ জুন ২০১৯ । ২৭ জুন রিফ্ফাতের বাবা থানায় ১২ জনের নামে মামলা করে তার মধ্যে মিন্নীর নাম ছিলো না । মিন্নী যদি প্রধান আসামী হয় তাহলে এই ১২ জনের মধ্যে প্রথমেইতো তার নাম থাকার কথা। প্রধান আসামীর নাম মূল মামলার ১২ জনের মধ্যে ছিলো না, বরং তাকে রাখা হয়েছিলো প্রধান স্বাক্ষী হিসেবে, আপনাদের আজব লাগছে না ? আমার তো লাগছে । ২৮ জুন কোন রকম কোন তদন্ত ছারাই, “জেলার পুলিশ সুপার মো: মারুফ হোসেন এক প্রেস ব্রিফিংয়ে বলেছেন, "আমরা সবাই বুঝতে পারছি যে ব্যক্তিগত কারণেই এ ধরনের ঘটনা ঘটেছে। বুধবার ওই হত্যাকাণ্ডের পর নানা গণমাধ্যমে মাদকের বিষয়টি আসলেও পুলিশ সুপারের দাবি বরগুনা শহরে মাদকের তেমন ছড়াছড়ি নেই। এখানে আইন শৃঙ্খলা পরিস্থিতিও সব দিক থেকেই ভালো ছিলো বলেও মন্তব্য করেন তিনি।” - বিবিসি বাংলা ২৮ জুন প্রথম থেকেই স্থানীয় পুলিশ সুপার মাদক ইস্যুটাকে সম্পূর্ণ অস্বিকার করে এইটাকে ব্যাক্তিগত কোন্দল হিসেবে চালাতে চেয়েছেন । কেন ? ২ জুলাই মামলার প্রধান আসামী নয়ন বন্ডের স্বাক্ষী রেকর্ড করার চেষ্টা না করে তাকে ক্রস ফায়ারে মেরে ফেলা হলো কেন ? সে কি সেই রকমরে কোন ভয়ংকর সন্ত্রাসী ছিলো ? তাইলে পুলিশ সুপার যে ২৭ জুন প্রেস কনফারেন্স করে বলল বরগুনায় ওই্ রকমরে কোন সন্ত্রাসী নাই ? কোন মাদক নাই ? তাইলে নয়নবন্ড এর ক্রস ফায়ার দেয়ার উদ্দেশ্য কি ? ১৩ জুলাই শনিবার রাত আটটার দিকে রিফাতের বাবা বরগুনা প্রেসক্লাবে সংবাদ সম্মেলন করে মিন্নির গ্রেপ্তার দাবি করেন। তিনি অভিযোগ করেন, এ হত্যার সঙ্গে মিন্নি জড়িত। এতদিন পরে রিফাতের বাবার এই অভিযোগ কেন? এর পরদিন ১৪ জুলাই এমপি পুত্র সুনাম দেবনাথের উপস্থিতিতে বরগুনা প্রেসক্লাবের সামনে এক মানববন্ধন অনুষ্ঠিত হয়। মানববন্ধনে বক্তারা অভিযোগ করেন, রিফাত হত্যায় তাঁর স্ত্রী মিন্নি জড়িত। বরগুনার সর্বস্তরের জনগণ-এর ব্যানারে আয়োজিত এই মানববন্ধনে বক্তৃতা করেন রিফাতের বাবা আবদুল হালিম শরীফ ও বরগুনা জেলা আওয়ামী লীগের বিজ্ঞান ও প্রযুক্তিবিষয়ক সম্পাদক ও স্থানীয় সাংসদের ছেলে সুনাম দেবনাথ। ‘বরগুনার সর্বস্তরের জনগণ’-এর ব্যানারে মানববন্ধনের পর এই দিনই মিন্নি তাঁর বাড়িতে এক সংবাদ সম্মেলন করেন। লিখিত বক্তব্যে তিনি অভিযোগ করেন, যাঁরা বরগুনায় ‘বন্ড ০০৭’ নামে সন্ত্রাসী গ্রুপ সৃষ্টি করেছিলেন, তাঁরা খুবই ক্ষমতাবান এবং অর্থবিত্তশালী। নেপথ্যের এই ক্ষমতাবানেরা বিচারের আওতা থেকে দূরে থাকা ও এই হত্যা মামলাকে ভিন্নখাতে প্রবাহিত করার জন্য তাঁর শ্বশুরকে বিভিন্নভাবে চাপ প্রয়োগ করে সংবাদ সম্মেলন করিয়েছেন। আরও একটি বিষয় হল আব্দুল হালিম শরীফের সংবাদ সম্মেলনেও সুনাম দেবনাথ উপস্থিত ছিলেন। সোশ্যাল মিডিয়াতেও মিন্নিকে দায়ী করে স্ট্যাটাস দিয়েছেন তিনি। তার এব্যাপারে এত সক্রিয়তা কেন? খেয়াল করেন ২ মিনিট ২৫ মেকেন্ড এর যে ভিডিও পুলিশ প্রমান হিসেবে সাবমিট করেছে সেই ভিডিও ক্লীপ একাধিক মিডিয়া ফেইক হিসেবে আইডেনটিফাই করেছে । তারপরও সেইটা প্রমান হিসেবে সাবমিট করা হয়। “পুলিশ প্রশাসন থেকে গণমাধ্যমকে বলা হচ্ছে, রিফাতকে কুপিয়ে হত্যার নেপথ্যে ভিডিওটির বিশেষ ভূমিকা রয়েছে। আদালতে মিন্নির ১৬৪ ধারার জবানবন্দির আলোকে একটি গণমাধ্যমে প্রকাশিত খবরে বলা হচ্ছে, মোবাইল ফোন নিয়ে বিরোধের জের ধরেই এই খুন। মিন্নির এমন কিছু আপত্তিকর তথ্য জনৈক হেলালের মোবাইল ফোনে ছিল, যেটি খুনের ঘটনার দুই দিন আগে রিফাত জোর করে হেলালের কাছ থেকে ছিনিয়ে নেয়। আপত্তিকর ভিডিওটি নয়ন ও মিন্নির বলে চালিয়ে দেয়ার চেষ্টা চলছিল। ভিডিও থেকে স্থিরচিত্র তৈরি করে তা নয়নের পরিবারসহ অন্তত ১৫ জনকে দেখানো হয়েছে। তারা সবাই বলেছে যে ওই দুটি ছবির কেউই নয়ন কিংবা মিন্নি নয়। আপত্তিকর এই ভিডিওটি ছড়িয়ে মিন্নির প্রতি বরগুনায় জনরোষের সৃষ্টি করা হয়েছে। রিফাতকে কুপিয়ে হত্যার ভিডিওটি দেখে মিন্নিকে যারা সাহসিকা বলেছিল, তাদের ফেসবুক মেসেঞ্জারে আপত্তিকর ভিডিওটি পাঠিয়ে মিন্নির বিরুদ্ধে জনমত তৈরির চেষ্টা চালানো হয়। ফলে মিন্নির প্রতি জনমত পাল্টে যেতে থাকে। মিন্নির চরিত্র নিয়ে প্রশ্ন তুলতে মিডিয়ার কর্মীদের কাছেও সেটি পাঠিয়ে দেয়া হয়। বরগুনার স্থানীয়রা যখন মিন্নির ব্যক্তিগত জীবন নিয়ে নেতিবাচক ভাবছে, ঠিক সেই সময় রিফাত খুনের আরো একটি ভিডিও উদ্দেশ্যমূলকভাবে মিডিয়ায় ছেড়ে দেয়া হয়। সেটি ভাইরাল হওয়ার পর খুনের সাথে মিন্নির সম্পৃক্ততা জনগণের মুখে মুখে প্রচার হতে থাকে। সেই অবস্থায় হঠাৎ করেই নয়ন বন্ডের মা খুনের জন্য মিন্নিকে দায়ী করে বক্তব্য দেন। পরদিন রাতে রিফাতের বাবা সংবাদ সম্মেলন করে হত্যাকাণ্ডে মিন্নির সম্পৃক্ততার অভিযোগ তুলে তাকে গ্রেফতারের দাবি তোলেন। বরগুনার এমপির পুত্র সুনাম দেবনাথ খুনের ঘটনার পরই মিন্নিকে ইঙ্গিত করে সামাজিক যোগাযোগ মাধ্যমে বলেছিলেন, মিন্নিই ভিলেন। শুধু তাই নয়, মিন্নিকে ভিলেন বানাতে বরগুনা প্রেসক্লাবের সামনে মানববন্ধন করা হয়। সুনাম দেবনাথ অনুসারীদের নিয়ে তাতে অংশ নিয়ে মিন্নিকে গ্রেফতারের জন্য বক্তব্য দেন। এর পরপরই রিফাত খুনের মামলায় গ্রেফতারকৃত আসামিদের শনাক্তকরণের কথা বলে প্রধান সাক্ষী মিন্নিকে পুলিশ বাসা থেকে নিয়ে যায়। পুলিশ লাইনসে টানা ১২ ঘণ্টা জিজ্ঞাসাবাদের পর মিন্নিকে তার স্বামী হত্যার মামলায় আসামি করা হয়। পরদিন আদালতে মিন্নির পক্ষে কোনো আইনজীবী দাঁড়াননি। তারপরও পুলিশ মিন্নিকে পাঁচ দিনের রিমান্ডে নেয়। নয়ন বন্ডের প্রতিবেশী একটি পরিবারের সাথে এই প্রতিবেদকের কথা হয়। তারা বলেন, ওই ভিডিওতে যাকে নয়ন বলা হচ্ছে আসলে সে নয়ন নয়। মিন্নিকেও তারা দেখেছেন। কিন্তু ভিডিওর ওই নারীর সঙ্গে মিন্নির চেহারার মিল নেই। দুই মিনিট ২৫ সেকেন্ডের ভিডিওটি থেকে যাকে নয়ন বলা হচ্ছে, তার ছবি স্টিল করে ব্যাকগ্রাউন্ডসহ কেটে সেই স্থিরচিত্র নয়নের মা শাহিদা বেগমকে দেখানো হয়। এক পলক দেখেই তিনি বলেন, এটি নয়নের ছবি নয়। “ - নয়া দিগন্ত ডিসেম্বর ২০১৯ স্বাক্ষী হিসেবে থানায় নিয়ে যেযে ১২ ঘন্টা জেরা করে মিন্নীকে প্রধান আসামী হিসেবে নথিভুক্ত করা হয় । যেইটা তার পরের দিনই মিন্নীর বাবা প্রেস কনফারেন্স করে এই জবান বন্দী জোড় পূর্বক নেয়া হয়েছে বলে দাবী করেন । “২৭ বছর ধরে জেলা আওয়ামী লীগের সভাপতির আসনে রয়েছেন অ্যাডভোকেট ধীরেন্দ্র দেবনাথ শম্ভু। বরগুনা এক আসনে পাঁচবার আওয়ামী লীগের মনোনয়ন পেয়ে নির্বাচনে প্রার্থী হয়েছেন তিনি, যার মধ্যে জিতেছেন চারবার। একবার খাদ্য উপমন্ত্রী ও আরেকবার নৌ-পরিবহন প্রতিমন্ত্রীর দায়িত্বও পালন করেছেন তিনি। সংক্ষুব্ধ নেতারা অভিযোগ করেছেন, এই সময়কালে ক্ষমতার অপব্যবহার করে শত কোটি টাকার মালিক হয়েছেন তিনি। কতিপয় দুর্নীতিবাজ নেতাকর্মীর যোগসাজসে প্রাথমিক বিদ্যালয়ের নৈশ প্রহরী, প্রাথমিক ও মাধ্যমিক বিদ্যালয়সহ মাদ্রাসার শিক্ষক নিয়োগ এবং বিভিন্ন সরকারি দফতরের তৃতীয় ও চতুর্থ শ্রেণির পদে চাকরির প্রলোভন দেখিয়ে কোটি কোটি টাকা হাতিয়ে নিয়েছেন তিনি। কাবিখা আর টিআরসহ চল্লিশ দিনের কর্মসূচি বাস্তবায়নে বাধ্যতামূলকভাবে মোট বরাদ্দের এক তৃতীয়াংশ উৎকোচ দিতে হয় তাকে। তাছাড়া, জেলার সকল প্রকার মাদক কেনা-বেচার নেতৃত্ব দিয়ে ইতোমধ্যেই ‘মাদক সম্রাট’ হিসেবে পরিচিতি পেয়েছেন এমপি শম্ভুর একমাত্র পুত্র সুনাম দেবনাথ। পানি উন্নয়ন বোর্ডের নির্বাহী কর্মকর্তাকে ডিসি অফিসে ডেকে নিয়ে প্রহর করার অভিযোগও উঠেছে ধীরেন্দ্র দেবনাথ শম্ভুর বিরুদ্ধে। “- ২৭ সেটেম্বর বংলা ট্রিবিউন লোকাল থানায় মামলা হলো, লোকাল পুলিশ তদন্ত করলো, লোকাল আদালত রায় দিল যেই আদালতে এমপি পুত্র দেবনাথ নিজেই উকিল, যে আদালতে সে মিন্নীর পক্ষে কোন উকিল দাড়াতে দেয় নাই । সে আদালতে নষ্টা মেয়ের ফাঁসি নিয়া আপনারা খুশি হন । আপনেরা আসলেই বাবু খাইছ জাতি । মাথা না অন্ডকোষ দিয়া চিন্তা করেন ! 
গাহি সাম্যের গান-যেখানে আসিয়া এক হয়ে গেছে সব বাধা-ব্যবধানযেখানে মিশছে হিন্দু-বৌদ্ধ-মুস্‌লিম-ক্রীশ্চান।গাহি সাম্যের গান!"ও মোর রমজানের ঐ রোজার শেষে এলো খুশির ঈদ" দিয়ে কবি আমার কাছে আজীবন শ্রদ্ধার হয়ে থাকবেন।আজ বাংলা ১১ই জ্যৈষ্ঠ, ১৪২৮। বিদ্রোহী কবি কাজী নজরুলের আজ জন্মবার্ষিকী। প্রিয় কবিকে শুভেচ্ছা।
বই:বিন্দু বৃত্তান্তে লেখকঃ রেশমী রফিক প্রচ্ছদ:আরিফুল হাসান দাম: ৬৪০ টাকা সুইটহার্ট আমি চাই তুমি বিষ খেয়ে সুইসাইড করবে।পারবে? আমাদের চারপাশে প্রতিনিয়ত ঘটে চলেছে নানা রকম অপরাধ।সেই অপরাধ শুধু ঘরের বাইরেও সীমাবদ্ধ নেই বরং অক্টোপাসের মতো আমাদের ঘরের ভেতর ঢুকে পড়েছে।টিভি ছাড়লেই সেই অপরাধের খবর আমাদের কর্ণকুহরে প্রবেশ করে।খবরে শোনা নিউজে যে আঙ্গিকে প্রবেশ করে ঠিক সেভাবেই আমরাও চিন্তা করি সাসপেক্টেড ব্যাক্তিই খুনী।কিন্তু আসলেই কি তাই? যেই ব্যাক্তি খুন না করেও ক্রমাগত জেরার মুখে জেরবার,সবার সন্দেহের দৃষ্টি যাকে এঁফোর ওঁফোর করছে সে কি স্বাভাবিক জীবন যাপন করতে পারে? আর সাদা চোখে আমরা যা দেখি, তা কি আসল সত্য?নাকি সত্যের রূপভেদ আছে? সারসংক্ষেপ: রূপন্তি তূর্যকে নিয়ে পালাচ্ছে।বাঘ নাকি ক্ষুধার্ত হলেই নিজেই নিজের সন্তানকে খেয়ে ফেলে।সেই হিংস্র বাঘ থেকে সন্তানকে বাঁচানোর জন্য বাঘিনী মরিয়া হয়ে ওঠে তেমনি রূপন্তি তূর্যকে নিয়ে তুহিনের সাম্রাজ্য থেকে পালাচ্ছে।কিন্তু আসলেই কি সে পালাতে পারবে? পুরো সাম্রাজ্যের একচ্ছত্র অধিপতি করে দিয়েছে রূপন্তিকে তুহিন।আর পাঠিয়েছে মুক্তি পরোয়ানা।কিন্তু এর মধ্যেও কি কোনো কূট চাল আছে তুহিনের? তুহিনের ডায়েরি পড়ে খুঁজে পেলো অন্য এক তুহিনকে রূপন্তি।ফিরতে চাইলো আপন সম্রাটের সম্রাজ্ঞী হয়ে।কিন্তু একি!লন্ডভন্ড প্রাসাদ,সারা ঘরময় প্রলয়ংকারী ঝড়ের তান্ডব?তুহিন কই?কি হয়েছে তুহিনের? রূপন্তি কি পাবে তার স্বপ্নের রাজপুত্রের দেখা? জনরা: বেশ কিছু বছর আগে থ্রিলার নিয়ে নাড়াচাড়া করতে গিয়ে কিছু লাইন পড়েছিলাম,সেই লাইনগুলো পড়ে মনে হয়েছিল, থ্রিলারকে চিহ্নিত ও সংজ্ঞায়িত করা যায় তাদের প্রকাশিত ভাব দিয়ে। তারা পাঠকের মধ্যে জাগিয়ে তোলে সাসপেন্স, উত্তেজনা, বিস্ময়, পূর্বাভাস এবং উৎকণ্ঠা। থ্রিলারের কাহিনি ক্লাইম্যাক্সের দিকে যত এগোয়, পাঠকও উত্তেজনায় "চেয়ারের কিনারায়" এগিয়ে আসে। দর্শকের কাছ থেকে গুরুত্বপূর্ণ তথ্য লুকিয়ে রাখা থ্রিলারের বহুলব্যবহৃত উপাদান।সাহিত্যিক কৌশল, যেমন লাল হেরিং, কাহিনিমোচড়, এবং ক্লিফহ্যাঙ্গার ইত্যাদিও প্রচুর ব্যবহৃত হয়। থ্রিলার সাধারণত খলনায়ক-চালিত কাহিনি, যেখানে সে বিভিন্ন বাধা সৃষ্টি করে আর নায়ক সেসব পরাস্ত করে যায়। বইটা থ্রিলার বা ক্রাইম ইনভেস্টগেশনের উপর নির্ভর করে যদি বলা হয় তাহলে তা থ্রিলার জনরার।আবার যদি মনস্তাত্ত্বিক বিশ্লেষণ এর আঙ্গিকে বিবেচনা করি তাহলে মনস্তাত্ত্বিক উপন্যাস।আবার যদি সমকালীন সমাজের প্রেক্ষাপট বিবেচনা করে চিন্তা করি তাহলে একে সমকালীন উপন্যাস ও বলা যায়। তবে পাঠক হিসেবে আমার কাছে সমকালীন মনস্তাত্ত্বিক উপন্যাস এই জনরায় ফেলতে বেশি স্বাচ্ছন্দ্য বোধ হচ্ছে কেননা থ্রিলারের ক্ষেত্রে বইয়ের মাঝের অংশের একটু পরেই আসল কালপ্রিট কে তা guess করতে কষ্ট হয় নি। নামকরণ:পুরো ঘটনাটাই বৃত্তের মূল বিন্দু বা সম্পত্তিকে কেন্দ্র করে শুরু হয়েছে।আর এই মূল বিন্দুকে কেন্দ্র করে পুরো ঘটনা ৩৬০ ডিগ্রি আবর্তিত হয়েছে।তাই নামকরণ যথার্থ।
সারা জীবনের হিসাব নিকাশ এর ফলাফলযখন শুন্য,  তখন আর এত  হিসাব করে কি লাভ !!
এই পৃথিবীতে কেউ ১৬ আনা আপন হয়না।।কথা টা একদম সত্যিই... আপন মনে ভেবে দেখলে বুঝা যায় আল্লাহ ছাড়া কেউ আপন নয়।
কালকে তারে হার্টলেস বলছিলাম 🙄🥴 🙊 🙈 ঐতিহাসিক মূহুর্ত তাই সাথে সাথে ধরে রাখলাম! 😋 বিঃদ্রঃ এই একটা কাজ সে করলো যেটা তারে বলা হয় নায় 😁 পোলাটা আতিক্কা খুশি বুঝে না 🤗
ইদানিং যখনই মৃত্যু নিয়ে চিন্তা করি, চোখ টা বন্ধ করলেই কয়েকটা মুখ দেখতে পাই... পরক্ষণেই মনে মনে বলি, ঠিক এই হাতেগোনা ক'টা মানুষের আগে যেন আমি চলে যেতে পারি। তাদের হুট করে চলে যাওয়া টা আমি ঠিক মানতে পারব না...
কনেকেও চিনিনা বরকেও চিনিনা.... যাকে চিনি সে সেদিন অনুষ্ঠানে আসতেও পারলো না... মিস ইউ আল্পনা আপু 😔 ছবিয়াল : মোশারাত ফারহানা শাম্মা
  এহহহহ কি!!!! আমি বিয়াইত্তা🐸🐸🐸 আমি আমার বিয়ের কার্ড কেমনে ছাপাবো এইটা নিয়া কইলাম।। আর আমার জান পরাণের বন্ধুরা তাদের বিয়ে বাচ্চা আকীকা আকদ ড্রেস সব ঠিক করে আমাকেই বিয়াইত্তা বানায় দিলো🙃
জীবনে চলার পথে স্নেহ, ভালোবাসা,আর্শীবাদ পাওয়া মানুষ গুলোর মধ্যে ইনি অন্যতম🥰🥰যখনি কথা হবে নিবি মা আমাকে কখন দেখতে আসবে?এটা কমন প্রশ্ন আমার জন্য রেডি থাকবেই..দুইমাস ধরে দেখা করবো করবো করে ও পরীক্ষা,বাড়ি,একটার পর একটা এই সেই অকেশান,কাজ পরে যাওয়ায় দেখা করা হয়নি... আজকে আন্টি আপনি ফ্রি আছেন বলার সাথে সাথে আন্টির কাজ থাকার পরও সাথে সাথে বললেন যে হ্যা মা আছি...🥰🥰🥰 সারপ্রাইজ গিফট আন্টি দিয়েছে🥰🥰
দা আসোলেই অনেক ভাল একটি কনটেন্ট। এ সমাজের ছেলেমেয়েদের অনেক কিছুই শিখার আছে। আরো ভালো ভালো কন্টেন্ট করো😊😊😊
অামাদের বিজনেস গ্রুপ🥰😇।যারা যারা জয়েন হও নাই হয়ে যাও তাড়াতাড়ি ❤।
যে পুরুষেরা জীবনে কখনো পুরুষতন্ত্রের বিরুদ্ধে কথা বলেনি বরং মননে পুরুষতন্ত্রকে লালন করে, নারীর ওপর হওয়া অন্যায়ের প্রতিবাদ করেনি কখনো নিজের সুবিধা কিছু কম হবে ভেবে সেই পুরুষেরা কখনো মাকে ভালোবাসেনা। সম্ভব নয় ভালোবাসা। যদি ভালোবেসে থাকে তবে তা তার ব্যাক্তি স্বার্থে। হুমায়ুন আজাদের কবিতাটাই সবচেয়ে যুগোপযোগী আজকের জন্য। আমাদের মা – ................হুমায়ুন আজাদ আমাদের মাকে আমরা বলতাম তুমি, বাবাকে আপনি। আমাদের মা গরিব প্রজার মত দাঁড়াতো বাবার সামনে, কথা বলতে গিয়ে কখনোই কথা শেষ ক’রে উঠতে পারতোনা। আমাদের মাকে বাবার সামনে এমন তুচ্ছ দেখাতো যে মাকে আপনি বলার কথা আমাদের কোনোদিন মনেই হয়নি। আমাদের মা আমাদের থেকে বড় ছিলো, কিন্তু ছিলো আমাদের সমান। আমাদের মা ছিলো আমাদের শ্রেনীর, আমাদের বর্ণের, আমাদের গোত্রের। বাবা ছিলেন অনেকটা আল্লার মতো, তার জ্যোতি দেখলে আমরা সেজদা দিতাম বাবা ছিলেন অনেকটা সিংহের মতো, তার গর্জনে আমরা কাঁপতে থাকতাম বাবা ছিলেন অনেকটা আড়িয়াল বিলের প্রচন্ড চিলের মতো, তার ছায়া দেখলেই মুরগির বাচ্চার মতো আমরা মায়ের ডানার নিচে লুকিয়ে পড়তাম। ছায়া সরে গেলে আবার বের হয়ে আকাশ দেখতাম। আমাদের মা ছিলো অশ্রুবিন্দু-দিনরাত টলমল করতো আমাদের মা ছিলো বনফুলের পাপড়ি;-সারাদিন ঝরে ঝরে পড়তো, আমাদের মা ছিলো ধানখেত-সোনা হয়ে দিকে দিকে বিছিয়ে থাকতো। আমাদের মা ছিলো দুধভাত-তিন বেলা আমাদের পাতে ঘন হয়ে থাকতো। আমাদের মা ছিলো ছোট্ট পুকুর-আমরা তাতে দিনরাত সাঁতার কাটতাম। আমাদের মার কোনো ব্যক্তিগত জীবন ছিলো কিনা আমরা জানি না। আমাদের মাকে আমি কখনো বাবার বাহুতে দেখি নি। আমি জানি না মাকে জড়িয়ে ধরে বাবা কখনো চুমু খেয়েছেন কি না চুমু খেলে মার ঠোঁট ওরকম শুকনো থাকতো না। আমরা ছোট ছিলাম, কিন্তু বছর বছর আমরা বড় হতে থাকি, আমাদের মা বড় ছিলো, কিন্তু বছর বছর মা ছোটো হতে থাকে। ষষ্ঠ শ্রেনীতে পড়ার সময়ও আমি ভয় পেয়ে মাকে জড়িয়ে ধরতাম। সপ্তম শ্রেনীতে ওঠার পর ভয় পেয়ে মা একদিন আমাকে জড়িয়ে ধরে। আমাদের মা দিন দিন ছোটো হতে থাকে আমাদের মা দিন দিন ভয় পেতে থাকে। আমাদের মা আর বনফুলের পাপড়ি নয়, সারাদিন ঝরে ঝরে পড়েনা আমাদের মা আর ধানখেত নয়, সোনা হয়ে বিছিয়ে থাকে না আমাদের মা আর দুধভাত নয়, আমরা আর দুধভাত পছন্দ করিনা আমাদের মা আর ছোট্ট পুকুর নয়, পুকুরে সাঁতার কাটতে আমরা কবে ভুলে গেছি। কিন্তু আমাদের মা আজো অশ্রুবিন্দু, গ্রাম থেকে নগর পর্যন্ত আমাদের মা আজো টলমল করে।
কত করে বলি আম্মু একটু বের হতে দাও।মানুষ আমাকে দেখতে চাই,শুনেইনা😞
#আপডেট পথের ইশকুল এর খাদ্য কর্মসুচিতে অচেনা শুভাকাংক্ষী ও এক্স বুয়েটিয়ান বন্ধু এবং বড় ভাইয়ের সৌজন্যে আগামী দুইদিনের খাবারের টাকা উঠে গেছে। 😍 আমরা পুরো লকডাউন জুড়ে প্রতিদিন দেড়শ থেকে দুইশ গুলিস্তান পার্কে ভাসমান, শ্রমজীবী এবং পথশিশুদের মাঝে খাদ্য/ইফতার বিতরণ করব। লকডাউনে খাদ্য সংকট ধীরে ধীরে বাড়ছে। আমরা আমাদের সাধ্যমত গুলিস্তান এলাকায় এই কর্মসুচি বাস্তবায়নের চেষ্টা করছি। রান্না করা খাবার পৌছে দিতে পারেন অথবা চাল ডাল কিনে দিয়ে আমাদের পাশে থাকতে পারেন। এছাড়াও করতে পারেন আর্থিক সহযোগিতা। প্রতি জন খাবার পিছু আমরা ধরেছি ৩o টাকা করে।
দেখ ওই কৃষ্ণচূড়ায় রং লেগেছে, বন বনানী আজ সেজেছে, ওই হই ওই হই... দেখ রামধনু রং ছড়িয়ে দিয়ে, নীল আকাশ সাজ সেজেছে, ওই হই ওই হই... Zঅনিতা আহমেদ ঝিলিক , এই গয়না বানানোর পর খালি তোর এই গান মাথায় ঘুরছে। (দুই একটা শব্দ ভুল হতে পারে, তার জন্য অগ্রীম স্যরি) ❤️ 
রিপোর্ট এর ক্যাপশন দেখে চেক করে আসছি পেইজে লাইক দেওয়া কিনা। শতাব্দীর জঘন্যতম নিউজ পোর্টাল বিবিসি।
বিগত কয়েকদিন বনানী ১১,১২,১৩ নাম্বার রোড মুখস্থ হয়ে গেসে শুধু সি এন জি খুজতে খুজতে। আপনাদের যাদের হাটা হচ্ছেনা ৪ঃ৩০/৫ঃ০০ টা থেকে মেইনরোডে নামবেন গাড়ি খুজতে। বাকিটা সময় করে দেবে। 💩
আমি মুক্তিযুদ্ধ দেখিনি, জন্ম তার পরে।বড় হতে হতে জেনেছি, দুলক্ষ মা-বোনের ইজ্জতের বিনিময়ে বাংলাদেশ একটি মানচিত্র পেয়েছে।বড় হয়ে গেলে বীরাঙ্গনাদের সেই করুণ কাহিনী পড়তে গিয়ে গায়ের লোম খাড়া হয়ে গিয়েছে, চোখ দিয়ে অঝোর ধারায় পানি এসেছে। কিন্তু এখন দেশে কি কোনো যুদ্ধকালীন অবস্থা চলছে? কারো কী জানা আছে? কেউ কী আমাদের জানাতে পারেন -আমাদের বলতে নারীদের - যারা রাতে আর ঘুমাতে পারছিনা এইভেবে আমি নিরাপদে থাকব তো? আমার মেয়েকে নিরাপদে রাখতে পারবতো? আমার আশেপাশের সকল মেয়েশিশু, কিশোরী, তরুণী, মধ্যবয়স্কা, বৃদ্ধা নিরাপদ থাকবে তো? গত ২৪ ঘণ্টার অনলাইন পত্রিকা ও নিউজ পোর্টাল এর স্ক্রিনশট থেকে যে কারো এটাই মনে হওয়া স্বাভাবিক, এই নারীরা এই দেশের নাগরিক নয়, হয়তো বা যুদ্ধবন্দী, মানুষ তো নয়ই! মানুষ হলে কি আর তার উপর এমন নির্যাতন সম্ভব? চারপাশে নারী-পুরুষ সমতা -সমতা - এসব সাহেবী কথা শুনে শুনে আমরা ক্লান্ত।এ দেশে নারী ভোগ্য,নারী পণ্য, নারী শোকেসে শোভা পাওয়ার পুতুল। এই দেশে ধর্ষককে তো শাস্তি দিতে পারবেন না,সেই জানোয়ার গুলো তো আসলে স্বাধীন দেশের নাগরিক। তাদের বিচারের নাটক সাজানোর জন্য ধর্ষিতাকে আপনাদের সকলের কাছে বর্ণনায়, আলোচনায় বারবার হাজারবার ধর্ষিত হতে হবে।তার চেয়ে ভালো এই দেশের নারীদের মেরে ফেলেন। বাংলাদেশ শুধু পুরুষের হবে।আমরা নারীরা রাস্তায় থাকবো না, ঘরে থাকবো না, অফিসে আদালতে, স্কুল কলেজ কোথাও থাকবো না।
যারা মা হবে তাদের কি হবে?সামনের দিনগুলা তো অারো ভয়ঙ্কর😞
প্রতিদিন এদের সাথে যে সময় টা যায় অইটাই আমার শেষ সময়ের প্লাস পয়েন্ট। বলতে পারি যে সময় আর যাই হোক,নষ্ট হচ্ছে না ❤
এই পোস্ট যাদের চোখেই পড়বে কমপক্ষে ১০ টা হ্যাশট্যাগ না দিয়ে যাবেন না! রাসূল (সাঃ) এর উম্মত হিসেবে নিজের দায়িত্ব পালন করুন , যেনো হাশরের দিন প্রিয় নবী (সাঃ) এর সামনে দাড়িয়ে এতটুকু বলতে পারেন যে আপনি তার অপমানে চুপ ছিলেন না!! নূন্যতম প্রতিবাদ হলেও করেছেন!!
মানুষ নাকি একটার বেশী আম আর পাঁচটার বেশী লিচু খাইতে পারে না। আমার তো বসাও লাগেনা, যায়গায় দাঁড়ায়ে পনেরোটা আম আর দুইশ লিচু খতম কইরা দেই। "আর খাবো না, এইটাই শেষ" বলার পরেও তো আমি সাতটা আম আর পঞ্চাশটা লিচু খাই। আম লিচু যারা খাইতে পারে না এদের মধ্যে কোন রোমানটিসিজম নাই। এরা কোন মানোস না, এরা রোবট......... এদের চিকিতসা দরকার.......
চিঠিযুগের কুউউঝিকঝিক সময় হারিয়ে গিয়ে আমাদের মত অন্তর্মুখী মানুষদের বড় ক্ষতি হয়ে গেল! চিঠির চলটা থাকলে অন্তত প্রিয় মানুষগুলো জানতে পারত আমাদের ভেতরের হাসি-কান্না, চাপা বেদনা, পুষে রাখা স্বপ্ন আর ক্ষতের কথা। আশি-নব্বই দশকের সময়টা আসলেই স্বপ্নময় একটা সময় ছিল। আর এই স্বপ্নের বিশাল একটা অংশ জুড়ে ছিল চিঠি। চিঠি যুগের কিছুটা পেয়েছি আমার ছেলেবেলায়। দু'ধরনের খামে চিঠি আসত। হলুদ খামে সবুজ নকশা আর লাল-নীল বর্ডার দেয়া সাদা খাম। বাচ্চাকাচ্চাদের মধ্যে যারা একটু বড় ছিল ওরা বিজ্ঞের মত জ্ঞান দিত সাদা লম্বা খামগুলো নাকি বিদেশি চিঠির খাম। কারো বাড়িতে চিঠি এলে খাম আর ডাকটিকিটের দখলটা চলে আসত বাচ্চাদের হাতে। তারপর সেই খামে কাল্পনিক চিঠি চালাচালি হত। একটু বড় হওয়ার পর বুঝতে শিখলাম এগুলো আসলে শুধু হাতে লেখা কিছু শব্দ নয়। অনেক আশা, স্বপ্ন, ভালোবাসা আর ভাঙা-গড়ার জ্বলন্ত সাক্ষী। ঘরে নতুন অতিথির আগমন, বাচ্চার বৃত্তি পাওয়ার সংবাদ, টাকা চেয়ে কাকুতি মিনতি বা পুরো পরিবার গ্রামে রেখে শহরে একা থাকা মানুষটার স্বপ্নভাঙার গল্প সহ আরও কত সহ আনন্দ-বেদনা ঘুরে বেড়াতো ডাক থেকে ডাকে। জীবনে প্রথম আরেকজনের পরোক্ষভাবে লেখা আকুতি ভরা চিঠি পড়ি ক্লাস থ্রিতে পড়ার সময়। গল্পগুচ্ছের ভেতর শুকনো গোলাপ চাপা দেয়া আর তাতে রাখা একটা চিঠি। মেয়েটা হয়তো তার বান্ধবীর ভাইকে ভালোবাসত। বলতে পারেনি। সেই আকুতি ফুটে উঠেছিল বান্ধবীর কাছে লেখা চিঠিতে। আমিও অবশ্য চিঠি লিখতাম। তবে একটা রেডিও শোতে। একবার সেরা চিঠির পুরষ্কার হিসেবে একটা টিশার্টও পেয়েছিলাম। তবে তার চেয়েও বড় পাওয়া ছিল কথাবন্ধু যখন আমার চিঠিটা পড়ত সেই সময়টা। এই প্রযুক্তির যুগে সারাদিন হাজার কথা হয়ে গেলেও মনের কিছু কথা অব্যক্ত থেকে যায়। নিজের মাকেও ঠিকমত বোঝাতে পারিনা কতটা ভালোবাসি। বয়ে যায় নীরব কিছু সময় আর দীর্ঘশ্বাস। মা তো! হয়তো বুঝে নেয়। এই আবদ্ধ সময়ে সবার সাথে যোগাযোগ থেকেও যেন কি একটা নেই! হয়ত সেটা আন্তরিকতা বা মায়ার ঘাটতি। নিছক যোগাযোগ রাখার জন্যই রেখে যাওয়া। ডাক বয়ে আসা স্বপ্নময় সময়টা ফিরে পেলে বড্ড ভালো হত। চিঠিযুগ হারায়নি। হারিয়েছে বিশুদ্ধ আবেগ। হারিয়েছে নীরব মানুষগুলোর কথা বলার শক্তি।
আমার জন্ম ৬ই ডিসেম্বর ১৯৯৯। ২৬ দিনের জন্য আমি একটা বছর পেয়েছি। তাই ২০০০ এর ডিসেম্বরে আমার ১ বছর হয়েছে। এবং ডিসেম্বর বাদে পুরো ২০০১ এর আমার বয়স ১+ ছিল। সেই হিসেবে আমার বয়স এখন ২০+। এক্স্যাক্ট করে বলতে গেলে আজকে ২০ বছর ৬ মাস ১০ দিন। আমার রিসেন্ট ব্যাচের অনেকেরই জন্ম ২০০০ এ। তারা বিশ্বাস করতে ভালোবাসে আমি তাদের চেয়ে বয়সে এক বছরের বড় (ইভেন ২০০০ এর জানুয়ারিতে যারা জন্মেছে, এমন মেয়েও দেখেছি আমার সামনে এসে আপুু আপু, তুমি বড় বলে ন্যাকামি করতে)। ভালো। আমার ভালো লাগে নিজেকে বড় ভাবতে। আমি তাদের চেয়ে বড় এটা তো আমার সম্মানই। নিজেরে ছোট প্রমান করতে পারলে কি মজা পায় আমার বুঝেই আসেনা। ইভেন আমার বয়স্ক টাইপ বিহেভিয়ার এর জন্য কোচিং এর পোলাপান আমাকে টিজ করতো। কুড়িতে এসে আমার নিজেকে বুড়িই মনে হয়। একগাঁদা বড় আপুর মাঝে থাকি সারাক্ষণ, আমি এত বড় হয়ে গেছি তবু তারা আমাকে বাচ্চার মত ট্রিট করে। কিন্তু তারা আমাকে আপা বলে ডাকলে আমি আরো খুশি হতাম। বয়স তো কম হলো না। কি খোকা খুকিরা? তোমরা কি বলো? মর্মার্থঃ আমাকে বড় বলো, আপু বল, সমস্যা নাই। শুধু নিজেকে আমার সামনে খুকি প্রমান করতে এসে ন্যাকামি করোনা। আমার সাথে কক্ষনো ন্যাকামি করবা না। ন্যাকামি আমার পছন্দ না।
ভাবনা আমার শিমুল ডালে লালচে আগুন জ্বালে মহুয়ার বনে মাতাল হাওয়া খেলে... 🥰🥰
"আমার আকাংখা দিয়ে এঁকেছিলাম তোমাকে, আমার আকাংখা দিয়ে তোমাকে প্রেমিক করেছিলাম, আমার আকাংখা দিয়ে তোমাকে অপ্রেমিকও করেছি তোমাকে না দেখে লক্ষ বছরও বেঁচে থাকতে পারি! অপ্রেমিককে না ছুঁয়ে, অনন্তকাল। এক ফোঁটা চোখের জল বর্ষার জলের মতো ঝরে ধুয়ে দিতে পারে এতকালের আঁকা সবগুলো ছবি, তোমার নাম ধাম দ্রুত মুছে দিতে পারে চোখের জল। তোমাকে নিশ্চিহ্ন করে দিতে পারে। আমাকে একা বলে ভেবো না কখনো, তোমার অপ্রেম আমার সঙ্গে সঙ্গে থাকে।" কবিতা: এক অপ্রেমিকের জন্য কবি: তসলিমা নাসরিন
ফেসবুক বলছে ' লেটস আপডেট সাম ইনফো দ্যাট মাইট হ্যাভ চেঞ্জড ' আচ্ছা ভালো কথা ঢুকলাম। সেকেন্ড অপশন আসল লেটস চেঞ্জ ইউর প্রোফাইল পিকচার ইন্টু সামথিং ইউ হ্যাড বিকাম ( একজেক্ট ওয়ার্ড হয়তো এটা না। বাট দ্যাটস হোয়াট দে মেন্ট)। কিরে ভাই! আমি কি কয়েক মাস আগে যা ছিলাম এখন তা নাই? 😒 প্রোফাইল পিকচারে বুঝা যায় নাকি মানুষ আসলে কি 🤷‍♀ আগে মাথা কম খারাপ ছিল এখন বেশি খারাপ হয়ে আছে, এটাকে প্রোফাইল পিকচারে কেমনে দিবো??😪
জীবনের একটা অংশ পার করসোস পুরানো বন্ধু বান্ধব এক করার প্রচেষ্টায়। একেকজন কে খুঁজে বের করার তোর যে আকুতি, সেটা আর অন্য কারো ছিল না, হবেও না। তোর কিছু প্রিয় মানুষ কে এক ফ্রেমে আনার ক্ষুদ্র চেষ্টা..
১ “জনৈক: ভাবী জানেন! শাওন না ... ... ...!! ভাবী: কি বলেন! শাওন তো আমার খুবই পরিচিত/বন্ধু/কাজিন। আপনি যেটা জানেন সেটা ভুল। জনৈক: কি বলেন ভাবী! আপনি তাইলে আসল ঘটনা কিছুই জানেন না। আমি ফেসবুকে দেখেছি!!” ২ “উপস্থাপক: শাওন! আপনার উপর অভিযোগ আছে আপনি নাকি .........? শাওন: না ভাই। আমি আসলে ... ... ***** ... ...।” জনৈক: এহহহ! আসছে এগুলা বলতে!! আসল কথা সব ইন্টারনেটে পড়েছি। আমরা কি আর জানি না নাকি!!! ডিসক্লেইমার: উপরে উল্লেখিত ঘটনা এবং চরিত্র কাল্পনিক। বাস্তব কিংবা পরাবাস্তবের সাথে ইহার কোনো মিল খুঁজিতে যাইবেন না। 😑 #stop_being_an_IDIOT
এই ইদে আপনারা দেখতে পাবেন, আতিকুর রহমান প্রযোজিত, ইসরাত জাহান পরিচালিত সর্ম্পুন রঙীন সিনেমা- "সালামী চুরির ইতিকথা"
সত্যিকারের কেড়ে নেয়ার কী যে ব্যথা তা বোঝে দেশ ছাড়া মানুষেরা। ভিটেহীন সংখ্যালঘুরা। শেকড় উপড়ানো চারাগাছেরা। ১৯৪৭ এর পর বলা হয়েছিল- 'পাক কওমের দেশ, মুসলমানের স্বাধীন দেশ' সেই দেশ মুসলমানেরও হয় নি। বাঙালিরও হয় নি। হয়েছে উপরতলার ক্ষমতাবানদের, যাদের কাছে সবচেয়ে দরকারী হলো মাটি- তা সে 'পোড়ামাটি নীতিতে' কেড়ে নিয়েও হোক। ভিনদেশে শরণার্থী যে দেশহীন মানুষটা বিলাপ করে- 'আমার মা-ও নেই মাদারল্যান্ডও নেই!' এই গ্রন্থে সেইসব মানুষের কথা বলা হয়েছে.......
সব বাবা ভালো নন মানুষ হিসেবে।। সন্তানের অচেতন মনের চাহিদা বাবাকে অতুলনীয় করে দেয়।।
যা বুঝলাম- সব হলুদের প্রোগ্রামের দাওয়াতে পোলাপান যাওয়ার আগ্রহ পায় না! #নাবুনা 😑😑
প্রায়ই ভাবি, শিশুরা ছড়া-কবিতা-গল্পের বই পড়বে কখন? ওদের সময় কোথায়? পড়ার চাপে ব্যতিব্যস্ত শিশু, বিবর্ণ ওদের শৈশব। আমাদের শিক্ষাব্যবস্থা এবং স্কুলগুলো এই ‍বিষয়টি নিয়ে আদৌ ভাবে তো! আমরাই বা কার জন্য শিশু সাহিত্যের চর্চা করছি? প্রথম আলোতে আমার আজকের লেখা।
পিতার জন্য এক সাংবাদিক পুত্রের আহাজারি কি কোন সাংবাদিকের হ্নদয়ে রক্তক্ষরণ হচ্ছেনা? এই ছেলেটির যায়গায় চোখ বন্ধ করে নিজের সন্তানের কথা কি একটা বার ভাবা যায়না? সাংবাদিকের কলম বলতে কি আজ আর কিছুই নাই? সাংবাদিক কাজলের অন্যায়ের পাল্লা কতটা ভারী অন্তত সেই আলোচনাটাই না হয় একটু করেন। কাজলের ছেলে জানুক তার পিতার অন্যায়ের পাল্লাটা কতটা ভারী! তারপর জেলে পচে মরুক সমস্যা নাই..........
আমার টিমটিম অনেক সুন্দর করে পোজ দিতে জানে😌 ওর বয়স এখন প্রায় দুইমাস। আমি যখন ওকে আনছিলাম তখন ওর বয়স ছিলো বেশি হলে ১০/১২ দিন এমন। রাস্তায় ওরা তিনজন ছিলো। একজন গাড়ি চাপা খেয়ে মারা যায়, আরেকজন এর কি হয় জানিনা। পরে একা ছিলো ও। যেখানে বিড়াল আমি ভয় পেতাম সেখানে ওকে মায়া করে ওড়নাতে করে নিয়ে আসি তারপর আস্তে আস্তে করে পালা শুরু করি। আগে আমি ওকে ধরতেও ভয় পেতাম আর এখন ও সারাদিন আমার কোলে থাকে ♥ যাইহোক ছবিটা ওরNaHa J খালামনি তুলে দিছে 😌
"What do you want right now?" লেখা একটা পোস্ট একটা পাবলিক গ্রুপ আর একটা গার্লস গ্রুপে দেখলাম। একই মেয়ে পাবলিক গ্রুপটায় কমেন্ট করেছে -"ভুনা খিচুরি " আর গার্লস গ্রুপটায় কমেন্ট করেছে -"Love bite on my neck!" 🌚
কর্কট এবং কয়েকজনের কথা—১৩৷ কষ্টের কথা শুনিয়ে কোনো লাভ নেই,আমাদের সবার জানা,কিন্তু জীবনের অবাঞ্ছিত দিনে যাঁরা পাশে থাকেন তাঁদের প্রতি একটা কৃতজ্ঞতা থাকে৷ স্বাভাবিক ভাবেই আমাদের বিপদের দিন কেটে গেলে আমরা তাঁদের মনে রাখি না৷অন্যদের কাছেও সেই সব মানুষদের পরিচয় করিয়ে দেইনা৷একটা কথা আছে"ডান হাতে দান করো,বাম হাত যেনো না জানে"৷যাঁরা সাহায্য করেন,তাঁরা প্রতিদানের আশা করেন না—তবু সম্পূর্ণ ব্যক্তিগত মনোতাড়িত আমার এ লেখা..৷ আমরা কখনও বিপদ চাইনা,কারো বিপদ আসুক তাও না—কিন্তু মানুষের জীবন কাকে কোন পরিস্থিতি দাঁড় করিয়ে দেবে,তা এক মুহূর্ত আগেও কল্পনা করা যায়না!আমি আমার জীবন দিয়েই সেইটা দেখেছি বারবার৷এই সাম্প্রতিক দূর্যোগ থেকে বাঁচতে আমি যা দেখেছি,তা যদি কখনও কারোর বিন্দুমাত্র উপকার করে,তবেই হয়ত লেখাটা মর্যাদা পাবে৷ দেখতে দেখতে তৃতীয় কেমো শেষ হয়ে যায়৷কেমো নেবার প্রথম কয়েকদিন শরীর খুব খারাপ থাকে৷শেষের কয়েকদিন থাকে পরবর্তী কেমো নেবার আতঙ্ক৷মাঝের কয়েকটা দিন সুমিত ভালো থাকতো৷এই সময় ও কয়েকদিন একা ক্লাস করতে গেছে,আমার সাথে বাজার করতেও৷আমরা দুইজনে সিআরপার্ক মার্কেটে ঘুরেঘুরে বাজার করতাম৷সত্যি বলতে এর আগে ও কোনো দিনও বাজার করতে যা বুঝায় ,তা করেনি৷মাধ্যমিক পরীক্ষার পরে ওর খুব বাজার করার ইচ্ছে হয়৷আমি ওকে আলু কিনতে পাঠাই৷আলু দোকানিকে ও অনেক ভেবেচিন্তে জিজ্ঞাসা করে"কাকু!এক'শ আলুর দাম কত?"তিনি হেসে ওকে বলেন,"প্রথম বাজার করতে এসেছ?আলুর দাম কেজিতে জিজ্ঞাসা করতে হয়৷" ঐ জায়গায় আলু -কচু -বড়ি পাঁপড় -কচুর লতি -থানকুনি -নিমপাতা..সব মেলে,কিন্তু দাম খুবই বেশি৷একদিন একটা খুব ছোটো মোচা কিনতে যাই৷বারাসাতে যার দাম কুড়ি বাইশ টাকা৷আমাদের বাগেরহাটের বাড়িতে মোচা যে কিনতে হয়,জানতাম না—অসংখ্য কলাগাছ ছিল আমাদের...৷যাই হোক,আমি ভেবেছিলাম হয়ত পঞ্চাশ টাকা চাইবে,কিন্তু সেটার দাম ছিল একশ'ত্রিশ টাকা! কয়েকদিন কেনাকাটার সুবাদে অনেকের সাথে পরিচয় হয়ে যায় আমার৷সবচেয়ে আমার জন্যে সুবিধা ছিল ভাষাগত৷এখানে সবাই বাঙালি নয়,কিন্তু সবাই বাংলা বোঝে এবং মোটামুটি বলেও৷দিল্লির অনেক মুদি দোকানে আমি ব্যাট-পাঁপড় পাইনি,এখানের একজন দিদিকে আমি বলেছিলাম-তিনি কোলকাতা থেকে আনিয়ে দিয়েছিলেন৷আসলে ওখানের সব জিনিস পশ্চিমবঙ্গের বিভিন্ন জায়গা থেকে যায়৷ক্রেতারাও এলিট,তাই দরদাম অনেক ক্ষেত্রেই অপ্রয়োজনীয়৷শুধু আমার মতন যারা,তাদেরই সমস্যা,যদিও তেমন সংখ্যা নেই বললেই চলে৷ যেদিন কেমো থাকতো,আমি খুব ভোরে একটু ভাত আর আলু সিদ্ধ করে নিতাম৷কিছু খেয়ে যেতেই হবে,কিন্তু সুমিত খেতে পারতো না৷আমি রাতেই সব গুছিয়ে নিতাম,যার মধ্যে অবশ্যই থাকতো এক প্যাকেট বিস্কুট আর জল..যদিও অভোগ্য অবস্থাতেই তা আবার ফিরিয়ে আনতাম৷দু'চারদিন পর থেকে আমি লেগে থাকতাম যেনো ঘাটতিটা পুরিয়ে যায়৷আমাদের লোকজ কথায় একসাথে বলে "ওষুধপথ্য"৷আমরা অসুস্থতায় ওষুধে যতটা গুরুত্ব দেই,সঠিক এবং নিয়মিত পথ্যের দিকে ততটা নয়৷আমি আমার এই দুবছরে অনেক মানুষের কাছাকাছি এসেছি,যারা ভুগছেন—দেখেছি খাবারের দিকে অনেকেই ঠিক মনোযোগী নন৷আরও একটা বিষয় খেয়াল করেছি,রোগ নিয়ে অসুস্থ মানুষটি বা তার পরিজনের সামনে অতি আলাপ অনুচিত৷যতটা সম্ভব স্বাভাবিক থাকাই উত্তম—এমনকি মন খারাপ করে থাকাটাও ঠিক নয়৷আমি আমার দিদি দাদাদের যখনই ফোন করতাম,কান্নায় কথা বলতে পারতামনা—কিন্তু একটা দিনও সুমিতের সামনে নয়৷আমি সব সময় ওকে বলতাম-কিচ্ছু হবেনা!সব আবার ঠিক হয়ে যাবে..৷কোথা থেকে কী ঠিক হবে,আমি জানতাম না,কিন্তু আমি শুধু জানতাম একথা আমাকে বলতে হবে এবং বিশ্বাস করতে হবে৷খুবই অসাধ্য এই মনোবলকে ধরে রাখা৷বিশেষ আমার মতন সব থেকে প্রতিকূলে থাকা একজন মানুষের জন্যে..যার অর্থবল,লোকোবল বা পরিবেশগত কোনো সুবিধা ছিলনা৷তবু আমি আমার মনকে ছোটো করিনি কখনও, কোনোদিনও৷আমি ধরেই রেখেছিলাম সুস্থতার জন্যে যা যা করবার,আমাকে করতেই হবে.. একদিন সুমিতের চুল ঝরতে শুরু করে!নখগুলো কালো হয়ে যায়৷আমি জানলাম এর নাম"কেমো থেরাপী নেইলস".. 
সোহরাওয়ার্দী পার্কের গাছ কেটে ওখানে নাকি রোস্তোরা হবে?! আহারে, সত্যিইতো এই ঢাকা শহরে আরতো খাওয়ার জায়গা নেই!

নির্মলেন্দু গুণ স্বঘোষিত আওয়ামী লীগের কবি এবং তিনি কবিদের যথাযথ মূল্যায়ন করার জন্য সরকারকে রীতিমত বিড়ম্বনায় ফেলে দেন। গুণ সরকারের দৃষ্টিকে কবিতা ও কবিকে সম্মানিত করার বিষয় দৃঢ়তার সহিত স্মরণ করিয়ে দেন। এই কাজটি তিনি নিজেকে দিয়ে শুরু করেন। বিষয়টি অন্যরা যেভাবে দেখুক আমার কাছে বেশ উপভোগ্য এবং সেই সঙ্গে যথার্থ বলে মনে হয়েছে। শুভ জন্মদিন নির্মলেন্দু গুণ।
এ এক ভয়াবহ অভিজ্ঞতা। একটু আগে লিফটে আটকা পড়েছিলাম। মাঝপথে লিফট নষ্ট হয়ে গেছে। দারোয়ান রহমত কায়দা করে একটা দরজার পাল্লা খুলে আমাকে টেনে বের করছে। সরু এক দরজার ভেতর দিয়ে পার হওয়া দুরুহ ছিলো। আমি সব সময় বলি, চিকন এবং বেটে হওয়া বাংলাদেশের প্রেক্ষাপটে ভালো। আমি বেটে কিন্তু মোটা। উদ্ধার হতে ভালো বেগ পেতে হলো। স্বর্না এমন যত্ন করে খাইয়েছে- আমার ওজন বেড়ে ডাবল হয়েছে। লিফটের কি দোষ!
খেলা হইলে ভবিষ্যৎবাণী করতাম। কিন্তু বাংলাদেশে  এটাতো যুদ্ধ। যেই দল হারবো, সেই দলের সমর্থকরাই গালি দিতে ঝাঁপাইয়া পরবো। তাই খিচুড়ি রাঁইধা পাশে ব্রাজিল নিয়া মেসিরে সাপোর্ট করতে খেলা দেখতে বসলাম। আল্লাহ ভরসা ...
যে-জীবন ফড়িঙের, দোয়েলের— মানুষের সাথে তার হয়নাকো দেখা....
ইচ্ছে হারায় আঁচল খুলে গড়িয়ে পড়ে ইচ্ছে করে না কুড়িয়ে তাদের গিঁটে বাঁধি শক্ত করে।
আমার আদরের মামনিটা!!! যে তার নিজস্ব জায়গাটা অধিকার করে নিতে জানে। অনেক অনেক ভালো থেকো। থেকো হৃদয়ের সন্নিকটে।
‘কামাই থাকলে জামাই লাগে না’ এই ধরনের হিপোক্র্যাট বাক্য প্রচার করার আগে ‘বর’ ও ‘জামাই’ এর পার্থক্য জানা জরুরি। বর হলো আপনার হাসব্যান্ড, আর জামাই হলো আপনার মেয়ের হাসব্যান্ড 😑
বৃষ্টি পছন্দ হলেও ঈশ্বরের পা ধরে চাটি,পছন্দকে পিষ্ট করি চরনে কারণ, মাঝরাতে-ওদের দু'টাকার সংসার ভেসে যাবে বন্যায়। 
"তুমি কালো হ‌ইলেও নাকমুখের কাটিং ভালো" "কালো হ‌ইলেও চেহারা সুন্দর" "কালো হ‌ইছো তো কি হ‌ইছে? সুন্দর বর পাবা!" "ভালো করে পড়াশোনা কর, চেহারা তো নাই শিক্ষিত হলে যদি জীবনে গতি হয়!" বাংলাদেশে এমন কোন কালো মেয়ে নাই যে তার জীবনে এই কথাগুলো শোনে নাই। বাংলাদেশে রং দিয়েই মেয়েদের বিচার করা হয়। আমি করি,আপনি করেন সবাই করি। অবচেতন ভাবে হলেও করি।‌ কিন্তু মুখে বলি কোন ভেদাভেদ নাই। আসলে আমরা সবাই ভেদাভেদ করি। ইন্টারে থাকার সময় একটা কালো মেয়েকে দেখছিলাম কলেজের মাঠ দিয়ে হেঁটে যাচ্ছে। দূর থেকে কয়টা ছেলে সিটি বাজিয়ে ডাকছে, "মা কালী,মা কালী।" কালো মেয়েদের জীবনে এটা একটা কমন দৃশ্য। কেউ সরাসরি অপমান করে তো কেউ বাঁকাভাবে। গ্রুপ ছবি তোলার পর মেয়েটাকে দেখিয়ে বলে, তোর ওপর কি ফ্লাশ পড়েনাই? খুঁজেই পাওয়া যাচ্ছে না! সত্যি কি কখনো ভেবে দেখেছেন তাদের কেমন লাগে? তারা নিজেদের ইচ্ছায় কালো হয়ে জন্মায়নি। কিন্তু জীবনের প্রতিটা পদে পদে কালো বলে তাদেরকে অপমানিত হতে হয়। এটা এমন একটা ব্লেম যেটা সে ইচ্ছা করলেও মুছে ফেলতে পারবে না, পরিবর্তন করতে পারবে না। শুধুমাত্র কালো বলে আজীবন বিয়ে না হ‌ওয়া কুমারী মেয়ে যেমন দেখেছি, তেমন‌ই দেখেছি শুধুমাত্র সুন্দরী হবার সুবাধে চরিত্র খারাপ হ‌ওয়া স্বত্তেও একটা মেয়ের বারবার ভালো বিয়ে হতে। একটা ছেলে একটা কালো মেয়েকে স্ত্রী হিসেবে সহ্য করতে পারেনা, কিন্তু চরিত্রহীন সুন্দরী স্ত্রী কে চাইলেও ভালো না বেসে পারেনা। কালো মেয়েদের কি চেহারা সুন্দর হয় না? আর যদি হয় তো "কালো হলেও" কথাটা উচ্চারণ না করে কখনো‌ তাকে সুন্দর বলেছেন? "তুই এত সুন্দর শুধু যদি একটু ফর্সা হতি!" এটা নিশ্চয়ই বলেছেন। বাংলাদেশে প্রচুর মেকআপ আর্টিস্ট প্রতিনিয়ত ট্রল হয়। ফেসবুকে তাদের পেজ নিয়ে হাসাহাসি হয়,তারা কিভাবে শুয়োপোকা থেকে মেকআপ করে প্রজাপতি হয়ে গেল তা নিয়ে সবার বিস্ময়ের সীমা নাই। কিন্তু একবার ভেবে দেখেছেন এগুলা তারা কেন করে? কারণ কালো কথাটা বাংলাদেশে একটা অভিশাপ। এই দেশে প্রত্যেকটা মেয়ে তাই ফর্সা হতে চায়, সুন্দর হতে চায়। যাতে কালো কথাটা তাকে শুনতে না হয়,কালো বলে তার বিয়ে না আটকে থাকে,কালো বলে তাকে শ্বশুরবাড়িতে কথা শুনতে না হয় যে "মেয়ে কালো,বাচ্চাও কালো হবে।" শুধুমাত্র একজন কৃষ্ণাঙ্গ হত্যার বিচার যথেষ্ট না। বিচার করতে হলে সেই প্রত্যেকটা মানুষের বিচার করুন যারা কালো মেয়েদেরকে প্রতিনিয়ত কাঁদায়।যারা কালো মেয়েদেরকে বিনা দোষে অপমান করে,যাদের কাছে ফর্সা রং‌ই সৌন্দর্যের মাপকাঠি। তাদের বিচার কবে হবে?
প্রাপ্তবয়স্ক মানুষ সিগারেট খায়, গাঞ্জা খায়, মদ খায় তাতে সমস্যা হয়না কারো। সবাই এসব নরমাল ভাবে। অথচ প্রাপ্তবয়স্ক কেউ সেরেলাক আর জুনিয়র হরলিক্স খেতে চাইলে লোকজন এমনভাবে তাকায় যেন কুখ্যাত সিরিয়াল কিলার দেখতেসে। আশ্চর্যরকম হিপোক্রিসি। ভাল্লাগেনা একদম। পুনশ্চ: সিগারেট নয়, সেরেলাক খাওয়াকে নরমালাইজ করুন।
চারদিকে খারাপ সময়।মৃত্যু সংবাদ।কত কত মানুষের হারিয়ে যাওয়া।যাদের সঙ্গে আর কখনো দেখা হবেনা।আর কথা হবেনা।তাদের গল্প ফুরিয়ে গেছে। আমি বেঁচে আছি।প্রতিদিন সকালে ঘুম ভেঙে যখন দেখি আমি বেঁচে আছি, আমার আশপাশের প্রিয় অপ্রিয় মানুষগুলো সুস্থ আছে আমি শুধু এই আনন্দেই সারাদিন আরামসে কাটিয়ে দিতে পারি। প্রতিদিন ছুটছি,ভবিষ্যতের জন্য ভাবছি,আগামীর প্ল্যান করছি,ব্যবসা গুছাচ্ছি।তবু এই সময়ের সামনে দাঁড়িয়ে সবকিছু তুচ্ছ আর অনিশ্চিত মনে হয়। তবু যা কিছুই হোক মৃত্যুর সময় নিজের একজন মানুষের হাত ধরতে না পারা আর মৃত্যুর পর আমাকে জড়িয়ে ধরে কাঁদার সুযোগ না থাকার চেয়ে অসহায়ত্ব আর কি থাকতে পারে। কিছুই নেই....
এই যে সুন্দর ছেলেরা, আপনারা আপনাদের রিলেশনশিপ স্ট্যাটাস এমন ভেইগ রাখেন কেন বলেন তো? কয়দিন পর পর বলতে পারেন না আপনারা সিঙ্গেল নাকি প্রেম করেন? নক দিয়ে ফ্লার্ট করবো নাকি করবো না এই ডিলেমাতেই তো প্যারা খায়া যাই বাল! 😑
নিজের দুঃখের কথা মানুষদের বলতে নেই। বলতে হলে গাছেদের বলো। পাখিদের বলো। নদীকে বলো। বলো পাহাড়কে। বলো মরুভূমি, জলপ্রপাত, সাগরকে। কুকুরকে বলো। গরুকে বলো। রাস্তাকে বলো। ধুলো -বালি- কাঁকরকে বলো। কিন্তু মা নু ষ কে নয়... 
মাঝে মাঝে মনে হয়-সালমান খানের মত করে বিদেশ পালায় যাই ক্যাটরিনার মত একটা মেয়ে নিয়ে, তারপর বুড়া আংগুল দিয়া এবস্ট্রাক্ট গিজিবিজি পেইন্ট হাফ- সাদা শার্টে রোমান্স হাফ করে সেটা প্যারিসের রাস্তায় বেচে বিয়ার খেয়ে চিল করি। খানিক পরে মনে হয়-আমি তো সালমান ভাই না ,ক্যাটরিনা কে কই পাব? 🙃
এতো আলোচনা সমালোচনার কি আছে বুঝলাম না ছেলে মেয়ের বাবার সম্পত্তিতে সমানাধিকার থাকবে সে যে ধর্মেরই হোক। ধর্মান্তরিত হলে সম্পত্তির অধিকার হারাবে এ ধরনের নির্যাতনমূলক আইন না করাই উচিত। মানুষ কে গুরুত্ব দিন ধর্মকে নয়। যার ইচ্ছা সে ধর্ম পালন করবে যার ইচ্ছা নেই সে ধর্ম পালন করবে না। যার ইচ্ছা ধর্মান্তরিত হবে যার ইচ্ছা হবে না সে নিজের ধর্ম পালন করবে। সোজা কথাই ভালো ত্যাড়াব্যড়া কথা বলার দরকার কি।
রুচি বোধবুদ্ধির কত আকাল পরলে মানুষ এতো ছ্যাসড়া হইতে পারে, ইয়াক্ক ছিহ্🤢 #বুয়েটিয়ান_স্ক্রিনশট 
অত্যন্ত গুরুত্বপূর্ণ ....................... একটি ঘোষণাঃ ফেইসবুকে আমার একটি মাত্র একাউন্ট। বন্ধুর সংখ্যা সর্বোচ্চ সীমার কাছাকাছি। নতুন করে বন্ধু হওয়ার জন্য কাউকে আমি আমন্ত্রণ জানাচ্ছি না। আমার নাম নিয়ে কেউ যদি ডুপ্লিকেট একাউন্ট খুলে বন্ধু হতে অনুরোধ করে, অনুগ্রহ করে গ্রহণ করবেন না। এছাড়া সেই একাউন্টে যদি দেশ বিরোধী, সমাজবিরোধী, সাম্প্রদায়িক বা অপ-রাজনৈতিক কোন স্ট্যাটাস পোস্ট করে, দয়া করে দেখা মাত্র আমাকে জানাবেন। কোন দুর্বৃত্ত এমন কাজ করলে তার দায় আমার উপর বর্তাবে না। Facebook-এর একটি নতুন কেলেঙ্কারী ইদানীং বেড়েছে... সুতরাং এর থেকে সাবধান থাকুন... অপরাধী দুর্বৃত্তরা আপনার এফ বি ওয়াল থেকে আপনার প্রোফাইল ফটো বা কোনও ছবি নেবে এবং একটি দ্বিতীয় কল্পনাপ্রসূত অ্যাকাউন্ট খুলবে... তারপরে আপনার প্রোফাইলের সমস্ত বন্ধুকে আমন্ত্রণ জানাবে এবং এতে আপনার ফটো সহ আপনার ২ য় অ্যাকাউন্ট ব্যবহার করে বিতর্কিত রাজনৈতিক, ধর্মীয় সাম্প্রদায়িক পোস্ট দিচ্ছে/দিতে পারে যার পরিনতি ভয়াবহ আকার ধারণ করার সমূহ সম্ভাবনা... যা আপনাকে আইনি জটিলতা এমনকি কারাগারে পর্যন্ত ফেলতে পারে... তাই আমি, আমার পরিবার, আত্মীয়স্বজন এবং প্রিয় বন্ধুবান্ধবদের অবহিত করতে চাই যদি কখনও কেউ আমার নামে দ্বিতীয় অ্যাকাউন্ট বা একই নামে আপনাকে আমন্ত্রণ / যোগ করে অনুগ্রহ করে গ্রহণ করবেন না... PLEASE DON'T ACCEPT THE ACCOUNT... কারণ সেটি আমার নয়... সেটি নকল... নতুন অ্যাকাউন্ট তৈরি করার আমার কোনও পরিকল্পনাও নেই। বিষয়টি সকলের সদয় অবগতি ও প্রয়োজনীয় ব্যবস্থার জন্য পোস্ট করলাম। ধন্যবাদ সকলকে, ভালো থাকুন, সুস্থ থাকুন এবং সবাই নিরাপদে থাকুন... !!!
সবাই নাকি নারীর টানে বাড়ি ফিরে! 😲 আর আমার টানে তুমি আজও ফিরলানা!? 🥺 
পরিবেশ বাঁচানোর ক্ষেত্রে আমাদের ভাবখানা অধিকাংশ ক্ষেত্রেই হচ্ছে, ও নিয়ে যাদের মাথা ঘামাবার তারা ঠিক কিছু একটা বের করে ফেলবে। 'আমিও তাদেরই দলে, লাইফবোটে চান্স পায় যারা।' তা, মজাটা হচ্ছে প্রকৃতির কাছে আপনি, আমি, ডোনাল্ড ট্রাম্প, অনুপম খের, গুরমিত রাম রহিম, হুমা কুরেশি, রস গেলার, নাতাশা রোমানফ, ক্যাপ্টেন রেমন্ড হোল্ট সকলে সমান। মক্ষিকাবৎ। ন্যাজের ঝাপটায় ফিনিশ করে দেবে। এখন আমরা এত উন্নত প্রজাতি হইনি যে কাজের ফাঁকে মাথা ঘামিয়ে, গা ঘামিয়ে পরিবেশ বাঁচাব। আমাদের দেশের বুকের ওপর রীতিমতো সরকারের সিদ্ধান্তে অরণ্যধ্বংস চলে। এ অবস্থায় দু'একটা ছোট্ট অভ্যাস আমরা করে নিতে পারি, যাতে দূষণ কম হয়। এগুলো আমার মতো সার্টিফায়েড ল্যাদখোর পারলে সবাই পারবে। আর সবাই পারলে সেটার একটা না একটা ফল বেরোবেই। হয়তো ডেডলাইনটা দশ বছর পিছিয়ে গেল। সেও কি কম? কী কী করতে পারি আমরা? ১. রাস্তাঘাটে যেখানে চোখে পড়বে জল বয়ে যাচ্ছে, কল বন্ধ করে দেব। যেখানে কলের মুখ নেই, চিঠিচাপাটি লিখব। কাজ হোক না হোক, নিজের তরফ থেকে এটা করাই যায়। ২. এলাকার টিউবওয়েলের কাছে নোংরা ফেলব না। নোংরা, ইনফ্যাক্ট, নির্দিষ্ট জায়গায় ছাড়া ফেলবই না। সব এলাকায় ডাস্টবিন থাকে, বা একটা জায়গা আস্তাকুঁড় হিসাবে নির্ধারিত থাকে। সেটাকেই পুরসভা থেকে এসে পরিষ্কার করে। অন্য লোক যখন ময়লা নিয়ে যাচ্ছেই, আমাদের সেটা ঠিক জায়গায় ফেলতে এত কীসের কষ্ট? ৩. প্লাস্টিক যদি পুনর্ব‍্যবহার করতে না পারি, তবে অন্তত ড্রেনে বা খোলা জায়গায় ফেলব না। আমি ব্যক্তিগতভাবে বড় প্লাস্টিকে বাতিল প্লাস্টিক গুডস ফেলে সবটা ডাস্টবিনে ফেলি। ৪. এটা নিয়ে আনন্দবাজারে আমি লিখেছিলাম, স্যানিটারি ন্যাপকিন এবং কন্ডোম যত্রতত্র ফেলব না। এগুলো বায়োডিগ্রেডেবল নয় এবং আমাদেরই মাটিতে, জলে ঘুরে বেড়ায় শেষপর্যন্ত। মাটিতে থাকলে বৃষ্টির জল ভৌমজলস্তরে পৌঁছতে দেয় না, জলে গেলে কী কী হয় আন্দাজ করে নিন। নির্দিষ্ট জায়গায় ফেলব। ও হ্যাঁ, কমোডে গুঁজে ফ্লাশ করেও দেব না। সেপটিক ট্যাংক ব্লক হয়ে গেলে যখন লোক ডেকে খোলাতে হবে, যে দৃশ্য দেখা যাবে তা মোটেই ভাল নয়। ৫. ঘরে অকারণে আলো-পাখা জ্বালিয়ে রাখব না। একটা সুইচ অফ করতে এক সেকেন্ড লাগে। ৬. রান্নাঘরে, বাথরুমে যতটুকু জল প্রয়োজন, ততটুকু ব্যবহার করব। সারাদিনে ক'বালতি জল ব্যবহার করছি সেটা একটু রেস্ট্রিক্ট করার চেষ্টা করব। ৭. শুকনো গাছ চোখে পড়লে একটু জল ঢেলে দেব। পথেঘাটে কোনও বীজওয়ালা ফল খেলেই নির্জন জায়গায় বীজটা পুঁতে দিয়ে আসব। ৮. জল শেয়ার করে খেতে গেলে এমন মুখচোখ করব না যাতে মনে হয় কেউ কিডনি কেড়ে নিচ্ছে। তৃষ্ণার্তকে জল দিয়ে আপনি ধন্য করেন না। যে জল সবার, তাকে বোতলবন্দি করেছেন মাত্র। বেশিরভাগ ক্ষেত্রে প্রয়োজনের চেয়ে বেশি বড় বোতল নিয়ে আমরা বেরই, ফেরার পথে জল বেঁচে যায়। যদি কেউ জল চায়, জল দিন। তাতে সে একটা জলের বোতল কম কিনবে, অন্য কারও জন্য এক বোতল জল জমবে। ৮. এলাকায় পুকুর থাকলে তাকে দেবস্থানের মতো ট্রিট করব। সেখানে কাপড় কাচা, গবাদি পশু নামানো, স্নান করতে গিয়ে স্লাইট হালকা হয়ে আসা, এসব করব না। জল তুলে ব্যবহার করতে পারি, জলে নেমে করব না। মন্দির বানাতে হয় তো ওহি বনায়েঙ্গে, যেখানে জলই ঈশ্বর। ৯. যেসব যন্ত্র থেকে জল চুঁইয়ে পড়ে, সেই জল ধরে মাটিতে পাঠাব বা রিসাইকল করব। ন'টা উপায় বললাম। দশ নম্বরে যে যার মনের মতো একটা পদ্ধতি বানিয়ে টপ টেন প্রায়োরিটি লিস্ট বানিয়ে ফেলুন। আমার দশ নম্বর হচ্ছে ডিওর ব্যবহার কমিয়ে আতর কিংবা পাউডার ব্যবহার করা। এগুলো নিজে করুন, অন্যকে বোঝান। দেখবেন, প্রকৃতি কিছুটা মনে রাখবেই। ফিরিয়েও দেবে। কিছুটা অন্তত।
একাকীত্বের মতো সুদর্শন প্রেমিক আর কিছু নেই। অথচ বিশ্রী কোলাহল আমাদের বারেবারে জবরদস্তি টানে নিজের দিকে।
জীবনে অনেক ছ্যাঁছড়া দেখছি কিন্তু ওই জারিফ পোলাটার মতো এমন ছ্যাঁছড়া আর অপদার্থ একটাও দেখি নাই। বুয়েটে চান্স পাওয়া একটা ছেলের কমনসেন্সও থাকবে না মানতে কষ্ট হচ্ছে। সামান্য কমনসেন্স থাকলেও এমন মেসেজ কেউ কাউকে দেয় না।
ছোট্ট একটা ছানা চোখ মেলেই আকাশ দেখে, মনিব এসে দু'পায়ে পরিয়ে দেয় ঝুমঝুমি নূপুর। ছানাটা আহ্লাদে আটখানা! নূপুরটা তার ভীষণ প্রিয়। সে পালকবিহীন পাখা মেলে ঝাঁপাঝাপি করে, উড়বে বলে। নূপুর বাজে, ছানাটা হাসে, দৌড়ায়, হাঁচড়েপাঁচড়ে ঝাঁপাঝাপি করে উড়তে শেখে, পাখায় গজায় মখমলি পালক। উড়তে উড়তে ছানাটা একদিন পাখি হয়। ক্রমশ বাড়তে থাকে উড়াল, কিন্তু, সেই নূপুরটাতো আর বাজে না! পাখিটার মন খারাপ হয়, অভ্যেসের পিছুটানে, পাখিটা নেমে আসে জমিনে, গুটিগুটি পায় হেঁটে বেড়ায় মনিবের আঙিনায়। মুক্তির নেশা ফিকে হয়ে আসে, মায়ার শেকলের কাছে, পাখিটা হেরে বসে থাকে আকাশের হিস্যা। পাখিটা হাঁটে, নূপুর বাজে। এক জীবন হাঁটতে হাঁটতে উড়তে ভুলে যাবার পর- একদিন বোকা পাখিটা থমকে দাঁড়ায়, ঝাপসা চোখে চেয়ে দেখে অধরা আকাশ। পোষ্য হতে হতে, তার পাখি হওয়াটা হলো কই! মায়ায় অন্ধ বোকা পাখিটা হয়ো না মেয়ে। ঝুমঝুমি নূপুরের মোহে, ছেড়ে দিও না ভাগের আকাশ। নূপুরকে নূপুর থাকতে দাও, ডানায় মাখো বেপরোয়া উড়াল। দিনের শেষে মায়ার কাছেও ফিরো। শুধু, পিছুটানকে জীবন করতে যেয়ে , তোমার নূপুরকে শেকল হতে দিও না মেয়ে।

ইউটিউবে মাইকড্রপ, স্পটিফাইতে সুইট নাইট, পাইড পাইপার আর সি-স এর চারভাগের একভাগ স্ট্রিম মনে হয় একলা আমার অ্যাকাউন্ট থেকে। ভাইরেভাই প্রতিদিন, এতবার শোনার পরও এগুলি থেকে আমি জীবনেও মুভ অন করতে পারবো না।
মামার বাড়িতে গেলে একাই যাওয়া উচিত। বাবা মায়ের সাথে না। কারণ, বাবা মায়ের সাথে গেলে চুপচাপ কোনায় দাড়ায় থাকতে হয়😪 আর নিজে একা গেলে মুক্ত পাখির মতো উড়া যায়❤❤
আমি জানিনা, ৫-৬ বছর পরেও "আগার তুম সাথ হো" গানটা কে শুনতে যায় ইউটিউবে। কিন্তু আমি এখোনো কাঁদতে হলে গানটা শুনি, আর হুহু করে কাঁদা শুরু করি। জীবনে ভালোবাসার খুচরাপাতি হিসাব নিকাশ চোখের সামনে ভাসতে শুরু করে। মনেহয়, ভালোবাসার মতোন এতো সুন্দর অনুভুতি থেকে আসলে দূর্মর হাহাকার ছাড়া কি পেয়েছি আমি জীবনে?হিসেব মিলেনা। যখন আলকা ইয়াগনিক গায়, " তুম সাথ হো, ইয়া না হো কেয়া ফারক হ্যায়ন, বে দারদ থি, জিন্দেগী বে দারদ হ্যায়ন আগার তুম সাথ হো...." এইজে "আগার" বা বাংলায় "যদি" কথাটা আমাকে খুব দুঃখ দেয়। তুমি সাথে থাকো বা না থাকো কি এসে যায়? আমি অভিনয় করতে করতে ক্লান্ত হয়ে যাই যে তুমি সাথে থাকা আর না থাকা সমান কথা। কিন্তু তুমি নেই এতে আমার পৃথিবী তাসের ঘরের মতোন ভেঙ্গে পড়ে, জীবনান্দের কবিতা মনেহয় বিষন্ন কার্ডিগান, সকালের মিষ্টি রোদ আর শহুরে পাখিদের মনেহয় কোনো অচ্ছুত জিনিস। তুমি সাথে না থাকায় অনেক ফারাক। নিজেকে বারবার বুঝাই, " তুম সাথ হো, ইয়া না হো কেয়া ফারক হ্যায়ন", কিন্তু আসলে ২০ বছর পরেও কোনোদিন ভিড় রাস্তায় দেখা হলে কানেকানে বলবো, "জানো, তোমাকে ছাড়া এই জীবনটা কাটাতে আমার ভীষন কষ্ট হয়। তুমি সাথে নাই, এতে অনেক ফারাক পড়ে। একটা যাপিত জীবন ক্ষয় হয়ে যায় শুধু তোমার ভালোবাসার অভাবে... 
