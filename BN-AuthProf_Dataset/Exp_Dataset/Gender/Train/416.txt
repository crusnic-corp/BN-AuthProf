গার্লস আফটার ৩ সেকেন্ডস অব রিলেশনশিপ!!  এখন থেকে একটা সিগারেট খেলে আমার মরা মুখ দেখবা! সিগ্রেট খেয়ে তুমি মরে গেলে আমি বেচে থেকে কি লাভ!!! কসম বলো আর খাবানা!!
আমার স্ত্রীর অনুরোধে, আমি আমার লেখা সমালোচনাগুলো আনপাবলিশড করে দিয়েছি। তার নিষেধ আমাকে শুনতে হয়। আশা করি আবহাওয়া এবার শান্ত হবে। আমি আমার কোনো ব্যক্তিগত লাভের আশায় সমালোচনাগুলো লিখি নি, লিখেছিলাম আপনাদেরই স্বার্থে। আপনারা যেন অন্ধকারের ওপাড়ের আলোটুকোও দেখতে পান, সে জন্যে। কারণ দীর্ঘদিন মানুষ আঁধারের সংস্পর্শে থাকলে, সে আঁধারকেই আলো ভাবতে শুরু করে। আমি কখনো কাউকে নিয়ে সমালোচনামূলক প্রবন্ধ লিখি নি। সবসময় নিজের লেখা নিয়েই ব্যস্ত থেকেছি। এই প্রথম লিখেছিলাম। যে-দুজনকে নিয়ে লিখেছি, তাদের একজন নারী, আরেকজন পুরুষ। যিনি নারী, তিনি আমার সমালোচনার সুন্দর জবাব দিয়েছেন, এবং তার লেখা বইয়ের ভুলগুলো সংশোধন করার উদ্যোগ নিয়েছেন। আর যিনি পুরুষ, তিনি আমার সমালোচনার জবাবে আমাকে 'বেজন্মা' আখ্যা দিয়েছেন। আমাদের শিক্ষার মান যে খুব পড়ে গেছে, তা আমি এ কয়দিনে খুব টের পেয়েছি। তবে কিছু গুণ মানুষ পরিবার থেকে অর্জন করে। এর একটি হলো— অন্যের মতামতকে শ্রদ্ধা জানিয়ে, তা যুক্তির মানদন্ডে গ্রহণ অথবা বাতিল করা। আমাদের বহু মানুষ, পরিবার থেকে, অথবা ব্যক্তিগত অভিজ্ঞতা থেকে এ গুণ অর্জন করতে ব্যর্থ হয়েছে। স্বাধীন মানুষের চেয়ে তারা পরাধীন ভক্তে পরিণত হওয়াকে অধিক গৌরবের মনে করেছে। আমি সবসময় আমার লেখায় মানুষের স্বাধীন চেতনা, স্বাধীন বুদ্ধির কথা বলেছি। মানুষ যেন তার নিজের মাথাটিকে শেকলমুক্ত রাখতে পারে, সে চেষ্টা করেছি। দৃশ্য ও অদৃশ্য সকল শেকল থেকে মানুষের চিন্তাকে স্বাধীন রাখার উপর আমি গুরুত্ব আরোপ করেছি। এতে ক্ষতি ছাড়া, আমার এক পয়সার কোনো লাভ জড়িত ছিলো না। প্রশংসা ও নিন্দা, দুটো শোনার জন্যই মানুষের প্রস্তুতি থাকা উচিত। প্রশংসাকারীকে মিত্র ভাবা, আর সমালোচনাকারীকে শত্রু ভাবা, এ মানসিকতা থেকে আমাদের বের হয়ে আসতে হবে। না হলে যে-সামাজিক অস্থিরতার ভেতর দিয়ে আমরা যাচ্ছি, তা আরও বাড়তে থাকবে। মানুষের উপর রাগ করার অভ্যাসও আমাদের পরিত্যাগ করতে হবে। মতের অমিলকে ক্ষোভের কেন্দ্র না বানিয়ে, বন্ধুত্বের কেন্দ্র বানাতে হবে। যিনি ভিন্নমত পোষণ করবেন, তার কথা মনযোগ দিয়ে শুনতে হবে, এবং আমিই সঠিক, এরকম মনোভাব পরিহার করতে হবে। মনে রাখতে হবে, গোয়ার্তুমির সাথে বুদ্ধির কোনো সম্পর্ক নেই। যেকোনো মত প্রকাশ করার সময়, নিজের বিবেকের কাছে সৎ থাকতে হবে। বিশেষ কোনো উদ্দেশ্যে, কোনো ব্যক্তি বা প্রতিষ্ঠানের আশীর্বাদ পাওয়ার লোভে, কাউকে খুশি করার জন্যে, কখনো মত প্রকাশ করা উচিত নয়। মত প্রকাশ করতে হবে নিজের হৃদয়কে সন্তুষ্ট করার জন্য। কে কী বলবে তা নয়, হৃদয় কী বলতে চায় তা আমলে নিতে হবে। হৃদয় যদি বলে এটি মন্দ কাজ, তাহলে এটিকে মন্দই বলতে হবে, ভালো বলা যাবে না। আবার হৃদয় যদি বলে এটি ভালো কাজ, তাহলে এটিকে ভালোই বলতে হবে, মন্দ বলা যাবে না। এবং তারপর অপেক্ষা করতে হবে। চারপাশের আরও মানুষজনের মতামতও মনযোগ দিয়ে শুনতে হবে। শোনার পর যদি মনে হয়— আপনার হৃদয় সঠিক কথা বলে নি, তাহলে হৃদয়কে নতুন মতামত গ্রহণ করার জন্য প্রস্তুত করতে হবে। এতে হারানোর কিছু নেই। আর সব বিষয়ে ধর্মকে টেনে আনার প্রয়োজন নেই। ধর্মকে একান্ত নিজের জন্য রেখে, তারপর অন্যের বক্তব্য শুনতে হবে। ধর্ম যেন আপনার চিন্তার স্বাধীন বিকাশে বাধা না হয়ে দাঁড়ায়, সেদিকে খেয়াল রাখতে হবে। আপনি স্বাধীনভাবে একা একা আপনার ধর্ম পালন করুন, অন্যকেও একা একা, স্বাধীনভাবে তার ধর্ম পালন করতে দিন। সবাইকে ধন্যবাদ।
আন্দালুসিয়ার আকাশে এগারোটি নক্ষত্র এই দেশে আমাদের শেষ সন্ধ্যা - ১ মাহমুদ দারবিশ এই দেশে আমাদের শেষ সন্ধ্যায় আমরা মাচা থেকে ছিড়ে নামাই আমাদের দিনগুলি গুনে দেখি সঙ্গে করে নেবো কয়টা পাজরের হাড় আর কয়টা ফেলে রেখে যাবো। শেষ সন্ধ্যাটিতে আমরা না পারি কিছুকে বিদায় জানাতে, না পারি করতে কিছু শেষ, সবকিছু পড়ে থাকে যেমন তেমন, দেশ পালটে গেলে স্বপ্নেরাও পালটে যাবে যেমন পালটে যায় নাটকের নট নটি। হঠাৎ আমরা ঠাট্টা করতে ভুলে গেছি, এই দেশে এখন থেকে ঘর করবে ধূলিকণা... এইখানে, এই শেষ সন্ধ্যায় আমরা মনযোগ দিয়ে দেখি মেঘ অবরোধ করা পাহাড়গুলাকেঃ দখল...এবং বেদখল, আর এক আদীকাল আমাদের ঘরের চাবি তুলে দেয় নতুন জমানার হাতে। সুতরাং ঢোকো আমাদের ঘরে, ওহে দখলদার, আর পান করো আমাদের কবিতার শরাব। আমরা মধ্যরাতের রাত, শেষ আযানের ঘর থেকে আর কোন অশ্বারোহী আমাদের জন্যে ভোর নিয়ে আসবেনা। আমাদের চা গরম ও সবুজ; পান করো। আমাদের পেস্তা বাদাম পাকা ও তরতাজা; খাও। আমাদের খাটগুলো সবুজ সিডারের; আয়েশ করো! এতো লম্বা একটা অবরোধের পর, শুয়ে থাকো আমাদের স্বপ্নের নরম পালকে। শুকনা চাদর পাবে, দরজায় সুগন্ধ, আর আছে অনেক অনেক আয়না; সেসব আয়নার মধ্যেও ঢুকে পড়, যাতে এইখানে কোথাও আমরা আর এতোটুকুও না থাকতে পারি। পরে কোন একদিন আমরা আমাদের ইতিহাসের পাতা খুলে দেখবো তোমাদের দূরান্তের দেশ, যা ছিল এককালে আমাদেরও ইতিহাস। আর তখন আমরা জিজ্ঞাস করবো; “কোথায় ছিল আন্দালুসিয়া? হেথা না কি অন্য কোনখানে? এই দুনিয়ায় না কি শুধুই কবিতায়?” অনুবাদঃ পারভেজ আলম, ৩/১০/২০১৮
এটাই শান্তি লাগে যখন দেখি তোমরা ট্রেইনিং করে সত্যিই নিজের পায়ে দাঁড়ানোর জন্য কাজ করো।অনেক অনেক স্নেহ ও দোয়া রইলো।কাজ করে যাও,থেমোনা যতক্ষণ না তোমার কাঙ্খিত ফল না আসে।
ফেসবুকে একটা ব্যাপার লক্ষ্য করেছি। আমার ফ্রেন্ডলিস্টে ঢোকার জন্য নানা ভাবে চেষ্টা করছে, অধীর আগ্রহে বছর ভর অপেক্ষা করছে, আমার ফ্যান, বিগ ফ্যান ইত্যাদি কিছু মানুষকে ফ্রেন্ডলিস্টে নেওয়ার পর সে কী খুশি একেকজন! সে কী কৃতজ্ঞতা প্রকাশ! তারপর? তারপর শুরু হয়ে যায় ইনবক্সে মেসেজের পর মেসেজ পাঠানো, শুরু হয়ে যায় মেসেঞ্জারে ভয়েস কল, ভিডিও কল। দিন নেই রাত নেই কল, কল, কল। তারা মনে করে তারা আমার ফ্রেন্ডলিস্টে মানে তাদের সঙ্গে আমি এখন আড্ডা দেবো। সারাদিন কী খেয়েছি, কী পরেছি, কী করেছি, সব তাদের বলবো। যখন দেখে আমি তাদের কল রিসিভ করছি না, ইনবক্সে আড্ডা দিচ্ছি না, তখন তারা এমনই রেগে যায় আমার ওপর যে, আমার পোস্টগুলোয় লাইক কমেন্ট তো দূরের কথা, পোস্ট দেখেও না, পড়েও না। পুরো ইগ্নোর বাটন টিপে দেয়। তখনও তারা কিন্তু ফ্রেন্ডলিস্টে। তারা না ফ্যান ছিল? ছিল, এখন নেই। তারা আমার ফ্যান জানার পরও সকালে আমি কী নাস্তা করেছি জিজ্ঞেস করেছে, অথচ উত্তর দিইনি! এমন অহংকারীর ফ্যান কেউ আর থাকে না। ভাবছি ''ফ্যান''দের বোধহয় ''ফ্রেন্ডলিস্টে'' ঢোকানোই ঠিক না। তার চেয়ে বাইরে থাকুন, ফ্যান থাকুন। না সবাই এমন নয়, কেউ কেউ এমন। আমি মানুষটা অহংকারী নই। তবে ইনবক্সে আড্ডা দেওয়া, মেসেঞ্জারে কথা বলা --এগুলো আমার দ্বারা হয় না। একজন দুজন ফ্যামিলি মেম্বার ছাড়া বলতে গেলে কারও সঙ্গেই হয় না।
#রকমারি_রিভিউ_প্রতিযোগ_মার্চ ঢাকা শহরের নাম ঢাকা হলো কি করে জানেন? তখন বাংলায় সেন শাসন চলছে। রাজা বল্লাল সেন স্বপ্নে দেখলেন গহীন জঙ্গলে ঢাকা এক দেবীমূর্তি। স্বপ্নে দিকনির্দেশ পেয়ে সেই মূর্তি উদ্ধার করলেন অরণ্য থেকে। মন্দিরে পুনঃপ্রতিষ্ঠা করলেন দেবীকে। মূর্তিটি জঙ্গলে ঢাকা ছিল, তাই মন্দিরের নাম হলো ঢাকেশ্বরী বা ঢাকার ঈশ্বরী। সেই অঞ্চলের নামও হয়ে গেল ঢাকা। আরেকটি গল্প বলি। পর্বতঘেরা এলাকায় আরব দেশ থেকে ইসলাম প্রচারে এলেন সাধক হজরত বদর শাহ আউলিয়া। সেখানে বন-জঙ্গলে জ্বীন-পরীর বাসস্থান, ভয়ে মানুষ থাকে না। পাহাড় চূড়ায় মাটির চাটি (প্রদীপ) জ্বালালেন বদর শাহ। অলৌকিক প্রদীপের আলো ছড়িয়ে পড়লো দিকে দিকে। পুড়ে গেলো পরীদের ডানা, পালিয়ে গেলো সব জ্বীন। আলৌকিক রশ্মি ঘিরে জনপদ গড়ে উঠলো। বদর শাহ পীরের প্রদীপ বা চাটি ঘিরে গড়ে ওঠা অঞ্চলের নাম হয়ে গেলো 'চাটিগ্রাম' বা চট্টগ্রাম। যে ঢাকা শহরের অলিগলিতে ঘুরে বেড়ান তার নামগুলোরও কিন্তু অনেক গল্প বলার আছে। ঢাকা শহরে ইংরেজরা যেখানে বন্য হাতি পোষ মানানোর জন্য রাখতো সে জায়গাকে পিলখানা বলা হত। ইংরেজ কমিশনার মি. ককরেলের নামে ককরেল রোড, সেই থেকে গোটা এলাকাটাই হয়ে যায় কাকরাইল। ইন্দিরা রোড কিন্তু আবার ইন্দিরা গান্ধীর সম্মানার্থে নয়, এই এলাকার বিত্তশালী ব্যক্তি দ্বিজদাস বাবুর কন্যা ইন্দিরার নামেই এই নাম। নানা অঞ্চলের কত গল্প এভাবে ছড়িয়ে আছে বাংলাদেশের আনাচে কানাচে। লোক মুখে মুখে তৈরী হয়ে আসছে কতসব কিংবদন্তী। কখনো তা প্রসিদ্ধ লখিন্দর-বেহুলার গল্প, বা ইতিহাসের পাতা থেকে হারিয়ে যাওয়া কমল বাওয়ালির উপাখ্যান। সত্য আর কল্পনার মিশেলে গল্পগুলোতে থাকে মানুষের বিশ্বাস, ধর্মীয় আচার, রাজা বা রাজনীতি। এইসব গল্প আর জনশ্রুতিকে সারা দেশ থেকে মণিমাণিক্যের মত কুড়িয়ে দুই মলাটে আবদ্ধ করেছেন আসাদুজ্জামান জুয়েল 'বাংলা কিংবদন্তী' বইটিতে। পাঠপ্রতিক্রিয়া: লোককথা পড়তে কে না ভালোবাসে। বইটি পড়লে ঠাকুরমার ঝুলি বা ছোটবেলায় ঘুমিয়ে পড়ার সময় শোনা গল্পের একটা স্বাদ পাওয়া যায়। লেখক সংক্ষিপ্ত আকারের মধ্যে অধ্যায়গুলো রাখলেও, গল্পের স্বাদ নষ্ট হয়নি একটুও। পুরো বইয়ে ছিল লেখকের যত্নের ছাপ। মজার অনেক কিছু লক্ষ্য করা যায় বাংলার কিংবদন্তীগুলো পড়লে। বেশিরভাগ অঞ্চলের লোকশ্রুতিতে রাক্ষস বা জ্বীনের আবির্ভাব, কিন্তু বান্দরবানের উপজাতিদের গল্পে পাওয়া যায় ড্রাগনের খোঁজ! বিভিন্ন এলাকার একটা প্রতিচ্ছবিও ভেসে উঠে। দরবেশ-ব্রাহ্মণ, মাজার-মন্দির মিলেমিশে কতরকম মানুষের দেশ বাংলাদেশ। ধন্যবাদ লেখককে আমাদের কাছে 'বাংলা কিংবদন্তী' পৌঁছে দেওয়ার জন্য।
টিলা মানে হইলো আমাদের কাছে স্তুপকৃত মাটি । যে মাটি আল্লাহ আমাদের জন্য দিছে কেটে ঘর বাড়ি বানানোর জন্য । ইট পুরায়ে দালান বানানোরর জন্য ! গাছ মানে হইলো স্তুপকৃত কাঠ । যে কাঠ আল্লাহ আমাদের জন্য দিছে । দিছে কেটে কুটে খাট পালং বানানোর জন্য। ইট ভাটায় আগুন জ্বালানোর জন্য । নদী মানে হলো এক গাদা পানি । যে পানি আল্লাহ আমাদের জন্য দিছে । দিছে কারখানার ময়লা ফেলার জন্য আর হেগে সুচু করার জন্য ............ মানে কি আর কইতাম !!!!!!! 
জ্যামে বসেছিলাম। পাশেই আরেকটা রিকশাওয়ালা মনে হয় এই রিকশাওয়ালা মামার পরিচিত। তারা কথা বলছিল। শান্তিনগরে জ্যামে পড়েছে, তারা রিকশা থামিয়ে গল্প করছে। কথার এক পর্যায়ে পাশের রিকশাওয়ালা মামা উনাকে বলল, "আমাদের এইহানে জায়গা আছে, আমগো লগে আইয়া থাক। ভাড়া কম পরবো"।উনি বললেন, " নাহ থাহন যাইব না। বাসায় বাড়িওয়ালী আনছি"।জ্যাম ছেড়ে দিলে আমি মামাকে জিজ্ঞেস করলাম "মামা বাসায় বাড়িওয়ালী এনেছেন মানে কি?"উনি বললেন, "আমার বউ।"আমি বললাম, "বাড়িওয়ালী বললেন যে?"তিনি উত্তরে বললেন, "ঘর তো চালায় বউ ই। আমি ট্যাকা দেই। আর সব কিছু গুছায়গাছায় সে তো সেই রাখে। তাইলে বাড়িওয়ালী হইল না?"আমি আর কিছু বলিনি।অভাবের সংসার হয়ত তাদের। কিন্তু ঘরনীর প্রতি সম্মানের অভাব নেই একটুও!এতটুক সম্মান সভ্য সমাজের শিক্ষিতমনা অনেক মানুষের মাঝেও দেখা যায়না!ভাল থাকুক ছোট ছোট ঘরের এইসব বাড়িওয়ালীরা!
আহা, কী একটা অদ্ভুত বইয়ের মধ্যে ডুবে ছিলাম অনেকগুলো দিন। বইটার পরের সিরিজ চলে এসেছে, ডাইনীর পুনরাগমন। কিনে ফেলেছি চটজলদি। এবার শুধু হাতে পাবার অপেক্ষা। ❤
অল্প হলেও নিজের গাছের।আলহামদুলিল্লাহ।তবে হ্যা, ছাদ বাগানের নয়।বাসার সামনে ছোট দুটো গাছ লাগিয়েছিলকর্তা সাহেব।সেই গাছের ফল।জানিনা শেষ পর্যন্ত থাকবে কি না!
এই পৃথিবীতে কেউ ১৬ আনা আপন হয়না।।কথা টা একদম সত্যিই... আপন মনে ভেবে দেখলে বুঝা যায় আল্লাহ ছাড়া কেউ আপন নয়।
গরমে আবিদা সুলতানা রুপা র আম্মার বানানো কাচা আমের শরবত বা রমজানে মুনতাহা মুনমুন এর আম্মার বানানো পাটিসাপটা, হালিম বা আমার আম্মার হাতে বানানো কাঠাল বিচি কচুর মুখির তরকারি বা নানু বাড়ীতে মাটির চুলার ঘ্রাণে ভরা গরুর মাংস কিংবা একলা একা কাটানো হোস্টেলের সেই প্রিয় বারান্দা- নিজের একক দুনিয়া উত্থাল পাতাল মিস করতে করতে জীবনকে প্রশ্ন করি "এখনো বেচে আছি কি সুন্দর! কেমনে?" জীবন কি কখনো বলেছিলো এমন দিনও আসবে যে এমন অস্থির সময়ে দাঁড়িয়ে থেকে এসবের জন্যও এক বেলা মন খারাপ করে ঝড়ো বাতাস দেখতে বন্ধুর বাড়ি এসে জানালা খুলে অন্ধকার আকাশে জীবনের মানে খুজবো?! দিন বদলায়, মানুষ বদলায়, হাহাকার বদলায়, অভ্যাস বদলায়, সাগরের নেশা কাটে, পাহাড়ি রাস্তার মায়া হারায় - দীর্ঘশ্বাস এসে ভারী করা বুকে "গ্যাস্ট্রিকের ব্যাথা" বাড়ে ..
#we_love_mohammad_ﷺ_challenge এই হ্যাশট্যাগে লেখাটা সত্যিকার অর্থে দেখিয়ে দিচ্ছে এভাবেও প্রতিবাদ করা যায়❤️ 
ঈদ মোবারাক পুরো পরিবারের একসাথে ঈদ করা হয়না অনেক বছর আমার বোন ঢাকা থাকে... বাচ্চাদের পড়ালেখার চাপে ধুমধাম চলে আসতে পারেনা আবার একটা ব্যাপার খেয়াল করবেন যাদের অন্য জেলায় বিয়ে হয় তারা মন চাইলেই বাবার বাড়ি আসতে পারে না। আমি আম্মার সাথে যখন কোনো ছবি আপলোড দেই আমার বোনের যা মন খারাপ হয় অনেক কিছু ভেবেই ২০১৯ এ সিদ্ধান্ত নিয়েছিলাম ঢাকায় চাকরির খোঁজে যাবোনা যা হবে চট্টগ্রামেই হবে... ঈদে সবাই পরিবার - আপনজন নিয়ে ছবি দিচ্ছে আমিও এই ছবি গুলো জমিয়ে রেখেছিলাম। ঈদে দিবো বলে...। আমার আর আমার বোনের মেয়ের প্রায় সব জামা কাপড়ই একই ডিজাইনের হয় আমার বোন শখ করে এগুলো করে..। এবারও ভিন্ন ছিলোনা... ছবিয়াল : আমার সহযোগী মেহেদি ভাই
স্বপ্ন তা নয় যা তুমি ঘুমিয়ে দেখো,, স্বপ্ন তা যা তোমার নাকের ডগার এক্সামের আগামবার্তা দেয়🤧🤧
💙💚রৌদ্র পোড়া ঝলমোলানো দিন শেষে নামবে যখন সংক্রান্তির পূর্ভা রজনী স্মৃতির আদলে ঠাসা,🌾🌿 যত সামান্য নন্দন বিরহ যেন কবিতার কাঞ্চনজঙ্ঘা ❤️🧡
তাকে ছোব ছোব ভাবছি আর ছুয়েই পালাচ্ছি ফের তাকেই ছুতে যাচ্ছি আবার🥰🥰🥰🥰
যদি সব ঠিকঠাক থাকতো এতদিনে কত বিয়া না খাইতাম অার কত ছবিনা গ্যালারিতে থাকতো।করোনা সব শেষ করে দিলো রে😪
১লা মে-র কবিতা ' ৪৬ - সুকান্ত ভট্টাচার্য লাল আগুন ছড়িয়ে পড়েছে দিগন্ত থেকে দিগন্তে, কী হবে আর কুকুরের মতো বেঁচে থাকায়? কত দিন তুষ্ট থাকবে আর অপরের ফেলে দেওয়া উচ্ছিষ্ট হাড়ে? মনের কথা ব্যক্ত করবে ক্ষীণ অস্পষ্ট কেঁউ- কেঁউ শব্দে? ক্ষুধিত পেটে ধুঁকে ধুঁকে চলবে কত দিন? ঝুলে পড়া তোমার জিভ, শ্বাসে প্রশ্বাসে ক্লান্তি টেনে কাঁপতে থাকবে কত কাল? মাথায় মৃদু চাপড় আর পিঠে হাতের স্পর্শে কতক্ষণ ভুলে থাকবে পেটের ক্ষুধা আর গলার শিকলকে? কতক্ষণ নাড়তে থাকবে লেজ? তার চেয়ে পোষমানাকে অস্বীকার করো, অস্বীকার করো বশ্যতাকে। চলো, শুকনো হাড়ের বদলে সন্ধান করি তাজা রক্তের, তৈরি হোক লাল আগুনে ঝলসানো আমাদের খাদ্য। শিকলের দাগ ঢেকে দিয়ে গজিয়ে উঠুক সিংহের কেশর প্রত্যেকের ঘাড়ে।। ( শ্রমিক শ্রেণির জয় অনিবার্য। সবাইকে মে দিবসের শুভেচ্ছা)''
একবছর /দুইবছর পরিবার ছেড়ে হোস্টেলে থাকা যায় কিন্তু টানা ২০১৩-২০১৫ এটা আমার জন্য একটু বেশি বোঝা হয়ে গেছে।🙂 দিন দিন এই বোঝা টানা আমার জন্য অভিশাপ হয়ে গেছে😞 
এই স্ট্যাটাস লেখার জন্য রুহুল ভাইয়ের ডিজিটাল নিরাপত্তা আইনে মামলা হয়। এই স্ট্যাটাসটি ছিল মুশতাক ভাইয়ের মৃত্যু পরবর্তী সংসদ ভবন অভিমুখে লাশের মিছিল কর্মসুচিতে সকলকে আহবানের মন্ত্রণা। যে লোকটা দলাদলি ভুলে, সবার জন্য লড়তে চেয়েছিল! আমরা কি তার জন্য লড়ব না? 
টাইমলাইনে ঢুকে দেখি শেষ পোস্ট দিয়েছি সপ্তাহখানেক আগে। এই কদিনে যে নিজের কোনো আপডেট সোশ্যাল মিডিয়ায় দেইনি তাতে আমার কোনো কিছুই যায় আসেনি৷ আমাকে কেউ ইনবক্স করে জিজ্ঞেস করেনি, তুমি ঠিক আছো তো? কারও জন্য কিছু থেমে থাকে না৷ আমি আমার অফলাইন জগতে বেশ আছি। 😊 ভালো থাকবেন, ঘরে থাকবেন, সুস্থ থাকবেন। বিদায় ❤️
আশা করি সব ঠিক হয়ে যাবে। 🖤 চাঁদ নেমে আসুক। চাঁদ বসে থাকুক। অর্ণব থাকুক।
বলতে পারো অবিচ্ছেদ্য, কিংবা তারার মত দুরত্ব সকাল ভাঙা প্রসাদের মত হুমড়ি খাওয়া ক্ষুধা! বলতে পারো, চলো যাই দূরে দেখি সূর্যোদয় মাতাল প্রেমে ডুবে? জানতে পারো তিমির গেলে মুছে আমি করতে পারি আলতো ছোয়ায় আদর সময় যখন মগ্ন গভীর ধ্যানে
অনলাইন পাঠশালা, মৌলভীবাজার সদর উপজেলার গণিত ক্লাস রেকর্ডিং দেখার জন্য আসেন উপজেলা শিক্ষা অফিসার মোতাহার বিল্লাহ স্যার, এইউইও আরতি ব্যানার্জি ম্যাডাম এবং এইউইও রাজীব স্যার। স্যাররা আমাদের সাথে পাঠদানের মানোন্নয়ন সম্পর্কে বিভিন্ন আলোচনা করেন।গণিত বিষয়ে কৃষ্ণপদ স্যারের ক্লাস রেকর্ড করা দেখেন এবং উৎসাহ দেন। স্যারদের অনেক ধন্যবাদ।
এসএসসির সময় সমাজ পরীক্ষার দিন অামি "প" লিখা ভুলে গেসিলাম,পাশের জনের লেখা দেখে খুঁজে খুঁজে "প" বের করে এরপর সব "প" এর ব্ল্যাংক গুলা পুরাইসিলাম। এরকমও কি মানুষের জীবনে হয়?🥴
সিংগেল মিছিল করলেন তো করলেন আমি ঘুমাই যাওয়ার পর কেন??? আমি জাগা থাকতে করতেন ভাই। আমিও একটু দেখতাম...😭😥
২০১৪-১৬ পর্যন্ত একটা আননোন নাম্বার শুধু এস এম এস দিতো, কিন্তু তখন বাটন মোবাইল থাকাতে ব্লক দিতে পারি নাই। অতিষ্ঠ হয়ে রিপ্লাই দিছিলাম কে ভাই? সে আমার ভাই বোন সবার এফ বি থেকে শুরু করে সব জানতো কেমনে জানতো নিজেও জানি না নাম জিজ্ঞেস করলে কিছু বলে না চুপ, ফার্স্টে ভাবতাম কোন রিলেটিভ কিন্তু পরে দেখি তা না। যাই হোক আমি এমন একটা মেয়ে ছিলাম তখন পড়ালেখা ছাড়া কিছুই বুঝতাম না, এফবিও চালাতাম না, কিন্তু আশ্চর্য সে আমি এইচ এস সি রেজাল্ট না দেখার আগে ইন্সপায়ারিংয়ের এস এম এস, মেডিকেল রেজাল্ট দিবার সাথে সাথে এস এম এস আমি না জানার আগে এটা কোন ব্যাপার না। এমন কি চবির রেজাল্ট সকালে দিছিলো আমাকে এস এম এস দিছে কংগ্রেচুলেশন আমি তো বুঝি নাই এরপর ভাইয়া বলছে তুই বিবিএতে আসছোস এরপর বুঝছি, বিষয়টা আমার বোন ফাহিমা দিবা জানতো শুধু এরকম আজিব পাব্লিকের কথা , ও অনেক জানার চেষ্টা করছে মানুষটা আসলে কে? আমি এন্ড্রয়েড কিনার সাথে সাথে সেই নাম্বার ব্লক দিয়ে দিছি। এরপর আর কোনদিন সে খবর নে নাই, আমি মোবাইল চুরির পর সিম উঠাতে সমস্যা হয় চেইঞ্জ করে ফেলি। আজকে হঠাৎ একটা গ্রামীণ নাম্বার থেকে এস এম এস " কেমন আছো? ", আমি ভাবছি পরিচিত কেউ কে জিজ্ঞেস করলাম সে বলতেছে ২০১৪-১৬ অনেক এস এম এস দিতাম আমি এরপর অস্ট্রেলিয়া চলে যায়, আমার চিনতে এক মিনিটও দেরি হয় নাই। আজকেও জিজ্ঞেস করছি " কে ভাই আপনি? " " আমার নাম্বার কোথায় পেলেন" তার উত্তর " আপনার নাম্বার আমার পেতে হয়??" আজকেও সে তার পরিচয় দেয় নি! অতঃপর ব্লক দিলাম। #ভাই কি বলবো এরকম আজিব পাব্লিক আমি জীবনেও দেখি নাই🐸🐸🐸🐸 ছয় বছর আগের কথা স্মৃতিচারণ 🐸🐸🐸
কবিতার বই ব্যবসা সফল না হওয়ায় লেখালেখি ছেঁড়ে দেয়ার সিদ্ধান্ত নিয়েছি। এখন থেকে শুধু ছবি তুলে তুলে আপলোডাবো। কথা কি কিলিয়ার, নাকি ভ্যাজাল আছে...? ৫০০ ছবির মধ্যে তিনটা ছবি কোনরকম তুলে ক্রেডিট চাওয়া ফারহানা লিজার ফাঁসি চাই। অনেকদিন পরে বেঙ্গল বই এ উইথ মাই ক্রাইম পার্টনারস❤️
জয়নাল আবেদীন সম্পর্ক ও ব্যক্তিগত জীবনে শো-অফ করাকে আমার কাছে চিনির মতো মনে হয়। চিনি খেতে মিষ্টিই লাগে, কারো কাছেই তিতা মনে হবে না। কিন্তু যদি ভুলে কেউ ডায়াবেটিস বাধিয়ে বসে, চিনির স্বাদ যতই মিষ্টি হোক, সেটা কিন্তু তখন বিষ হয়ে যায়। এই সোশ্যাল মিডিয়ার যুগে চারপাশে অজস্র মানুষকে সুখী হবার এক অসম্ভব কম্পিটিশন করতে দেখি। নিজের জীবন অন্যের চেয়ে ভালো, নিজের সঙ্গী অন্যের চেয়ে বেশি সুন্দর-যোগ্য, নিজের চাকরি অন্যের চেয়ে ভালো, বাসা ভালো, পোশাক ভালো এমনকি নিজের পাতের খাবারটাকেও অন্যের চেয়ে বেটার দেখানোর কী প্রাণান্তকর চেষ্টা চোখে পড়ে! বলবেন, কেউ যদি নিজেকে বেটার প্রমাণ করতে চায় তাতে কার ক্ষতি হলো? না, তাতে কারোরই ক্ষতি হলো না। ক্ষতি যদি হয় তবে সেটা যে শো অফ করল তার হবে। শো-অফ ব্যক্তি বা পারিবারিক জীবনে এক্সপেক্টেশন বাড়িয়ে দেয়। আপনি যখন একটা দামী পোশাক পরে সেটাকে অনভিপ্রেতভাবে সোশ্যাল মিডিয়ায় শো করলেন, আপনার প্রতি মানুষের এক্সপেক্টেশন বেড়ে গেল। শুনতে সিলি শোনাবে, তাও বাস্তবতা হচ্ছে হয়তো আপনার সঙ্গী বা সঙ্গিনী এই দামী পোশাকটি দেখেই আপনার ব্যাপারে চূড়ান্ত সিদ্ধান্তে গিয়েছে। ক্যামেরা-এ্যাপে নিজেকে সময় নিয়ে সুশ্রী বানিয়েছিলেন, সেটাই হয়তো কাউকে প্রভোক করে ফেলেছে। প্রেম বা সংসার জীবনে সঙ্গী অনেক ক্ষেত্রেই সোশ্যাল মিডিয়ায় আপনার চার্মিং ও স্মার্ট লাইফ স্টাইল দেখেই নির্বাচন করা হয়। প্রেম খুব কম ক্ষেত্রেই সরাসরি স্বর্গ থেকে আসে। এক সময় জড়িয়ে গেলেন সম্পর্কে, চলে আসলেন এক ছাদের নিচে। বেশ কিছুদিন পর দেখা গেল সেই জীবন আর এই জীবন তো এক না। এখানে ক্যামেরার ফাংশান- এ্যাপ ব্যবহার করে সুন্দরী হওয়া যাচ্ছে না। এখানে প্রতিদিনই দামী পোশাক পাওয়া যাচ্ছে না। মাইডের ছবির খাবারের মতো খাবার রান্না হচ্ছে না। কেবল বস্তুগত ব্যাপার না, আচরণ ও ব্যক্তিত্বের ক্ষেত্রেও অনেক সময় পার্থক্য ধরা পড়ে। যে মেয়ে কবিতা ছাড়া কোনো ছবি আপলোডই দিত না, দেখা গেল সে আসলে কবিতার কিছুই বোঝে না। জীবনানন্দকে স্বামী বিবেকানন্দের ভাই ভেবে সে বসে আছে। মোটিভেশনের থুবড়ি ছোটানো ছেলে হয়তো তরকারিতে লবণ কম হলেই চিল্লাপাল্লা শুরু করে। এক সময় এক্সপেক্টেশন ভেঙে একাকার হয়ে যায়। সোশ্যাল মিডিয়ায় শো-অফ করা জীবন ও বাস্তবের যে জীবন তার বিয়োগফল হিসেবে অনেক সময় বিচ্ছেদ আসে। এটা জেনারালাইজড থিওরী না। সবার শো অফের রেজাল্ট নেগেটিভ আসে তাও না। শো অফের সাথে রিয়েল লাইফের পার্থক্য সব ক্ষেত্রে ঘটেও না। কিন্তু কিছু মানুষের সাথে এই ব্যাপারটা অবশ্যই ঘটে। শবনম ফারিয়াকে আমি চিনি না, উনার ডিভোর্সের কারণ ব্যাপারে আমার আইডিয়া নাই। কিন্তু আমার অভিজ্ঞতায় বেশ কিছু মানুষকে কেবল এক্সপেক্টেশন ভেঙে যাবার কারণেই বিচ্ছেদ করতে দেখেছি। আরো কিছু মানুষ এখন বিচ্ছেদের চূড়ান্ত সীমায় আছে। ব্যক্তিগতভাবে আমার কাছে মনে হয় সম্পর্কের শো-অফে কিছুটা সময় নেয়া উচিত। কাউকে চূড়ান্তভাবে বোঝার আগেই "আমরা অমরসঙ্গী" টাইপ সিদ্ধান্তে আসা উচিত না। সিদ্ধান্তে আসলেও ঘটা করে অহেতুক জানান দেয়ার দরকার নেই। বিয়ের এক ত্রিশ দিনের মাথায় সঙ্গীর কাঁধে মাথা রেখে ষাটটা ছবি আপলোড দিলেন ফেসবুকে, লোকে জানল আপনার ভীষণ সুখী। কয়েকশ শুভেচ্ছা কমেন্ট পেলেন৷ এই কমেন্টগুলোই বুকের ওপর ভার হয়ে যাবে যখন আরো পনের দিন পর তীব্র ঝগড়া হবে আপনাদের মাঝে। বারবার মনে হবে, এই যে ঝগড়া করতেছি- লোকে জানলে কী হবে? লোকে তো জানে আমরা সুখের সাগরে ভাসছি। সম্পর্কে হতাশা, অবিশ্বাস, ভুল-বোঝাবুঝি সবই বাস্তবতা। কিন্তু এসব কিছু সব সময় বিচ্ছেদের জন্য যথেষ্ট না যদি না আপনার ওপর বাড়তি কোনো বোঝা না থাকে। সেই বাড়তি বোঝাটাই হলো শো-অফজনিত ভার। নিজে তিনশ গ্রাম সুখী, কিন্তু বাইরে তিনশ কেজি সুখ দেখালে বাড়তি চাপ তো আসবেই। আমার ব্যক্তিজীবনে অনেক ইমম্যাচিউরিটি আছে। কিন্তু অন্তত একটা জায়গায় আমি অনেক আগে থেকে ম্যাচিউর। এই শো-অফকে আমি জীবনে কখনো জায়গা দিইনি। হ্যাঁ, শো-অফের এলিমেন্ট আমার কাছে খুব একটা নাই। তারপরও কিছু কিছু ক্ষেত্রে চাইলে তো শো-অফ করাই যায়। আমি এই পথে কখনো যাইনি। শো-অফ না করার কারণে বহু লোকের কাছে ক্ষ্যাত উপাধী পেয়েছি, কিন্তু একটা লাভ অন্তত হয়েছে। নিজের ওপর বাড়তি চাপ কখনো অনুভব করি না। আমি চাইলেই যেকোনো ফুটপাতে দাঁড়িয়ে খাবার খেতে পারব, কারণ কেউ আমাকে রেস্টুরেন্টে খাওয়া নিয়ে শো-অফ করতে দেখেনি। জীবনে দুর্দিন আসলে আমি ছেঁড়া ফাঁটা জামা নির্দ্বিধায় পরতে পারব, কারণ কখনো বোঝাইনি আমি দামী জামা পরে অভ্যস্ত। ফেসবুকে ঘষামাজা করে প্রো পিক না দিয়ে যা ইচ্ছা তাই দিই, তাতে অন্তত রিয়েল লাইফে আমাকে দেখে কেউ চোখ কপালে তুলে না বলে- এইটারে কী ভাবতাম আর কী দেখা যায়! এমনকি ফেসবুকে মানুষ হিসেবে আমাকে যেমন দেখা যায়, হলফ করে বলতে পারি বাস্তব জীবনে আমাকে তারচেয়ে বেটার হিসেবেই পাওয়া যাবে। দুইটা ব্যাপার ক্লিয়ার করি। ডিভোর্স বা সম্পর্কের বিচ্ছেদ হিসেবে একমাত্র কারণ হিসেবে আমি শো-অফকে দায়ী করছি না। বহু কারণ আছে জানি। আমি কেবল বিচ্ছেদের এই একটা কারণ নিয়েই বলতে চেয়েছি। আর পরিমিত শো-অফকে আমি নেগেটিভভাবে দেখিও না। আমার ব্যক্তিগত জীবন অনেক বেশি রেস্ট্রিক্টেড করে রাখি, এই প্যারামিটারে অন্যকে মাপছি না। আমি কেবল চাই, মানুষ নিজে যা সেটাই সোশ্যাল মিডিয়ায় প্রকাশ করুক। অন্য কেউ সুখী বলে আমাকে জোর করে সুখী প্রমাণ করার দরকার নেই। আমার জীবন আমার। আমার সুখ আমার, দুঃখটাও আমারই। অন্যের সাপেক্ষে নিজেকে মাপার কোনো কারণ দেখি না। সত্যিই যদি সুখে থাকিও- সেটাকে এত বেশি জানান দেবার তো দরকার নেই। খুব তাড়াহুড়ো করে জানানোরই বা কী প্রয়োজন? এত হাপিত্যেশ কেন? সুখ প্রকাশ না করলে পালিয়ে যাবে এমনও তো না। কিছু জিনিসকে নিজেদের মধ্যেই সীমাবদ্ধ রাখলেই বরং সেটা আরো বেশি সুন্দর হয়। সোশ্যাল মিডিয়ার পরিপাটি ও স্মার্ট জীবনের সাথে বাস্তব জীবনের মিল থাকুক। ক্যামেরার সামনে পাশাপাশি দাঁড়িয়ে ছবি তোলার সময়ের হাসিটা বাস্তব হোক৷ ছবির ক্যাপশন বা পোস্টগুলো নিছক ধার করা বাক্য না হোক। সাধ্যের মধ্যে সবটুকু সুখ- টিভিতে প্রচার হওয়া একটা বিজ্ঞাপনের ট্যাগ লাইনের মতোই হোক যার যার জীবন। সুখ মন-শরীর ও জীবনের সাথে জড়িয়ে থাকা মাল্টিফ্যাক্টরাল আউটকাম। প্রতিযোগীতা করে সুখী হওয়ার ভান করা যায়, সুখী হওয়া যায় না। বরং ক্ষতি যেটা হয়- ত্রিশ কেজি ওজন তোলার সাধ্য যার সে যদি তিনশ কেজি ওজন জোর করে তুলতে যায়...তখন মাজা বা বুকের পাজর তো ভাঙবেই।
কি বলে ডাকবো আপনাকে? স্যারই বোধহয় ভালো হবে। আর কিছু খুঁজে পাচ্ছিনা। জানেন, আমি নিজেকে কতটা দুর্ভাগী মনে করি? আজ থেকে ছয় বছর আগে, যখন হলুদ পাঞ্জাবী পরা ছেলেটা বাবার কফিনে হুহু করে কাঁদছিল, আমি সেভাবে কাঁদতে পারিনি। তখন আপনার কেবল তিনটি বই আমি পড়েছি। শুভ্র, হলুদ হিমু কালো র‍্যাব আর পাথর। তিনটি অসাধারণ গল্প, কিন্তু মানুষটাকে তত ভালোভাবে আঁকড়ে ধরতে পারিনি। আপনি বেঁচে থাকতে কেবল একবার বইমেলায় গিয়েছিলাম। বাবার হাত ধরে টুকটুক করে গিয়ে বিভিন্ন ফ্লেভারের আইসক্রিম খেয়েছি। হয়তো সেদিন সেখানে আপনি ছিলেন, হয়তো ছিলেন না। আমি সবসময় ভেবে নিই সেদিন আপনি ছিলেন। আপনার হাঁটা পথ ছুঁয়েই আমি হেঁটেছি। কি করবো বলুন, এইটুকুই তো সান্তনা। আজ শত শত বই পড়ে, অনেক গুণী লেখক চিনেও যে নিজেকে আর সান্তনা দিতে পারিনা। তাদের কাউকে আমার দেখতে ইচ্ছা করেনা, দেখিনি বলে আফসোস হয়না। আজও সেই দিনটার কথা ভাবলে শিওরে উঠি। যেখানে হাজার হাজার হুমায়ূনপ্রেমী কাঁদলো, আমি টেরও পেলাম না। আপনি চলে গেলেন। হিমু, রূপা, মিসির আলি, শুভ্র, মুনা, বাকের ভাই, অরু, মুহিব, আনিস, নবনী সবাইকে ছেড়ে। কতশত চরিত্র, এক কলমের ছোঁয়ায় জীবিত হত, কত আনন্দ, হাসি, কান্না। সব শেষ। সব আঁটকে দিয়ে চলে গেলেন। বড় হবার পর এই বছরই প্রথম বইমেলায় গিয়েছি। অন্যপ্রকাশের স্টলে আপনার ছবি। আপনি নেই। কখনো আসবেন না। আমি কখনো আপনার নতুন বইয়ের অপেক্ষা করতে পারলাম না। কখনো আপনার দেখা পাওয়ার, একটা অটোগ্রাফ পাওয়ার অপেক্ষা করতে পারলাম না। এই দুঃখ আমি কোথায় রাখি স্যার? কোথায় রাখি? 
গতকালের সামাজিক দূরত্ব বজায় রাখার নাম রেখে অসামাজিকভাবে মেডিকেলের ভর্তি পরীক্ষার নেওয়ার পর করোনা উইল বি লাইকঃবদ্দা কেনে চলোর? 😉😉 এক সপ্তাহের লকডাউন কম হয়ে যায় ব্রো... 😬😬 সময়টা আরেকটু বাড়ান ইয়ে মানে লক ডাউনের সময়ের কথা বুঝাচ্ছিলাম আরকি 😌😌😎😎 
একটু আগেই আলাপ করছিলাম, করোনা আক্রান্ত কেউ লাইফ সাপোর্টে গেলে ফিরে আসার সম্ভবনা কম। তবুও প্রত্যাশা ছিল আপনি ফিরে আসবেন। শ্রদ্ধা!
ভালোবাসা যাদের জন্য প্রয়োজন, ভালোবাসা দিবসে তাদের সাথেই আয়োজন💙 পেইজ লিংক -
১. দেশে করোনা নাই। রাস্তায় এত মানুষ! ২. এক ভিডিও কয়েকশবার কাট করতে হইসে কারণ বারবার মানুষ /গাড়ি আসছে। 🙂 এবং অবশ্যই ইন্সট্যান্ট নুডুলসের মত ইন্সট্যান্ট ডান্স 🙂 ৩. ১৬ই মার্চের পর বের হওয়ার অনুভূতি খুবই অদ্ভুত! ক্যাম্পাসে পচ্চুউউউর ঘাস! ৪. থ্যাঙ্কিউ প্রান্ত- প্রশান্ত 💖 
আট বছর আগের এই দিন... দিনগুলো মনে হলে এখনও ভয় লাগে- বুক ধড়ফড় করে! পরম করুণাময় সাহায্য করো...
চট্রগ্রামের পাঠকদের জন্য একটি সুখবর।এই বছর প্রকাশিত আমার উপন্যাস #কেন_মেঘ_আসে ও আমিনা সুলতানা সানজানা গল্পগ্রন্থ #ঝড়_গুলো_বাষ্প_হয়ে_ওড়ে পাওয়া যাচ্ছে নন্দন বইঘর,চেরাগি মোড়,চট্টগ্রাম। আপনার সংগ্রহ করতে পারেন। অনেক ধন্যবাদ মাহমুদ নোমান।
গল্প সৃজনের পর লেখক তার লেখার লেখকস্বত্ব চায়, নতুন জীব আবিষ্কারের পর আবিষ্কারকের নামও সর্বজন বিদীত হয়, অথচ, নারী, দশমাস গর্ভধারণের পর সন্তান জন্ম দিয়ে সন্তানকে তার বাবার নাম দেয়........ তবুও এ সমাজে___ নারী! তুমি সংকীর্ণমনা.......

কই গেছে কান! কই আছে সাদ! আর কই আছে বাঁধন! শাড়ির গ্রুপ আর গার্লস গ্রুপে জমদানি নিয়া মারামারি চলে গো!
শুরু হচ্ছে মশা জরিপ। কিন্তু যাঁদের দুর্নীতির কারণে আজ দেশে মশা নিয়ে এমন ভয়াবহ পরিস্থিতির সৃষ্টি হয়েছে, তাঁদের বিরুদ্ধে জরিপ পরিচালনা না করলে মেয়ররা বারবারই পিছলা খাবেন। আর আমরা নগরবাসী সেই কবে থেকেই তো পিছলা খেয়ে পড়ে আছি। এই পিচ্ছিল ফাঁদ থেকে আমাদের উদ্ধার করবে কে?
দীর্ঘ নয় বছরে ঈদে আমার বাসায় একটু সেমাই ও রান্না হয় নাই।এমনকি এই নয় বছরে আমার স্বামীর পছন্দের কোন খারার ও রান্না করা জয়নি। এইবার আমার বোন সেই রেকর্ড ভেংে ফেলেছে। আমার বোনটা ৭ মাসে হাড্ডিসার হয়ে গেছে। আল্লাহর ত্রিশ দিন তার সাথে আমার ঝগড়া লাগে। খুওবই অশান্তির মদ্যে আছি। সবাই একটু দোয়া করেন আমার বোন জেনো আমাকে গালিগালাজ না করে
আমি যবে থেকে একা একা ট্রাভেল করি তবে থেকে আমার খুব স্বপ্ন যে পাশে একটা ছেলে বসবে , ছেলেটা খুব জোস হবে তারপর আমার সাথে তার প্রেম হয়ে যাবে। কিন্তু মরার কপালে এটা কখনোই হয়নাই । টিকেট কাউন্টারে টিকেট কাটতে গেলেই বলে এইযে মহিলা আছে এখানে আপনাকে দিয়ে দেই। বলতেও তোহ পারিনা যে ইয়াং কোন ছেলের পাশে আমার সিট দিয়ে দিন। বরাবরের মত এবারেও একই কাহিনী । পাশে একজন আন্টি কিন্তু আন্টির বয়স আমার মায়ের বয়স থেকে বেশি । তাহলে হিসাব মতে উনার ছেলেমেয়ে থাকলে আমার চেয়ে বড় হবে । এসব ভাবতে ভাবতে দেখলাম একটা চশমা পরা ছেলে এসে আন্টিকে পানির বোতল কিনে দিলো আর আম্মু বলে ডাকছিল। আমি এতদিন যেমন ছেলে চাইতাম একদম তেমন। মাথায় টিং করে কলিংবেল বেজে উঠলো। মা যদি পটে যায় তবে ছেলেও পটে যাবে। জীবনে এই প্রথম আমি পাশের সিটের মহিলা নিয়ে এত্ত খুশি। বাসে উঠতেই আমি আমার জানালার পাশের সিট কুরবান করলাম আমার হলেও হতে পারে শাশুড়ির জন্য। আন্টিকে উঠিয়ে দেবার পর ছেলেটা আমাকে বললো, " আপু একটু দেইখেন আমার আম্মুকে" আপু ? কে আপু? কি বলে এই ছেলে ? নিজেকে সামলে বললাম আচ্ছা ঠিকাছে টেনশন করবেন না আর মনে মনে বললাম ," সারা জীবন দেখে রাখতে চাই"। রাস্তা দিয়ে আসতে আসতে গল্প হলো আন্টির সাথে যদিও ৮০% কথা আমারই। আরেহ যে পটাবে সে তোহ বেশি বলবেই। কথায় কথায় বুঝতে পারলাম উনার ছেলে বয়সে আমার চেয়ে ছয় বছরের বড়।মনে মনে ভাবছিলাম মাশাল্লাহ একদম পারফেক্ট ম্যাচ। আর আমার মত শান্তশিষ্ট এক মেয়ের সাথে অমন ছেলেই মানায়। পুরো রাস্তা আন্টির খেদমত করতে করতে আসলাম। আন্টি বেশ খুশি। বার বার কাকে যেনো ফোন করে বলছিলেন পাশের সিটের মেয়ের মত ভালো মেয়ে এই দুনিয়ায় হয়না। আমার মনে চাচ্ছিলো খুশিতে বাসের থেকে একটা লাফ দেই। শেষমেশ স্টপেজ এ এসে পৌছালাম। দুজনেই এক জায়গায় নামলাম। পুরো রাস্তা এমনি জ্যাম আর ফেরিঘাটের জ্যামে আন্টিকে বাতাস করতে করতে আমার হাত ব্যথায় অবশ কিন্তু তাতে কি। কষ্ট করলে কেষ্ট মেলে। আন্টি বললেন উনাকে নিতে আসতে একটু দেরি হবে তাই আমি অপেক্ষা করলাম উনার সাথে ।হাজার হোক শাশুড়ি কে একা ছাড়া যায়না। বসে থেকে আন্টির নাম্বার ও নিয়ে নিলাম । হঠাৎ করে দেখি সুন্দরতম এক মেয়ে কোলে একটা বাবু নিয়ে হাজির। আন্টি বাচ্চাকে কোলে নিয়েই আমার দাদুভাই বলে আদর শুরু করলেন। বুঝলাম না। মেয়ের বাচ্চারে নানুভাই না বলবে? হঠাৎ করে আন্টি বাচ্চাকে বললেন ," এই দেখো তোমার একটা ফুপি হয়। দেখো এটা আমার ছেলের বাচ্চা। আমার কলিজার টুকরা। আর এইযে এটা আমার একমাত্র ছেলের বউ "
১.কোনো মেয়ে কি পোশাক পরলো তা দিয়ে তার ধর্ষণ কে জাস্টিফাইড করা যায় না। ২.কোনো মেয়ে কি পেশায় আছে তাও ধর্ষণের বেলায় বিবেচ্য না।কোনো পতিতাও যদি ইন্টারকোর্স করতে মানা করে তারপরও তারে জোর করে ইন্টারকোর্স করাটা ধর্ষণ। ৩.কোনো মেয়ে কি খেলো তা দিয়েও তার ধর্ষণকে জাস্টিফাইড করা যাবে না।সে কি ভাত খেলো নাকি মদ খেলো সেটা তার ব্যাপার।এটার সাথে ধর্ষণের কোনো রকম সম্পর্ক নাই। এমনকি ফরেনসিক মেডিসিনে ধর্ষণের সংজ্ঞায় বিশেষ ভাবে বলা হয়েছে যে -"নেশাজাতীয় দ্রব্য খাওয়ার পর কোনো মেয়ের সাথে সেক্সুয়াল ইন্টারকোর্স রেপ বলে গণ্য হবে।" ৪.কোনো মেয়ে ক্লাবে গেলো নাকি অন্য কোথাও গেলো, এটা দিয়েও তার ধর্ষণকে জাস্টিফাইড করা যাবে না। মূল কথা কোনো মেয়ে যেকোনো জায়গায় যেকোনো পোশাক পরিহিত অবস্থায় যেকোনো মানুষকে যদি "না" বলে এরপরেও তারে জোর করাটা "ধর্ষণ" এবং "ধর্ষণ"। 
তারা ভরা আকাশ সব সময়ই যুবকটির ভাল লাগে৷ কিন্তু আজ কিছুতে গগনের দীপের আলো তাঁকে টানছে না৷ এমনিতেও কোলকাতাকে সে মনে করে ইটকাঠ পাথরের খাঁচা৷ মন থাকে বাংলার পুবে৷ সেখানকার সজল শ্যামল বনের সীমা, নদীর আপন বেগের পাগলপারা,আষাঢ় নেমে আসার পদধ্বনি বাস্তব হয়ে উঠে আসে তাঁর ছন্দে সুরে৷ ভূবনডাঙাকেও সে ভালবাসে হাতের আঙূলের মতই৷ প্রদীপহীন নৌকার জলের ছলছল ধ্বনিতে ফটিক শুভা মৃন্ময়ী বালিকা রতন আশ্চর্য সৌন্দর্যে জীবন্ত হয়ে ওঠে৷ নাতিদীর্ঘ গীতকবিতাগুলো সুরের মায়াজালে ইতিমধ্যেই জনপ্রিয়তার চূড়ান্তে৷ রাজনৈতিক সভা তার দেশাত্মবোধক সঙ্গীত ছাড়া শুরু হয়না৷ কংগ্রেসের একবার অধিবেসন উপলক্ষ্যে তিনি রচনা করেন "জনগণমন অধিনায়ক" গানটি৷ যা জাতীয় সঙ্গীতের মর্যাদা পাবার পর শুরু হয়েছে বিতর্ক৷ অনেকেরই তাঁর লেখা পছন্দ নয়৷ তাঁদের মতে গানটি সম্রাট পঞ্চম জর্জের আগমন উপলক্ষ্যে চাটুবাক্য৷ করুণ হাসিতে তিনি ভাবেন, কি প্রাপ্তির জন্যে তিনি এমন গান লিখবেন৷ তাঁর উপাস্য ঈশ্বর, তাঁর উপলব্ধি প্রকৃতির মাঝে, ভালবাসেন মানুষকে৷ প্রেমের জন্যে লিখতে পারেন সারারাত৷ এমনকি দিনমানেও সদা সর্বদা প্রার্থনা "বরিষ ধরা মাঝে শান্তির বাণী"৷ দ্য বেঙ্গলি পত্রিকায় তাঁর গানটির ইংরাজি তর্জমার সাথে খবর ও ছেপেছিল৷ গানটির রিহার্সাল হয় ডাঃ নীল রতন সরকারের বাড়িতে৷ উনিশ শ' এগারো সালের শেষ ডিসেম্বরে গানটি প্রথম জনসমক্ষে গাওয়া হয়৷ কিন্তু সমালোচনা পিছু ছাড়েনা৷ সমস্যা হচ্চে ঝগড়াকে তিনি ঘৃণা করেন৷ এমনকি সর্বসমক্ষে ক্রোধ প্রকাশও অসম্ভব৷ তাই আজ যখন বিশ্বভারতীর প্রাক্তন ছাত্র, ঢাকার পুলিনবিহারী সেন গানটির উপলক্ষ জানতে চেয়ে চিঠি লিখেছে তখন উত্তর দেওয়াটাই সমীচীণ মনে করেছেন৷ যদিও নিজের লেখার কৈফিয়ত দিতে তবু বাধ্য নন৷ তবু এক নভেম্বরে, উনিশ শ' সাঁইত্রিশে তিনি স্পষ্ট করে লিখলেন," যিনি যুগযুগ ধাবিত যাত্রীদের চির সারথি, যিনি জনগণের অন্তর্যামী পথ পরিচায়ক, সেই যুগ যুগান্তরের মানব ভাগ্য রথচালক কোনো ক্রমেই পঞ্চম ,ষষ্ঠ বা কোনো জর্জই কোন ক্রমেই হতে পারেন না.......৷" বেলা পড়ে আসে ৷ যেতে হবে বহুদূর পথ৷ সোনার তরী উপচিয়ে উঠেছে অসংখ্য কবিতা, সঙ্গীত নাটক গল্প উপন্যাস গদ্য চিত্রে৷ তবু প্রথম সন্তানের মত সঙ্গীতের প্রতি ভালবাসা প্রগাঢ়৷ একদিন ধূলায় বিলীন হবে সব, তবু যে ভাষায় তাঁর গান, জানেন বহুদিন পর্যন্ত এমন প্রায় দুশত বছর হয়ে আসলেও বাঙালীর মন, হরণ করে রাখবে তাঁর সৃষ্টি গীতকবিতা৷ পরম মমতায় তার সুর সান্ত্বনা দেবে দুখী হৃদয়ে৷ সজল ঘন দেয়ার ডাকে বিরহী যক্ষের বেদনা উপলব্ধি করবে একলা কোনো শ্রোতা৷ আবার জন্মদিন৷ চির নূতনের ডাক! কবি নতুন কবিতা লিখতে শুরু করলেন "হে নূতন, দেখা দিক আরবার জন্মের প্রথম শুভক্ষণ৷"
আমি ধর্ম বুঝিনা, মানুষ বুঝি, হিংস্রতা বুঝি, সন্তানের সামনে থেকে মাকে নিয়ে চলে যাওয়া বুঝি। আমি এসব দেখতে দেখতে বাংলাদেশের মুক্তিযুদ্ধকে বুঝি। আমাদের অগ্রজদের ঠিক এভাবেই নিয়ে গিয়েছিলো, এভাবেই তাঁদের স্বজনরা কেঁদেছিলো।
" ও একটু অন‍্যরকম।" " অমুকের ছেলেকে দেখেছিস? কেমন মেয়েলি রে।" " ডাক্তার দেখানোর দরকার ছিল"। " ছোটো থেকে বকে মেরে শাসন করলে সব ঠিক হয়ে যেত"। " বাবা অমুকের মেয়ে তো পুরো ছেলে ছেলে, বিয়ে হবে কি করে"। চেনা তো? আলবাৎ চেনা শব্দ। হাতে স্মার্টফোন। হোয়াটস অ্যাপ ফেসবুক হচ্ছে। কিন্তু ভেতর থেকে স্মার্ট হওয়া গেলনা। বুকে সায়া বাঁধা কাকিমাও আজকাল পোষাক, শালীনতা নিয়ে কথা বলছে। বলি সন্ধেবেলা ঠাকুরের ধূপ মন দিয়ে দেখান কি? নাকি গলিতে উঁকি মেরেই বাকি সময়টা কাটিয়ে দেন? অনেক হলো, অনেক হলো... শুধরে যেতে হবে তো। নগরকীর্তন দেখে নিলেই তো এলিট হওয়া যাবেনা। আপনার পাড়ার মেয়েলি ছেলেটিকে যোগ‍্য সম্মান দিতে হবে নয়তো ঠিকঠাক স্মার্ট হওয়া যাবেনা। অন‍্যের মেয়ের বয়স পঁচিশ পেরোলেই বিয়ে নিয়ে একদম চিন্তিত হবেননা। বয়স হয়েছে তো, কতরকম শারীরিক অসুস্থতা থাকতে পারে। আবার অন‍্যের মেয়ের চিন্তা নিজের ঘাড়ে নিচ্ছেন। বুঝুন, সম্মান তো আর দ্রব‍্য নয়, যে টাকা দিলেই পাওয়া যাবে। আপনি মিষ্টির দোকানে পঞ্চাশ টাকা দিলে তবেই আপনি পঞ্চাশ টাকার মিষ্টি পান। অন‍্যের একশো টাকার বাক্স দেখে আপনার হিংসে করার কোনো মানে নেই। আপনি যে পরিমাণ সম্মান দেবেন, তাই পাবেন। কেন মেয়েটা বিয়ের পর সিঁদুর পরলোনা, কেন ওর জামার পরিমাপ কম, কেন ওর এত ছেলে বন্ধু... দম আটকে আসে না? কতদিন একটা ভালো বই পড়েননা। পড়ুন। গঙ্গার ঘাটে গিয়ে হাওয়া খেয়ে আসুন। হাওয়া খেতে বলা হয়েছে... কার ছেলে কার মেয়ে দেখতে বলা হয়নি। করোনা ওর সিম্পটম বদলে ফেলল, লকডাউনের ডেট চোদ্দবার বদলে যাচ্ছে। আপনি কবে বদলাবেন? 
ধূসর সব সূর্যোদয় আর সূর্যাস্ত দেখে দিন কেটে যায় একে একে বেলকনিতে দূরের আকাশ, সাদা নীল মেঘলা আকাশ, কবে তারা ভরা রাত দেখেছি মনে পড়ছে না, কিংবা কোন রাতে শেষ জোৎস্নয় ভিজেছি। একে একে সব ধূসর মেঘের মতো মনে হয;দৃষ্টি ক্ষীন হয় তবুও বাঁচার সাধ হয়, ওই দূরের তাল গাছটির মত বেঁচে থাকি নিঃশব্দে, একাকী। শিরিন ওসমান 11 জুন 2021
বহু আগের কথা। আমার বাবা লঞ্চে করে মানিকগঞ্জ যাচ্ছিলেন। মাঝ নদীতে লঞ্চটি ডুবে যায়। পানির নিচ থেকে তিনি কেবিনের জানালা ভেঙ্গে বেরিয়ে আসেন। তার সহযাত্রী হিসেবে ছিলেন এক গর্ভবতী নারী। পানির নিচ থেকে বেরিয়ে আসার সময় বাবা সেই মহিলাকেও উদ্ধার করে নিয়ে আসেন। আমরা ছোট বেলায় দেখতাম, আমাদের বাসায় এক মহিলা আসতেন - তার স্বামী সন্তানদের নিয়ে। বাবাকে তিনি ধর্মের ভাই বানিয়েছিলেন। যে বাবা নদীর নিচ থেকে বেঁচে ফিরেছিলেন, তিনি হাসপাতাল থেকে বেঁচে ফিরতে পারলেন না। আমার বাবা আবদুস শহীদ বিশ্বাস এইমাত্র ইন্তেকাল করলেন। ইন্নালিল্লাহে ওয়া ইন্না ইলাহে রাজেউন।
জীবনে প্রথম শুটিং এর জন্য হিজাব পরা৷ জানি ভালো হয়নি,আমাকেও ভালো দেখাচ্ছেনা। নেক্সট টাইম আরও পরিপাটিভাবে পরবো,ইনশাআল্লাহ 😀 ফটো তুলেছেন আমার একান্ত ব্যক্তিগত ফটোগ্রাফার সিরাজুম মুনির ❤️
বাচ্চাদের সাথে এই খেলা আমার খুব পছন্দের। কিন্তু আর খেলব না।
চেনা মানুষের অচেনা গল্পে থমকে যাই জীবনবোধ থেমে থাকে বোধহীন হয়ে বারংবার মনে হয় নিজেরও কি ছিলো দায়! হয়তো ছিলো হয়তো ছিলো না। বায়স্কোপ চোখে ভর করে চেনা দৃশ্যে কিছু চেনা মুখ সরে সরে যায় কিছু পিছু ডাক কানে প্রতিধ্বনিত হয় চেনা চৌকাঠ খোঁজে মন মনে মনে সেই চৌকাঠে হোঁচট.. ছুঁতে চায় সেই স্পর্শ বুঝিনি তা হারিয়েছে কবেই!
বাগানের ড্রাগন ফলের গাছে কুঁড়ি এসেছে। গাছে পেঁপের বাম্পার ফলন হয়েছে। এবং কয়েকটি হাসিখুশি চালকুমড়া ঝুলছে।
ট্রেন চলছে কমলাপুর রেলস্টেশন থেকে তেজগাঁও, বিমান বন্দর পেরিয়ে, ভৈরবের পথে যাচ্ছে চারদিকে খটমট খটমট শব্দরা তেলে বেগুনে জ্বলে উঠছে কয়েকহাজার মুহূর্তকে টাটা দিয়ে ছুটে যাচ্ছে গন্তব্যের পথে রাস্তা আটকে দাঁড়িয়েছিল কিছু সুপারি গাছ, তালগাছ, গড়াই ও কড়ই গাছ। ফসলি জমি, ঘোলা নদী, নদীর পাড়ের মাছ বাজার, গম গম শব্দেরাও পথ আটকে দাঁড়িয়েছিল। তবু ধ্যানের নামতা ধরে ছুটে যাচ্ছে বধির ট্রেন। ভেতরে কেউ কেউ পত্রিকায় চোখ বুলাচ্ছে কেউ মোবাইল হাতে নিয়ে ব্যস্ত এক বৃদ্ধ কিছু লোককে কালেমার বয়ান দিচ্ছে। কয়েকজন চা হাতে নিয়ে দেশ জাতি উদ্ধার করছে আমি জানলার ধারে বসে অনন্তকালের অপেক্ষমান অভিমানী আকাশ দেখছি। আর আমাকে দেখছে ঝিকিমিকি রোদের জরি। ট্রেন || রিক্তা রিচি #রিক্তা_রিচির_কবিতা #রিক্তা_রিচি #বাংলা_কবিতা
এত মন খারাপ লাগছে কেনো? কেনোর উত্তর খুঁজতে গিয়ে পৌছে গেলাম শৈশবে। বাল্যকালে আমার এক জোড়া নুপুরের খুব শখ ছিলো। আমার তিনটা ভাই আর আমি। বাবা নাই সে মৃতের মতো আমাদের কাছে। সংসারে খুব অভাব। মা একা সংসার চালায়। বলে ছিলো পিএসসি পরীক্ষায় ভালো রেজাল্ট করলে কিনে দিবে। কিনে দিব বলে আজ পর্যন্ত মা কিনে দেয়নি। হয়তো ভুলে গেছে। মনেও থাকতে পারে। আমি তিন ভাইয়ের এক বোন হওয়ায় কেউ শুনলেই বলে উঠতো। তাহলে তো খুব আদরের তুমি! আদর ভালোবাসা স্নেহ কি তখন জানতাম না। তবু রাস্তায় দোকানে স্কুলে কোচিং-এ যখন দেখতাম, অন্য মেয়েরা তার বাবার হাত ধরে আছে শক্ত করে তখন খুব অবাক হতাম, আমার বাবা নেই কেনো? একটা অভাব বোধ করতাম যে অভাব বোধ এখনো আমার হয়। আমরা চার ভাই বোন ছোট থেকে খুব কষ্টে বড় হয়েছি। কারো আদর যত্ন ভালোবাসা স্নেহ পাইনি। মাকেও ঠিক কাছে পাইনি। একটা মেয়ের কিশোরী বয়সে সবচেয়ে দরকার হয় তার মাকে। আমি তা পাইনি। দিন যেতে লাগলো আমার চারদিক ঘিরে নানা রকমের মানুষের আনাগোনা বাড়লো। বিগড়ে যেতে লাগলাম। সাথে সাথে মায়ের চিন্তা বাড়লো আমার জন্য। কথাগুলো বলছি কারণ, এই মানুষটা আমার জন্য অনেক করেছে। এখন করছে, তাকে আমি কষ্ট ছাড়া কখনোই কিছু দিতে পারিনি। আজ মায়ের সাথে দেখা হয়েছে কথা হয়েছে বেশ। শেষমেষ আজো তাকে আমি অশ্রু দিলাম চোখে। মা! তোমাকে মনে হয় মাঝেমাঝে অনেক কথা বলি। জীবনের এই যে ছিন্নভিন্ন টুকরো দেখছো আমি অনায়াসে এক করতে বসেছি। তার জন্য সময় লাগবে জানি। হয়তো আমি পারবো না। কোনো এক ঝড়ে হয়তো উড়ে যাবে পাখি! যাক মা, যে যেতে চাইবে আমি তাকে আটকাবো না। সবাই যাক মা তুমি থেকো। আজ চেয়েছিলাম তোমার হাত করতে চেয়েছি তুমি আমার মাথায় একটু হাত রাখবে। আমি একটু শান্ত হবো। তুমি জানো মা? আমি ভেতর থেকে শুকিয়ে যাচ্ছি মুড়িয়ে নিচ্ছি সব কিছু থেকে নিজেকে! আমার খুব কান্না আসছে মা। এত কান্না আমার কখনো আসেনি। তোমার জন্য খুব আফসোস হয়। খুব বেশি আফসোস হয়। কিছুই পেলে না তুমি। এত কিছু না পেয়েও কিভাবে একটা মানুষ বেঁচে থাকতে পারে, তা ভেবে অবাক হই। আমার আর কিছু হারাবার নেই মা। আমার কাছে অবশিষ্ট যা ছিলো তা গত শ্রাবনে ভাসিয়ে দিয়েছি জলে। তুমি ভালো থেকো মা।আমার কথা ভেবো না। কিছু না কিছু একটা হবেই আমার। 
বাংলাদেশের মেয়েরা ফেমিনিজম কথাটার আসল অর্থ‌ই গুলিয়ে ফেলেছে। এই দেশে আছে বাড়াবাড়ি রকমের ফেমিনিজম অথবা বাড়াবাড়ি রকমের ফেমিনিজমের প্রতিবাদ। আর এসবের ভীড়ে সত্যিকারের ফেমিনিজম এখানে বিলুপ্ত। একদল বলে স্যানিটারি ন্যাপকিন বাবা-ভাইকে দিয়ে কেনানো যাবে না এটা লজ্জাজনক তো আরেকদল প্রতিবাদ করে বলে আমরা ব্রা-পেন্টি জনসম্মুখে রোদে দিয়ে শুকাবো কোনো সমস্যা? এরা দুইদল‌ই আসল ফেমিনিজম কথাটার অর্থ‌ই গুলিয়ে খেয়ে ফেলেছে বাড়াবাড়ি প্রকারে। একদল মনে করে এটা ব্যাভিচারিতা আর অন্যদল মনে করে ফেমিনিজম মানেই নারীরা শুধু পুরুষের সমান না পুরুষের এক ডিগ্রি ওপরে। সমরেশ মজুমদারের সাতকাহন ব‌ইটা কমবেশী সবাই পড়েছেন। না পড়লে আমি এটার কাহিনীটা একটু বলি। দীপা নামের একটা মেয়ে থাকে যে তৎকালীন সময়ে বিধবা হ‌ওয়া সত্বেও রীতি রেওয়াজ না মেনে ঘুরে দাঁড়ায়। অল্প বয়সে সে যখন‌ বিধবা হয় তার পরিবার তাকে সাদা শাড়ি পরিয়ে নিরামিষ খাইয়েই বাকি জীবনটা কাটাতে বাধ্য করতো কিন্তু সে পড়াশোনা শেখে। স্কুল পাশ করে কলেজে ভর্তি হয়। পড়াশোনা শেষ করে‌ চাকরি করে। পরবর্তীতে পিসিএস এক্সাম দিয়ে বড় চাকরী পায়,যেমনটি সে চেয়েছিলো। তারপর সে বিয়েও করে। তখন‌ও কিন্তু বিধবা বিবাহ সিদ্ধ না। কিন্তু দীপা সে সব‌ই করে যেগুলো তখন‌ কেউ করতো না। এটাকে বলে ফেমিনিজম। এটাকে বলে ঘুরে দাঁড়ানো। নারী শিক্ষা,বিধবা বিবাহের পক্ষে ঈশ্বরচন্দ্র বিদ্যাসাগর যা করে গেছেন সেটাকে বলে নারীদের পাশে দাঁড়ানো। সেটাকে বলে নারীদের অবস্থার পরিবর্তন। ফেমিনিজম মানেই মেয়েরা যদি মনে করে বিয়ে করে বরের মাথার ওপর ছড়ি ঘোরাবে আর সেটাতেই বিরাট প্রতিবাদ করা হবে অথবা সে রাত বিরাতে রাস্তায় ঘুরবে ছোটছোট জামাকাপড় পরে আর সেটাতেই খুব প্রতিবাদ করা হবে তাহলে সেটা সে শুধুমাত্র নিজের ইচ্ছা চরিতার্থ করার জন্য করছে। সেটাতে শুধু তার‌ই স্বার্থসিদ্ধি হচ্ছে। আর দশটা মেয়ের কোন উপকার হচ্ছে না।‌ ফেমিনিজম মানে বরের ওপর ছড়ি ঘোরানো না। আবার স্বামী যখন ইচ্ছা স্ত্রীকে মারধোর করবে,ঘরে আটকে রাখবে আর সেটাকে স্ত্রী সাপোর্ট করবে সেটাও হতে পারে না। ফেমিনিজম মানে তারা দুজন বন্ধুর মতো একে অপরের পাশে থাকবে,শ্রদ্ধা করবে। স্ত্রী যদি বিয়ের পর‌ও নিজের ক্যারিয়ার বিল্ড আপ করতে চায় সেটাতে তার স্বামী সাপোর্ট দিবে। তখন গিয়ে নারী-পুরুষ সমান হবে। সেটাকে ফেমিনিজম বলা যাবে। সত্যি বলতে কিছু ক্ষেত্রে নারীরা কখনোই পুরুষের সমান হতে পারেনা। তাদের কিছু পিছুটান আছে, এমন কিছু কিছু বিষয় আছে যেগুলোর জন্য তাদের পিছিয়ে পড়তে হয়। একটা মেয়ে চাইলেই ত্রিশটা রোজা করতে পারেনা। একটা মেয়ে মা হতে পারে তখন তাকে নয়মাস থেকে এক বা দুই বছরের জন্য অফিস থেকে ছুটি নিয়ে বাড়িতে থাকতেই হয়। একটা মেয়ের রেপ হবার আশংকা থাকে বলে তাকে সাবধানে চলতে হয়। যখন ইচ্ছা যার তার সাথে বন্ধুত্ব করার আগে তাকে ভাবতে হয় তার দূরভিসন্ধিটা কি। হ্যা স্যানিটারি প্যাড কেনার জন্য লুকোছাপার দরকার নাই। পিরিয়ড এমন একটা জিনিস যেটা প্রতিটা মেয়ের হয় এবং হ‌ওয়া খুব স্বাভাবিক। বরং না হ‌ওয়াই অস্বাভাবিক। এটা বন্ধ হয়ে গেলে কোন মেয়ে মা হতে পারবে না। জন্ম হবে না কোন পুরুষের‌ও। এই স্বাভাবিক ব্যাপারটা নিয়ে এত লুকোছাপার কিছু নেই যেটা আমাদের পরিবার শেখায়। স্যানিটারি প্যাড সবার সামনেই কেনা যায়। কিন্তু অন্তর্বাস যায় না। অন্তর্বাস লুকিয়ে রাখতেই হয় আর সেটা করলে ফেমিনিজমকে বিরাট অপমান করা হয়ে যায় না।‌ এই সমাজে এখনো এমন অনেক পুরুষ আছে যারা মেয়েদের অন্তর্বাস চোখ দিয়ে চাটে। যেগুলো তাদের রেপ করতে উদ্বুদ্ধ করে। যে সমাজে সদ্য জন্মানো শিশুও রেপের স্বীকার হয় সেই সমাজে মেয়েরা যদি মনে করে ছেলেদের জাঙ্গিয়া জনসম্মুখে শুকানো গেলে মেয়েদের অন্তর্বাস কেন না? তাহলে সেটা ভাবা অবশ্যই ভুল। মেয়েরা পুরুষের মতো অনেক কিছুই করতে পারে। ইনফ্যাক্ট বেশীরভাগ কাজ‌ই করতে পারে,তবে সামান্য কিছু ক্ষেত্রে একটু সাবধানতা মেনে চললেই তাদেরকে আর ধর্ষনের স্বীকার হতে হয় না।আর সত্যি বলতে ধর্ষন বলে এই জিনিসটা না থাকলে হয়তো বাড়াবাড়ি রকমের নারীবাদীতার সবটাই মেনে নেয়া যেতো কিন্তু যতদিন মেয়েরা কিছু পুরুষের লোলুপ দৃষ্টি থেকে সুরক্ষিত না ততদিন নারীবাদী মেয়েদের‌ও সামান্য কিছু সাবধানতা অবলম্বন করতেই হবে আর তাতে সত্যিকারের ফেমিনিজম কথাটায় সামঞ্জস্য আসবে। নারীবাদীরা যদি ভুলে গিয়ে থাকে মনে করিয়ে দিই, এটা বাংলাদেশ। চাইলেই সব কিছু পুরুষের সমান করা যায় না। তবে অনেকটাই করা যায় যেটা আমাদের জন্য এনাফ। 
অনার্স শুরু করসি ২০১৯ সালে। এরমধ্যে আগাম অর্থবছরের বাজেটসহ তিনটা বাজেট ঘোষিত হইসে। স্যাডলি একটা অর্থছরেও বাজেট নিয়ে কোনো পোস্ট দেয়া হয়নাই। অথচ মিনিমাম ক্যুলনেস বজায় রাখার জন্য হলেও অন্তত একটা পোস্ট দেয়া উচিত ছিলো। অনেক ভাবাভাবি করে আপাতত পোস্ট না দেয়ার তিনটা কারন খুঁজে পেলাম: ১. আমার বয়স এখনও কম, অনেক কিছু জানার বাকি। তাছাড়া আমার ধারনা আমি বলদ প্রজাতিভুক্ত। ২. যদি কেউ কমেন্ট সেকশনে বাংলাদেশ ব্যাংকের লিকুইডিটি যথেষ্ট হওয়ার পরেও ইনভেস্টমেন্ট আরো বাড়ায়না কেন এ নিয়ে দুইটা কঠিন প্রশ্ন করে বেইজ্জত করে দেয় সেই ভয়ে। ৩. দুনিয়াদারি ঘাটাঘাটি করে যতক্ষনে বাজেটের ব্যাপারে মোটামুটি একটা সিদ্ধান্তে পৌছাই ততক্ষনে ফেসবুকে বাজেট টপিকটা শেষ হয়ে যায়।🙂🙂
আমি যে সারাদিন কেউ আমাকে ভালোবাসেনা,ভালোবাসেনা বলে কান্নাকাটি করি সেসব সব মিথ্যা।আসোলে আমার আশপাশের প্রতিটা মানুষ খুব অল্প সময়ে আমাকে এত এত ভালোবাসে! আমি মাঝেমধ্যে অবাক হয়ে যাই। আরে ভাই,আমাকে ভালোবাসার কি আছে। আমি একজন কপট,স্বার্থপর এবং ছলণাময়ী নারী 🙄
প্রায় রাতে আমি আর ময়নার গয়না  একজন আরেকজনের দিকে নিষ্পলক তাকিয়ে থাকি, সে নিঃশব্দে আমায় প্রশ্ন করে আনুশা, এই প্রতিদানের জন্যেই কি তোমাকে মৃত্যুর মুখ থেকে ছিনিয়ে এনেছি বারংবার? 
মানুষকে চিনুন, জানুন। তেলাতে নয় সম্মান করুন ( যোগ্য হলে)। আজ যারা বড় বড় হ্যাজ নামাচ্ছেন, খিল্লি করছেন। দু'দিন আগেই তারা হয়তো, দিদি গো, দিদি গো করে পা চেটে এসেছেন। আবার এসব মিটলে আবার চাটতে যাবেন। বেশিরভাগ মানুষ হচ্ছে হুজুকপ্রেমী। যে দিকে পাল্লা ভারী সেদিকে ছোটেন। আজ যার নিন্দা করছে কালই তার থেকে অ্যাডভান্টেজ পাওয়ার জন্য গায়ে ঢলে পড়ে। নিজেরাও কম হিপোক্রিট নয়। আমি হিংস্র হতে বলছি না, পিএনপিসিও নয়। কিন্তু তেল মারামারিটাও কম করেন না অনেকেই। এমনকি অনেকে দু'দলেই বিদ্যমান। অন্যের শিরদাঁড়া বাঁকার বিচার করতে করতে নিজেদেরটার দিকেও ফিরে তাকাবেন।
আমাদের বাবা-মা , আমাদের স্বপ্ন, ফারাক এবং অন্যান্য- স্টুডেন্ট হিসেবে আমি আমার একাডেমিক জীবনে ছিলাম- হুটহাট জ্বলে ওঠা স্ফুলিঙ্গের মতন। এই ভালো এই খারাপ- তো যখন বিশ্ববিদ্যালয় ভর্তি পরীক্ষার সময় এলো - আমি একই সাথে ঢাকা বিশ্ববিদ্যালয়ের চারুকলা বিভাগ আর জাহাঙ্গীরনগর বিশ্ববিদ্যালয়ের অর্থনীতি বিভাগে চান্স পাই । এবং আমার বাবা চোখ বন্ধ করেই সিদ্ধান্ত নিয়ে ফেলেছিল- আমাকে পড়াবে অর্থনীতি বিভাগে । কিন্তু আমি তো তেমন ভদ্রলোক কখনোই ছিলাম না - তার উপর আমি জীবনে ও অর্থনীতির 'অ' অ জানতাম না, বিভাগ ছিল বিজ্ঞান। তাই সে মূহূর্তে আমার মাথায় ঘুরছিল- হালকা পাতলা ছবি আঁকতে জানি ,এটলিস্ট চারুকলায় সার্ভাইভ করতে পারব,কিন্তু অর্থনীতি কখন ই না । ফলশ্রুতি - আমি আমার সিদ্ধান্তে অটল থেকে ভর্তি হলাম চারুকলায় , আর বাবার সাথে মনের দুরুত্ব হয়ে গেল - যোজন যোজন দুরুত্ব । হলে বসে - মা কে ফোন দিতাম ,বাবা কে দিতাম না তেমন,বাবা ও দেয়ার প্রয়োজন বোধ করত না। বাড়ি গেলে বাবা প্রায়ই মজা করতেন- 'তোমার বিভাগ তো 'চারু -কারু' আমার ক্যারিয়ার, প্রফেশন নিয়ে বাবা একটা বিশাল সময় ছিল সন্দ্বিহান . এবার চলুন চলে যাওয়া যাক দ্বিতীয় গল্পে, আরেকটু পেছনে । আমার দাদা যখন মারা যায় তখন আমার বাবা বেশ ছোট, একান্নবর্তী পরিবারে আমার বাবা-চাচা দের বেড়ে ওঠাটা তাই ছিল বেশ সংগ্রামের। আমার ছাপোষা দাদী ছিলেন- সব সয়ে ছয় ছেলে মেয়ে আগলে রেখে স্বামীর ভিটা আঁকড়ে থাকা লোক । জীবনের মৌলিক চাহিদা পুরণের টানা পোড়েন যখন আমার তরুণ বাবার কাছে দুর্বিষহ হয়ে গেল, তখন পড়ালেখা ছেড়ে পাশের বাড়ির বন্ধুকে নিয়ে বাবা পালিয়ে এলেন ঢাকায় । কিছুদিন বিক্রমপুরে লজিং মাস্টার ছিলেন, এরপর বাবা ঢাকায় এসে জীবিকা নির্বাহ শুরু করলেন । শূন্য থেকে সব গড়লেন, ঢাকার অদূরে এক টুকরো জমি কিনলেন , আমাদের তিন বোনের জন্যে পরম মমতায় এক নিরাপদ আবাস গড়লেন । আর তাতেই ভর দিয়ে আমাদের বেড়ে ওঠা , বাবা ছোট বেলা থেকেই অভয় দিতেন একটা কথা বলে- 'তোমাদের ভয় নাই এই ঢাকায়, যেখানেই থাকো না কেন কিংবা বিপদে পড় না কেন ,দিন শেষে তোমাদের মাথা গোঁজার ঠাই আছে একটা ,হারানোর কিছু নাই তোমাদের । ' প্রথম গল্প পড়ে মনে হতে পারে- বাবা আমার প্রতি নির্দয় ছিলেন কিংবা বাবার প্রতি আমার অনেক অভিযোগ । কিন্তু যদি আপনি আমার মত এই দুটো গল্পেই সমান মনোযোগ দেন তবে দেখবেন- বাবার প্রতি অভিযোগের কিংবা আমার প্রতি বাবার অভিমানের কোন কারণ ই নেই । আমার বাবার পদ্মা পাড়ি দিয়ে ঢাকায় আসার গল্প কিংবা আমার সবের বিরুদ্ধে গিয়ে চারুকলায় পরা দুই গল্প ই কিন্তু এক এবং অভিন্ন । আমার বাবার স্বপ্ন পদ্মার ওপাড়ের ওই ছোট্ট গ্রামে আবদ্ধ ছিল না , আমার স্বপ্ন ও ভালো ক্যারিয়ারের আসায় ইচ্ছার অমতে অর্থনীতি পড়ার মধ্যে আবদ্ধ ছিল না । বাবা বাড়ি থেকে না বলে পালিয়েছিল, আর আমি বলেছিলাম - পড়ব না অর্থনীতি । কিন্তু আমার বাবা আমাকে সেই সময়ে বোঝে নি,আমি ও বাবা কে বুঝি নি , এটাই জেনারেশন গ্যাপ । অবশ্য এই দুইয়ের না বোঝাবুঝি তে ভাল ই হয়েছে, আমি যদি বাবাকে বুঝতে গিয়ে অর্থনীতিতে পড়তাম তবে সেটা আমার জীবনের সবচে বড় ব্লান্ডার হত। আর বাবা যদি আমাকে বুঝে আমাকে সোনায় সোহাগা করে রাখতেন, তাহলে এই ঢাকায় আমি নিজের পায়ে দাঁড়াতে শিখতাম হয়ত একটু দেরি তে ,জীবনের প্রতি এতো উচ্চাকাঙ্ক্ষা কিংবা নিজে কিছু করে দেখানোর তৃষ্ণা ও জমত না এতোটা । বাবা অমতে ছিল তাই বলে কি আমার বাবা আমার ভালো চায় না কিংবা ভালো চাইত না ? এর উদাহরণ দেই আপনাকে - শরদিন্দুর এ যাবতকালে যত ফিচার হয়েছে পত্রিকায় সব গুলো বাবার কাছে পরম যত্নে আছে , কখন ও টিভিতে আমাকে দেখতে পেলে সবার আগে উচ্ছস্বিত গলায় ফোন দিয়ে 'হোহো' করে হেসে ওঠে । শরদিন্দুর প্রতি টা আউটলেট ওপেনিং এর দিন বাবা সবার আগে ভেন্যুতে চলে যায় , দোকানের এক কোনায় একটা চেয়ারে বসে একদম রাত অবধি খদ্দেরে র কেনাকাটা দেখে , ঠোটের কোনায় থাকে এক চিলতে গর্ব ভরা হাসি । এভাবেই ঘুচেছে আমাদের গ্যাপ, আমাদের স্বপ্ন আর চাওয়া পাওয়ার ফারাক । মাঝে মাঝেই আমি দেখি- ইন্টারনেটে কিছু মানুষ ব্যাড প্যারেন্টিং নিয়ে কথা বলে, 'জন্ম দিয়েছে তাতে কি , আমার জীবন আমার ' , 'মা বাবা অনেক প্যাথেটিক হচ্ছে দিন দিন, কীভাবে বাসা থেকে বের হয়ে যাওয়া যায়' কিংবা 'আমার মা বাবা আমার স্বপ্নের পথে বড় শত্রু' এমন লেখা দেখি, পক্ষে বিপক্ষে তর্ক দেখি। এসব দেখে মাঝে মধ্যে বেশ দীর্ঘস্বাস জমে বুকে, 'পৃথিবীতে একটা ও খারাপ প্যারেন্ট নেই' এই কথা বলব না । তবে এটুকু বলব -হাতে গোনা কিছু লোক বাদ দিয়ে বেশির ভাগ বাবা মা ই সন্তানের জন্য সব টুকু সুখ দলিল করে সন্তানের মুখে গুঁজে দিতে চায়, নিজেরা যা পায় নি বা নিজেই যেসব সুবিধা থেকে বঞ্চিত ছিল সেটা নিশ্চিত করতে চায় সন্তানের জন্য । আমার বাবা সারাজীবন বেসরকারি চাকরি করেছেন, বসের মাইনকা চিপায় ছিলেন,এখন ও আছেন । তাই বিসিএস ক্যাডার বা শিক্ষকতা বাবার কাছে এক পরম আরাধ্য ,বাবা এখন ও বাড়ি গেলে আমাকে বিসিএস দিতে বলেন, নিজের না পাওয়া সামাজিক মর্যাদা টুকু আমার হোক সেটা চায়, আর এই চাওয়া তে অপরাধ নেই । কখন ও যদি মনে হয় 'বাবা- মা' কে ছেড়ে যাবেন শুধু এতোটুকু ভাববেন- অবুঝ আপনি যখন মা র কোলে মলত্যাগ করতেন , মা আপনাকে ডাস্টবিনে ফেলে দেয় নি, শিশুখ্যাদ্যের দাম বেশি বলে আপনাকে এক বেলা না খাইয়ে রাখে নি । ওটা ও তো তাদের জীবন ই ছিল তাই নয় কি ?
তালেবান, আইএস, বোকো হারাম এই জঙ্গি গোষ্ঠীগুলি মেয়েদের কোনদিনই মানুষ মনে করে না। কখনো মেয়েদের অপহরন করে নিজ আস্তানায় নিয়ে যায় আবার কখনো হত্যা করে। দুনিয়াতে ও তারা বাহাত্তর হুর নিয়ে থাকে আখেরাতেও ৭২ হুরের নেশায় মানুষ হত্যা করে। এদেরকে কি দিয়ে কোন বাবা মা দুনিয়াতে এনেছে আমার তাদের খুব দেখতে ইচ্ছে করে। ছেলেমেয়েদের এসব বাবা মা কোন শিক্ষাই দিতে পারেনি। 
শ্বশুরবাড়ি লোকজনের ভয় দেখায় আম্মা ঘরের কাজ সব করায় নেয়🥵🥀
সময়ের কাহন-২৫ ----------------------- চারপাশে পরস্পর গা ঘেঁষা একতলা সব বাড়ি নিয়ে পাড়াটির ব্যাপ্তি। বেশির ভাগই মাটির বাড়ি।তারই একটি বাড়ির বাইরের দাওয়াতে অধীর হয়ে লাঠি হাতে রাস্তার দিকে তাকিয়ে আছেন সম্ভ্রান্ত এক প্রৌঢ় ভদ্রলোক । ফর্সা রঙ, পরণে তাঁর দুধসাদা পাজামা আর পাঞ্জাবী।চোখে চশমা, মাথায় সাদাকালো চুল। দেখলেই সম্ভ্রম জাগে। আমাদের দেখেই তিনি বারান্দা থেকে নেমে এসে ব্যগ্র কণ্ঠে সেই মহিলাকে জিজ্ঞেস করলেন সবাই ঠিকঠাক এসেছে তো? মহিলাটি উত্তর দিলেন জ্বি দাদা কেউ বাকি নেই।এই বলে তিনি অন্দরমহলে ঢুকে গেলেন। সৌম্য সেই প্রৌঢ় মানুষটি আমাদের আহবান জানিয়ে ঘরের ভেতরে নিয়ে নিজের স্ত্রী, কন্যা আর তাঁর জৈষ্ঠ্যপুত্রবধূর সাথে আমাদের পরিচয় করিয়ে দিয়ে বললেন তাদের দিকে তাকিয়ে বললেন যে ঘরটা মেয়েদের জন্যে খালি করা হয়েছে সেই ঘরটি ওদের দেখিয়ে দাও।ওদের যেন কোন অসুবিধে না হয়। আমি দেখি ছেলেরা সবাই এসেছে কিনা।ওদের জন্যে বাইরের ঘরটাতে থাকার ব্যবস্থা করে দিতে হবে। ভদ্রলোকের কথায় তাঁর স্ত্রী আর কন্যা এগিয়ে এসে আমাদের নিয়ে চললেন কিন্তু তাঁর পুত্রবধূর দেখলাম মুখখানা খুব গম্ভীর আর কালো হয়ে উঠলো। আমরা যখন আমাদের জন্যে নির্দিষ্ট করা সেই ঘরের দিকে যাচ্ছিলাম তখন তিনি অনুচ্চ স্বরে আমাদের শুনিয়ে শুনিয়ে বলতে লাগলেন,"এই সময়ে আব্বা আর কাজ পাননি। সব জেনেশুনে ঘরের ভেতরে হিন্দুদের ঢুকিয়েছেন।এবারে ওই হিন্দুদের জন্যেই আমাদের ছেলেমেয়ে নিয়ে মরতে হবে। আমি সাধারণত শ্বশুরবাড়িতে ছুটিছাটাতে আসি।তাই গ্রামের কাউকেই বলতে গেলে চিনিনা।বাড়িটিতে আসার পরে জেনেছি প্রৌঢ় ভদ্রলোকের নাম জেবল হোসেন।অবসরপ্রাপ্ত একজন স্কুল শিক্ষক। তাঁর দ্বিতীয় পুত্রটি কানুনগোপাড়া কলেজের একজন নবীন অধ্যাপক। জেবল হোসেনের বড় পুত্রবধূটি ছাড়া পরিবারের বাকি সবাই পুরোপুরি অসাম্প্রদায়িক। আমার শ্বশুর বাড়ির একজন পারিবারিক বন্ধু তিনি।বিশেষ করে আমার বড় ভাশুরের সাথে তাঁর খুব হৃদ্যতার সম্পর্ক । রাজাকারের দল যে রাতে আমাদের বাড়ি লুট এসেছিলো সেই খবরটা পেয়েই তিনি সাথে সাথে গ্রামের মেম্বারকে এই বলে অনুরোধ পাঠিয়েছিলেন যে বাড়িটি অন্তত যেন পুড়িয়ে দেয়া না হয়। প্রৌঢ় এই মানুষটির অনুরোধের জন্যেই সেদিন আমাদের বাড়িটি আগুনের হাত থেকে রক্ষা পেয়েছিলো। তাঁর বড় ছেলে তখন ঢাকায়। মেজো ছেলে শামসুল ইসলাম বাড়িতে ছিলেন না।সন্ধ্যের সময়ে বাড়ি ফিরে আসার পরে আমার কর্তার সাথে যখন আলাপ হল তখন তিনি আমার কর্তাকে জানালেন যে তিনি আমার বাবার ছাত্র এবং কানুনগোপাড়া কলেজেই অধ্যাপনা করছেন। কর্তার সাথে আলাপের পরে তিনি নিজেই আমার সাথে আলাপ করতে এলেন।এরপরে নিজের ছোট বোন মিনুকে একান্ত ডেকে বললেন আমি তাঁর গুরুকন্যা। আমার দিকে যেন সে একটু খেয়াল রাখে। মিনু নিজেও তখন কলেজে পড়ে। ভাইয়ের এই অনুরোধ সে আক্ষরিক অর্থেই রেখেছিলো। সেদিন সেই বাড়িতে আশ্রয় নেবার ফলে আমাদের পাঞ্জাবি সৈন্যের মুখোমুখি হতে তো হয়ই নি এরপরেও যতবার পাঞ্জাবি সৈন্য এসেছে বলে গুজব বা সত্যিকার অর্থেই এসেছে আমাদের কখনো তাদের মুখোমুখি হতে হয়নি। তাঁদের বাড়ির রান্নাঘরের মাটির চুলাতে আমাদের ও তাঁদের রান্না একই সাথে হত। আমার আচারনিষ্ঠা শাশুড়ি সেই বিপদের দিনে মন থেকেই হিন্দুধর্মের ছুঁৎমার্গ ঝেড়ে ফেলে কুসংস্কারের উর্ধে উঠতে পেরেছিলেন। আমাকে আর আমার ছোট জাকে জেবলকাকা কেন জানি খুব স্নেহ করতেন। মা ছাড়া কখনও কথা বলতেন না।বলতেন ওরা আমার মেয়ে। বাজার করতে গেলে নিজেদের কাঁচা বাজারের সাথে আমাদের জন্যেও নিয়ে আসতেন। মিনু তার মায়ের রান্না করা তরকারি আমাকে না দিয়ে খেতোই না। আমাকে বলতো ভাবি আপনি একদম ভয় পাবেন না।পাঞ্জাবি সৈন্য যদি আমাদের বাড়িতে ঢুকেও যায় তাহলে আমি বলবো আপনি আমার বড় বোন। পশ্চিম পাকিস্তানে থাকেন।আপনি তখন তাদের সাথে না হয় উর্দুতেই কথা বলবেন। এতটুকু একটা মেয়ে! কি অপরিসীম সাহসের সাথে আমাকেও সাহস জোগাতো! আসলে পারিবারিক শিক্ষাই মানুষকে সমৃদ্ধ করে।পারিবারিক শিক্ষা যার যত সমৃদ্ধ সেই পরিবারের সন্তানদের চিন্তাভাবনাও ঠিক ততখানি সমৃদ্ধ। এদের কারণেই দেশ বা জাতিও সমৃদ্ধ হয়। তবে রোজ রাতে মিনুর বড় ভাবি যখন তাঁর তিন বাচ্চাদের ঘুমাবার সময় হলে আমাদের শুনিয়ে শুনিয়ে দোয়া পড়াতেন তখন সেসব দোয়া শুনে নিজেদের বড় কুণ্ঠিত ও অপরাধী মনে হত। তাঁর দোয়া চাইবার ধরণ ছিলো এই রকম। ইয়া আল্লাহ আমাদের ঘরে হিন্দুদের আশ্রয় দেয়া হয়েছে। তুমিতো জানোই আল্লাহ হিন্দু মানেই কাফের। এই গুনাহের জন্যে তুমি আমাদের দোষী কোর না।আমরা যেন তোমার দোয়ায় কোন বিপদে না পড়ি।সহি সালামতে যেন বেঁচে থাকতে পারি। আমাদের বারবার বলতেন," আপনাদের দেশ তো আসলে ইন্ডিয়া। আপনারা এখানে কি জন্যে পড়ে আছেন? সেখানে চলে গেলেই পারেন।" তাঁর বড় মেয়েটি ছিলো ভারি সুন্দর। বয়েস বারো কি তেরো সে তার মায়ের এসব কথা একেবারেই পছন্দ করতো না।মায়ের কথার প্রতিবাদ করে বলতো কক্ষনো না আম্মা। ইন্ডিয়া কেন খালাম্মার দেশ হবে? এটাই খালাম্মাদের দেশ। পরিবার থেকে বউটিকে এসব কথা বলার জন্যে বারবার নিষেধ করা হলেও বউটি তাঁদের কথা শুনতো না। আজ ভাবি জেবল হোসেন কাকা কতখানি বিপদের ঝুঁকি নিয়ে আমাদের তাঁর বাড়িতে আশ্রয় দিয়েছিলেন। চারিদিকে লাগোয়া সব ঘর।সবাই তো আর তাঁর শুভাকাঙ্ক্ষী ছিলো না। সেই বাড়িতে থাকার সময়েই সিলেট থেকে আমাদের কাছে গোপনসূত্রে খবর আসে যে বেলায়েত সাহেব হন্যে হয়ে আমার কর্তার খোঁজ করতে লোক লাগিয়েছেন।শুধু তাই নয় এজন্যে দশ হাজার টাকা পুরষ্কারও ঘোষণা করা হয়েছে। ডাইনিং রুমে খেতে বসে সে নাকি রোজ আমার বানানো আচারগুলি খায়।খাওয়ার আগে জল সহ সব খাবার আগে বাবুর্চি আলাদিনকে একটা প্লেটে নিয়ে খেতে বলে তারপর সে খায়। এই খবর যিনি আনলেন তিনি আমার কর্তাকে বললেন স্যার টেংরাটিলার গ্যাসলাইন মুক্তিবাহিনীর ছেলেরা এক জায়গায় ফাটিয়ে ফেলায় বেলায়েতের ধারণা হয়েছে এটা নিশ্চয়ই দেওয়ানজীর কাজ।আপনি যেভাবে পারেন বর্ডার ক্রস করে ভারতে চলে যাবার ব্যবস্থা করুন। আমার কর্তা যখন আমাকে গোপনে ডেকে একথা বললো তখন আমি তাকে বললাম আমরা যদি তখন বাবা মার সাথে চলে যেতাম তাহলে আজ আর এই দিন দেখতে হত না। বাবাদের সাথে গাড়ি ছিলো।রাস্তাও তখন নিরাপদ ছিলো।এখন আমি কিভাবে যাবো ছোট ছোট দুই বাচ্চা নিয়ে? তুমি একাই চলে যাও।আমি থাকি। আমার কর্তা বললো তুমি কি পাগল হয়েছো? তোমাদের ফেলে আমি একা চলে যাবো মানে? আমার তখন রাগ,দুঃখ,কষ্ট সব চরমে উঠেছে।কি করবো বুঝতে পারছিলাম না। আমার শাশুড়ি এসে তাড়া দিয়ে বললেন বৌমা বেলা চলে যাচ্ছে স্নান সেরে নাও খাবে কখন? আমি শাশুড়ির আদেশ শুনে তাড়াতাড়ি অন্যমনস্ক ভাবে স্নানের জন্যে উঠে পড়লাম। বাড়ির মেয়েদের জন্যে ভেতর বাড়িতেই একটা পুকুর রয়েছে। পুকুর পাড়েই বিশাল একটা আমগাছ।সারাদিন গাছটার ছায়া পড়ে বলে জল ঠাণ্ডা থাকে।বাড়ি থেকে আসার থেকে গয়নাগুলি আমার সাথেই থাকে।স্নান করার সময়ে সেদিন পুকুরের পাড়ের সেই আমগাছটার কোটরে রেখে স্নান সেরে পোঁটলাটা সেখান থেকে তুলে আনার কথা বেমালুম ভুলে গেলাম। ঘরে আসার কিছুক্ষণ পরেই মনে হল আমি গয়নাগুলি আমগাছের কোটরে ভুলে রেখে এসেছি।বুকটা ধ্বক করে উঠলো। মন বলছিলো। এতক্ষণে নিশ্চয় ওগুলি আর নেই। পুকুরপাড়ে এই সময়ে স্নান করতে আসা মেয়েরা তাদের কাপড়চোপড় আমগাছের ডালে রেখেই জলে নামে।কাজের বুয়ারা আমগাছের নিচে বসে বসে বাসন মাজে। তাড়াতাড়ি দৌড়ে গিয়ে দেখি গয়নাগুলি ঠিকই কোটরে রয়েছে।গাছের রঙ আর গয়না বাঁধা কাপড়ের পুঁটলির রঙ একই ছিলো বলে বোঝাই যাচ্ছিলো না সেখানে একটা কাপড়ের পুঁটলি আছে।দেখে আমার ধড়ে যেন প্রাণ ফিরে এলো।এই বিপদের দিনে গয়নাটুকু ছাড়া আমার যে আর কিছুই নেই।ওটুকুও চলে গেলে আমি যে পথের ভিখিরি হয়ে যাবো। গয়না গুলি নিয়ে ঘরে এসে শুনি জেবল হোসেন কাকাকে আমার কর্তা নাকি বলেছে চাচা আমরা এবারে আমাদের বাড়িতে ফিরে যেতে চাই। বাড়ি থেকে লুট করে নেবার মতো আর তো কিছুই নেই।মেম্বারও কথা দিয়েছে আপনাকে আমাদের বাড়ি পোড়ানো হবে না।বাড়ি ফিরে যাওয়ার পরে যদি কোন অসুবিধা হয় তখন না হয়।আপনাকে জানাবো। কাকা প্রথমে আমাদের ছাড়তে চাইছিলেন না।অনেক জোরাজোরির পরে রাজি হলেন তবে আমাদের কথা দিতে হল কোনরকম অসুবিধা হলে দেরি না করে তাঁর বাড়িতেই যেন চলে যাই। আমরা আবার আমাদের বিধ্বস্ত বাড়িতে ফিরে এলাম।জেবল কাকা রোজ সকালে হাঁটতে হাঁটতে আমাদের বাড়িতে এসে আমাদের সাথে কিছুক্ষণ গল্প করে যান। স্বাধীন বাংলা বেতার কেন্দ্র আবার চালু হয়েছে।তবে খুব অল্প সময়ের জন্যে। সবাই বলে এবারে আগরতলা থেকেই নাকি তা প্রচার করা হচ্ছে।প্রচারের সময়টাও নির্দিষ্ট নয়। তবুও ওই সময়টুকু আমাদের জন্যে যে কি ছিলো সে শুধু আমরাই জানি। মানুষ তখন ভয়ে ভয়ে রেডিওর ভল্যুম খুব নিচু করে কেউ বা কাঁথার নিচে রেডিও রেখে স্বাধীন বাংলার অনুষ্ঠান শোনে।আকাশ বাণী,বিবিসির খবর শোনার ওপরেও নিষেধাজ্ঞা জারি করা হয়েছে। এর মধ্যেই শুনি ১৮ এপ্রিল কোলকাতার পাকিস্তান দূতাবাসের ডেপুটি হাই কমিশনার হোসেন আলী স্বাধীন বাংলাদেশ সরকারের প্রতি আনুগত্য দেখিয়ে পদত্যাগ করেছেন। পাক সরকার তখন কোলকাতার পাকিস্তান দূতাবাস বন্ধ করে দিলো। মুক্তিযুদ্ধ সত্যিকার অর্থেই ভালোভাবেই শুরু হয়েছে। নানাভাবে নানারকম খবর তখন মানুষের মুখে মুখে ফিরছে। বুড়িগঙ্গা নদী পার হয়ে জলস্রোতের মতো মানুষ ঢাকা শহর ছেড়ে গ্রামের বাড়ি ছুটছে। পাক সৈন্যরা নাকি ২৫ মার্চের গোলার আঘাতে চুরমার করে দেয়া শাঁখারি পট্টির ঘরবাড়ি থেকে সমস্ত লাশ সরিয়ে নিলেও পচা লাশের উৎকটগন্ধে শাঁখারি পট্টি এতই ভারি হয়ে আছে যে সেখানে নিঃশ্বাস নেয়া যাচ্ছে না। হিন্দুদের বিধ্বস্ত ঘরের প্রতিটির সামনে ঝুলছে উর্দুতে লেখা মুসলিম নাম সহ নূতন চটের পর্দা। পুরো এলাকাটি বিহারি মুসলমানদের মধ্যে ভাগ করে দিয়ে দেয়া হয়েছে। তারা তাদের বরাদ্দে পাওয়া ঘরে নিজেদের নাম ঝুলিয়ে দিয়েছে। লোকজন ঢাকা শহর ছেড়ে গ্রামের দিকে ছুটে আসছে কিন্তু গ্রামও কি আর নিরাপদ আছে? তেলিয়াপাড়ার চা বাগানে বাঙ্গালী আর্মি অফিসাররা যখন যুদ্ধের সামরিক দিক পর্যালোচনা করছিলেন তখন বঙ্গবন্ধুর অনুপস্থিতিতে রাজনৈতিক দিক সামাল দেয়ার দায়িত্ব কাঁধে তুলে নিয়েছিলেন আওয়ামী লীগের সাধারণ সম্পাদক তাজউদ্দীন আহমদ। জুলফিকার আলি ভুট্টো যাঁর সম্পর্কে একবার তাঁর সহচরকে বলেছিলেন, আলোচনার টেবিলে শেখ মুজিবের পেছনে ফাইল হাতে যে নটোরিয়াস লোকটা চুপচাপ বসে থাকে তাকে কাবু করা খুব শক্ত। দিস তাজউদ্দীন,,,,,,, আই টেল ইউ,হি উইল বি আ বিগ প্রব্লেম। হি ইজ আ বিগ থরো। অন্তর্মুখী, প্রচারবিমুখ এই মানুষটি পকিস্তানবিরোধী অসহযোগ আন্দোলনে দীর্ঘদিন ধরে ছিলেন বঙ্গবন্ধুর সবচেয়ে ঘনিষ্ঠ সহযোগী। ভারত সরকার নীতিগত ভাবে বাংলাদেশকে সহায়তা করার সিদ্ধান্ত নিয়েই রেখেছিলো দরকার ছিলো শুধু একজন যোগ্য প্রতিনিধির। সীমান্তরক্ষীবাহিনী গোলক মজুমদারের সাহায্যে তাজ উদ্দীন আহমদ ইন্দিরা গান্ধীর সাথে দেখা করে তাঁর কাছে সামরিক সাহায্য, গোলাবারুদ আর অস্ত্রশস্ত্র সাহায্য কামনা করলেন। সেই সাথে চাইলেন দীর্ঘমেয়াদি একটা যুদ্ধের জন্যে সাধারণ বাঙালীর জন্যে সামরিক প্রশিক্ষণ ও সীমান্ত পার হয়ে আসা শরণার্থীদের জন্যে নিরাপদ আশ্রয়। প্রধানমন্ত্রী ইন্দিরা গান্ধী তাঁকে সবুজ সংকেতের সাথে সাথে তাঁকে আরও দিলেন ছোট একটা ডাকোটা বিমান। কয়েকজন সঙ্গীকে নিয়ে তিনি সেই বিমানে করে সীমান্ত বরাবর আকাশপথে খুঁজে বেড়াতে শুরু করলেন তাঁর সতীর্থদের। খুব নিচু দিয়ে চলে তাঁর সেই বিমান।থামে দ্বিতীয় বিশ্বযুদ্ধে ব্যবহৃত পরিত্যক্ত বিভিন্ন রানওয়েগুলিতে। নেমেই তিনি সীমান্ত অতিক্রম করে খোঁজ করেন আওয়ামী লীগের কোন নেতা সেখানে এসেছেন কিনা? একসময় পেয়েও যান কয়েকজনকে। বঙ্গবন্ধু শেখ মুজিবের পেছনে ফাইল হাতে দাঁড়িয়ে থাকা নটোরিয়াস লোকটি তখন আকাশে আকাশে ঘুরে যুদ্ধে আক্রান্ত একটি দেশের জন্যে সরকার গঠনের আপ্রাণ চেষ্টা চালিয়ে যাচ্ছেন। এর পরে ওই বিমানে চড়েই তিনি একদিন আগরতলায় এলেন।আগরতলায়ও খুঁজে পেলেন অনেক নেতাদের। তাঁর পরিকল্পনামতোই সিদ্ধান্ত নিলেন স্বাধীনতার সনদ পাঠ। অনুষ্ঠান করবেন বাংলাদেশ সীমান্তের ভেতরেই। খুঁজে খুঁজে কুষ্টিয়া জেলার মেহেরপুরকে নির্বাচন করা হল সিদ্ধান্ত ১৭ এপ্রিল হবে সেই অনুষ্ঠান। সূর্য ওঠার আগেই খুব গোপনে বিদেশি ও দেশের বিশিষ্ট সাংবাদিকদের সেখানে নিয়ে যাওয়া হল।তাঁদের সামনেই পাঠ করা হল স্বাধীনতার সনদপত্র। তাতক্ষনিক ভাবে জায়গাটির নামকরণ করা হল মুজিবনগর এবং অস্থায়ী ভাবে বাংলাদেশের রাজধানী। অনুষ্ঠান শুরু হল ভারপ্রাপ্ত রাষ্ট্রপতি সৈয়দ নজরুল ইসলাকে গার্ড অব অনার প্রদানের মধ্য দিয়ে। ভাষণ দিলেন প্রধানমন্ত্রী তাজউদ্দীন আহমদ আর সৈয়দ নজরুল ইসলাম সাংবাদিক ও জনগনের উদ্দেশ্যে। আওয়ামী লীগের নেতাবআর কর্মী ছাড়াও সেখানে সেদিন জড়ো হয়েছেন পার্শ্ববর্তী গ্রামের শত শত লোক। সবাই মিলে একসাথে আওয়াজ তুললেন বীর বাঙ্গালী অস্ত্র ধরো বাংলাদেশ স্বাধীন করো। ১৮ এপ্রিল কোলকাতার পাকিস্তান দূতাবাসের ডেপুটি হাই কমিশনার হোসেন আলি বাংলাদেশ সরকারের প্রতি আনুগত্য ঘোষণা করলেন মিশনের পুরো দলবল নিয়ে। পাকিস্তান সরকার তখন কোলকাতাস্থ পাকিস্তান দূতাবাস বন্ধ করার সিদ্ধান্ত নিলো। স্বাধীন বাংলা বেতার কিছুদিন আগরতলায় চলার পরে কোলকাতার পার্ক স্ট্রীটে চলে এলো। হাজার হাজার তরুণ দেশ স্বাধীনের সংকল্প নিয়ে সীমান্ত পাড়ি দিচ্ছে প্রশিক্ষণ নেবার জন্যে। বাংলাদেশ সেনা কর্মকর্তা আর ভারতীয় সেনাকর্মকর্তারা মিলে তাদের ট্রেনিং দিচ্ছেন। ছাত্র,শ্রমিক,কৃষক,সবাই এক কাতারে দাঁড়িয়ে মাতৃভূমিকে শত্রুমুক্ত করার সবাইবশপথ নিচ্ছে।আমি শপথ করিতেছি যে মাতৃভূমিকে শত্রুমুক্ত করবার জন্য নিজের জীবনকে উৎসর্গ করিব। মহাসমুদ্রের গর্জনের মতো চারিদিকে শ্লোগান উঠছে জ-য় বা-ং লা। একদিকে এমন আনন্দের খবরে বুক ভরে ওঠে আবার অন্য দিকে ভয়ংকর এক খবরে সবাই ভয়ে আর আতংকে কিংকর্তব্যবিমূঢ়। পাক আর্মিরা নাকি যুদ্ধাহত সৈন্যদের রক্তের প্রয়োজনে উঠতি বয়সের ছেলেদের শেষ রক্তবিন্দু পর্যন্ত টেনে নিয়ে লাশগুলি নদীতে ভাসিয়ে দিচ্ছে। আমার বড় পিসির ছেলেকেও হাত আর চোখ বেঁধে নিয়ে গেছে রাজাকাররা।সে আর ফিরে আসে নি। এসব দেখে আর শুনে বড় ভাশুর খুব ভয় পেয়ে গেলেন। তাঁরও তখন উঠতি বয়সের ছেলে। বাড়ির সবাইকে ডেকে বললেন বাড়ির বড় ছেলে বাঁচলে তবেই বংশ বাঁচবে ওকে তাই ভারতে পাঠিয়ে দেয়া ছাড়া আর কোন উপায় নেই। এই বলে কারোর মতামত জানবার প্রয়োজনটুকুও আর মনে না করে আমার এক দূর সম্পর্কের দেওরের সাথে তাঁর ছেলেকে পরদিনই ভারতের পথে পাঠিয়ে দিলেন। আমি আমার কর্তাকে খুব মনোকষ্ট নিয়ে বললাম তুমি বাড়ির কাউকে ফেলে আমাকে নিয়ে আমার বাবার সাথে গেলেনা আর এখন বাড়ির বড় ছেলে বাঁচলেই বংশ রক্ষার নামে সব সমষ্যার সমাধান হয়ে গেলো? বংশ টংশ আমি বুঝিনা। বড় ভাশুর আর বড়দির কাছে যেমন তাঁদের ছেলে বাড়ির আর ছেলেরাও তাদের বাবা মার কাছে ঠিক তাই। তাঁর এসব খোঁড়া যুক্তি আমার মোটেই ভালো লাগে নি। আমার কর্তা এখন ওসব কথা থাক বলে আমাকে চুপ করিয়ে দিলো। সংসার সত্যিই এক বিচিত্র জায়গা।রাজনীতি এখানেও প্রবল।এখানেও ঈর্ষা,হিংসা,পরশ্রীকাতরতা,লোভ ক্ষোভ,স্বার্থ কিছুরই কমতি নেই।এসবের সাথে আপোষ করে অনেক সময় চলতে হয়।বুঝেও না বোঝার ভান করতে হয়।দেখেও চোখ বন্ধ রাখতে হয়। চলবে 
অনেকদিন পর ফেইসবুকে অর্থাৎ সোশ্যাল মিডিয়াতে আসলাম...... বেশকিছুদিন ধরেই আমার হাতের এন্ড্রয়েট সেটটি চুরি হয়েছে। সোশ্যাল মিডিয়াতে কানেক্ট করার মতন কিছুই নেই হাতে। শেষ ভরসা ভাইয়ের ল্যাপটপ। তাও যাস্ট কিছু সময়ের জন্য সুযোগ এলে আরকি। যাইহোক, করোনার এই প্যান্ডামিক সিচুয়েশনে এইরকম সিচুয়েশনে পরবো ! ভাবতে পারিনি। পরিস্থিতি এমন যে আগের বারের এন্দ্রয়েট সেটটি কিনতে দীর্ঘ ২ বছর সময় লেগেছে। এইবার কত সময় লাগবে তা জানা নাই । পুলিশকে সুপারম্যান ভেবে পুলিশের কাছে গিয়েও কিছু ফায়দা এখনও পাইনি। হয়তো ভাগ্য খারাপ এবং অনেক ভুগতে হবে ! তবুও আশায় বাঁচে চাষা। আমিও সেই চাষা এখন। যদি কোনভাবে পেতাম ! অনেকেই বলে ইন্টারনেট কিংবা সোশ্যাল মিডিয়া অনেক সময় খেয়েছে কিংবা অনেকের খারাপ আসক্তি তৈরি করেছে কিন্তু আমার ক্ষেত্রে দেখলাম এই ইন্টারনেট কিংবা সোশ্যাল মিডিয়া আমার অনেক পয়সা বাঁচিয়েছে। অনেকের সাথে জরুরি দরকারে ফেইসবুক ম্যাসেঞ্জার ,ইমো আমার মিনিট প্রতি ২ টাকা করে অনেক অনেক টকা বাঁচিয়েছে। অনেক কাগজপ্ত্রের ছবি সহজে সেন্ড করা কিংবা আসা অনেক সময় বাঁচিয়েছে। অনেক দরকারি কাগজপ্ত্রের ছবি তুলে আনা ফটোকপির ২ টাকা করে অনেক টাকা আমার বাঁচিয়েছে শুধুমাত্র এন্ড্রয়েট ফোনটি........ অনেক কষ্টে ভালো মানের একটা ফোন নিজের টাকা জমিয়ে কেনা যখন চলে যায় তখন প্রচুর কষ্ট হয় কিন্তু তার মধ্যে যখন কাছের লোকেরা মোবাইল সাবধানে রাখা নিয়ে জ্ঞান প্রদান করে ! তখন গায়ে নুন ,মরিচ ছিটিয়ে দেয়ার ফিলিং হয় ।। মনে হয় জেনো তিনি আমায় জিনিসটি প্রদান করেছেন আর আমি হেলায় হারিয়েছি ! যাকগে, অনেকেই আছেন যারা আমায় ম্যাসেজ দিতে দিতে বিরক্ত হয়ে ব্লক করেছেন। আবার কেউ কেউ ব্যাড বিহেভিয়ার করেছেন। অথচ তারা আমার মোবাইল নাম্বারে কল দেয়ার মতন চিন্তা করেননি। কল দিলেই শুনতে পেতেন।। কেউ কেউ দরকারে কিংবা খবর নেয়ার জন্যে কল দিয়েছেন। তাদের অত্যন্ত ধন্যবাদ। জীবনে খারাপ সময় আসবে আবার কেটেও যাবে। দিন সবসময় মানুষের একরকম থাকেনা। ভালো থাকুন সবাই। 
দু'চারটি নিজের কথা: ২ (এটা পড়ে কেউ আমার মুখ দ্বিতীয়বার দেখতে না চাইলে স্বাগত।) 'আপ শাহরুখকে ফ্যান হো? পর উও বুঢ়া হো গয়া না?' 'হাঁ, তো?' সাউথ থেকে নর্থ গোয়া যাওয়ার পথে এরপর জ্বলন্ত দৃষ্টিতে সেঁকা হয়ে গেছিল বেচারা ড্রাইভার। মূর্খ লোক! জানেই না, যে স্বয়ং ভালবাসা, তার বয়স বলে কিস্যু হয় না! আমায় যারা সত্যিই চেনে, তারা বেশ কিছু ইন্টারেস্টিং তথ্য জানে। যেমন, আমার পায়ের আঙুলের দিকে কেউ মন দিয়ে তাকিয়ে থাকলে সে চত্বর ছেড়ে পালাই। কেন, বলব না। কারও চোখের দিকে তাকাচ্ছি না মানে তার ওপর ভয়ংকর রেগে আছি। চারপাশে সুখাদ্যের পাহাড় সাজিয়ে প্রত্যন্ত কোনায় একবাটি লইট্টা ঝুরো রেখে দিলে আমি চার-হাতপায়ে দৌড়ে পৌঁছে যাব। শীতকালে ঘুমের সময় দুটো লেপ গায়ে দিয়ে ফুলস্পিডে ফ্যান চালানো অভ্যেস। নিজের ফ্ল্যাট কিনলে আগে বাথটাব কিনব। মৃত্যুশয্যায় কাজল পরতে না দিলে কাউকে সম্পত্তি দিয়ে যাব না। এমন আরও অনেক কিছু। এবং.... শাহরুখ। স্কুলবেলায় আগেভাগে আঁতেল হয়ে যাওয়া বন্ধু, কলেজবেলায় মাস কালচারের তত্ত্ব কপচেও মার্কামারা এলিট সিনিয়র, আরও পরে গোদারগন্ধী-বার্গম্যানিত জনসমাবেশের সঙ্গে সোচ্চার-নিরুচ্চার লড়াই। ক্লিশে কিরণঘটিত জোকের মুখে 'বেশ পচে গেছে, চোলাই বানা', অভিনয় না পারার মুখে দিল সে-স্বদেশ ছুড়ে মারা, এ তো চলছেই কবে থেকে। এখনও মনে আছে, অয়ন একটা পোস্টার কিনে দিয়েছিল স্থানীয় মেলা থেকে। ঝাড় খাওয়ার ভয়ে কাটিং জমাতে পারতাম না যে! সেই পোস্টারের কালার স্যাচুরেশন খুব বেশি, ঠোঁটের লিপস্টিক বোঝা যাচ্ছে, তবু সেটা ঠাঁই পেয়েছিল বইয়ের আলমারির পাল্লায়। আমি তার সঙ্গে গল্প করতাম। কেন করব না বলুন তো? তখন আমার টিন এজ। আমির খান চকলেট বয় হলেও কেন জানি না পাড়ার ফচকে ছেলে ধরনের ফিলিং আসত। আর শাহরুখ, ফচকে ছেলের চরিত্রে অভিনয় করলেও প্রেমের দৃশ্যে কী অন্যরকম! কী যেন ছিল, যা বুঝিয়ে দিত, গভীর অতল না হলে তাকে আবেগ বলে না। প্রেমিক রাজ বা রাহুল যেখানে দাঁড়িয়ে, তার ধারেকাছে কিচ্ছু নেই। স্রেফ ঝড় উঠেছে, অনন্ত চাওয়ার। পরে বুঝেছি, ওই প্রেমে যে জিনিসটা ছিল তাকে 'প্যাশন' বলে। কতজন পারে বলুন তো, অনস্ক্রিন একটা চুমুও না খেয়ে কালোত্তীর্ণ প্রেমিক হতে? 'জব তক হ্যায় জান' দেখে একটু কষ্টই হয়েছিল। মনে হল আমরা নব্বইয়ের মেয়েরা যেটাকে 'দ্য আল্টিমেট কিস' ভাবতাম, সেইটা বড্ড সহজে পর্দায় চলে এল। বারবার স্পর্শ করেও ধরা না দেওয়ার ম্যাজিকটা আর রইল না। কিন্তু তা বাদ দিলে যে বিস্তার পড়ে থাকে, তার মধ্যেই তো ভীর-জারা, মোহব্বতেঁ, ডিডিএলজে, কল হো না হো! তার মধ্যেই তো হাত ছড়িয়ে দাঁড়ানোর সেই আইকনিক পশ্চার! না, আমি শাহরুখকে ব্যক্তিগতভাবে ফ্যান্টাসাইজ করিনি কখনও। কারণ সেই দূরত্ব কোথাও চরিত্রগুলো তৈরি করে দিয়েছিল। অঞ্জলি বা মায়া না হলে রাহুলকে, নয়না না হলে আমনকে, গীতা না হলে মোহনকে প্রেমিক হিসেবে পাওয়া যায় না। যদি কখনও ভালবাসা নিয়ে কোনও সিনেমা হয়, তবে ভালবাসার চরিত্রে আমি ওঁকে কাস্ট করব। 'ধীরে জ্বলনা' গানটাতে অঝোর বৃষ্টির মধ্যে যে সানাইয়ের আবহে প্রিয়তমাকে দেখছে নির্নিমেষে। বা, পার্বতীর পালকি বইতে বইতে একসময় ছেড়ে দিচ্ছে। ওই চাহনিটুকুই প্রেম। হাসিটুকু। গলায় চুমু খাওয়াটুকু। চোখের জলটুকু। ওই 'লেটিং ইউ গো'টুকু। এইটুকুর বয়স বাড়লে কী আসে-যায়? আমি নিজে হোপলেস রোম্যান্টিক, তার জন্য এই ভদ্রলোক একা দায়ী। রাগ কম নাকি আমার? প্রত্যেকবার একেকটা ভুল লোক পছন্দ করে ভেবেছি, এই ব্যাঙের খোলস ছেড়ে একটা শাহরুখ বেরিয়ে আসবেই। প্রত্যেকবার জীবন কান ধরে শিখিয়েছে, সিনেমা আসলে সত্যি নয়। নয় বলেই তাকে দেখতে বারবার ছুটে যাওয়া। আসলে কেউ ট্রেনের দরজায় হাত বাড়ায় না। কেউ মৃত্যুর ওপার থেকে ফিরে আসে না। কেউ অসম্ভব ভালবেসে অন্যের হাতে হাত তুলে দেয় না। এয়ারপোর্টে এসে নতজানু হয়ে ফিরে আসতে বলে না। শাহরুখের সিনেমাগুলো মিসোজিনিস্ট হতে পারে... কিন্তু শাহরুখের চরিত্রের উল্টোদিকের প্রেমিকারা বড্ড লাকি। নায়িকারাও। অন্তত একবার হলেও একটা স্বপ্নের মতো প্রেমের অভিনয় করা হয়েছে তাঁদের। আমাদের তাও হয় না। সিনেমার প্রেম বড্ড ভুল স্বপ্ন দেখায় বলে বহুদিন রমকম দেখি না। কষ্ট হয়। না দেখলে বাস্তবের ছিটেফোঁটাও পড়ে পাওয়া চোদ্দ আনা মনে হয়। কিন্তু আমরা যারা 'শাহরুখ ফ্যান', তাদের জীবনে মোটেই শান্তি নেই। যৌনতার বাইরে যে ছুঁয়ে দেওয়া, সৌন্দর্যের বাইরে যে মুগ্ধতা, পরিণতির বাইরে যে প্রেম... সে আমরা কবেই সত্যি বলে জেনে ফেলেছি। তাকে খুঁজে ফিরবই আমরা। পরশপাথরের মতো। সব বাস্তব প্রেমের সম্ভাবনায়। পুনশ্চ: কেউ যদি এতটা পড়েও পুরনো পোঁ ধরে বলেন, শাহরুখের চরিত্রগুলো অন্যের বাগদত্তা বা প্রেমিকা তোলে, আমি কিন্তু জিগ্যেস করব, একটা সিনেমা বাদ দিয়ে কোথায় কনসেন্ট না নিয়ে তুলেছে দেখান তো?? অ্যাঁ মশাই?
'আমি সব ভুলে যাবো। আমার কেবল মনে থাকবে পিতার কোমল রোদের মত চোখ। আত্মজাকে বলে দেয়া সেই কথা, "জানালা খুলে দিও" আমি জানালা খুলে দেবো, রোদ দেখবো, রোদের গায়ে নীল পালক।'
চলে যেতে ইচ্ছে হলে যাবেন, কিন্তু কারো বিশ্বাস ভেঙে নয়। ছেড়ে যাওয়ার ক্ষত শুকিয়ে যায়, কিন্তু বিশ্বাস ভাঙার ক্ষত শুধু গভীর থেকে গভীরতর হয়।
সরল মনে সিএনজি তে উঠেছিলাম। চালু হতেই টের পেলাম, আমি ছাড়া বাকি চারজন বিরাট মাপের ধর্ম আর রাজনীতি বিশারদ। 🥴 এত এত ধর্মীয় ফতেয়া আর রাজনৈতিক আলোচনা শুনে আমি শিহরিত। 🤣 তন্মধ্যে উল্লেখযোগ্য একটি বানী- করোনায় কোনো বড় হুজুর মরতে শুনছেন? করোনায় মরবে খালি শয়তানেরা। সব আল্লাহর গজব। এইযে ফাকা ফাকা করে মসজিদে দাড়া করায়, এর জন্য সরকার জাহান্নামী হবে। 🥴 ভাগ্যিস মাস্ক পরা ছিলাম! নইলে হাসি দেখে নির্ঘাত আমাকে বেয়াদব বলতো! 🤭
পুরো সিরিজ জুড়ে পাঁজরের ব্যথা উপেক্ষা করে মুশফিক ছেলেটা লড়ে গেলো , এক হাত ভেঙে যাবার পর তামিম ব্যাটিং করল আরেক হাত দিয়ে, আঙুলে ব্যান্ডেজ পেঁচিয়ে বোলিং করল সাকিব ! ইনফেকশন এড়াতে তার হাত থেকে বের করা হয়েছে ৬০ থেকে ৭০ মিলি পুঁজ !! পঙ্গুত্বের ঝুঁকি নিয়ে খুড়িয়ে খুড়িয়ে খেলতে আসা মাশরাফি ৮ ফুটের এক ডাইভ দিয়ে ধরল অবিশ্বাস ক্যাচ ! তারপর হাতের ব্যথায় মাঠ ছেড়ে মিনিট দশেক পর আবার এলো ব্যান্ডেজ পেঁচিয়ে !! ক্যাচ মিস করার পর আমরা উইকেটকিপার লিটনকে কাঁদতে দেখেছি। ক্রিকেট বিশ্বের কাছে এই কান্না অনেকটা হ্যালির ধুমকেতুর মত।প্রায় একশো বছরে একবার দেখা যায়। যুদ্ধে যখন অস্ত্র শেষ হয়ে যায় তখন সব চাইতে বড় অস্ত্র হল- বুক পেতে দেয়া। আমরা এবার বুক পেতে দিলাম। আমাদের তামিম নেই। সাকিবও নেই। আমাদের আর হারাবার কিছু নেই। তারপরেও আমরা হেরে যাই,হেরে যাই আই সি সি র কাছে।হেরে যাই ভাগ্যের কাছে।
মানি কান্ট বাই হ্যাপিনেস যারা বলে তাদের দৃষ্টি আকর্ষণ করছি। আমি হ্যাপিনেস কিনতে পারি। আপনারা একটু টাকা পয়সা দিলে আমি হ্যাপিনেস কিনতাম। না মানে আর্মি মেম্বারশীপ কিনে বিটিএস ফ্যান মিটিংয়ে যাইতাম। ইনবক্স করেন বিকাশ নাম্বার দেই!
সবার জীবনে কোন না কোন কালো অধ্যায় থাকে, খারাপ বছর থাকে, ব্যর্থতার গল্প থাকে, না পাওয়ার গল্প থাকে, একটা ডিপ্রেসড সময় পার করে আসে, এসব কিছুকে আমি নেগেটিভ বলবো না জীবনে যা কিছু হয় সব কিছু ভালোর জন্য হয় সব কিছুই পজেটিভ আমাদের জন্য হয়তো খুব কষ্টের সময় ছিলো কিন্তু ভেবে দেখলে দেখা যাবে সেই সব কারণ গুলোর জন্যে আজ নিজেকে অনেকটা বদলাতে পেরেছ। যে তুমি সামান্য কিছুতে ইমশনাল হয়ে যেতে আজ দিব্যি সব কিছু সয়ে গেছে,তুমি শিখে গেছ কিভাবে নিজেকে ভালো রাখতে হয়, তুমি জেনে গেছ তোমার লক্ষ্য টা কি, তুমি জেনে গেছ না পাওয়া গুলো ছাড়াও তুমি বেঁচে থাকতে পারবে। জীবনে মাঝে মাঝে পিছনে তাকাতে হয় বর্তমান আর অতীতের অবস্থানের ভুল গুলো র তারতম্য বোঝার জন্য । আবার পিছনে পরে থাকা টা কিন্তু ভীষন রকমের ভুল, সেই এক্সপেরিয়েন্স গুলো কে কাজে লাগিয়ে নিজেকে নতুন করে আবিষ্কার করাটাই হলো জিতে যাওয়া। এই কালো অধ্যায় গুলো, এই খারাপ সময় গুলোকে আমরা সামনে আসতে দেই না মনে রাখতে চাই না,ডিপ্রেসড পিরিয়ড টা নিয়ে আমরা কেউ কথা বলতে চাই না লুকিয়ে রাখতে চাই ভুলে যেতে চাই আর এখানেই আমরা সব চেয়ে বড় ভুল টা করি। নিজের উইকনেস টাকেই শক্তিতে পরিনত করে কিভাবে তুমি ফাইট করে ওভারকাম করতে পেরেছ কিভাবে তুমি নিজেকে কঠিন সময়গুলোতে ভাঙতে দেওনি এ গল্প গুলো খুব মূল্যবান। মাঝে মাঝে সময় হলে এই গল্প গুলো করবে, করতে করতেই দেখবে অন্য কে বোঝানোর থেকে কতটা নিজে নিজেকে মোটিভেট করতে পারছ।
গত এপ্রিল মাস থেকে অসুস্থতা আর পিছু ছাড়েনাই৷ ঠান্ডা, জ্বর, প্রেশার, উইকনেস, হাইপারটেনশন। এখন আবার নতুন যোগ হইসে ইউরিন ইনফেকশন আর পিরিয়ডের প্রব্লেম তো বহু আগের ই সমস্যা। মাইগ্রেনের ব্যাথা, চোখে সমস্যা। মাঝেমাঝে ভাবি, এতকিছুর পরেও সারাদিন এত হাসতে থাকি, খুশি থাকি। খুশি রাখিও হয়তো। সবকিছুই উপরওয়ালার নেয়ামত আরকি। আল্লাহ তো কখনো সাধ্যের অতিরিক্ত বোঝা তার কোনো বান্দার উপরে চাপান না। ❤️
