যারা নাকি সুযোগ পাইলে নিপিড়ক হবে অথচ আজ ধর্ষনের বিরুদ্ধে কথা বলতেসে আপনি নাকি তাদের চিনেন, আপনার হাসি আসতেসে!! তো তাদের নাম প্রকাশ করে দ্যান না! আমরা সাবধান হই!! এছাড়া আপনার এসব কথা কোনো কাজে আসবে না ত ভাই!! আপনেই বলতেসেন কাউকে ছাড় দেয়া হবে না, সাহস করে এগিয়ে আসতে হবে আপনিই আবার কারো নাম না নিয়ে হুদাই পোস্ট মেরে দিসেন!!  হইলো না তো
প্রতিবার আমার 'শয়তান' কবিতাটির একটি লাইন নিয়ে বিতর্ক তৈরি হয়। শয়তান জ্বিন না কি ফেরেশতা ছিলো, এ নিয়ে। প্রথমত, শয়তান ধারণাটি শুধু ইসলাম ধর্মের নয়। শয়তানের অস্তিত্ব আরও বহু ধর্মে আছে। এ বিতর্কে আমি সবসময় এ উত্তরটি দিতাম: কিছু স্কলারের মতে শয়তান একসময় ফেরেশতা ছিলো। কিছু কিছু স্কলারের মতে শয়তান জ্বিন ছিলো। আমি আমার লেখার সুবিধার্তে একটি মতকে গ্রহণ করেছি। আজ অনেকে ওই স্কলারদের নামও জানতে চেয়েছেন। তাদের জন্য আমার উত্তর হলো: আল তাবারি, আল-আশারি, আল-তালাবি, ক্বাদি-বেদওয়াইয়ি, আল-আলুসি, তাঁদের মতে ইবলিশ প্রথমে ফেরেশতা ছিলো। পরে তাকে জ্বিনে পরিণত করা হয়, এবং সূরা আল-কাহাফের ৫০ নাম্বার আয়াতে তাকে যে জ্বিনদের একজন বলা হয়েছে, সেটি তার ওই জ্বিনে পরিবর্তিত হওয়ার পরের রূপটির কথা বলা হয়েছে। আল তাবারি তাঁর জামিল আল বায়ান তাফসিরে এ প্রসঙ্গে যুক্তি দিয়েছেন। আবার ইবনে তাইমিয়া এবং ইবনে খাতিরের মতে ইবলিশ প্রথম থেকেই জ্বিন ছিলো। ইসলামে এ বিতর্কের কারণ হলো, সূরা বাকারাতে ইবলিশের আদি পরিচয় নিয়ে অন্যরকম ইঙ্গিত আছে।আমি যদি কবিতাটিতে লিখতাম, শয়তান একসময় জ্বিন ছিলো, সেক্ষেত্রে কি কবিতাটা আর কবিতা থাকতো? থাকতো না। আর আমাকে 'শয়তান একসময় ফেরেশতা ছিলো' এটি লিখার সুযোগ তো করে দিয়েছেন ইসলামিক স্কলাররা। তাঁরা এ বিতর্ক জিইয়ে রেখেছেন কেন? আর আমি যখন পড়ি, তখন সবার ন্যারেটিভই পড়ি। শুধু একপাক্ষিক বক্তব্য আমি পড়ি না। কোন বক্তব্য আমি কোন উদ্দেশ্যে গ্রহণ করবো, সেটি নিশ্চয়ই আমার ব্যাপার। আর কেউ কেউ তো মনে করেন, শয়তান আর ইবলিশ এক জিনিস নয়! কিন্তু লেখাটির মূল বার্তা বাদ দিয়ে সবসময় শুধু জ্বিন নিয়ে আলোচনা কেন?
হিটলারপ্রেমী এক মেয়েকে একটু আগে আনফ্রেন্ড করেছি। ফ্রেন্ডলিস্টে হিটলারভক্ত পাওয়া মাত্র আনফ্রেন্ড করা হবে।
পৃথিবীতে বাঁচার জন্য আমারা প্রতিদিনই নতুন করে সুযোগ পাচ্ছি মহান আল্লাহ তায়ালার তরফ থেকে। কিন্তু এ সুযোগটাকে আমারা কোন কাজে অতিবাহিত করছি আমারা কি সেটা কখনো একবারও ভেবে দেখেছি???? 
লাশ ভাসছে যমুনায়। লাশ ভাসছে গঙ্গায়। কোভিডে মৃত্যু হয়েছিল হয়তো। স্বজনেরা সৎকার না করে ভাসিয়ে দিয়েছে জলে। কী অদ্ভুত সময়ে বাস করছি আমরা! লাশ দেখে কুকুরেরা জড়ো হচ্ছে নদীর কিনারে। পচা গলা লাশ খাবে কুকুরেরা! বড় অদ্ভুত সময়ে বাস করছি আমরা। 
'পড়ালেখা শেষে উদ্যোক্তা হতে চান কে কে?' ক্লাসে শিক্ষকদের করা এই প্রশ্নের জবাবে আমি সবসময়ই হাত তুলতাম। তারপর জীবন বদলেছে, প্রায়োরিটি বদলেছে, স্বপ্নের জন্য সময় আর হয়নি। অবশেষে কিছু মানুষের অনুপ্রেরণাকে পুঁজি করে কাজে নেমেছি আলহামদুলিল্লাহ। আশা রাখি শুভাকাঙ্ক্ষীদের পাশে পাবো - দোয়া করবেন, পেজে ভিজিট করবেন, পণ্য কিনবেন, লাইক এবং শেয়ার করবেন, অন্যদের @Lon2Syl এর কথা বলবেন। ধন্যবাদ।
আশেপাশের অনর্থক কাইজ্জা দেখে মনে হচ্ছে আমরা কি নিয়ে মাঠে নেমেছিলাম তাই বোধয় ভুলতে বসছি। বেগম গঞ্জের দেলোয়ার বাহিনীর উপর প্রথম আলো গত ১২ তারিখ একটা ইনভেস্টিগেটিভ রিপোর্ট করেছে Kamrul Hassan Mamun ওনার ওয়াল থেকে রিপোর্ট এর অংশ কপি করলাম । পড়ে আবার মনে করেন কেন মাঠে আছেন। বেগমগঞ্জের এক নারীকে ধর্ষণ ও নির্যাতন করে ভিডিও ভাইরাল করা সেই দেলোয়ার কীভাবে "দেলোয়ার বাহিনী" গড়ে তুলল সেটাতো দেখি হিন্দি মারদাঙ্গা সিনেমার গল্পকেও হারমানায়। আর এই গল্প যিনি নেপথ্যে থেকে তৈরী করেছেন তিনি হলেন গ্লোব ফার্মা ও গ্লোব বায়োটেকের পরিচালক ও নোয়াখালী-৩ আসনের সংসদ সদস্য মামুনুর রশিদ। পুরো গল্পটা তাহলে প্রথম আলোর বয়ানেই পড়ুন। "নোয়াখালীর বেগমগঞ্জের দেলোয়ার বাহিনীর প্রধান দেলোয়ার হোসেন (২৬) বছর দুই আগে অস্ত্র, গুলিসহ জনতার হাতে ধরা পড়েছিলেন। তখন তাঁকে পিটুনি দিয়ে পুলিশে দেওয়া হয়েছিল। কিন্তু কিছুদিন পরই বীরদর্পে এলাকায় ফিরে আসেন তিনি।" কার অঙ্গুলি নির্দেশে? "একটি জোড়া খুনে এবং নিজের বাড়ি থেকে অস্ত্র উদ্ধারের ঘটনায় কারাগারেই যেতে হয়নি দেলোয়ারকে। তাঁকে মামলায় আসামিও করা হয়নি। উল্টো তাঁর বাড়িতে অস্ত্র থাকার খবরদাতাকেই গ্রেপ্তার করে কারাগারে পাঠায় পুলিশ।" - কার অঙ্গুলি নির্দেশে? "এলাকাবাসী জানান, ২০১৮ সালের শেষ দিকে চৌমুহনী দক্ষিণ বাজারের নুরুল হক মিয়ার রাইস মিল এলাকায় দেলোয়ার একটি শটগান, দুটি গুলিসহ জনতার হাতে ধরা পড়েছিলেন। মারধরের পর তাঁকে পুলিশের কাছে হস্তান্তর করা হয়। পুলিশ তাঁকে নিয়ে চিকিৎসার জন্য উপজেলা স্বাস্থ্য কমপ্লেক্সে ভর্তি করে। খোঁজ নিয়ে জানা গেছে, ওই ঘটনায় দেলোয়ারের বিরুদ্ধে থানায় কোনো মামলা হয়নি। উদ্ধার করা অস্ত্রেরও হদিস নেই।" কার অঙ্গুলি নির্দেশে? "অভিযোগ উঠেছে, দুই বছর আগে দেলোয়ারের অস্ত্র-গুলিসহ আটকের বিষয়টি তখন পুলিশ ধামাচাপা দিয়েছিল সাংসদ মামুনুর রশীদের লোকজনের তদবিরে। স্থানীয় লোকজন জানান, গণপিটুনিতে আহত দেলোয়ারকে তখন সাংসদের লোকজন চিকিৎসার জন্য ঢাকায় পাঠিয়েছিলেন। পরে সুস্থ হয়ে এলাকায় ফিরে দেলোয়ার আরও বেপরোয়া হয়ে ওঠেন।" "দেলোয়ারের বাড়ি থেকে অস্ত্র উদ্ধারের ঘটনায় আসামি করা হয় তথ্যদাতাকে। হত্যা মামলা থেকেও বাদ। সহায়তার অভিযোগ সাংসদের বিরুদ্ধে।" কার অঙ্গুলি নির্দেশে? "অভিযোগ উঠেছে, দুই বছর আগে দেলোয়ারের অস্ত্র-গুলিসহ আটকের বিষয়টি তখন পুলিশ ধামাচাপা দিয়েছিল সাংসদ মামুনুর রশীদের লোকজনের তদবিরে। স্থানীয় লোকজন জানান, গণপিটুনিতে আহত দেলোয়ারকে তখন সাংসদের লোকজন চিকিৎসার জন্য ঢাকায় পাঠিয়েছিলেন। পরে সুস্থ হয়ে এলাকায় ফিরে দেলোয়ার আরও বেপরোয়া হয়ে ওঠেন।" দেলোয়াররা যখন বিপদে পরে তাদের উদ্ধার করে তাদের অবৈধ কাজে ব্যবহারের গল্প সিনেমায় অনেক দেখেছি। আর বাংলাদেশের অনেক সংসদের বিরুদ্ধে এইরকম অভিযোগ আছে যারা ছোটখাটো ক্রিমিনালদের জায়ান্ট ক্রিমিনালে পরিণত করেন। তাদেরই একজন হলে মামুনুর রশীদ। তার কোম্পানি "গ্লোব বায়োটেক"-ই তৈরী করছে করোনার ভ্যাকসিন "ব্যানকোভিড"! এই ভ্যাকসিন তৈরীর ঘোষণা কেমনে বিশ্বাস করি? কেমনে মানুষের শরীরে এই ভ্যাকসিন ঢুকিয়ে পরীক্ষার অনুমতিকে নিরাপদ ভাবব? এরাতো দেশের শত্রু। দেলোয়ারকে গ্রেফতার করেছে এতেই আমরা এমনিতে খুশিতে ঘোরতে আনন্দে আত্মহারা। দেলোয়ার বানানোর কারিগরকে না ধরলে এক দেলোয়ার গেছে লক্ষ দেলোয়ার জন্ম নিবে। 
বুকশেলফ এ বই আর জায়গা হয়না🙄তাই ওয়ার্ডরোব এ জামাকাপড় ফেলে দিয়ে ঠাই দিয়েছি এদের🙄🙄🙄
ঈদ সমাচারঃ প্রফাইল পিকচারে যে ড্রেস পরা ছবিটা দেখতে পাচ্ছেন সবাই, ওটা আমাকে গত বছর ঈদের আগে গিফট করেছিল আমার বন্ধু । ঈদ উপলক্ষে না, সে মাঝেমধ্যেই আমাকে এটা-সেটা কিনে পাঠায়। এটাও পাঠিয়েছিল। কিন্তু ঈদের আগে পাঠিয়েছে। তাই ঈদ গিফট। তখন লকডাউনে ঈদ করার মেন্টালিটি ছিল না। ঈদ আসলে পালনই করি নাই। শুধু হাজব্যান্ডের অনুরোধে একটু রান্নাবান্না করেছিলাম। আর ঈদের জামাত পড়েছিলাম বাসায়, তিন ছেলে আর আমরা দুইজন মিলে। ব্যস, এটুকুই আমাদের ঈদ ছিল। দিনের বাকিটা সময় ফোনে কথা বলেছি বাংলাদেশে বা অন্য দেশে দুই ভাই আর বিভিন্ন রিলেটিভদের সাথে। কথা বলতে বলতেই ঈদ শেষ। নতুন জামাকাপড় পরিনি। এরপর লকডাউনের বন্দি জীবনে একঘেঁয়েমি শুরু হলো। তখন লেখালেখি বাদ দিয়ে দর্জিগিরি শুরু করলাম। পুরানো শাড়ি, যেগুলো আর কখনো পরা হবে না, ওসব নিয়ে ডিজাইনার জামাকাপড় বানানো শুরু করলাম। ইন্টারনেট থেকে ডিজাইন নিতাম। সেই জামাকাপড় আবার ঘরেই পরতে লাগলাম। ঠিক তখনই, শায়লার পাঠানো থ্রিপিসের দিকে চোখ পড়ল। এটাকে একদিন কাঁটাকুটি করলাম। আর সেলাই করতে পাক্কা একমাস লেগেছে। টানা একনাগাড়ে সেলাই করার মতো ধৈর্য আমার ছিল না। এটা শেষ হবার পর যথারীতি আলমারিতে তুলে রেখেছি। একদিনও পরা হয়নি। ঈদের দিন সকালে আলমারি খুলে ঝাড়া দশ মিনিট চুপচাপ দাঁড়িয়ে থাকলাম। কোনটা পরব, দিশা পাচ্ছি না। কারণ ঈদে নতুন জামা পরতে হয়। আর আমার আলমারিতে কোনো নতুন জামা নেই। অতঃপর চিপা থেকে বের হলো এই থ্রিপিস। সকালবেলায় এটা পরলাম মহানন্দে। দুপুরে আমরা বাইরে যাব। আবহাওয়া ভালো। লকডাউন নাই। তাই রেডি হচ্ছিলাম মানে সাজুগুজু করছিলাম। ছেলেরা বলল, তোমার ড্রেস পাল্টাও নাই, মাম্মি? এইটা তো সকাল থেকেই পরে আছ। বাইরের জন্য আরেকটা ড্রেস পরো। আমি বললাম, আর কোনো নতুন ড্রেস নাই আমার। সবগুলো অন্তত একবার পরা হয়ে গেছে। আর ঈদের দিন একদম ঝকঝকে নতুন জামা পরার নিয়ম। তাই এটাই আমার ঈদের ড্রেস। তোমাদের শায়লা আন্টি পাঠিয়েছে। ছেলেরা আর কিছু বলল না। আমি সারাদিন এই জামা পরে ঈদ করলাম। ঈদের পরের দুইদিনও এই জামা পরেই ঈদ করা হলো। একাধারে তিনদিন এই জামা পরার পর আজ সকালে ওয়াশিং মেশিনে দিয়েছি। আর নতুন জামা পরার জন্য বাসার জামাকাপড়ের দিকে হাত বাড়িয়েছি। তখনই দেখলাম, নতুন একটা সালোয়ার কামিজ। একদমই নতুন। কবে কোনকালে আমার এক পাঠক দিপ্তির ফেসবুকে পেইজ মায়াবতী থেকে কিছু কাপড় কিনেছিলাম কুর্তির। সেগুলো সে পাঠিয়েছিল আরও পরে। এবং কোনো এক ফাঁকে জামাও বানানো হয়েছিল। এরপর রেখে দিয়েছি। আর খোঁজ নেই। মজার ব্যাপার হচ্ছে, আজ খুঁজে খুঁজে এরকম চারটা ড্রেস বের করেছি আলমারির চিপা থেকে। এই খবর আমার হাজব্যান্ড শুনলে আমাকে দৌড়ানি দিবে। কারণ আমি কিছুদিন ধরেই তার কানের কাছে ঘ্যানঘ্যান করছি, সালোয়ার কামিজ কিনে দাও। একটা না, বেশ কয়েকটা কিনে দিবা। আমার একটাও সালোয়ার কামিজ নাই পরার মতো। চাইলে আমি নিজেই কিনতে পারি, কিন্তু আমার ইচ্ছে, তাকে দিয়ে কেনাব গ্লাসগো শহর থেকে। সে কিনলে আবার বাজেট নিয়ে চিন্তা করতে হয় না। হিহিহিহি। অনেক ঘ্যানঘ্যানানির পর সে একটু-আধটু রাজি হচ্ছিল গ্লাসগো যেতে। মাঝেমধ্যে গড়িমসি করে বলতেছিল, অনলাইন থেকে কিনো। লন্ডনের দোকানগুলো এখন অনলাইনে সেল করতেছে। বেহুদা গ্লাসগো যাব কেন? কথা সত্য। কিন্তু ওই যে আমি বাজেট নিয়ে ভাবতে চাই না। যাহা পছন্দ হবে, তাহাই কিনিব পদ্ধতিতে শপিং করতে চাই। পাক্কা দেড় বছর কোনোরকম শপিং করা হয় নাই লকডাউনের জন্য। এইবার তো শপিং না করলেই নয়! আজকে এইরকম ধরা খাব, ভাবি নাই। চারটা জামাকাপড় পরে পুরান করতে হবে এইবার। তারপর আবার ছয় মাস পর নতুন করে ঘ্যানঘ্যান শুরু করব গ্লাসগো যাওয়ার জন্য। সবশেষ খবর এটাই, পাক্কা দেড় বছর কোনোরকম আনন্দ-ফুর্তি করা হয়নি। কোনো ঈদ বা উপলক্ষ পালন করা হয়নি। লকডাউনে জেল খেটেছি। এবারই প্রথম লকডাউন ছাড়া ঈদ পালন হয়েছে এবং শায়লা আমাকে ঈদ গিফট (সালামি) পাঠিয়েছে। এইটা দিয়ে তিন ছেলে বেদম শপিং করেছে। দেড় বছর পর শপিং সেন্টারে পা দিয়ে আবেগ দমিয়ে রাখা সম্ভব হয় নাই। ধুন্ধুমার কেনাকাটা হয়েছে। দেড় বছরে আমি ফইন্নি স্টাইলে সংসারদারী চালিয়েছি, অর্থাৎ খাবার ছাড়া সংসারের প্রয়োজনে বাড়তি কিছু কেনা হয়নি অনিশ্চিত ভবিষ্যতের আশঙ্কায়। এই আশঙ্কা এখনো কাটেনি। তবু বেশ কয়েকটা সার্ভিং ডিশ কিনেছি। এতকাল আমার সংসারে সার্ভিং ডিশের আকাল ছিল। আমি টিফিন বক্স বা ফুড বক্সে রান্নাবান্না সার্ভ করতাম। ও হ্যাঁ, ঈদ সমাচারের অন্যতম বড় অংশের কথা এখনো বলাই হয়নি। এবারই প্রথম, আমার ছেলেদের স্কুল থেকে ঈদ মুবারক উইশ জানিয়েছে হেড টিচারসহ অন্য সব টিচাররা। শুধু তাই-ই না, ঈদের দিন কায়্যিনাতের ক্লাসে রমজান এবং ঈদ নিয়ে পড়ানো হয়েছে। কায়্যিনাত সেদিন স্কুলে যায়নি। তবু ওর বন্ধুরা সবাই ওর জন্য ঈদ মুবারক কার্ড আর ঈদের ছবি রঙ করে গিফট করেছে। আর সুন্নিয়্যাতের ক্লাস টিচার একটা বিশাল বড় মাফিন কেক বানিয়ে উপরে ডেকোরেট করেছে ঈদ মুবারক লিখে। ঈদের দিন ক্লাসে সেই কেক কেটে ঈদ পালন করেছে তারা। কয়েক পিস কেক সুন্নিয়্যাত-কায়্যিনাত তথা ওদের মুসলিম পিউপিলদের জন্য রেখেছিল, যাতে পরের দিন ওরা স্কুলে আসলে খেতে পারে। হেড টিচার জানিয়েছে, এখন থেকে প্রতি বছর ঈদের দিন স্কুল বন্ধ না থাকলেও ঈদ পালনে অংশ নেয়া হবে বিভিন্ন একটিভিটির মাধ্যমে। একটা ভিন্নধর্মী দেশের স্কুলের এই উদ্যোগ আমাকে অবাক করেছে। স্কুলে খুব বেশি মুসলিম নেই, আমার ছেলেরাসহ হাতেগোণা পাঁচ-ছয়জন হবে। কিন্তু স্কুল কর্তৃপক্ষ মুসলিমদের ব্যাপারে খুব উদার। শুধু স্কুলই নয়, স্কটিশরাও। প্রতিবার ঈদের দিন রাস্তায় বের হলেই ওরা মুসলিম দেখলেই ''হ্যাপি ঈদ'' বলে শুভেচ্ছা জানায়, পরিচিত-অপরিচিত যাই হোক। এমনকি আমি গত কয়েক বছরে বেশ কিছু স্কটিশ মহিলাদের সাথে রাস্তাঘাটে, বাসে-ট্রেনে পরিচিত হয়েছি, যারা ক্রিশ্চিয়ান হলেও ইসলাম ধর্মের প্রতি আগ্রহী। এজন্য তারা মসজিদ কম্যুনিটির সাথে যোগাযোগ করে রেগুলার ক্লাস করে ইসলাম ধর্মকে জানতে। ব্যাপারটা এমন নয়, এরা মুসলিম হতে চায়। এরা এদের ধর্মকেই আঁকড়ে ধরে থাকবে। কেবল জানার আগ্রহ থেকেই ইসলাম ধর্ম শিক্ষা গ্রহণ করতে চায়। এদের মধ্যে আমি দুইজনকে পেয়েছি, যারা কুরআন পড়েছে ইংরেজিতে। এবং ঠটস্থ করে ফেলেছে। বিধর্মী হয়েও ইসলামকে অন্তরে লালন করছে, এই ব্যাপারটা আমাকে খুব পুলকিত করে। বছর দুয়েক আগে একজন স্কটিশ মহিলার সাথে বাসে চড়ার সময় গল্প করছিলাম। সে একজন কট্টর ক্রিশ্চিয়ান হয়েও বাইরে চলাফেরা করার সময় ওড়না দিয়ে মাথা ঢেকে রাখে। কারণ ইসলাম ধর্ম সম্পর্কে জানার পর তার মনে হয়েছে, একজন মেয়ে হিসেবে তার এটা করা উচিত। তার নিজ ধর্মেও মেয়েদের পর্দা করার কথা বলা আছে ঠিকই, কিন্তু ইসলাম ধর্ম সম্পর্কে জানার আগে এই উপলব্ধি হয়নি। সে আমাকে বিদায় নেবার আগে একটা কথা বলেছিল, ''রেশমী, তোমার ধর্মে সবকিছু এত সুন্দর করে গোছানো আছে, যাতে সহজেই উপলব্ধি হয়। এত পরিপাটি করে কুরআনের একেকটা আয়াত লিপিবদ্ধ করা হয়েছে, যেটা বুঝতে সমস্যা হয় না। তোমার ধর্মের সাথে আমার ধর্মের অনেক মিল। কিন্তু এই মিলগুলো বাইবেল পড়ে নয়, কুরআন পড়ে উপলব্ধি হয়েছে আমার। আমি ক্রিশ্চিয়ান হলেও এখন চেষ্টা করি ইসলাম আর ক্রিস্ট ধর্মের মধ্যেকার এই মিলগুলো ভালোভাবে মেনে চলতে। তোমাদের নামাজ পড়াটা শিখেছি। একদিন নামাজ পড়ার অভ্যেস করে ফেলব। কারণ, নামাজ পড়লে মনের মধ্যে শান্তি লাগে। আমাকে স্বীকার করতেই হবে, কুরআন আর নামাজ হচ্ছে যে কোনো মানসিক রোগের বেস্ট মেডিসিন। কথাগুলো আমাকে ছুঁয়ে গিয়েছিল খুব। তাই এখনো মনে আছে। এরপর আর দেখা হয়নি তার সাথে। আর হয়তো হবেও না। এই দেশের মানুষগুলো আমাকে প্রতিনিয়ত রিয়েলাইজ করায়, আমার ধর্ম কতটা প্রেশিয়াস। এদের কারণেই আমি নিজেকে খুব দামি মনে করি। এবারে স্কুল থেকে আমাদের জন্য ঈদ চমক আমাকে আরও একবার রিয়েলাইজ করাল। স্কটল্যান্ডকে অনেকেই রেসিস্ট কান্ট্রি হিসেবে জানে। আমাকে অনেকেই বলেছে, স্কটল্যান্ডে রেসিজম গ্রো করতে দেয়া হয়। আদতে এই ধারণা ভুল। স্কটিশরা রেসিস্ট জাতি নয়, তারা ইংরেজ বাদে অন্য সব দেশের মানুষের প্রতি, সব ধর্মের প্রতি সম্মান দেখায়। কেবল ইংরেজরা বাদে। পাকিস্তানের সাথে বাঙ্গালীর যে দুশমনি, ইংল্যান্ডের সাথে তাদের দুশমনি এর থেকেও বেশি। রেসিস্টের ট্যাগ এদের গায়ে লাগে কেবল ইংরেজদের বেলাতেই।
কিছু আইস প্লান্ট আমার বাগানে ও আছে। কিন্তু কোনটা রেখে কোনটা দেখাব বুঝতে পারি না তাই দেখানো হয়নি বন্ধুদের।
কোন পরিবার কতটুকু পর্দাশীল কতটুকু দ্বীনদার তা বোঝার জন্য একটা বিয়ের অনুষ্ঠান যথেষ্ট লোক দেখানো পর্দাশীলদের পর্দা বিয়ের অনুষ্ঠানে খসে পড়ে।🙂
২ দিনের ঝটিকা সফর!! আম্মুর বানানো দুধ চিতই, কাচকি মাছ, মগজ ভুনা খেয়েই চলে আসবো নে 😪 বত্ব চিটাগং এর রেস্ট্রুরেন্ট গুলো আমাকে মিস করে না? 🙄
শীতের দিনের দুপুর গড়িয়ে টুপ করে সন্ধ্যা নামার মতন করে এই ২০২০ টাও একে একে সব নিয়ে চলে যাচ্ছে। চোখের পলকে। এমন চলে যাওয়া কি মেনে নেয়া যায়? আব্দুল কাদের...! বিদায়!
বিবাহ বার্ষিকীতে ছেলেকে নিয়ে ফটোশুট ❤️ ভেবেছিলো জামাই বউ এভাবে ছবি তুলবে ওভাবে ছবি তুলবে কিন্তু পুত্র মশাই একদম প্রতিজ্ঞাবদ্ধ ছিলো 'না বাপু, ছবি তো তুলতেই দিবো না' তাকে অনেক ভুলিয়ে ভালিয়ে কয়েক সেকেন্ডের জন্য আমরা আটকাচ্ছিলাম তারপর যেই লাউ সেই কদু 😄
  কপাল বাইজ্জানি রিয়েক্ট টা নাই কেন????🤦‍♀️🤦‍♀️🤦‍♀️🤦‍♀️ আলোকিত হইলেই সব স্পষ্ট হয়না,, কিছু আলো ধাম করে এসে অনেক ঝাপ্সা জিনিস স্পষ্ট করে দেয়।।। বুঝলা বন্ধু??🐸
কখনো সবুজ কখনো নীল কখনো ফাগুনের হাজারো রঙ্গস্রোতে সে রঙ উঁকি দেয় রেস ছড়ায়, আবেশ ছড়ায়, আবেগ ঝরায় প্রত্যেকের মাঝে তৈরি করে এক একটা আস্ত দুনিয়া...💙💙
এমন এক সময় আর বয়সে চলে আসছি কাউরে এখন আর এক্সপ্লেনেশন দিতে মন চায় না। ভাব ভাই! যা খুশি ভাব! আমার কি। নিজের কল্পনায় ডুইব্বা মইরা যা! 😡😡😡
তুলি দে ঘুম ভালোবাসিরে আমি ঘুম ভালোবাসিরে সঞ্জয় দে বউ ভালোবাসিরে আমি বউ ভালোবাসিরে🤭🤭
অসাধারণ মানে যাহা সাধারণ নয়। "মুন্নী কিচেনের" আচার মানে মুখে লেগে থাকা স্বাদ, গন্ধ। একবার খেলেই বারবার খেতে ইচ্ছে করবে। আমড়া, লেবু, রসুনের আচার। প্রয়োজনে যোগাযোগ করুন #বিক্রেতা_বাজার 
এরকম আল্গা পিরিতি একদম দেখাতে হবেনা মেকাপের টাইমে।একবারে মারি ভর্তা বানাই দিবো 😏
যে নারীর ঘর নাই। গত এক মাসে চা বাগান থেকে খাইরুন বহুবার এই নারীটার জন্য ফোন দিয়েছে। নারীটির নাম অনিতা সুদ্র সভর। লস্করপুরভ্যালীতে বাস করলেও নারীটি পেশায় চা শ্রমিক নয়। দিনমজুর এবং ভিক্ষাবৃত্তি দিয়ে তার জীবন চলে। কোন স্থায়ী কাজ নেই তার বা করার সামর্থ্য হয়ে উঠেনি। স্বামী মারা গেছেন। দুইটি বাচ্চাকে নিয়ে খুব মানবেতর জীবন যাপন করছে। এই নারীটির ঘর নেই। চা শ্রমিক নয় বলে, বাগানে থাকলেও অন্যান্য চা শ্রমিকদের মত তাকে কোন ঘর বরাদ্দ দেওয়া হয়নি। একটা জীর্ণ মাটির ঘরে সে থাকছিল। এবারকার বৃষ্টি এবং ঝড়ে সেই ঘরের অবস্থাও অতি খারাপ। প্রতিনিয়ত বৃষ্টি হলেই পানিতে ভেসে যাচ্ছে ঘর। খাইরুনসহ কিছু নারী চা শ্রমিক মিলে অনিতার জন্য ঘর তুলে দিচ্ছে। সেই কারণে তাদের আর্থিক সহযোগিতার প্রয়োজন৷ আমরা পাশে থাকার চেষ্টা চালাচ্ছি৷ ইতোমধ্যে দুইজন বড় আপুর সহযোগিতায় ৬ হাজার টাকাও আমরা তুলেছি। আরো ত্রিশ হাজার মত টাকা লাগবে ঘরের জন্য প্রয়োজনীয় টিন এবং অন্যান্য উপাদান কিনতে। 
ফেসবুকে কত সাজানো গোছানো ছবি দেখি আমরা, কত সুন্দর স্ট্যাটাস দেখি৷ অথচ, এর পেছনে মানুষটা কত বাজে সময় কাটাচ্ছে তার কিছুই জানা যায় না। কাঁদতে কাঁদতে চোখ ফুলিয়ে মেয়েটা হয়তো পোস্ট দিলো- হ্যাপি মি। স্বামীর অত্যাচারের শিকার নারীটি হয়তো ছবি পোস্ট করছে- হ্যাপি কাঁপল। বেকার ছেলাটা হয়তো মানসিক যন্ত্রণায় অস্থির হয়েও লিখছে- এই বেশ ভালো আছি। গল্পের পেছনের গল্পগুলো কত ভয়ানক হয়, তাই না? 🙂
যখন আমি চিন্তা করি যে জীবন ভাল যাচ্ছে 🙃ডেইলি বিয়া দেখতেসি, খালি বিরিয়ানি খাইতে পারতেসিনা 😐
 এই পোড়াচোখ সমুদ্র-ঢেউয়ে ভিজে অভ্যস্থ ইট-বালু-কনক্রিটের শহরে এই শরীর শ্বাস নিতে পারেনা; হয়রান লাগে, একবার পাহাড় দেখার হাহাকার, একবার সাগরে হাটার হাহাকার করে এই পোড়াচোখে এখন খালি ধুয়া ধুয়া ধুয়া একটা বার শ্বাস নেয়ার সবুজ খোঁজে
আজ গুগল মিটে ৫ম শ্রেণির শিক্ষার্থীদের প্রাথমিক গণিত ও প্রাথমিক বিজ্ঞান ক্লাস। ক্লাসে যুক্ত থেকে শিক্ষার্থীদের উৎসাহিত করেছেন সহকারী জেলা শিক্ষা অফিসার মারুফ আহমেদ চৌধুরী স্যার,  উপজেলা শিক্ষা অফিসার মোঃ মোতাহার বিল্লাহ স্যার, সহকারী উপজেলা শিক্ষা অফিসার রাজীব মিয়া স্যার। স্যারদের প্রতি কৃতজ্ঞতা প্রকাশ করছি। ক্লাসে যুক্ত ছিলেন বাহারমর্দান ক্লাস্টারের বিভিন্ন বিদ্যালয়ের প্রধান শিক্ষক।সকলকে ধন্যবাদ।  সকলের সম্মিলিত প্রচেষ্টায় আমরা করোনা মহামারীকালে শিক্ষার্থীদের পাঠদান কার্যক্রম যেন এগিয়ে নিয়ে যেতে পারি।
ছবিতে হাহা অার পোস্টে লাইক দেওয়া কোনো নাগ নাগিন অামি অার অামার ফ্রেন্ডলিস্টে পুষতে চাইনা
অনেকদিনের করা প্ল্যান অবশেষে সফল 🤟 কিন্তু শেষটা ছিলো মন খারাপ করা (আমরা ৮জন রুমমেট থেকে ৭ জন হয়ে গেলাম)। মাঝখানে অপ্রত্যাশিত কিছু ভালো সময় 🥰। নাদু তুমি ভালো রুমমেট না, আমরা মিস্ করবো না....কেয়সা লাগা মেরা মাজাক 😜
রমজান মোবারক ❤️ আসুন আমরা একে অপরকে ক্ষমা করে দিয়ে সুন্দরভাবে রোজাটা শুরু করি ❤️❤️ হে আল্লাহ আমাদের সকলের ভুলত্রুটি মাফ করে দিয়ে সুস্থভাবে সব রোজা রাখার তওফিক দান করুন ❤️
কোন কিছু লেখে শান্তি নাই। সব লেখার মধ্যে কমেন্ট, ভাইয়া কি বলে? ভাইয়ার অনুভূতি কি ? ভাগ্য ভালো কবিগুরুর আমলে ফেসবুক ছিলোনা। নইলে উনি কবিতা পোষ্ট করলেও মানুষ কমেন্ট করতো - কি গুরুজি, বৌঠান এর সাথে ঝগড়া হয়েছে বুঝি? কি যে অসহ্য ব্যাপার! যারা আমার লেখার সাথে কথায় কথায় তাদের ভাইয়া অর্থাৎ আমার স্বামীকে প্যাচায় আমার ইচ্ছা করে তাদের হিসা দিয়া হিডায়া হিদা করি......... যত্তসব......
খাঁটি বাঙালি হওয়ার টিপস- -বিদ্যাসাগরের ভাষায় পড়বেন, লিখবেন। -এয়েচি, খেয়েচি, আ মলো যা সংলাপে আর কুটনামিতে ভরপুর সিরিয়াল দেখবেন। দেখার সময় ইচ্ছামত গালি দিবেন। নিজের জীবনের সাথে মিলিয়ে চুলোচুলি করবেন। -অন্যের উন্নতি দেখবেন আর জ্বলবেন, লুচির মত ফুলবেন। নইলে কিসের বাঙালি?🙄 
#সাত_দিন_সাত_বই এটা একটা খেলা। নিয়ম খুব সহজ। রিভিউ না, সাতদিন সাতটা প্রিয় বইয়ের প্রচ্ছদের ছবি দিতে হবে। আর সাথে একজন বইপড়ুয়াকে ট্যাগ করতে হবে। আমাকে ট্যাগ করে ধন্য করেছেন প্রিয় আদি ভাইয়া এবং সুপ্তিপু। তাই আজ দিলাম আমার প্রিয় বইগুলোর মধ্যে একটির ছবি। বইটা আমার অসম্ভব ভালো লেগেছে। আমি ভালো ছবি তুলতে পারিনা, সেজন্য দুঃখিত 😊 । আর ছোঁয়াছুঁয়ির এই খেলায় যেটা সবচেয়ে গুরুত্বপূর্ণ জিনিস, সেই ছোঁয়াটা আজ আমি দিলাম ফাই য়াজ (আমার বড় ভাইয়া) কে 😛 😛 । ভাইয়া, নাও এবার শুরু করো 😃 বইঃ জলেশ্বরী লেখকঃ ওবায়েদ হক #Day_01
অনেক ভাইবা চিন্তা দেখলাম,রং রূপ দিয়া আসলে খুব বেশিদিন কাউকে মুগ্ধ রাখা যায়না। দিনশেষে "কোয়ালিটি" আর "ফ্লেক্সিবিলিটি" জিনিসগুলা ফ্যাক্ট। কক্সবাজারে আমরা ঘুরতে যাই, সাজেক,বান্দরবান যাই। যাইয়া লাক্সারী রিসোর্টে থাকি,সমুদ্রে পা ভিজাই, পাহাড়ে চোখ জুড়াই। কিন্তু এই অসীম সৌন্দর্য চার পাঁচদিন ই ভাল্লাগে। সাগরের পাড়ে অনেকদিন থাকলে সাগরকে একসময় নর্দমা মনেহয়।চার পাঁচদিন পরে আমরা আবার সেই নিজেদের ঘিঞ্জি বেডরুমে, নিজের বিছানায়, নিজের খুব সাধারন নিজস্ব পরিবেশে ফিরতে চাই, কারন আমরা জানি ওইটাই আমাদের কমফোর্ট জোন। বিরিয়ানী সবাই ভালোবাসি, তবে ডেইলী খাইলে একদিন মনে হবে মাটি খাচ্ছি। তারপরে আমরা ফিরে আসি ভাতের কাছে, বিরিয়ানীর মতোন লাক্সারী না তবে নেসিসিটি। লাক্সারী ফিরে, ভাত ফিরেনা কারন নেসিসিটি। সমুদ্র, পাহাড়, বিরিয়ানী এগুলা উপমা। আসল কথা হইলো, যার কাছে এসে কমফোর্ট পাওয়া যায়না তার কাছে শুধু মুহুর্তের সুখের জন্য যুগের পর যুগ থাকা যায়না। জীবনে "এইটা হইলে ভালো ছিলো" আর "এইটা না হইলে আমার চলবেইনা" এই দুইটা জিনিসের মাঝের ডিফারেন্সরেই লাক্সারী আর নেসিসিটি বলে। কোনো উঁচা লম্বা ফর্সা ছেলের রূপে মুগ্ধ হইলাম, এক বিছানায় কিছুদিন শোয়ার পরে যখন দেখব কথা কইয়া আরাম পাচ্ছিনা মুগ্ধতা কেটে যাবে। মানুষ জন্মগত ভাবেই আশ্রয় চায়, ঘর চায়। শান্তির চেয়ে স্বস্তি বেশি চায়। আর সৌন্দর্য দিয়ে লাক্সারী হওয়া যায়, নেসিসিটি হইতে গেলে কোয়ালিটি আর ফ্লেক্সিবিলিটি থাকা লাগে.... -সংগৃহীত ❤️😌❤️
আমি কালো, খাটো এবং খাড়া নাকের অধিকারী না হয়েই সুন্দর। প্রথম আলোর বর্ণবাদীতা গুড়িয়ে দেওয়া যায় এই সৌন্দর্য দিয়েই। 
নিজের কলেজের নোটিশ দেখতে যেয়ে ইন্টারের একটা নোটিশ দেখে মালকে বললাম ওরটা আসে নাকি খেয়াল করতে। ৫ মিনিট পর বলল আসছে। 😁 ভাই আপনারা যতোই বলেন অটোপ্রমোশন পাইছে, বেঁচে গেছে, হেনতেন হইছে এন্ড অল, যাদের বাসায় বা আশেপাশে একটা ইন্টার পরীক্ষার্থী ছিল তারা জানে এই বাচ্চাগুলার উপর দিয়ে কি গেছে। কি পরিমাণ অনিশ্চয়তায় এরা সময় পার করছে। আমি তো এটাকে দেখছি এটলিস্ট। প্রতিটা আড্ডা থেকে উঠে যাওয়া, পড়তে হবে দেখে ঘুমায় যাওয়া আর পড়া।😂 যদিও আমি ওভারকনফিডেন্ট ছিলাম সর্বোচ্চটাই হবে। আইদার পরীক্ষা হোক বা না হোক। 😷 প্যারা নাই চিল ✌
রায়হানা মোরশেদ হীরা এই মেয়ে 🙄🙄 এটা তুমি শেয়ার দাও আমাকে ট্যাগ দিয়ে 😏 এসব তোমার কপালে মাশ আল্লাহ এখনো আছে।🥰🥰
তারপর পড়ে থাকে নক্ষত্রের বিশাল আকাশ, হাঁসের গায়ের ঘ্রাণ-দু-একটা কল্পনার হাঁস; কল্পনার হাঁস সব— পৃথিবীর সব ধ্বনি সব রঙ মুছে গেল পর উড়ুক উড়ুক তারা হৃদয়ের শব্দহীন জ্যোৎস্নার ভিতর।
শুনলে কথা, মানুষ চেনা যায়কি চেনা সহজ নয়, চিনতে লাগে ভয় চেনা সহজ নয়, চিনতে লাগে ভয় বলি তাই, মানুষ চেনা দায় ভাইরে... বলি তাই, মানুষ চেনা দায় হাত বাড়ালেই বন্ধু পাওয়া যায়না বাড়ালে হাত, বন্ধু সবাই হয়না হাত বাড়ালেই বন্ধু পাওয়া যায়না বাড়ালে হাত, বন্ধু সবাই হয়না
তাঁহার প্রথম বুকশপ অভিজ্ঞতা (নির্বাচিত,বরিশাল শাখা) বই বাছাইয়ের ক্ষেত্রে তিনি বিশাল বুদ্ধির পরিচয় দিছেন। ছোট বই কিনবেন না! বড় এই একটা বই নিয়েই চুপ। আর যত বই কিনে দিতে চাইলাম তিনি নেবেন না🙄 
ছোটবেলায় আম্মাকে দেখতাম রান্নার সময়ে মসলা মাখা হাত ধূয়ে চুলোয় চড়ানো তরকারিতে জল দিতেন।। তখন তো এসব দেখে কিছুই মনে হয়নি কখনও।। এটিই নিয়ম ছিল।। আসলে হাতে লেগে থাকা মসলাটিও আম্মা নষ্ট করতে চাইতেন না।। অতটুকুও তার অনেক যত্ন ও বরকতের ছিল।। বড় খালাকে দেখেছি পটল, মিষ্টি কুমড়ো বা লাউয়ের খোসা ফেলতেন না কখনও।। ভর্তা করতেন পাটায় বেঁটে।। সাথে কিছু চিংড়ি বা অন্য কোনো মাছের টুকরো ভেজে বেঁটে দিতেন।। মাছের ফুলকো ভেঁজে ভর্তা করতেন।। ভর্তা খাওয়া শিখেছিই খালাদের কাছ থেকে।। আমাদের বাড়িতে আলু ভর্তা আর ডাল হলে আর কিছু লাগতো না।। কাঁটা বেছে মাছ খেতে পারতাম না বলেই আলু ভর্তা ডাল আর যদি ডিম ভাঁজি সাথে থাকতো তবেতো চোখ বন্ধ করে খাওয়া শেষ।। একদিন ছোট মামা ছানা কে দেখি ইলিশ মাছের ল্যাঁজ জিবিয়ে মিহি করে ফেলেছে।। দেখে আমার মনে হলো আমিও পারি।। পারলামও।। তবে মাছের কাঁটা বা মাংসের হাড়ের প্রতি আমার তত আগ্রহ নেই।। (আমার তো মানুষের মুণ্ডু চিবাতে ভালো লাগে হিহি 😁😁) তবে আমার মায়ের বা খালাদের অথবা আমার শ্বাশুড়ির রেসিপির খাতা কখনও দেখিনি।। আসলে রেসিপি দেখে রাঁধলেও নিজের কিছু জ্ঞান থাকতেই হয়।। অর্থাৎ কতটুকু তাপ বা নুন অথবা কতটুকু জল ঢালতে হবে।। একজন রাঁধুনির সব রান্না ভালো হবে তার কোনো মানে নেই।। আবার অঞ্চল ভেদে রান্নার স্বাদ ও গ্রহনযোগ্যতা ভিন্ন হয়।। কোনো কোনো অঞ্চলে মিষ্টি খাবার যেমন সেমাই পায়েসে রাগ 😆😆 লবন দেয়।। অর্থাৎ আপনি মুখে দিলেই আগে আপনাকে নোনতা স্বাদ সম্বর্ধনা দিবে।। আমরা তো এমন খাবার খেতেই পারিনা।। ওরা নিশ্চয়ই চাকুমচুকুম করেই খায়।। কিছু জায়গার ঝাল তরকারি একদম মিষ্টি হয়।। আমাকেও এই নেশা পেয়েছিল।। তারপর তাও বেশ কিছুদিন আগেই আমার উপলব্ধি বদলে গেল।। এখন কোরমা বা মিষ্টি কুমড়ো বা লাউয়ের তরকারি তে চিনি দেই।। হ্যাঁ নিরামিষে চিনি দেই।। নয়তো ঝাল তরকারিতে no চিনি।। কতকি আছে রান্নার টিপ্স।। সব জানিনা কি ছাই? তবুও ভাললাগা মন্দ লাগা নিয়ে কাজ করতে হয়।। হ্যাঁ এক ঘেয়েমি ভালো লাগেনা সেটি ঠিক।।
জীবন ত্যানা ত্যানা করতে "পাইলিং এর মেশিন এবং ডেমরার মশা" এর চাইতে বেটার কম্বো আর পাবেন না!
এই লেখাটি মূলত তাদের জন্য যারা ফেসবুকসহ বিভিন্ন সামাজিক যোগাযোগ মাধ্যমে মন্তব্য করার নামে দুর্গন্ধ ছড়ান। মনে রাখবেন, আপনার ছুঁড়ে দেয়া নোংরা মন্তব্যের শিকার কিন্তু আপনিই। কারণ দুর্গন্ধ বেশীদিন ঢেকে রাখা যায় না। আপনার দুর্গন্ধে সবাই আপনাকেই ত্যাগ করবে।
সাড়ে তিন হাত মাটির নীচে! আর সাড়ে তিন হাত খাটের উপরের জীবনের পার্থক্য কি? আজ ছয় মাস আমার জীবন সাড়ে তিন হাত খাটের উপরে আমার কস্ট যন্ত্রণাগুলো মানুষ দেখতে পায় মাটির নীচের মানুষগুলোর কস্ট দেখা যায়না........ এই সাড়ে তিন হাত খাটের উপরে ছয়মাস থেকে আমি দুনিয়া চিনেছি। আমার সংগ্রামী জীবন এটাও একটা সংগ্রাম আমার কোন দুঃক্ষ নাই। এই ছয় মাসে জীবনের সব ভূল ত্রুটিগুলো পূংক্ষানুপুংখু ভাবে বিশ্লেষণ করার সুযোগ আমি পেয়েছি। মুখ চিনেছি মুখোশ চিনেছি। মানুষ চিনেছি অমানুষ চিনেছি, লোভী চিনেছি, নির্লোভী চিনেছি, বিশ্বাসঘাতক চিনেছি, বিশ্বাসী চিনেছি। হায়েনা চিনেছি, রাক্ষস চিনেছি, চোর চিনেছি লম্পট চিনেছি। তিল তিল করে চিনেছি! সারাজীবন এদের চেনা যেতোনা করোনা আমাকে জীবন চিনিয়েছে মরণ চিনিয়েছে! যাদের ছাড়া বাচবোনা ভেবে পথ চলছিলাম তাদের মুখ দেখতেও আজ ঘৃনা হয়। তাদের নাম মুখে নিলে এখন চোখের সামনে ভেসে ওঠে হায়েনা, রাক্ষস খোক্ষস! এরা আসলে মানুষ ই ছিল না। করোনায় হারিয়েছি অনেককিছু পেয়েছি তার চেয়েও বেশী। করোনার কষ্ট আমার কাছে আল্লাহর দেয়া নেয়ামত। না হলে বাকি জীবন ভূল পথে ভূল মানুষের সাথেই হয়তো চলতে হতো। আমার জীবনের এক্সক্লুসিভ মানুষ গুলো থেকে যেতো পর্দার আড়ালে। এই করোনায় আমার পিঠাপিঠি মারপিট করা সারাজীবনের শত্রু বোনটা কখন যে আমার মায়ের যায়গাটা নিয়ে নিলো টের ও পাইনি। আজ ছয় মাস আমি যুদ্ধ করছি জীবনের সাথে আমার বোনরুপী মা যুদ্ধ করছে পুরা দুনিয়ার সাথে। খাট আমার বাথরুম এই খাট আমার ডাইনিং রুম এই খাটই বেডরুম । ৬টা মাসে একটা রাত সে ঘুমায় নাই সারাক্ষণ আমার অক্সিজেন, আমার নিঃশ্বাস, নেবুলাইজ, আমার প্রেসার, আমার ডায়বেটিস আমার খাওয়া ডাইপারের খেয়াল ও তার সেই রাখছে। আয়াদের দিয়ে সে কিছুই করাবেনা তার ধারনা আয়ারা ঘৃৃনা নিয়ে তুচ্ছ করলে আমি সুস্থ হবোনা। আমার দুই কন্যা যাদের জন্য সৃষ্টিকর্তার কাছে জীবনটা ভিক্ষা চেয়ে নিয়েছি। এই জীবনের বিশাল একটা অংশ হয়ে সারাজীবনের জন্য ঋনি হয়ে গেলাম আমার এই বোনটার কাছে! আজকের ভ্যালেন্টাইন্স ডে টা তোর জন্য " বোন বলিস, বন্ধু বলিস, শত্রু বলিস আর মা বলিস সবই আমার তুই রে...............
রুহির কাছ থেকে ছ্যাকা খেয়ে আশরাফ বুঝতে পেরেছে তাকে আসলে শিমু খুব ভালোবাসতো । শিমুকে সে খুব ঘুরিয়েছিল। মেয়েটা বড্ড ভালোবাসতো কিন্তু আশরাফ পাত্তা দিয়েও দিতোনা। যদি ওর থেকে বেটার কাউকে পাওয়া যায় এই আশায় আরকি। আশরাফ ভাবলো ও শিমুর কাছে ফেরত যাবে ।গত এক বছর যোগাযোগ নেই তাতে কি? হাজারহোক মেয়েটার প্রথম ভালোবাসা ও। ফোন বের করে কল দিতেই ওপাশ থেকে এক লোক ফোন ধরে বললো কাকে চাই ? আশরাফ শিমুকে চাইলে তখন লোক বললেন উনি শিমুর স্বামী তাই যা বার উনাকে বলতে। আশরাফ ভেতরে ভেতরে শিমুকে ভৎসনা করতে লাগলো । এ কেমন ভালোবাসা ওর ? একটু ওর জন্য অপেক্ষা করলোনা ?সত্যিকারের ভালোবাসা হলে এখনো শিমু ওর ফিরে আসবার অপেক্ষা করতো। এসব ভাবতে ভাবতে টিএসসি পর্যন্ত এসে হঠাৎ করে ওর তামান্নার কথা মনে পড়লো। এক সময় খুব ফোনে কথা হতো ওদের আর এখানেই চা খেতো মাঝেমধ্যে। আশরাফ জানতো তামান্না ওকে পছন্দ করতো তাই তামান্নার সাথে ওর কথা বলতেও ভালো লাগতো। একদিন দেখা করে তামান্না ইনিয়ে বিনিয়ে বলেছিল প্রেমের কথা কিন্তু শিমুকে দেখবার পর তামান্নাকে তেমন পাত্তা দেয়নি আশরাফ। আজ বসে বসে ভাবলো শিমুর মত স্বার্থপর এক মেয়ের দিকে না গিয়ে তামান্নাকে হ্যা বললেও আজ সুখের দিন যেতো। অনেক খোঁজাখুঁজি করে তামান্নার নাম্বার পেয়ে কল দিলো ও । ওপাশ থেকে সালাম দিয়ে জিজ্ঞেস তামান্না জিজ্ঞেস করলো কে । এটা শুনে আশরাফের খুব কষ্ট হলো। এভাবে নাম্বার ও মুছে দিয়েছে তামান্না ? তামান্নাকে নিজের পরিচয় দিতেই তামান্না বললো ফোন কেনো দিয়েছো ?কি চাই ? এসব বলে ফোন কেটে দিলো । আশরাফ খুব কষ্ট পেলো। এই ছিলো ওর ভালোবাসা নাকি পুরোটাই ছিল ছলনা ।এসব ভাবতে ভাবতে চোখের পানি ছলছল করে উঠলো । বাসায় ফিরে টেবিল পরিস্কার করতে করতে আশরাফের হাতে একটা চিঠি হাতে পড়লো। চিঠিটা এশার। আহা কি প্রেম ছিল তাদের। কি ভালোটাই না বাসতো এশা কিন্তু প্রেম টিকেনি আশরাফের মুড সুইং এর কারণে। হঠাৎ করে এশাকে আর ভালো লাগলোনা তার।কেমন যেনো মনে হতো ওর তবে যেমনই লাগুক আজ ও বুঝতে পারছে ওর মনের ভেতর এশাকে নিয়ে জায়গা ছিলো সবসময় । এসব ভাবতে ভাবতে মন চাইলো একবার কল দিতে কিন্তু পরে ভাবলো থাক , মেয়েরা ছলনাময়ী আর কষ্ট দিতে জানে। এত কষ্ট ও একদিনে আর নিতে পারবেনা। রুমের কাজ শেষ করে টিভির রুমে যেতেই আশরাফের খালা আশরাফকে জড়িয়ে ধরলো । আশরাফের খালাতো ভাইয়ের বিয়ে ঠিক হয়েছে। এতে নাকি আশরাফের অবদান বেশি। অবদানটা কোথায় বুঝতে না পেরে খালাকে জিজ্ঞেস করলে খালা বললেন ," আরেহ তোর ওইযে এক বান্ধবী আছেনা এশা ? তুই ওইযে বললি তোর বান্ধবী ।তোহ ওকে আমাদের ভালোই লেগেছিল কিন্তু কিভাবে কি কথা বলবো বুঝে উঠতে পারিনি আর খোঁজ রাখতাম ওর বিয়ে হয়েছে কিনা।পরে শুনলাম কোন এক বেয়াদব এর সাথে প্রেম হয়েছিল যা ভেঙে গিয়েছে।পরে তোর খালু গেলেন বিয়ের প্রস্তাব নিয়ে আর বিয়ে একদম ঠিক হয়ে গেলো। মনে রাখবি এখন থেকে এশা কিন্তু তোর ভাবি "। কথাগুলো শুনে আশরাফ রুমে এসে দরজা আটকে দিয়ে বালিশে মুখ গুজে হাউমাউ করে কেঁদে উঠলো।মনে মনে বললো," মেয়েরা আসলেই ভালোনা। এরা ছলনাময়ী। এরা কাউকে মন থেকে ভালোবাসেনা নাহলে আজ আমি কাউকে না কাউকে অবশ্যই পেতাম।"
একজন পোস্ট দিলো "আমার বাবুটা মেডিকেলে চান্স পেয়েছে।" আমি কনগ্রাচুলেশনস দিয়ে বললাম-"আপু,আপনার এতো বড় বাচ্চা আছে!দেখে তো বুঝাই যায় না!" তারপর মেয়েটা ইনবক্সে জানালো বাবু তার সন্তান না।বাবু তার বয়ফ্রেন্ড।এবং ব্লক দিয়ে দিল। তারপর আরেকজনের সেইম পোস্ট দেখলাম। এবার পূর্বের ভুল থেকে শিক্ষা নিয়ে আমি কনগ্রাচুলেশনস জানিয়ে বললাম-"আপনার প্রেমিক এতো পিচ্চি! অবশ্য এখনকার যুগে ভালোবাসা বয়স মানেনা আপু।সুখে থাকেন। ❤" তারপর মেয়েটা আমাকে কমেন্ট বক্সেই ধুয়ে দিলেন।কারণ এই বাবু আসলে তার সন্তান।এবং শেষে সরি বলার সুযোগ না দিয়েই ব্লক দিলেন। টানা দুইটা ব্লক খেয়ে এখন আমার দুনিয়াদারির উপর থেকে মন উঠে গেছে।চারপাশে এতো কনফিউশন নিয়ে বাঁচা যায় না। বিদায় পিথীবি 😪
কর্কট এবং কয়েকজনের কথা—২৭৷ ২॰১৯সালের ১৭ই অক্টোবর ৷বর্ষা ছিল সারাদিন,বিকেলটা মেঘলা৷জবা গাছের কুঁড়িরা জলে ভিজে ঝকঝকে সবুজ পাতার আড়ালে মুখ লুকিয়ে৷আমার দু'একজন পড়ুয়া তখন সাইকেল রেখেছে সেখানে৷আমি আর আমার দুই দিদি ব্যাগটা নিয়ে গাড়িতে উঠবার সময় বললাম-আমি আর পড়াতে পারবো না!তোমরা অন্য কারো কাছে পড়তে যেও৷মনে মনে বললাম-সরি৷আমি বুঝতে পারছিলাম এমন ভাবে বারবার ওদের পড়ায় বাঁধা পড়লে সমস্যা হবে৷সামনেই ফাইনাল যাদের,তাঁদের অসুবিধা হবে৷ একাদশ-দ্বাদশে যারা পড়ে,তাদের অন্য টিচার এখনি ঠিক করে নেওয়া ভালো৷যারা তখনো আসেনি,ওদের অনুরোধ করলাম সবাইকে বলেদিতে৷ আমার স্বল্প -স্ব আয়ের প্রচেষ্টার সেই যবনিকা৷আর কোনোদিন পড়ানোর জীবনে ফিরে যাওয়া হয়নি-নিশ্চিত হবেও না! আমার একটা ব্যাগ সব সময় গোছানো থাকতো৷কয়েকটা শাড়ি,পেস্ট-ব্রাশ,চিরুনি৷কয়েকটা প্যারাসিটামল,গ্যাসের ওষুধের সাথে সব সময়ই নিতাম কয়েকখানা অ-পঠিত বই৷দীর্ঘদিন ভালো কোনো কাপড় পড়িনি,সুমিতও জামা-প্যান্ট৷ঘরের আটপৌরেতেই চলে যেতাম দু'জনে৷সে দিকে তাকাবার সময়,মন ,প্রয়োজন কোনোটাই ছিল না৷ তখন কালী পূজার মরসুম৷তার আগে দীপাবলি৷প্রতিটা বাড়ি আলো দিয়ে সাজানো,রাস্তায় লাল-নীল-সবুজ-হলুদ কাঁচ বাতিতে মনোময়৷দেখতে হয়না,চোখ চলেই যায়৷টাটার গেটে দেখি মনিদা দাঁড়িয়ে৷যখন সুমিতের কাছে গেলাম,নিচের একটা বেডে ওকে রাখা হয়েছে৷ইউএসজি করা হয়ে গেছে৷মনিদার প্রাইভেট ওয়ার্ডে ভর্তির প্রসেস সব করা শেষ৷আমাদের রুমে পৌঁছে দিয়ে ওরা তিন জন চলে যাবার সময়,তখন রাত প্রায় নটা৷ আমি শুধু মাত্র কেমোর দামটা বলি,কিন্তু এ বাদেও ছিল ওয়ার্ড ফি৷প্রতিদিন সাড়ে ছ-হাজার৷ওরাল মেডিসিন,আমার খাবার এবং অন্যান্য শত খরচ৷সবারই জানা , এমন রোগিদের ক্ষেত্রে ভালো খাবার কতটা দরকার,অথচ বারবার বমি হয়ে যাওয়ায় সেই খাবার কোনো কাজেই লাগে না৷সেই জন্যে খরচ যেমন বেশি হয়,রোগির সুস্থতায় দেরি হতে থাকে৷সেই জন্যে বারবার এবং অল্প পরিমানে খাওয়াতে হয়৷আসলে দু'তিন জন সার্বক্ষণিকভাবে পরিচর্যায় থাকতে পারলে ভালো হয়৷আমাদের বাড়িতে যেই-ই আসতেন,সুমিত খেতে পারে এমন খাবার অনেকটাই নিয়ে আসতেন৷ নয়টায় ভর্তি হওয়ায় আমার খাবার সে দিন আসবে না৷মনে আছে স্মরণীকা নামের ওড়িয়া একটি নার্স বহুবার ফোন করে বারবার ওদের বলছিল৷সেই রাতে সুমিতের জ্বর আসতে শুরু করে৷প্রথম দিকে ৯৯॰৷ক্রমাগত ১॰,২॰..৷প্যারাসিটামল চলতে লাগল৷ঐ সময়েও যেহেতু ডায়গোনোসিস হয়নি,তাই সঠিক ট্রিটমেন্টও শুরু করা যায়নি৷ পরের দিন সকালে নিয়ে গেল স্ক্যান করাতে৷ পেটে যেখানে ব্যথা,ওখান থেকে টিসু নিল৷রিপোর্ট পেতে দেরি হবে৷আবার রুমে ফিরে আসা৷জ্বর-পেটে তীব্র ব্যথা-বমি৷ একদিন,দু'দিন..৷রাতে ঘুমাতে পারেনা৷ প্যারাসিটামল তিন চার ঘন্টা অন্তর দেওয়া হচ্চে৷ব্যাথার জন্যে মরফিন৷সুমিত বারবার বোলাস দিতে বলতো৷ডিউটিতে থাকা নার্স বলতো"ডাঃ সাব,আপ সমজিয়ে৷আপভি ডাঃ৷ইটস নট পসিবল"! নিজের অসহ্য যন্ত্রণায় সুমিত ভুলে গিয়েছিল,সে ছিল মেডিকেল কলেজের একদা ফার্স্ট বয়৷তার গোল্ড মেডেল তখন আর কোনো কাজে লাগতো?সে সমানে তার প্রিয় বাবাকে অনুরোধ করত,তার ব্যাথা কমিয়ে দেবার জন্যে৷এক সময় না খেয়ে-বমি শেষে,তীব্র বেদনা আর ওষুধের প্রভাবে ক্লান্তিতে তার স্বর ক্ষীণ হয়ে আসত৷ আমি নিঃশব্দ রাতের হাসপাতালের ওয়ার্ডের সামনে বসে থাকতাম৷রাত তিনটে বা চারটে ফোন করতাম দিদিদের৷তাদের আমার কান্নার শব্দ শোনা ছাড়া কিছুই করার ছিল না৷সকাল হলেই তারা সবাই ছুটে আসত৷ একজনের বেশি কাউকে আসতে দেওয়া হবে না জেনেও তারা ওয়েটিং রুমে বসে থাকতো৷বৌদিরা,দাদারা,আরো কত আত্মীয়রা৷কোনোদিন ভোরে ফোন করতাম বন্ধুদের..পাপিয়া এবং অন্যদের৷ঘূম ভাঙা স্বরে তারা বলতো শান্ত হবার জন্যে৷তারা জানাতো,প্রার্থনায় তারা সুমিতের কথা বলছে বারবার৷কিন্তু শান্ত হবার বিন্দুমাত্র সুযোগ ছিল না৷চার দিন পরে নতুন ভাবে বায়োপসির করা হল ৷শুধু আমি আর সুমিত৷মনিদার আসতে দেরি হচ্চিল৷ ভয়ে-ভাবনায় আমাদের সকাল-দুপুরের খাবার জমে ছিল টেবিলে৷ সন্ধ্যায় জানা গেল লিভারে সাড়ে ছয় সেমির টিউমার এবং বলা বাহুল্য,সেটায়ও ক্যানসার৷ সুমিতের জ্বর একসময় চার৷অনেক রাত৷অক্সিজেন চলছে৷মনিটরের বিপবিপ৷আমার সুমিতের ছোটো বেলার কথা মনে পড়ত-সেই যখন ও আর একটু বেশি সময় ক্রিকেটের ব্যাট করতে চাইছিল,আমি তখন টেন্স পড়াতাম৷যে অপরাধের শাস্তি ওর প্রাপ্য ছিলনা,তা আমি দিয়েছি৷ছোটোবেলাটা আমার কারণেই হয়ত আরো সুন্দর হয়ে ওঠেনি৷আমি দরজা খুলে সিঁড়িতে গিয়ে বসতাম৷সেখানে কেউ যায়না৷আমি বারবার অনুতাপের অশ্রুতে বলতাম "সরি সুমিত!সরি.." মা বলে সে কোনো ভুল করেনা এমন তো হয়না৷ পৃথিবীর বিশাল প্রেক্ষাপটে আমার পরিচয় "আমি একজন মানুষ"৷ সেই পরিচয়ের সীমাবদ্ধতায় আমি ফেলে আসা জীবনকে খূঁজতাম কোথায় আমার অপরাধ৷আমরা সবাই জানি,দুঃখ-বেদনা-হতাশা মানুষের মনোবল ভেঙে দেয়৷এক সময় সব কিছুর জন্যেই নিজেকে অপরাধী মনে হয়৷ কোনোদিন ভালো কিছু করেছিলাম ভুলে গিয়ে দেখতাম সবাই কত ভালো৷আমি হাজার দোষে দোষী৷নইলে আমার সন্তানের কেন এত কষ্ট!এক সময় কোনো এক নার্স এসে তার হাত আমার পিঠে রেখে বলতো "আন্টি, অন্দর আইয়ে..রুইয়ে মাৎ.." মুম্বাইতে সব পাঠানো হয়েছে৷নতুন কেমো nivolumab!কয়েক লক্ষ টাকা জমা দেওয়া হয়েছে৷ফ্লাইটে আসতে সময় লাগবে৷এ সব এমন ওষুধ ,সব জায়গায় পাওয়া যায় না৷সবার তো দরকারও হয়না৷অক্টোবরের শেষ,বর্ষাও শেষ হবার কথা৷প্রতিদিন বৃষ্টি হয়৷প্রতিদিন যারা আসেন ,সন্ধ্যায় তাঁদের ফিরে যেতেই হয়৷আমি রাত জাগি,অনিশ্চিতের জীবন আর অথৈ অর্থের চিন্তা সাথে নিয়ে৷ 

আপনার তিরিশের কোঠায় বয়স? বিয়ে করেননি? ওহো, আপনি তো মেয়ে। বিয়ে হয়নি? এখনও বিয়ে না হলে আপনি জানেন আপনার কত কি হতে পারে? আপনার আশেপাশে সবার বিয়ে হয়ে গেছে। অর্থাৎ তারাই এই পৃথিবীর একমাত্র সার্থক মানুষ কারন তারা তিরিশের মধ‍্যে বিয়ে করে নিয়েছে। তিরিশে এসে আপনার কোনো কিছু শুরু করতে ইচ্ছে হতে পারেনা, কারণ আপনি একজন মেয়ে। এই নিয়মটা কারা তৈরি করেছে জানেন? আপনার আমার মতো মেয়েরা। বিয়েবাড়িতে যাই, আত্মীয়দের অনুষ্ঠানে যাই, এমনকি বিয়ে হয়ে যাওয়া বন্ধুদের কাছেই যাই... প্রশ্ন ঐ একটাই। বিয়ে কবে করছিস? কেউই আজকাল জানতে চায় না চাকরি করছিস? আরেকটু ভালো কিছু খুঁজছিস? উহু। এই প্রশ্ন ছুঁড়ে দেওয়া হয় ছেলেদের দিকে। বিয়ে করে খাওয়াবি কি? যেন বৌ নামক প্রানীটি হচ্ছে পৃথিবীর বৃহত্তম খাদক। আরোও একটা প্রচলিত কথা- ভালো ছেলে পেয়েছি বিয়ে দিয়ে দিই। এই " ভালো ছেলে" জিনিসটা কি ? মানে চাকরিটাই সব? কন‍্যাদায়গ্রস্থ পিতা শব্দটা ছোটো থেকেই শুনতাম। মানে জানার পর মনে হয়েছিল একজন পিতা তার কন‍্যাকে অন‍্যের হাতে তুলে দেওয়ার জন‍্যেই সারাজীবন এত কষ্ট করে মানুষ করেন? আমি ভীষণ ভাগ‍্যবতী আমি এমন বাবা মা পাইনি। তারা এতটুকু চিন্তিত নন আমার বিয়ে নিয়ে। বরং আমি যখন বর্তমানে দাঁড়িয়ে আবার পড়াশুনার কথা ভাবছি, তারা আমাকে সে সুযোগ দিচ্ছেন। দয়া করে ২৭- ৩০ বছরের মেয়ে দেখলেই "কি রে বিয়ে কবে করছিস" বলে নিজের সম্মান হারাবেন না। পৃথিবীতে সব মেয়ের একমাত্র ইচ্ছা বিয়ে করা নাও হতে পারে। #আত্রেয়ী
সংসারের দায়িত্ব কর্তব্য অত্যন্ত গুরুত্বপূর্ণ বিষয়। বিয়ের আগে সেটি উভয়কে মনে রাখতে হবে। স্বামী স্ত্রী সম্পর্ক শুধু ভালোবাসায় ভেসে যাবার জন্য নয়। সবার প্রকাশ ভঙ্গি সমান নয়। সংসারে ভালোবাসার আড়ালে দায়িত্ব থাকে। দায়িত্ব কর্তব্য পালন করতে গিয়ে ভালোবাসার প্রকাশ সবসময় তেমন সতস্ফুর্ত হয় না। পরস্পরের বিশ্বাস, শ্রদ্ধা না থাকলে সংসার জীবন বৃথা মনে হতে পারে। খুব প্রয়োজনীয় সময়ে সঙ্গি যদি পাশে থাকেন তবে তাই হবে সত্যিকার ভালোবাসার বন্ধন। সংসার সহজ কর্ম নয়। সার্থক সমাজ গড়ে উঠার পেছনে প্রতিটি সংসার কার্যকর ভুমিকা রাখে।
ক্যাডেট কলেজের ঘটনা। আমি ক্যাডেট কলেজের ছাত্র না। গল্পটা জনৈক এক্স ক্যাডেটের মুখে শোনা। গল্পটা বলি। ক্যাডেট কলেজের নিয়ম কানুন খুবই কড়া। নিয়ম ভেঙ্গে এক ছাত্র গাছে উঠেছে। দূর থেকে এক শিক্ষক সেটি দেখে ফেলেছেন। তিনি ছুটে গাছ তলায় এলেন। তারপর কড়া গলায় বললেন, তুমি জানো না, গাছে ওঠা নিষেধ। শিগগিরই নামো। ছাত্রটি দ্রুত গাছ থেকে নামলো। এরপর শিক্ষক বললেন, কেন গাছে উঠেছিলে? ছাত্র নির্বিকার গলায় উত্তর দিলো, স্যার, আমি তো গাছে উঠি নাই। মুখের উপর এই রকম মিথ্যা কথা বলায় শিক্ষক মেজাজ হারিয়ে ফেললেন। রাগে কাঁপতে কাঁপতে তিনি বললেন, উপরে আল্লাহ, নিচে আমি। তুমি গাছে উঠেছিলে। ছাত্র দৃঢ় গলায় উত্তর দিলো, স্যার, উপ্রে আল্লাহ, নিচে আপনি। আমি গাছে উঠি নাই। পরে এই ঘটনা অনেকদূর গড়িয়ে ছিলো। মামলায় ছাত্র জিতেছিলো। কেননা শিক্ষক প্রমাণ করতে পারেন নাই যে, ছাত্রটি গাছে উঠেছিলো। একজনের ভোটার আইডি কার্ডে ভুলক্রমে মৃত লেখা হয়েছিলো। গত নয় বছর ধরে তিনি প্রাণপন চেষ্টা করে যাচ্ছে, নিজেকে জীবিত প্রমাণ করতে। এই নিয়ে অনেক লেখালেখি, রিপোর্টিং হয়েছে, সেই লোক মৃত থেকে আর জীবিত হোন নি ... খবরে পড়লাম, সম্প্রতি তাঁকে জীবিত ঘোষণা করা হয়েছে। গাছের দেশে, মাছের দেশ, লোকটি যে নিজেকে শেষমেষ জীবিত প্রমাণ করতে পেরেছেন, এটি একটি বড় এবং বিরল ঘটনা। তাকে আমার সংগ্রামী অভিনন্দন!
একুশে পদকপ্রাপ্ত বিশিষ্ট গণসংগীত শিল্পী, বীর মুক্তিযোদ্ধা, দেশের প্রতিটি গণতান্ত্রিক আন্দোলনের সৈনিক, প্রগতিশীল সাংস্কৃতিক ব্যক্তিত্ব ফকির আলমগীরের মৃত্যুতে #স্বাধীনতা #সাংস্কৃতিক #পরিষদ গভীর শোক প্রকাশ করছে। আমরা তাঁর বিদেহী আত্মার শান্তি কামনা করছি এবং শোকসন্তপ্ত পরিবারের প্রতি জানাচ্ছি গভীর সমবেদনা। মহান আল্লাহ রাব্বুল আলামিন তাঁকে বেহেশত নসিব করুন। #চয়ন #ইসলাম সভাপতি #আনজাম #মাসুদ সাধারণ সম্পাদক, স্বাধীনতা সাংস্কৃতিকপরিষদ, কেন্দ্রীয় কমিটি।
নাহ- দুনিয়ার সব থেকে বড় কষ্ট,মাকে কাছে না পাওয়ার কষ্ট। দীর্ঘদিন তাঁর মশলা মাখা আঁচলের ঘ্রাণ না পাওয়ার কষ্ট। ফজরের নামাজের পর শীতের ভোরে, কম্বলের নিচে তাঁর ঠাণ্ডা গায়ের স্পর্শ না পাওয়ার কষ্ট। আর কিচ্ছু না,আর কিচ্ছুই না।
আমার এক আত্মীয় বেশকিছুদিন ধরেই করোনার উপসর্গ নিয়ে ভুগছিলো। গতকাল অবস্থার অবনতি হলে তাকে পাবনা সদর হাসপাতালে নেয়া হয়। সেখানে করোনা বাদে তার সব টেস্টই করা হয় এবং মেডিসিন ওয়ার্ডে ভর্তি করে। রুগীর সাথে হাসপাতালে তার স্ত্রী এবং ভাইও অবস্থান করছে। তাদের শরীরেও বেশকিছু করোনার উপসর্গ। আমাদের চাপ প্রয়োগে রুগীর করোনা টেস্ট করা হয় এবং রেজাল্ট পজিটিভ আসে যথারীতি। তখন তাকে করোনা ইউনিটে শিফট করার সিদ্ধান্ত নেয় চিকিৎসকরা। রুগীর করোনার চিকিৎসা পেতে একদিকে দেরি যেমন হলো তেমনি ততক্ষণে মিডিসিন ওয়ার্ডের কতজন তাদের থেকে করোনা আক্রান্ত হয়েছে তা জানা যাবে কিছুদিন পরে। হয়তো জীবনও হারাবে অনেকে। হাসপাতাল কর্তৃপক্ষের এই উদাসীনতার দায়ভার কে নেবে? 
খুব ছোট্ট বেলা থেকেই অঞ্জনের মাছ ধরার শখ। একই সাথে ঘুড়ি ওড়ানোরও। ছোট্ট বালকের পক্ষে দুটো শখই বেশ ঝুঁকিপূর্ণ। ঘুড়ি ওড়ানোর জায়গা ছিল আমাদের সাবেকি বাড়ির ছাদ। আর মাছ ধরা পর্ব চলতো বাড়ির পিছনের বিশাল পুকুরে। এসব নিয়ে মায়ের দুশ্চিন্তার অন্ত ছিল না। এই বুঝি ছেলে ছাদ থেকে পড়ে গেল। নয়তো এই বুঝি পা হড়কে পড়লো গভীর পুকুরে। আমার ডিউটি ছিল সর্বক্ষণ ছোট ভাইকে চোখে চোখে রাখা। একটু বড় হওয়ার পর শখের মাত্রা বাড়লো। এবার আর নিজেদের পুকুরে না। মাছ ধরতে যেতে হবে দূরে কোথাও। টিকিট কেটে। তো কয়েকদিন ধরে মাকে পটিয়ে যোগাড় হলো টিকিটের টাকা। মা তার পুত্রধনকে একা ছাড়বেনা। তার সাথে চললো আমাদের বাড়ির বিশ্বস্ত কর্মচারী আকমল। সাথে আবার কয়েকজন বন্ধুবান্ধবও। কয়দিন ধরে মহা ব্যস্ততায় যোগাড় হয়েছে মাছের চার, পিঁপড়ের ডিম, ছিপের সুতো, হুইলের কল, নানা মাপের বড়শি। গন্তব্য সম্ভবত টেবুনিয়া। সেখানে কোন বিশাল দিঘিতে মাছ ধরা হবে। শোনা গেল সে দিঘিতে ৫/৬ কেজির নিচে কোনো মাছই নেই। মা মোটামুটি একটা প্রস্তুতি রাখলো। কাজের লোককে দিয়ে মশলা বাঁটিয়ে রাখা হলো। সন্ধ্যে গড়িয়ে যায় ওরা ফেরেনা। অতঃপর আকমল হুড়মুড় করে বাসায় ঢুকলো। হাতে কেজি দেড়েক ওজনের একটা রুই মাছ। তার মুখে এখনো বড়শি আটকানো। এই একটাই মাছ ধরা পড়েছে আজ। আবহাওয়া ভাল ছিলনা তাই মাছ বড়শিতে ঠোকর দেয়নি। যাহোক মেনে নিল সবাই। ঘটনার দিন কয়েক পরে আমাদের নির্ধারিত মাছ বিক্রেতা বাসায় এসে বলে - কাকীমা রুই মাছটার টাকা নিতে আসলাম। মা বলে কোন রুই? মাছওয়ালা বলে - ওই যে দাদা যেটা নিয়ে আসলো। ব্যাস! মাছ শিকারের গুমোর ফাঁস! এর পরে মা আর মাছের টিকিটের টাকা কখনো দেয়নি। তবে ছেলে বড় হয়েছে। শিকারের হাত পেকেছে। এখন আর এসব করতে হয়না। গত শুক্রবার পুরো পরিবার নিয়ে মাছ শিকার করেছে ৩৬ কেজি। একবেলার হিসেবে মন্দ কি? ভাগ পেয়েছি আমিও। ধন্যবাদ হে মৎস্য শিকারী পরিবার।
জগত জুড়ে উদার সুরে আনন্দগান বাজে, সে গান কবে গভীর রবে বাজিবে হিয়া-মাঝে।। বাতাস জল আকাশ আলো সবারে কবে বাসিব ভালো, হৃদয়সভা জুড়িয়া তারা বসিবে নানা সাজে।। নয়ন দুটি মেলিলে কবে পরান হবে খুশি, যে পথ দিয়া চলিয়া যাব সবারে যাব তুষি। রয়েছ তুমি এ কথা কবে জীবন মাঝে সহজ হবে, আপনি কবে তোমারি নাম ধ্বনিবে সব কাজে।।
ঘুম নাই,রাত থেইকা এখন পর্যন্ত ছটফট করতাছি। কি যেনো হারানোর ভয় চেপে বসেছে মাথায়,কপালে,ঠোঁটে, বুকে,নাভিতে সবখানে।আচ্ছা! সবখানে কেনো ভয় আমারে জড়ায়া নিতাছে? কার,এবং কিসের জন্য এত ভয় আমার? অরুন!যে মিইশা আছে আমার সবখানে? যে মানুষ নিঃশ্বাসের সাথে চলাচল করে,সে মানুষরে নিয়া এত কেনো ভয় থাকবে আমি জানি না,এই হারানোর ভয়টা অবাঞ্ছনীয়। মানুষ তো হারায়া যায় না,যে যায় সে স্বেচ্ছায় যায়।
ক্রাশের আইডি ঘাঁটাঘাঁটি করতে গিয়ে দেখি নাই! আমাকে ব্লক দিলো কি না দেখার জন্য ইনবক্সে গেছি আর টাচ লেগে ভিডিও কল চলে গেছে,সেই মুহূর্তে ফোন গেছে হ্যাং হয়া। স্যামস্যাং কোম্পানি! আমার মৃত্যুর জন্য তোরা দায়ী! 😭 

অভিমান জমে জমে আমরা কত মানুষ ব্যথাহীন!ব্যথাহীন হওয়া সময় কেমন অদ্ভুত।একটা মানুষের আর কস্ট তীব্র হয়না।হাসি প্রাণখোলা হয়না।প্রেম জাগেনা।বিচ্ছেদ কত মানুষকে আর কক্ষনোই ছুঁয়ে যেতে পারেনা। অভিমান জমে যায়,ভেঙেচুড়ে যায় সবকিছু।তবু কিছু মানুষের আর কিচ্ছুই আসে যায়না। মানুষ এমনো ব্যথাহীন হয়!!!

সত্যি সত্যি "দিদি'র মতো", "বোনের মতো ", " মেয়ের মতো " ভালোবাসলে বা স্নেহ করলে রাতারাতি কেউ কাউকে নিয়ে খিল্লি, ট্রোল করার মানসিকতায় থাকে না। কাছের মানুষের অধঃপতন মানুষকে হতাশ করে, স্তম্ভিত করে। মানুষ চুপ করে যায় লজ্জায়। নাহলে সুস্থ প্রতিবাদ করে। তাই এখন সুযোগ বুঝে এতদিন দিদিয়া পাতিয়ে, ঘনিষ্ঠতা করে, কাছের মানুষ সেজে, সেল্ফি তুলে খিস্তিখেউড়ে মেতে উঠেছেন তারা কেউই ওনাকে দিদি বা বোনের মতো স্নেহ করেনননি। করলে নয় বোঝাতেন, না বুঝলে সরে আসতেন৷ কত ন্যাকামোই পারে মানুষ!
ইদানীং আমরা প্রায় সবাই অনলাইন বিজনেস করি, উদ্যোক্তা। তো আজকের পোস্ট টা হচ্ছে- সেসব টিনেজার, কলেজ ,বিশ্ববিদ্যালয় পড়ুয়া শিক্ষার্থীদের জন্যে যারা নানা সময় আমার কাছে 'উদ্যোক্তা' হবার টিপস চান তাদের জন্যে- * 'অনলাইন বিজনেস' করলে ঘরে বসে ফ্যানের তলে বসে 'হাওয়া' খেতে খেতে প্রচুর টাকা ইনকাম করা যায়- এই ধারনা সম্পূর্ন ভুল । এই ধারনা থেকে কখনোই 'অনলাইন বিজনেস' করে 'উদ্যোক্তা' হবার প্ল্যান করবেন না। * 'শখের বসে বিজনেস করব, দুই-তিন মাস বিজনেস করব' এই চিন্তা থেকে 'অনলাইন বিজনেস' করে 'উদ্যোক্তা' হবার প্ল্যান করবেন না। দুই তিন মাস ব্যাবসার নাম ঠিক করতে করতে লেগে যায়, ইম্পালসিভ ডিসিশন দিয়ে ব্যাবসা হয় না। * নিজের মেধা দিয়ে সরকারি মেডিকেল কলেজ, বুয়েট,ঢাকা বিশ্ববিদ্যালয়, চুয়েট, রুয়েট এ চান্স পেয়েছেন, সরকারের বরাদ্দকৃত অর্থে পড়াশোনার সুযোগ পেয়ে 'নিউ মার্কেট ' থেকে 'ঝাড়ু, আর এফ এল এর টব',বিছানার চাদর, জগ মগ, তোষক- রিসেলিং এর বিজনেস এ নামার আগে একটু ভাববেন 'আপনার মূল্য কত টুকু' , আপনার যোগ্যতা কতটুকু। আপনার যদি নিজের মেধা, শিক্ষাগত যোগ্যতা দিয়ে ডাক্তার, ইঞ্জিনিয়ার ,ডেভেলপার, গবেষক ,ব্যাংকার, বড় মাপের কর্পোরেট গায় হওয়ার সুযোগ থাকে- তবে অবশ্যই শিক্ষা থেকে বঞ্চিত ক্লাস ফাইভ পাশ মুদি দোকানদার, এলাকার ব্যাবসায়ীদের ভাত মারবেন না। যেই লোক শিক্ষার আলো পায় নি- সে করবে এসব নিত্য প্রয়োজনীয় দ্রব্যের রিসেলিং বিজনেস। এখন আপনি আমি যদি দেশের ভ্যাট-ট্যাক্সের টাকায় পড়াশোনা করে নিজ নিজ ক্ষেত্রে অবদান না রেখে তাদের ভাত মেরে দেই- তাইলে তো হইল না বিষয়টা। কিছু রুট লেভেলের ব্যাবসা বাণিজ্য আম জনতার জন্যে রেখে দেবেন। * 'আমার অনলাইন বিজনেস'ই করতে হবে, আমার প্রফিট লাগবে না, একই পণ্য অন্য সেলার ৫০ টাকা প্রফিটে বেচলে আমি ৫ টাকা প্রফিটে বেচে মার্কেট ধরব, আমার লাভ দরকার নাই, সেল চাই, - এই চিন্তা মাথায় আসলে ফ্রিজের দুই মগ পানি খাবেন আর চার মগ মাথায় ঢালবেন। 'বিজনেস' করতেই হবে এই চিন্তা থেকে কোনদিন বিজনেস হয় না। আপনার কাছে যদি এমন কোন পণ্য থাকে যার বাজারে চাহিদা রয়েছে এবং আপনর কাছে প্রয়োজনের অতিরিক্ত যোগান আছে - সেখান থেকে 'বিজনেস' এর প্রশ্ন আসে, 'ব্যাবসা' সেখান থেকেই শুরু হয়। এখন শখের বশে বিশ-বাইশ বছর বয়সে ভুং ভাং 'অনলাইন বিজনেসে' এ নেমে নিজের পড়ালেখা ও ঠিক মত করলেন না, নিজের কোন স্কিল ডেভেলপ করলেন না, কর্পোরেট ক্যারিয়ার গড়লেন না, বিসিএস কিংবা ব্যাংক- সরকারী চাকরীর বয়স ফুরাল আর আপনি সব ক্যারিয়ার গড়ার অপশন হারিয়ে চল্লিশের কোঠায় শূন্য হাতে দাঁড়িয়ে রইলেন- এমন দুঃস্বপ্ন নিজের জীবনে ডেকে আনবেন না। জীবনে ক্যারিয়ার গড়বেন - 'মাংস চোর' খেলার মত, আগে ফিক্স করবেন আপনি 'মাংস'(ইটের টুকরা/চারা) কখন টাচ করবেন, আর যদি 'মাংস' ধরেই ফেলেন একবার, চোখ বন্ধ করে খিচ্চা এক দৌড় মারবেন, যাতে প্রতিপক্ষ আপনারে ছুঁইতেই না পারে। দেখবেন -আপনি ঠিক ই খেলা জিতে গেসেন ❤ 'মাংস' চোর না খেললে তারা রিলেট করতে পারবে না। মাংস চোর' খেলার কি আর কোন নাম আছে?
অনেক চিন্তা করে দেখলাম ইসলামের পথে চলে আসবো। তারপর ইসলামি টিকটক বানাবো,নাচ করবো,কবিতা আবৃত্তি করবো,মডেলিং এবং অভিনয় করবো, গান গাইবো। হেই ভিউয়ার আমার জন্য দোয়া করবেন। এ্যাভরিথিংক ফর আলহামদুলিল্লাহ।
প্রি-প্লান, আয়োজন করে কোনো কিছু করা যায় না। ট্যুর দেওয়া থেকে ঘুমানো কোনো কিছু পরিকল্লপনা মাফিক হবে না। টানা কয়দিন বৃষ্টি, ঘুম ঘুম আলসে আবহাওয়া। সকালে নাস্তা করার পর ভাবলাম আরেকবার ঘুম দেই। দেড় ঘন্টা চেষ্টা করলাম, ঘুম আসলো না। অন্যদিন কাজের ফাঁকে ১০/১৫ মিনিটের ন্যাপ হয়ে যায়। যাক....... ভাবলাম দুপুরে খেয়ে ঘুমাবো। জানালার পর্দা ফেলে, রুম অন্ধকার করে ঘুমের পরিবেশ আনলাম। প্রকৃতির লীলাখেলা। ঘুম নাই। বই পড়লাম, গান শুনলাম, কোরআন তেলাওয়াত শুনলাম। ঘুমের দেখা নাই। তিন ঘন্টা এভাবে গেলো, আসরের আজান দিলো। আর ঘুমাতে পারবো না। মনের কষ্টে পাগল পাগল লাগতেছে, তাই বলে ১০ মিনিট ঘুমাতে পারবো না, এত্তো সুন্দর আবহাওয়ায়। এটা মানা যায় না🥀 
সময়ের কাহন -২০ ----------------------- রেডিওতে ইয়াহিয়া খানের এই ঘোষণা প্রচারের সাথে সাথে মূহুর্তের মধ্যে বিক্ষুব্ধ লোকজন উদ্ভ্রান্তের মতো রাস্তায় বেরিয়ে পড়লো। স্টেডিয়ামে তখন পাকিস্তানের সাথে এমসিসি (ইংল্যান্ড) দলের ক্রিকেট খেলা চলছিলো। দুপুর একটার ইংরেজি সংবাদে ঘোষণাটা শুনেই দর্শকরা খেলা ফেলে সাথে সাথে বেরিয়ে এলো রাস্তায়, অফিস আদালত,কলেজ, বিশ্ববিদ্যালয়ের শিক্ষার্থী, সাধারণ মানুষ,কারখানার শ্রমিক, দিনমজুর যে যেখানে আছে সবাই বেরিয়ে এলো। সবার হাতেই তখন লাঠি, বাঁশ, লোহার রড ,খেলার ব্যাট। হাতের কাছে সেই মূহুর্তে যে যা পেয়েছে তাই নিয়ে রাস্তায় বেরিয়ে এসেছে। ভয়ংকর আক্রোশে বিক্ষুব্ধ জনতা ঢাকা শহরের পথের ওপরেই পাকিস্তানের পতাকা আর কায়েদে আজমের ছবি দুটোই আগুনে পুড়িয়ে দিলো। বুকে কতখানি ক্ষোভ জমা ছিলো তাদের! পতাকা বা কায়েদে আজম কাউকেই যে বাংলার মানুষ অন্তর থেকে গ্রহণ করতে পারেনি এতে স্পষ্ট হয়ে গেলো। মহাসমুদ্রের বুক থেকে ফুঁসে ওঠা জলোচ্ছ্বাসের ক্রুদ্ধ গর্জনের মতো বাংলার আকাশ, বাতাস জুড়ে মুহুর্মুহু প্রতিধ্বনিত হতে লাগলো জ-য় বা-ং-লা। বোয়ালখালিতেও সেই উচ্ছ্বাসের ঢেউ এসে লাগলো। কানুনগোপাড়ার চারিদিক শ্লোগানে মুখরিত হয়ে উঠলো " সব কথার শেষ কথা বাংলার স্বাধীনতা।" চট্টগ্রাম শহরে বাঙালি আর অবাঙালিদের মধ্যে ছোটখাটো একটা সংঘর্ষও হয়ে গেলো। সেই সংঘর্ষে আহত বাঙালিদের রক্ত দিতে মেডিকেল কলেজে ছুটে গেলেন কলেজের অধ্যাপক দিলীপ চৌধুরী। অঙ্কশাস্ত্রের অত্যন্ত মেধাবী এই শিক্ষক দেশের এই ক্রান্তিলগ্নে বিদেশে যাওয়ার স্কলারশিপ পেয়েও যান নি। সম্পর্কে তিনি আমার ছোট মেসোমশাই অধ্যাপক ডঃতপন চৌধুরীর (পরে শিক্ষা বোর্ডের চেয়ারম্যান) কাকা। দিলীপ চৌধুরী বঙ্গবন্ধুর অত্যন্ত প্রিয়পাত্র ছিলেন। ১৯৭০ এর সাধারণ নির্বাচনের আগে ১২ নভেম্বর প্রচণ্ড ঘূর্নিঝড়ে দেশে অনেক মানুষ মারা যান।বঙ্গবন্ধু তখন জনগণকে দেখার জন্যে চট্টগ্রামে এসেছিলেন এসেছিলেন বোয়ালখালিতেও।দিলীপ চৌধুরী তখন তাঁকে আমাদের কলেজে নিয়েও এসেছিলেন। বঙ্গবন্ধু তাঁর হাত ধরে কিছুক্ষণ হাঁটলেও কলেজের ভেতরে ঢোকেন নি।কলেজের বাইরে শিরিষ গাছের নিচ থেকে ফিরে গিয়েছিলেন। ব্যস্ততার জন্যে বলেছিলেন কখনো ক্ষমতায় গেলে কলেজেটিকে তিনি ভালো করে দেখবেন। এদিকে দেশের এই জটিল পরিস্থিতিতে বঙ্গবন্ধু সাথে সাথে সাংবাদিকদের আহবান করে মার্চের দুই আর তিন পরপর দুদিন হরতালের ডাক দিলেন আর সেই সাথে রেসকোর্স ময়দানে এক গণসমাবেশের ঘোষণা দিয়ে জানালেন যে সেদিন তিনি সেখানে বক্তৃতা দেবেন। অবিস্মরণীয় সেই দিনটিই হল সাতই মার্চ। আমরা সাধারনত সকালে চায়ের আসরে বাবার মুখেই দেশ বিদেশের নানা খবর শুনে থাকি। বাবা সারাক্ষণই রেডিও শুনেন আবার আমাদের কাছে তা বলেনও।মা মাঝে মাঝে বাবাকে বলেন চলন্ত রেডিও। পত্রিকা পড়ার আগেই আমরা বাবার মুখে প্রধান খবরগুলি পেয়ে যাই। এই সময়ে রেডিওর খবর ছাড়াও মানুষের মধ্যে একটা ভয় কাজ করতে শুরু করেছিলো।সরকার হয়তো অবস্থা সামলে নিতে কারফিউ জারি করতে পারে। অজানা এক আশংকায় সবার খাবার দাবার কেনাকাটার একটা হিড়িক পড়ে গেলো।সবার ভয় এই গোলমাল যদি আরো বাড়ে? ঘরে ঘরে সবাই চাল, ডাল,আটা,মশলা,আলু,ডিম,পেঁয়াজ,নুন, তেল,কেরোসিন তেল কিনে রাখতে শুরু করলো। মানুষের এই আশংকা মিথ্যে ছিলো না।সত্যি সত্যিই মার্চের তিন তারিখে রাত আটটায় সামরিক সরকার কারফিউ জারি করে দিলো। কিন্তু মানুষের পিঠ যখন দেয়ালে ঠেকে তখন তার কাছে কোন বাধাই আর মানে না। মানুষ তখন এতটাই ক্ষেপেছে যে সরকারের জারি করা কারফিউকে অমান্য করেই সমানে তাদের মিছিল আর শ্লোগান চলতে লাগলো। নির্মম পাক সরকার ভাবলো এটা নিয়ে অহেতুক সময় নষ্ট করার আর অর্থ হয় না। ক্ষুব্ধ জনতাকে নিয়ন্ত্রণ করার জন্যে সরকারও নিষ্ঠুর হাতে এলোপাথাড়ি গুলি ছুঁড়তে শুরু করে দিলেন। কিন্তু বাঁধভাঙা জলস্রোতকে ঠেকিয়ে রাখা কি এতই সহজ ? তীব্র জলস্রোতের মতোই সেই জনস্রোত দূরন্ত গতিতে ছুটে চলেছে। অভূতপূর্ব সেই মহাদৃশ্য যাঁরা দেখেছেন তাঁরা যেমন সেই দৃশ্য কখনও ভুলতে পারবেন না তেমনি যাঁরা তা দেখেন নি তাঁদের কাছে তা বলেও বোঝাতে পারবেন না। প্রেসিডেন্ট ইয়াহিয়া খান এরপরে ৬ই মার্চ বেতারে আবার নতুন করে আরেকটা ভাষণ দিলেন। সে ভাষণে তিনি জানালেন জাতীয় পরিষদের অধিবেশন বসবে ২৫ মার্চ। সেই সাথে সামগ্রিক এই কর্মকান্ডের জন্যে তিনি নির্লজ্জ ভাবে বঙ্গবন্ধুকেই এ জন্যে একতরফাভাবে দায়ী করলেন। বাংলার প্রতিটি মানুষের সাথে সাথে আমাদের পরিবারে আমরাও বঙ্গবন্ধু সাতই মার্চের ভাষণে কী বলেন অধীর আগ্রহ আর উত্তেজনায় তখন উদগ্রীব । অপেক্ষার প্রহর আমাদের কারুরও বুঝি তখন কাটতে চাইছে না। দেশের সব শিক্ষা প্রতিষ্ঠান তখন অনির্দিস্ট কালের জন্যে বন্ধ।আমরা সাত ভাই বোন সবাই আবার বাবার বাড়িতে অবশেষে এলো সাতই মার্চ। সেদিন দুপুর বেলায় নির্দিষ্ট সময়ের আগেই সবার খাওয়া দাওয়া শেষ কারণ বঙ্গবন্ধু কী বলেন তা শোনার জন্যে সবাই উদগ্রীব। সবাই বাবার ঘরে রেডিওর সামনে অধীর আগ্রহ নিয়ে অপেক্ষা করছি । রেডিও খোলাই আছে। আমরা নিজেদের মধ্যেই গল্প করলেও কান রয়েছে রেডিওর দিকে। একটু পরে যেই শুরু হল ' আমার সোনার বাংলা আমি তোমায় ভালোবাসি। সাথে সাথে আমরা কথা বন্ধ করে প্রচণ্ড এক উৎসাহ নিয়ে অপেক্ষা করতে লাগলাম । কিন্তু ঠিক তখন রেডিওটা হঠাৎ দুম্ করে বন্ধ হয়ে বসলো। বাবা কিছুটা অবাক হয়ে বললেন সকালেই নূতন ব্যাটারি লাগিয়েছি। ব্যাটারি তো খারাপ হবার কথা না। এই বলে রেডিওর নব ঘুরিয়ে বললেন," অন্য সব স্টেশন তো ঠিকই ধরছে। রেডিও তো ঠিকই আছে দেখছি।" দুশ্চিন্তার ভাঁজ কপালে তুলে বাবা বললেন,' সকাল থেকে সারক্ষণ বঙ্গবন্ধুর বক্তৃতা সম্প্রচার করা হবে বলে শেষ মুহুর্তে তা প্রচার করা হচ্ছে না। এটা বিশ্বাস করা যায় না। তার মানে ঢাকায় হয়তো বড় ধরণের কোন গোলমাল বেঁধেছে।' সবার মন বিষণ্ণ হয়ে গেলো। ঢাকায় কি হচ্ছে তা সেই মুহুর্তে জানবার কোন উপায়ও নেই। সেই রেডিও পরদিন ঠিক আট মার্চের সকালে যখন খুললো তখন রেডিও থেকে ভেসে আসতে লাগলো বঙ্গবন্ধুর উদাত্ত কন্ঠের অপূর্ব এক তেজোদ্দীপ্ত ভাষণ। সে যেন এক অনন্য বলিষ্ঠ ভাষণ। যে ভাষণের প্রতিটি শব্দ উচ্চারণের সাথে সাথে বাংলার প্রতিটি মানুষকে তিনি আহবান করে চলেছেন,সকলের অন্তরকে দেশ প্রেমে উদ্বুদ্ধ করে চলেছেন। পূর্ব বাংলার শোষিত, বঞ্চিত, অবহেলিত মানুষদের মনের কথাগুলিকে এমন আবেগের সাথে 'এবারের সংগ্রাম মুক্তির সংগ্রাম, এবারের সংগ্রাম আমাদের স্বাধীনতার সংগ্রাম?' কে কবে এমন বাঙ্ময় করে প্রকাশ করতে পেরেছে? মন্ত্রমুগ্ধের মতো আমরা তাঁর ভাষণ শুনছি। ঘরে যেন পিন পতন নীরবতা।আবেগে চোখে জল এসে পড়ছিলো। পরে শুনেছি ৭ই মার্চ তাঁর সেই অমর বক্তৃতা মার্শাল কর্তৃপক্ষ তথ্য মন্ত্রণালয়কে সম্প্রচার করার অনুমতি দেয় নি বলে রেডিওর সকল বাঙ্গালী কর্মকর্তা ও কর্মীরা একজোট হয়ে সেদিন রেডিও স্টেশন ছেড়ে বাইরে বেরিয়ে এসেছিলেন। অবশেষে সরকার অনুমতি দিতে বাধ্য হলে তাঁরা আবার রেডিও স্টেশনে যোগ দেবার পরে ভাষণটি প্রচার করা সম্ভব হয়েছিলো। সারা বাংলার আনাচে কানাচে রেডিওতে শোনা ছাড়াও শুধু রেসকোর্সের ময়দানের জনসভাতেই সেদিন তাঁর এই ভাষণ চাক্ষুষ ভাবে শোনার জন্যে তিরিশ লক্ষেরও বেশি লোক উপস্থিত হয়েছিলো। সারা দেশের মতো কানুনগোপাড়াতেও গেরিলাযুদ্ধের প্রস্তুতি শুরু হয়ে গেলো।পাড়ায় পাড়ায় অধ্যাপকরা মিলে জনমত সৃষ্টি করতে লাগলেন। অবসরপ্রাপ্ত সেনা অফিসাররা তরুণদের ট্রেনিং দিতে শুরু করলেন।শহরে বন্দুকের দোকান লুট হতে শুরু করলো। মানুষের হাতেও কিছু অস্ত্র এসে পড়লো।ঢাকায় লাল সবুজের মাঝখানে দেশের মানচিত্র আঁকা বাংলাদেশের পতাকা উড়লো।দিলীপ চৌধুরী চট্টগ্রাম শহর থেকে নতুন পতাকা নিয়ে এলেন।কলেজের অধ্যক্ষ শান্তিময় খাস্তগীরকে নিয়ে অধ্যাপকরা সবাই মিলে সেই পতাকা কলেজের গেটে তুললেন। সেদিনই সন্ধ্যার সময়ে আমার কর্তা সিলেট থেকে চট্টগ্রাম এসে যখন বললো বঙ্গবন্ধু যখন রেসকোর্সের ময়দানে বক্তৃতা দিচ্ছিলেন তখন নাকি ঢাকার তেজগাঁ বিমানবন্দরে নেমেছেন ইয়াহিয়ার পাঠানো পূর্ব পাকিস্তানের নতুন জেনারেল যার নাম আমরা বেলুচিস্তানে শুনেছি সেই টিক্কা খান। আমি চমকে উঠে বললাম বেলুচিস্তানের সেই কসাই টিক্কা খান! এই নাম শুনলেই বেলুচবাসীর দৃষ্টিতে যে ঘৃণা আমি দেখেছি তা মনে করে শিউরে উঠলাম। ১৯৫০-৬০এ অবহেলিত জনপদ বেলুচিস্তানের স্বাধিকার স্বায়ত্তশাসন বুভুক্ষু অদম্য বেলুচবিপ্লবীদের যে টিক্কা খান হত্যা করেছে? বুকটা কি এক আশংকায় কেঁপে উঠলো। বাংলার সবুজ জমিকে কি সে এবারে রক্তাক্ত করে ছাড়বে? কর্তা আসার পরে সিলেট ফিরে যাবার জন্যে সবকিছু গুছিয়ে নিচ্ছিলাম। মাকে বললাম তোমরাও আমাদের সাথে চল। এই সময়টাতে কিছুদিন সিলেটে বেড়াতে গেলে তোমাদের ভালো লাগবে। অন্যরা যদিও সিলেট আগে বেড়িয়ে এসেছে যায়নি শুধু বড়দি আর কৃষ্ণা। মা তাই বললেন ওরা দুজনেই যাক। মা'র কথায় আমার কর্তা পরদিনই চট্টগ্রাম শহরে গিয়ে আমাদের টিকিটের সাথে বড়দি,কৃষ্ণা আর ছন্দার জন্যেও টিকিট কিনে নিয়ে এলো। সেই টিকিট ছিলো পঁচিশে মার্চের। পঁচিশে মার্চের তখনও দিন কয়েক বাকি। বাংলার স্বাধিকার প্রতিষ্ঠার সাথে একে একে সবাই তখন একাত্মতা ঘোষণা করতে শুরু করেছেন। আশি বছরের বর্ষীয়ান নেতা মৌলানা ভাসানি বঙ্গবন্ধুকে সমর্থন করে বলেছেন বর্তমান সরকার যদি আপোষে পূর্ব বাংলার স্বাধীনতা না দেয় তাহলে তিনি ৫২ সালের মতো বঙ্গবন্ধুর সাথে একযোগে বাংলার মুক্তি সংগ্রামে নামবেন। কবি,সাহিত্যিকরা গড়ে তুলেছেন লেখক সংগ্রাম শিবির। তৈরি হল বিক্ষুব্ধ শিল্পী সংগ্রাম পরিষদ। বিশিষ্ট ব্যক্তিরা একে একে বর্জন করতে শুরু করলেন পাক সরকারের দেয়া খেতাব বর্জন। পাক সরকারের আর বুঝতে বাকি রইলো না পরিস্থিতি তাদের নিয়ন্ত্রণে আর নেই।পুরোপুরি বাইরে চলে গেছে। ১৫ মার্চ সমঝোতার শেষ চেষ্টা হিসেবে কঠোর নিরাপত্তায় প্লেনে করে ইয়াহিয়া এলেন বঙ্গবন্ধুর সাথে আলাপ করতে কিছুদিন পরে ভুট্টোও এসে যোগ দিলেন সেই মিটিংয়ে। দুজনের গাড়ির সামনে পিছনে থাকে মেশিনবাহী ট্রাকের প্রহরা। বঙ্গবন্ধু সেই আলোচনায় যান প্রতিবাদের পতাকা উড়িয়ে। পঁচিশে মার্চে আমরা সিলেট যাবো বলে আগের দিন সব কিছুই গুছিয়ে নিয়েছি।মা সাথে দিয়েছেন ডালের বড়ি,আচার, নারকেলের সন্দেশ আর সেই সাথে চট্টগ্রামের শুঁটকিও।রাত দশটায় মেল ট্রেন।বাবার বাড়ি থেকে বেরোতে হবে দুপুরেই। বেলা তখন এগারোটা। বাবা প্রফেসর হোস্টেল থেকে ঘুরে এসে বললেন," তোরা তো মনে হয় যেতে পারবি না।২৩ মার্চ প্রতিরোধ দিবসের দিনে সিলেট আর চট্টগ্রাম রেললাইন থেকে নাকি রেললাইনের বেশ কিছু ফিশ প্লেট উপড়ে ফেলা হয়েছে। ট্রেন তাই চলছে না। এটা শুনে আমার কর্তা ভীষণ চিন্তায় পড়ে গেলো। আরও শুনি জাতিসংঘ প্রধান উথান্ট নাকি জাতিসংঘের অফিসের কর্মকর্তা আর কর্মচারীদের ঢাকা ছেড়ে যেতে বলেছেন। পি আই এর ফ্লাইটে শত শত অবাঙালী তখন পূর্ব পাকিস্তান ছাড়ছে অথচ বাঙালীরা শত চেষ্টা করেও কোন টিকিট পাচ্ছে না। শোনা যাচ্ছে প্লেনে করে সাদা পোষাকে তেজগাঁ বিমানবন্দরে নাকি রোজ সৈন্য নামছে। শুধু তাই নয় করাচি থেকে গোলাবারুদ আর অস্ত্রশস্ত্র নিয়ে এম ভি সোয়াত নামে একটা জাহাজ চট্টগ্রাম বন্দরে এসে ভিড়েছে। সেই অস্ত্র খালাস করতে দেবে না বলে চট্টগ্রামের বীর তরুণরা রাস্তায় ব্যারিকেড দিয়ে দাঁড়াতেই তাদের ওপরে আর্মি ঝাঁপিয়ে পড়েছে। একটা ঝড়ের আভাস যেন ক্রমশ স্পষ্ট হয়ে উঠছে। কসাই টিক্কা খান নাকি পূর্ব বাংলায় পা দিয়েই বলেছে এই পরিস্থিতি নিয়ন্ত্রণে আনতে তার জন্যে বাহাত্তর ঘন্টাই যথেষ্ট। ২৫ মার্চের রাতে আমাদের সিলেট যাওয়া বাতিল হয়ে গেলো। আর ঠিক সেই রাতেই খুব সাধারণ একটা গাড়ি তেজগাঁ বিমানবন্দরে এসে থামলো।গাড়ি থেকে অত্যন্ত সন্তর্পণে নামলেন প্রেসিডেন্ট ইয়াহিয়া খান।অদূরে অন্ধকার রানওয়েতে তাঁর জন্যে দাঁড়িয়ে আছে একটি প্লেন।গাড়ি থেকে নেমে গুটিকয় সঙ্গী নিয়ে নিঃশব্দে সেই অন্ধকার রানওয়ে পেরিয়ে তিনি প্লেনটিতে উঠে পড়লেন। যাওয়ার আগে অপারেশন সার্চলাইটকে সবুজ সংকেত দিয়ে গেলেন,ঠিক বারোটার সময়ে যেন একশান শুরু হয় ততক্ষনে তিনি ভারতের আকাশ সীমানা পার হয়ে করাচি পৌঁছে যাবেন। এই সেই অপারেশন সার্চ লাইট টিক্কা খান যা বাঘা বাঘা জেনারেলদের নিয়ে শুধু পরিকল্পনা নয় বেলুচিস্তানের বিদ্রোহী দলের ওপরে সার্থকভাবে তা প্রয়োগ করে তাদের শায়েস্তাও করেছেন। এই অপারেশন সার্চ লাইট প্রয়োগ করে এবারে তিনি বাঙ্গালীদের দমন করবেন। মনে তাঁর অকুণ্ঠ সাহস। পূর্ব পাকিস্তানের কোন বিচারপতিই তাঁকে শপথ গ্রহণ করাতে রাজি না হলেও তিনি মার্শাল ল এডমিনিস্ট্রেটর হয়েই কাজ চালাচ্ছেন। অন্যান্য সব দিনের মতোই পঁচিশে মার্চের রাত তার নিয়মেই গড়াচ্ছিলো।কর্মব্যস্ত মানুষ সারাদিনের কাজের পরে নিজের ঘরে ফিরে এসেছে। কিন্তু কে জানতো এই রাত প্রতিদিনের রাতের মতো হবে না ? কে জানতো এই রাতের ভয়াল থাবা সারা জীবন বাঙালীদের মনে গভীর ক্ষতের দাগ রেখে যাবে? এই রাত যে টিক্কা খানের পরিকল্পনা বাস্তবায়নের রাত। আর সেই পরিকল্পনা বাস্তবায়নের জন্যেই ইয়াহিয়ার দেয়া নির্দেশিত সময়ে ঠিক বারোটা বাজতেই বিকট গর্জনে থরথর করে কেঁপে উঠলো পুরো ঢাকা শহর। ট্যাংক, মর্টার, শেল,মেশিনগান,কামান নিয়ে ঢাকার রাজপথগুলিতে বিভিন্ন দলে ভাগ হয়ে টিক্কা খানের সৈন্যরা তখন হত্যানিধন যজ্ঞে মেতে উঠেছে। একদল রাজারবাগের পুলিশ হেড কোয়ার্টারে ঢুকে ঘুমন্ত বাঙালী পুলিশ সৈন্যদের হত্যা করতে শুরু করলো অন্যদল ঢাকা বিশ্ববিদ্যালয়ের আবাসিক হলে ঢুকে ছাত্রদের হত্যা করতে শুরু করলো। একমাত্র হিন্দু আবাসিক হল জগন্নাথ হলেই তারা সাতশ ছাত্রকে শুধু হত্যা নয় হলটাও ধ্বংস করে দেয়। হত্যা করলো দেশের অত্যন্ত সম্মানিত অধ্যাপকদের। হত্যা করলো ছাত্রদের প্রিয় মধুদাকে। তাঁর ক্যান্টিনটাও পুড়িয়ে ছাই করে দিলো। শহীদ মিনারের স্তম্ভগুলি ততক্ষণে গোলার আঘাতে ভেঙে চুরমার। ভাবতে অবাক লাগে যুদ্ধ পরবর্তী সময়ে পাকিস্তান নির্লজ্জের মতো অস্বীকার করেছে তারা নাকি ঢাকা বিশ্ববিদ্যালয়ে কোনোরকম হত্যাযজ্ঞই চালায় নি। ঐতিহ্যবাহী ঢাকেশ্বরী মন্দিরের পুরোহিতকে হত্যা করে মন্দিরের সোনার প্রতিমা লুট,রমনা কালিবাড়ি সহ পুরনো ঢাকার শাঁখারি পট্টির হিন্দু এলাকা,ঢাকার আশেপাশের বস্তি,পেপার অফিস সব কিছু তখন আগুনের লেলিহান শিখায়,মানুষের করুন আর্তনাদে, কুকুরের কান্নায় ভয়ংকর ভাবে কেঁপে উঠেছে। দিশেহারা মানুষ উপায় না দেখে পালাতে শুরু করলো বুড়িগঙ্গার অপর পাড়ে জিঞ্জিরার দিকে।সাথে সাথে পাকবাহিনীর অস্ত্রগুলি প্রাণের তাগিদে ছুটে যাওয়া মানুষগুলির দিকে ঘুরে গেলো। শুধু জিঞ্জিরাতেই সেই রাতে তাদের অস্ত্রে কয়েকশ মানুষ মারা গেলো। পূর্ব, পশ্চিম, উত্তর, দক্ষিণ সব দিক থেকেই তখন আগুনের স্তম্ভ আকাশ সমান উচ্চতায় উঠতে লাগলো। গুলির শব্দে,মানুষের গগন বিদারি আর্তনাদে,কুকুরের মড়াকান্নায় সে এক নারকীয় দৃশ্য। জেনারেল টিক্কার অপারেশন সার্চ লাইটের অংশ হিসেবে বাহাত্তর ঘন্টার প্রথম ধাপ শুরু হল এভাবেই। সেই রাতেই পাকবাহিনী বঙ্গবন্ধুকে বন্দী করে কোথায় যে নিয়ে গেলো তার সঠিক কোন উত্তর তখন কেউই জানতো না। পাক সরকারের এই নিষ্ঠুর হত্যাযজ্ঞের খবর দেশের বাইরে কোনভাবেই যেন প্রচার না পায় সে জন্যে পূর্ব পাকিস্তানে একে একে সমস্ত বিদেশি সাংবাদিকদের ২৫ মার্চেই হোটেল ইন্টারকন্টিনেন্টালে এনে আটকে রাখা হল। এরপরে তাদের সবাইকে সৈনিক প্রহরায় বিমানে উঠিয়ে জোরপূর্বক দেশ থেকে বের করে দেয়া হল। এই সব সাংবাদিকদের মধ্যে ব্রিটিশ পত্রিকা ডেইলি টেলিগ্রাফের সাইমন ড্রিং নামে একজন সাংবাদিক ছিলেন যিনি তাদের চোখ এড়িয়ে হোটেলের রান্নাঘরে বাবুর্চিদের সহায়তায় নিজেকে দুই দিন লুকিয়ে রাখতে সমর্থ হন। চুপিচুপি তিনিঢাকার বিভিন্ন বিধ্বস্ত জায়গায় ঘুরে ঘুরে খবর সংগ্রহ করে সেসব খবর দেশের বাইরে বিভিন্ন কৌশলে টেলিগ্রাফে পাঠিয়ে দিতে থাকেন। রেডিওতে বিবিসি মারফত তাঁর পাঠানো এসব সংবাদ শুনে তো সমগ্র বিশ্ববাসী বিষ্ময়ে হতভম্ব। বি বি সি ছাড়া খবর পাবার আরেকটা মাধ্যম ছিলো আকাশবানী। পাক সরকারের এই নিষ্ঠুর ও ধ্বংসাত্মক কার্যকলাপে মানুষ অনিশ্চিত ও ভয়সংকুল এক জীবন পার করছে তখন । কারো মনেই শান্তি বা স্বস্তি নেই। চরম এক দুঃসময় বিরাজ করছে সারা দেশ জুড়ে। এই সময়ে কিছুদিনের জন্যে চট্টগ্রাম বেতার কেন্দ্র মুক্তি সংগ্রামীরা নিজেদের দখলে নিয়ে আসলে তখন সেই কেন্দ্র থেকে ২৬শে মার্চ প্রথমে স্থানীয় আওয়ামী লীগের নেতা জনাব হান্নান এবং এর পরে মেজর জিয়াউর রহমান বাংলাদেশকে স্বাধীন দেশ বলে ঘোষণা দেন। ২৬ মার্চের দুপুরে ইপিআরের ওয়্যারলেসে জনাব হান্নানের কাছে এই বার্তা বঙ্গবন্ধুর কাছ থেকে এসেছিলো যা তিনি বন্দী হবার আগের মুহুর্তে পাঠিয়ে ছিলেন। ২৭ মার্চ। সন্ধ্যা পেরিয়েছে তখন। আমি আমার ছেলেকে ঘুম পাড়াচ্ছিলাম। এমন সময় মা আমাকে খেতে ডাকলেন। ছেলেকে ঘুম পাড়িয়ে খাবার ঘরে ঢুকেই শুনি রেডিও থেকে ভেসে আসছে "আই মেজর জিয়া, প্রভিন্সিয়াল কমানডার ইন চিফ, দি বাংলাদেশ লিবারেশন আর্মি, হেয়ারবাই প্রক্লেইম, অন বিহাফ অফ শেখ মুজিবুর রহমান, দি ইন্ডিপেন্ডেন্ট অফ বাংলাদেশ।" আমি সবে ভাত নিয়েছি আমার প্লেটে। সেই কন্ঠস্বর শুনে আমার হাত থেকে ভাতের থালাটা দুম করে মাটিতে পড়ে গেলো। মা বললেন কি হল তোর? আমি উত্তেজিত স্বরে বললাম মা শুনছো বঙ্গবন্ধু বেঁচে আছেন। মা বললেন তুই মাথা ঠাণ্ডা করে খা দেখি? একটু পরেই আবার আমার নাতি উঠে যাবে। পাক বাহিনীর এই নির্বিচার হত্যাকাণ্ড, বেপরোয়া গুলিবর্ষণ আর ব্যাপক অগ্নিসংযোগে ভীত সন্ত্রস্ত মানুষ তখন উদ্ভ্রান্তের মতো দিশেহারা হয়ে ছুটছে। রাজনৈতিক নেতা , কর্মী, সশস্ত্রবাহিনীর বিদ্রোহী বাঙালী থেকে সাধারণ মানুষ সবাই তখন শহর থেকে গ্রামের দিকে ছুটছে। প্রথম দিকে গ্রাম নিরাপদ থাকলেও পরে গ্রামেও একই অবস্থা। উপায় না দেখে অবশেষে শেষ আশ্রয় হিসাবে মানুষ সীমান্ত পেরিয়ে পার্শবর্তী দেশ ভারতে ছুটছে। হাজার থেকে লক্ষ, লক্ষ থেকে কোটির দিকে এগিয়ে চলেছে সে সংখ্যা। তবে জেনারেল টিক্কা খান তাঁর অপারেশন সার্চলাইট অবহেলিত বেলুচিস্তানের বিপ্লবীদের ওপরে সার্থক ভাবে প্রয়োগ করতে পারলেও তা কিন্তু মর্মান্তিকভাবে ব্যাহত হয়ে গেলো পূর্ব পাকিস্তানের মাটিতে। তিনি ভাবতেই পারেন নি যে এটা বেলুচিস্তান নয়। এর চারিদিকে চৌদ্দশ মাইল জুড়ে রয়েছে বিশাল এক স্থল সীমান্ত। দেশের সীমান্ত পেরিয়ে মানুষ তখন ছুটছে প্রাণের তাগিদে। এই প্রথম আমার মনে হল র‍্যাডক্লিফের বিভাজন এতদিনে বুঝি সত্যিই আমাদের জন্যে শাপে বর হয়ে দেখা দিয়েছে। চট্টগ্রামে স্বাধীনতা ঘোষণা যখন করা হল তখন দেশের অন্যান্য অঞ্চলও বসে নেই।বাঙালি আর্মি অফিসাররা তখন নিজেদের সাধ্যমতো বিচ্ছিন্নভাবে লড়াই চালিয়ে যাচ্ছিলেন। এপ্রিলের প্রথম সপ্তাহে সিলেটের তেলিয়াপাড়ার চা বাগানের এক নির্জন বাংলোতে বসেছে আর্মি অফিসারদের এক ঐতিহাসিক সভা। অভিজ্ঞ এই আর্মি অফিসারদের বুঝতে বাকি থাকেনা যে বাঙালি সেনাদের কাছে যে অস্ত্র আছে তা দিয়ে শক্তিশালী পাকবাহিনীর সাথে টিকে থাকা অসম্ভব। তাদেরও অস্ত্র চাই কিন্তু কে দেবে সেই অস্ত্র? আসবেই বা কোথা থেকে? স্বভাবতই তখন প্রথমেই মনে আসে প্রতিবেশী ভারতের কথা। কিন্তু ভারত তাদের তা দেবে কিনা সেটাও এক রাষ্ট্রীয় সিদ্ধান্তের ব্যাপার। আওয়ামী লীগের হতবিহ্বল নেতাকর্মীরা সীমান্ত পেরিয়ে আশ্রয় নিয়েছেন সেখানেই। রাজনীতিবিদদের সাথে যোগাযোগের চেষ্টা অব্যাহত রেখে তাঁরা সম্মিলিত একটি মুক্তিবাহিনী সংগঠনের সিদ্ধান্ত নিলেন। সর্বসম্মতিক্রমে এই নেতৃত্বের দায়িত্ব দেয়া হল ব্রিটিশ আর্মির অবসরপ্রাপ্ত প্রবীণ বাঙ্গালী অফিসার কর্ণেল ওসমানীকে। এর কিছুদিন পরেই আক্রান্ত পূর্ব বাংলার স্বতস্ফুর্ত সংগ্রাম এক সফল মুক্তি যুদ্ধের রুপ নিতে শুরু করলো। দলে দলে তরুণ ছেলেরাও মুক্তিযুদ্ধের ট্রেনিং নিতে সীমান্ত পেরিয়ে ভারতে ছুটছে। আমাদের কলেজের বিশাল লম্বা বারান্দায় গভীর রাতে ক্ষুধার্ত মুক্তিযোদ্ধারা যখন আসতো তখন গ্রামবাসিরা তাদের জন্যে খিচুড়ি রান্না করে আনলে তারা বলতো সময় নষ্ট করে থালায় পরিবেশনের দরকার নেই। বারান্দাতেই খিচুড়ি ঢেলে দিন। সেই বারান্দা ধুয়ে তখন গরম খিচুড়ি ঢেলে দেয়া হত, এর কারণ ঘরের শত্রু বিভীষণের মতো এক বিশেষ শ্রেণীর কাজ ছিলো পাকবাহিনীকে সব ব্যাপারে সাহায্যের জন্যে নিজেদের হাত দুটিকে বাড়িয়ে রাখা।যাদের নাম রাজাকার। মুক্তিযোদ্ধাদের দেখলেই এরা সাথে সাথে পাকবাহিনীর কাছে সেই খবর বিদ্যুৎ বেগে পোঁছে দেয়া ছাড়াও বিশিষ্ট বুদ্ধিজীবিদের অবস্থান, আওয়ামীলীগ আর হিন্দু সম্প্রদায়ের বাড়িঘর লুট করে আগুন জ্বেলে দেয়া, কোন কোন বাড়িতে তরুণ তরুণী আছে তাদের নির্যাতন করার জন্যে পাকবাহিনীর ক্যাম্পে নিয়ে যাওয়া প্রধানত এসবই ছিলো এদের কাজ। পাক বাহিনীর মতোই অনেক সময় তাদের চেয়েও ভয়ংকর রকমেরবিপজ্জনক ছিলো এরাই। বি বি সি আর আকাশবাণী মারফত যখন পৃথিবীর মানুষের কাছে পূর্ব বাংলার এই গণহত্যার খবর পৌঁছে যেতে লাগলো তখন তা শোনার ওপরেও নিষেধাজ্ঞা জারি করা হল। কিন্তু মানুষকে দাবিয়ে রাখা কি এতই সোজা? বঙ্গবন্ধু কি আর শুধু শুধু এই কথা বলেছিলেন? লোকজন রেডিওর ভলিউম খুব ছোট করে রেডিওকে কাপড় দিয়ে মুড়ে বিবি সি আর আকাশবাণী শুনতে লাগলো। আমার মা এই সময়ে খুব ভয় পেয়ে গেলেন তাঁর ছেলেমেয়েদের জন্যে আর বাবার জন্যে। কারণ আমার বাবার নাম তখন স্থানীয় রাজাকারদের খাতায় প্রথম সারিতে। ছোট বোন রীনার কোলে তখন ছোট ছোট দুটি বাচ্চা।প্রথমে তার ডাক্তার স্বামী সহ একরকম জোর করে তাকে পাঠিয়ে দেয়া হল প্রত্যন্ত গ্রামে তার শ্বশুরবাড়িতে। চলবে।
কোরআন শরীফ একটা নেশার মতন ১ পাড়া শেষ করলে মনে হয় আরও ১ পাড়া শেষ করি! ☺️☺️
একটা লিস্ট বানানো যায়? নিজের এরিয়ায় কাজ করছেন বা লিড জানেন এমন যদি কেউ এটা দেখতে পান - নাম, যোগাযোগের নম্বর, এলাকা আর কাজের ধরন ( অক্সিজেন/বেড/পরিবহন/খাবার প্রভৃতি) একটু লিখে যাবেন কমেন্টে? হামেশাই হারিয়ে ফেলছি পোস্টগুলো...দশ মিনিট আগে দেখা জায়গার লিড দশ মিনিট পরে প্রয়োজন দেখলেও খুঁজে পাচ্ছি না বা কাকে যোগাযোগ করতে বলব বুঝতে পারছি না। আমার রিচ নেই, ফিল্ডে কাজ করার অবস্থাও নেই। যোগাযোগটুকু করিয়ে দিতে পারলেও উপকার হয় হয়তো কারও। অনুরোধ রইল, প্লিজ কমেন্ট করে যান। যাঁরা পছন্দ করেন না, তাঁরাও। এটা আমার স্বার্থে নয়।
আমি একা হলেই তোমাকে মনে পড়ে। অথবা তোমাকে মনে পড়লেই হয়তো আমি একা হয়ে যাই।
কুমিল্লা বিভাগ হলে আমরা নোয়াখালী আর ব্রাহ্মণবাড়িয়াকে ভালোবাসা দিয়ে ঠিক করে দিবো 🤓
তোমার জামার বোতাম গুলারে আমার ভীষণ হিংসা লাগে। ক্লান্ত শরীরে ঘরে আইসা, আঙুলের আদরে তুমি একটা একটা কইরা খোলো বুকের বোতাম, অমন কইরা আমার মুখটা তুমি দুইহাতে ধরো না কতকাল! জামাগুলা ইস্ত্রি করার সময়েও বোতামগুলারে কেমন তাপ বাঁচাইয়া রাখো। তোমার বুঝি মায়া লাগে? তাইলে, আমার আত্মাডারে অমন ছারখার কইরা পুড়াইতে তোমার মায়া লাগেনাই ক্যান? তোমার খয়েরি শার্টের একটা বোতাম ছুইটা গেলো সেদিন, কী যত্ন কইরা তুমি বোতামটারে জোড়া দিলা! আমিও তো তোমার সামনেই ভাঙছিলাম, ছিন্নভিন্ন হইছিলাম, অমন যত্ন কইরা আমারে কুড়ায়া নিয়া জোড়া দাওনাই ক্যান? আমারে ক্যান ফালায়া রাইখা হাইটা গেছিলা অতদূর? ক্যান ভালোবাসো নাই আমারে? তোমার ওই খয়েরি জামার বোতামটার সমানই ভালোবাসতা!
"অকোয়ার্ড সিচুয়েশানস অফ মাহ লাইফ" সিরিয়াল-১ যারা আমাকে ভালো করে চেনেন বা জানেন তারা হয়তো জানেন যে আমার স্মৃতিবিভ্রাট জনিত সমস্যা আছে।এই যেমন আমি দিন/তারিখ/নাম/চেহারা/কিছু কিছু ঘটনা এসব কিছুই মনে রাখতে পারিনা।নিজের জন্মদিন ব্যতীত নিজের বাবা-মা-বোন-বন্ধু-বান্ধবী-কাছের করোর ই জন্মদিন ই মনে রাখতে পারিনা।এমন ও আছে,ক্যাম্পাসে কেউ কেউ আমার সাথে ৫/৭ বার পরিচিত হয়ে যায় এবং পরের দিন ই সে যখন বলে,"আপু কেমন আছেন?" বা,"কিরে কেমন আছিস?" তখন আমি হাবলার মতো তাকায়া থেকে বলি,"স্যরি কিছু মনে করোনা/করিয়েন না!কে তুমি/আপনি?!" তো কেউ কেউ খুব ডিস্টার্বড হয়,ভাবে আমার খুব ভাব/পার্ট। 🙄 আবার যারা জানে ব্যাপারটা তারা খুব সহজেই নেয় এবং পুনরায় পরিচিত হয়।কখনো সিনিয়ারকে জুনিওর ভেবে তুই বলি বা, ব্যাচমেটকে সিনিয়ার ভেবে সালাম দেই আবার কারো কারো নাম মনে করতে যেয়ে মনে হয়,এর চাইতে ২টা সিভিলাইজেশান এর আগা-গোড়া মুখস্ত বলা সোজা। 🙄 তো,দেড়মাস আগের ঘটনা।এক জনের সাথে আমার বিগত ২/৩ বছর যাবত কোল্ড ওয়্যার চলতেসে।কেউ কারো সাথে কথা বলা তো দূরে থাক,মুখই দেখিনা এমন।একদিন তার সাথে আমার দেখা,আমার যে কি হলো!আমি সব ভুলে তারে দেখে বললাম, "আরে 'উমুক',কতোদিন পরে দেখা!আল্লাহ!কেমন আছো তুমি?ইশ!কত্তদিন দেখিনা।" সে ই কিন্তু আমাকে আগে নোটিশ করসিলো কিন্তু কথা বলেনাই 😐। আর আমি?!সে প্রথমে আমার আচরণে কিছুটা অপ্রস্তুত হয়ে যেয়ে সামলায় নিয়ে শুধু আমার করা প্রশ্নগুলোর উত্তর দিয়ে যাচ্ছিলো,দেন টুকটাক কথা বললো। সে বার বার ব্যস্ততা দেখিয়ে চলে যেতে চাইতেসিলো আর আমি তার সাথে খেজুরে আলাপ জুড়ে দিচ্ছিলাম বার বার আর তার ইগ্নোর করার মনোভাব দেখে ভাবতেসিলাম,"আরেহ আজব!এমন করতেসে ক্যান!" ৩-৪ মিনিট পর সে একরকম ব্যস্ততা দেখিয়ে চলেই গেলো।সে যাওয়ার সাথে সাথেই আমার মাথায় ক্লিক করলো,"আরেহ!কি হলো এটা?!কি করলাম আমি এটা!" তখন মনে হচ্ছিলো নিজের চুল নিজে ছিঁড়ি 😪।রাগে-দুঃখে-বিরক্তিতে মনে হচ্ছিলো মরে যাই। একটু পর তার সাথেই আবার দেখা,এবার সে আমার দিকে তাকিয়ে যেই একটু হাসি দিতে গেছে,আর আমি সাথে সাথে সেটা দেখেও না দেখার ভান করে চলে আসছি!🥴 সে পুনরায় অপ্রস্তুত হয়ে গেসে আমার কান্ড দেখে।🙄 সে নিশ্চয়ই ভাবসে,আমি সুপার লেভেলের হাই!অতি নিম্নমানের গঞ্জিকা সেবন করিয়াছি।😑🙄 ভাবতেসি এরাম চলতে থাকলে কবে না জানি প্রাক্তন রে রাস্তায় তার প্রেমিকার সহিত হাঁটতে দেখে ঠাস ঠাস করে চড় বসায়া দিয়া বলি,আমারে চিট করোস তুই?এত্ত বড় সাহস?!🥴
নুসা, নবাব, প্রীতি আপু, সানজিদা আপু, শিমু আপু, সুপ্তিদি নাই। দিনাহ্, মেধা প্রিয়পু আজকে থেকে থাকবে না কিছুদিন। টাইমলাইন খাঁখাঁ করতেসে অলরেডি। ভাল্লাগেনা।
চার পাশের মানুষের কাজই যে বিচার করা। তারা বিচার করবেই, তারা বলবেই। এটা তাদের স্বভাব হয়ে দাড়িয়েছে। তাই বলে কি আপনি থেমে থাকবেন? আপনি চুপচাপ থাকতে পছন্দ করেন? থাকেন না এরকমই। কি দরকার কারো জন্য নিজেকে পরিবর্তন করার। আপনি বেশি কথা বলতে পছন্দ করেন..বলেন না..সমস্যা নাই। আপনি চঞ্চল, বেপরোয়া? এরকমই থাকেন। লোকে কি বলবে এটা নিয়ে সবসময় ভাবলে, নিজেকে নিয়ে ভাববেন কখন? কেউ আপনাকে গালি দিবে, কেউ আপনাকে নিয়ে হাসবে, কেউ বা আপনাকে প্রখর অবহেলায় নিঃশেষ করে দিতে চাইবে আবার কেউ বা আপনাকে প্রবল ভালোবাসায় জড়িয়ে নিতে চাইবে। কে আপনাকে কিভাবে নিবে এটা সম্পূর্ণ তার ব্যাপার। আপনার এতে মাথা ঘামিয়ে লাভ নেই। আপনি কেমন সেটা আগে নিজে উপলব্ধি করুন। নিজেকে নিয়ে ভাবুন। নিজের যা ভালো লাগে তাই করুন। নিজেকে নিজে ভালোবাসুন। যে নিজেকে ভালোবাসতে পারে, সে সবাইকে ভালোবাসতে পারে।
আমিতো জুয়েলারী প্রেমি মানুষ। জুয়েলারী আমার ধ্যান, জ্ঞান কিংবা অন্ধ চোখের আলোর মতোন। আমি পরি কিংবা না পরি, জুয়েলারী জমানো আমার শখ। তবুও কেউ যদি চট করে আমাকে জিজ্ঞাসা করে, তোমার প্রিয় জুয়েলারী কোনটা? আমি ভ্যাবাচ্যাকা খেয়ে যাই। এই প্রশ্নটা আমার কাছে বাচ্চাদের, "তুমি কাকে বেশি ভালোবাসো? আব্বুকে না আম্মুকে?" এই প্রশ্নের মতোন ধর্মসংকট টাইপের প্রশ্ন। কিন্তু আজ থেকে কেউ আমাকে জিজ্ঞাসা করলে এইটার নাম নিতে পারবো। এত এত জুয়েলারীর মাঝে এইটাতে চোখ আটকে যায়। এত ইউনিক একটা ডিজাইন, আগে কোথাও দেখিনি। একজনকে দেখানোর পরে সে বললো, খেয়াল করেন একটা জিনিস। এই জুয়েলারীর লকেটে একসাথে অনেকগুলা ধর্মের সাইন। জুম করে আরো ভ্যাব্যাচ্যাকা। ওমাইগড! লিট্যারালী অনেক ধর্মের সাইন এগুলা। এত ধর্মের সাইন ওয়ালা গয়না এইটা ওয়ান কাইন্ড অফ এসেট। এবং এটা অত্যন্ত ইউনিক একটা জিনিস। আর দেরী না করে নিজের বাক্সে পুরে ফেললাম। 💛
