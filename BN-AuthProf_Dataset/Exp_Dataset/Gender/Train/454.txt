যদি কারো গায়ে হলুদে সব বাংলা গান বাজাতে চাই এবং হুলস্থুল নাচতে ও চাই আপনি কোন কোন গান সাজেস্ট করেন??
জিপিএ ফাইভ পদ্ধতির উদ্ভব ঘটেছিলো জুতোর ফ্যাক্টোরিতে। প্রতিটি ফ্যাক্টোরিতে একজোড়া আদর্শ জুতো থাকতো, যা দেখে দেখে শ্রমিকেরা জুতো করতো। কারও তৈরি করা জুতোজোড়ার মান, ওই আদর্শ জুতোজোড়ার মানের কাছাকাছি হলেই কেবল তিনি পারিশ্রমিক পেতেন। উৎপাদিত জুতোজোড়া ‘আপ টু দা গ্রেড’ কি না, অর্থাৎ জুতোগুলো বাজারে বিকোবে কি না তা এ প্রক্রিয়ায় নিশ্চিত করা হতো। তখন শ্রমিকদের কোনো নির্দিষ্ট মাসিক বেতন ছিলো না। যে-শ্রমিক যতো সংখ্যক ‘আপ টু দা গ্রেড’ জুতো তৈরি করবেন, সে-শ্রমিক ততো সংখ্যক ‘আপ টু দা গ্রেড’ জুতোর পারিশ্রমিক পাবেন, এটিই ছিলো নিয়ম। জুতোর মান নিয়ন্ত্রণের এ গ্রেডিং পদ্ধতি ধার করেন ক্যামব্রিজের উইলিয়াম ফারিশ। ফারিশ তখন, ক্যামব্রিজ বিশ্ববিদ্যালয়ে কেমিস্ট্রি ও ন্যাচারাল ফিলোসোফি পড়াতেন। ফারিশ দেখলেন যে, এ পদ্ধতিতে তিনি আগের চেয়ে দ্রুত ও সহজে ছাত্রদের ডিগ্রি দিতে পারছেন। কোনো ছাত্র ডিগ্রি পাবে কি না, তা নিশ্চিত করতে আগে তাকে ঘন্টার পর ঘন্টা ওই ছাত্রের সাথে কথা বলতে হতো, দিনের পর দিন নিবিড় সময় কাটাতে হতো। ছাত্রভেদে তাঁকে প্রশ্নের ধরণও পাল্টাতে হতো। একেক দিন কথা বলতে হতো একেক বিষয় নিয়ে। এটি ছিলো শ্রমসাধ্য ও সময়সাপেক্ষ ব্যাপার। এ প্রক্রিয়ায় একজন শিক্ষক সর্বোচ্চ দশ থেকে বিশজন ছাত্রকে পড়াতে পারতেন। এটি আঠারো শতকের শেষ দিকের কথা, এবং হাজার হাজার বছর ধরে এ মানুষ এ প্রক্রিয়াতেই জ্ঞান অর্জন ও বিতরণ করে আসছিলো। কিন্তু জুতোপ্রক্রিয়ায় এতো শ্রম ও সময় লাগছে না। ফারিশ, জুতোর মতো ছাত্রদেরও ভাগ করলেন কয়েকটি গ্রেডে: গ্রেড এ— খুব ভালো জুতো গ্রেড বি— ভালো জুতো গ্রেড সি— জুতো গ্রেড ডি— মোটামুটি জুতো এবং উদ্ভাবন করেছিলেন আজকের এই গ্রেডিং পদ্ধতি। গ্রেডিংয়ের অংশ হিশেবে তিনি প্রচলন ঘটান লিখিত পরীক্ষার। এটি তাঁকে আরাম এনে দিলো। বিশজনের জন্য বিশটি আলাদা প্রশ্ন তাঁকে আর তৈরি করতে হতো না, এবং বিশজনের পরীক্ষা নিতে তাঁকে বসতে হতো না বিশটি আলাদা দিনে। কেন তিনি এ পদ্ধতি উদ্ভাবন করেছিলেন? কারণ টাকা ও অলসতা। তখন শিক্ষকেরাও নির্দিষ্ট বেতন পেতেন না। একজন শিক্ষক কতোজন ছাত্র পড়াচ্ছেন, সেটি হিশেব করেই তাকে বেতন দেয়া হতো, যেরকম একজন শ্রমিককে বেতন দেয়া হতো তার উৎপাদিত জুতোর সংখ্যা হিশেব করে। ফারিশ কি বুঝতে পেরেছিলেন যে, বিশজনকে পড়িয়ে তাঁর পুষোবে না, তাঁকে পড়াতে হবে দুশো জন? না কি তিনি অলস ছিলেন? আমার ধারণা, ছাত্ররা যে পণ্য তা ফারিশ টের পেয়েছিলেন। তিনি দেখেছিলেন যে জুতোর মতো ছাত্রও বিক্রি হয়। ছাত্রেরও বাজারদর আছে। জুতো কোম্পানি কী চায়? জুতো কোম্পানি চায় ক্রেতাকে মানসম্মত জুতো উপহার দিতে। ক্রেতা উপযুক্ত দাম দিয়ে এ জুতো কিনে নেবেন। কিন্তু বিশ্ববিদ্যালয় কি জুতো কোম্পানি? না, বিশ্ববিদ্যালয় জুতো কোম্পানি নয়, কিন্তু জুতো কোম্পানির সাথে বিশ্ববিদ্যালয়ের সাদৃশ্য আছে। জুতো কোম্পানির মতোই বিশ্ববিদ্যালয়েরও নিজস্ব প্রোডাক্ট আছে। বিশ্ববিদ্যালয়ের প্রধান প্রোডাক্ট ছাত্র। ছাত্র এক প্রকার কাঁচামাল, এবং বিশ্বে এ কাঁচামালের চাহিদা জুতোর চেয়েও বেশি। ক্রেতা এ কাঁচামাল কিনে তা দিয়ে উৎপাদন করতে পারেন প্রধান নির্বাহী, ব্যাংকার, একাউন্টেন্ট, মিলিটারি জেনারেল, প্রেসিডেন্ট, বিজ্ঞানী, সিনেটর, প্রধানমন্ত্রী, শ্রমিক, প্রকৌশলী, আমলা, চিকিৎসক, আইনজীবী, ব্যবস্থাপক, ও সবকিছু। সরকার, ব্যাংক, ফার্মাসিউটিক্যালস, বাটা, গুগল, নাসা, বিশ্ববিদ্যালয়, সুপ্রিম কোর্ট, গবেষণাগার, বিস্কুট কোম্পানি, সেনাবাহিনী, পুলিশ, সবাই এ কাঁচামালের ক্রেতা। জুতোর ক্রেতার মতোই এ ক্রেতারাও চান মানসম্মত জুতো। বিশ্ববিদ্যালয়গুলো এ মানসম্মত জুতো উৎপাদন ও সরবরাহ করে। এ জুতো পায়ে দেয়া যায় না, কিন্তু পদানত করে করিয়ে নেয়া যায় পৃথিবীর সমস্ত কাজ। তবে কিছু ক্ষেত্রে ছাত্র নিজেই নিজের ক্রেতা হতে পারে, যদি সে আর কোথাও বিক্রি না হয়ে লিপ্ত হয় স্বাধীন অর্থনীতিক কর্মকান্ডে। যেমন— ফ্রিল্যান্স চিকিৎসক, ফ্রিল্যান্স সাংবাদিক, ফ্রিল্যান্স গবেষক, ফ্রিল্যান্স উদ্যোক্তা, ফ্রিল্যান্স আইনজীবী, ও ফ্রিল্যান্স লেখক। বিশ্ববিদ্যালয় যে-সনদ দেয়, তা তার উৎপাদিত ছাত্রটির মানের সনদ, এবং জুতোর মানের সাথে এ মানের সাদৃশ্য আছে। জুতোর গ্রেড ‘এ’— এটি দিয়ে বুঝায় যে জুতোটি মোটামুটি নিখুঁত, এটিকে পরা যাবে দীর্ঘদিন; আর ছাত্রের গ্রেড ‘এ’— এটি দিয়ে বুঝায় যে ছাত্রটি ক্লাশের পড়া মন দিয়ে পড়েছে, শিক্ষকের নির্দেশনা নিয়মিত শুনেছে, ইশকুলে ফাঁকি দেয় নি, পরিশ্রম করেছে, সে নরম কাদামাটি, তাকে দিয়ে নির্মাণ করা যাবে ইচ্ছেমতো ভাস্কর্য। ক্রেতা এটিই চায়। বিশ্ববিদ্যালয় ক্রেতাকে এটি নিশ্চিত করে। এখানে খেয়াল রাখতে হবে যে, বিশ্ববিদ্যালয় কোনো জ্ঞানের সনদ দেয় না। জ্ঞানের কোনো গ্রেডিং পদ্ধতি আবিষ্কৃত হয় নি। জ্ঞানীর কথা মুখে মুখে, ও বইয়ে বইয়ে রটে। রিচার্ড ফাইনম্যান বলতেন, পিএইচডির পরও কেউ গর্দভ থাকতে পারে। প্রশ্ন উঠতে পারে, যে-ছাত্র ‘এ’ গ্রেড পেয়েছে, সে কি জ্ঞানী হতে পারে না? এ প্রশ্নের সাধারণ উত্তর— না। অসাধারণ উত্তর— হ্যাঁ। বিশ্ববিদ্যালয় যে-সনদ দেয়, সে-সনদ সাধারণ অর্থে একটি ছাত্রের কর্মদক্ষতার সনদ। সনদটি নির্দেশ করে ছাত্রটি ভালো কর্মী কি না। এটি নির্দেশ করে না যে ছাত্রটি জ্ঞানী। তবে বিশ্ববিদ্যালয় আরও একটি কাজ করে, এবং এটিই সবচেয়ে গুরুত্বপূর্ণ কাজ। বিশ্ববিদ্যালয়ের সনদটি বলে দেয় যে, ছাত্রটির জ্ঞান অর্জনের ক্ষমতা রয়েছে। ছাত্রটি পড়তে ও লিখতে জানে। চাইলেই জ্ঞান অর্জন ও উৎপাদন সে শুরু করে দিতে পারে। কিন্তু এটি ঐচ্ছিক ব্যাপার। বিশ্ববিদ্যালয় তাকে এ কাজে বাধ্য করতে পারে না। তবে বিশ্ববিদ্যালয়েরও গ্রেডিং আছে। কিছু স্বাধীন সংস্থা এ গ্রেডিং করে থাকে। এটিকে আমরা র‍্যাংকিং বলি। ভালো বিশ্ববিদ্যালয়গুলো সিলেবাস এমনভাবে সাজায়, এবং পাঠদান এমনভাবে সম্পন্ন করে যেন ছাত্রটি পাশ করার পাশাপাশি কিছু জ্ঞানও অর্জন করে। একটি ভালো বিশ্ববিদ্যালয়ের ‘এ’ গ্রেড ও একটি খারাপ বিশ্ববিদ্যালয়ের ‘এ’ গ্রেড সমান নয়, যেরকম বাটা কোম্পানির জুতোর মান আর ভৈরব কোম্পানির জুতোর মান এক নয় (ব্যতিক্রম থাকতে পারে)। গ্রেডিং পদ্ধতির আগের ও পরের শিক্ষা ব্যবস্থায় যে-পার্থক্য, তা আসমান ও জমিনের পার্থক্যের সমান। যখন গ্রেডিং পদ্ধতি ছিলো না, তখন জেরেমি বেন্থাম একটি বড় হলঘরে, অথবা গাছের নিচে দাঁড়িয়ে দীর্ঘ বক্তৃতা করতেন। ছাত্ররা বক্তৃতাটি মনযোগ দিয়ে শুনতো, এবং ওখানেই কিছুক্ষণ বেন্থামের সাথে তর্কাতর্কি করতো। পরের সপ্তাহে, বেন্থামের বক্তব্য খন্ডন করে ছাত্ররা তাদের পাল্টা বক্তব্য উপস্থাপন করতো। এতে জ্ঞানের একটি দ্বিমুখী প্রবাহ তৈরি হতো। ছাত্র শিখতো বেন্থাম থেকে, বেন্থাম শিখতেন ছাত্র থেকে। সক্রেটিসও তাঁর ছাত্রদের এভাবেই পাঠদান করতেন। শুনো, পড়ো, এবং তর্কাতর্কি করো, ডিগ্রী দানের জুতো পদ্ধতি আবিষ্কারের পূর্বে এটিই ছিলো পাঠদান ও গ্রহণের আদর্শ পদ্ধতি। শিক্ষক ও ছাত্র একে অপরকে গভীরভাবে জানতেন। তখন গ্রেড বা বিশ্ববিদ্যালয় নয়, চাকুরিতে ঢোকার সময় নিয়োগকর্তা জানতে চাইতেন— তোমার শিক্ষক কে? শিক্ষকের নামই নিশ্চিত করতো, ছাত্রটির ডিগ্রি ভালো কি না। শিক্ষক ডিগ্রি দেয়ার আগে খতিয়ে দেখতেন, ছাত্রটি পর্যাপ্ত জ্ঞান অর্জন করেছে কি না। ডিগ্রি দেয়ার সময় তিনি ছাত্রদের একটি র‍্যাংকিং তৈরি করতেন, কিন্তু এটি কোনো গ্রেডিং ছিলো না। এটি থাকতো গোপন, এটি প্রকাশ করা হতো না। জেফারসনের গ্রেড কী ছিলো? দেকার্তে, গ্যালিলিও, এঞ্জেলো, প্লাতো, হবস, বেকন, নিউটনের গ্রেড? হ্যাঁ, নিউটনের বিএ, ও এমএ ডিগ্রি ছিলো, কিন্তু গ্রেড? ছিলো না! নিউটন যদি এখন কবর থেকে উঠে এসে বলেন, আমি ঢাকা বিশ্ববিদ্যালয়ে পড়াতে চাই, তাহলে কি তাঁকে নেয়া হবে? হবে না। তাঁর বদলে নেয়া হবে টেলিভিশনের কোনো সৌন্দর্যকে। গ্রেডিং পদ্ধতির মূলে রয়েছে ‘সবার জন্য এক পরীক্ষা’ পদ্ধতি। মাছ, হাতি, ও বানরকে আমি একসঙ্গে বলতে পারি না গাছে উঠতে। সবাইকে গাছে উঠতে বলা কোনো পরীক্ষা হতে পারে না। কারণ ওই পরীক্ষায় শুধু বানরই পাশ করবে। আমাকে মাছের পরীক্ষা পানিতে, ও বানরের পরীক্ষা জঙ্গলে নিতে হবে। ফারিশ এ পরিশ্রম করতে রাজি ছিলেন না, এজন্য তিনি উদ্ভাবন করেছিলেন ‘সবার জন্য একই পরীক্ষা’ পদ্ধতি। কিন্তু ফারিশ তো এ পদ্ধতি উদ্ভাবন করেছিলেন বিশ্ববিদ্যালয়ের ছাত্রদের জন্য, এটি প্রাথমিক ও মাধ্যমিক ইশকুলে ছড়িয়ে পড়লো কেন? প্রাচীন চীনে, সপ্তম শতকের দিকে, সুই বংশের রাজারা বিশেষ পরীক্ষার মাধ্যমে সিভিল সার্ভেন্ট বা আমলা নিয়োগ দিতেন। এ চল ১৯০৫ সাল পর্যন্ত ছিলো। ফারিশ যখন ক্যামব্রিজে লিখিত পরীক্ষা চালু করলেন, তখন ব্রিটিশ রাজপরিবার ভাবলো— সিভিল সার্ভেন্ট নিয়োগের চাইনিজ পদ্ধতি আমরাও চালু করতে পারি। ঊনিশ শতকের শুরুর দিকে, সম্ভবত ১৮০৬ সালে, ব্রিটিশ সরকার সরকারি কর্মচারি নিয়োগে লিখিত পরীক্ষা পদ্ধতি চালু করে, এবং এ পদ্ধতি, সংক্রামক ব্যাধির মতো ছড়িয়ে পড়ে বিশ্বের সমস্ত ইশকুলে। স্বাস্থ্যের চেয়ে ব্যাধি সবসময়ই দ্রুত ছড়ায়। কেন গ্রেডিং পদ্ধতি এতো জনপ্রিয় হলো? কারণ এ পদ্ধতিতে একজন শিক্ষক কম সময় ও পরিশ্রমে বেশি টাকা উপার্জন করতে পারেন; যদিও এ পদ্ধতিতে এখন আর খুব বেশি টাকা উপার্জন করা যায় না। রাষ্ট্র শিক্ষকের বেতন নির্দিষ্ট করে দিয়েছে। তবে কিছু কিছু দেশে, শিক্ষকদের বেতন এতো কম যে, বাধ্য হয়ে তাদের চালু করতে হয়েছে প্রাইভেট টুইশান ও কোচিং প্রথা। কেউ কেউ অবশ্য এক বিশ্ববিদ্যালয়ে পূর্ণকালীন, এবং আরেক বিশ্ববিদ্যালয়ে খন্ডকালীন, এ প্রথাও চালু করেছেন। কিন্তু তারা আটকা পড়লেন তাদের নিজেদেরই উদ্ভাবিত ফাঁদে, এবং এ ফাঁদ থেকে বের হওয়ার কোনো তৎপরতা তাদের আছে বলে মনে হয় না। গ্রেডিং পদ্ধতি শিক্ষকতাকে সহজ করেছে, কিন্তু কঠিন করে তুলেছে শিক্ষাকে। শিক্ষা এখন আর কোনো সহজ ব্যাপার নয়, এটি ছাত্রদের ঘন্টার পর ঘন্টা পানির নিচে দম বন্ধ করে থাকতে বলছে। ছাত্ররা হয়ে উঠেছে ক্লান্ত গাধার মতো এক দুখি প্রাণী। এ পদ্ধতির উপকার খুব সামান্য, কিন্তু অপকার অসামান্য। এর বড় অপকারগুলোর কয়েকটি আমি এখানে উল্লেখ করছি: (১) এটি শিক্ষার উপভোগ্যতাকে নষ্ট করেছে। শিক্ষালাভ করা যে একটি উপভোগের ব্যাপার ছিলো, তা এ পদ্ধতি আমাদের ভুলিয়ে দিয়েছে। যে-শিশু স্বাদ নিতে চায় দুধের, সে-শিশু এ পদ্ধতিতে এসে, চুন মেশানো ঘোলা পানি খেতে উদ্বুদ্ধ হচ্ছে। শিশুদের কৌতূহলকে দমন করা হচ্ছে জোরপূর্বক। এমন কি মাদাম মন্তেসোরির পরামর্শগুলোও আমলে নেয়া হচ্ছে না। বহু দেশে এখন, শিয়ালেরা তৈরি করছে মোরগদের জন্য শিক্ষানীতি। (২) পেটের মতো মস্তিষ্কেরও ক্ষুধা রয়েছে, এবং এ ক্ষুধা পেটের ক্ষুধার চেয়ে মারাত্মক। গ্রেডিং পদ্ধতি মস্তিষ্কের এ ক্ষুধাকে নষ্ট করেছে। যা খেলে পেট ভরবে, তা খেলে মস্তিষ্কও ভরবে, ব্যাপারটি এরকম নয়। পেট ও মস্তিষ্কের খাবার আলাদা। পেট অন্যের ছোঁয়া খাবার খেতে পারে, কিন্তু মস্তিষ্ক পারে না। যা সবাই পড়ে তা আমি পড়বো কেন? যা সবাই শেখে তা আমি শিখবো কেন? এটি মস্তিষ্কের অত্যন্ত সাধারণ প্রতিক্রিয়া। গ্রেডিং পদ্ধতি মস্তিষ্কের এ প্রতিক্রিয়াকে বলপূর্বক দমন করছে, এবং বাধ্য করছে তা খেতে, যা খাওয়ার কথা ছাত্রদের ছিলো না। (৩) এ পদ্ধতি মস্তিষ্কের রুচিতে গুরুতর পরিবর্তন এনেছে। মানুষ এখন আর সহজে নতুন ও অভিনব কিছু গ্রহণ করতে পারে না, তীব্র প্রতিক্রিয়া দেখায়। কাজী নজরুল তাঁর অনেক কবিতা এ যুগে প্রকাশ করতে পারতেন না, যেরকম আমি আমার অনেক কবিতা ও প্রবন্ধ এখন আর প্রকাশ করতে পারি না। গ্রেডিং পদ্ধতির আগে যারা ইশকুল ও বিশ্ববিদ্যালয়ে যেতো তারা এরকম প্রতিক্রিয়া দেখাতো না। (৪) কিছু কাগজ ও চকের ধুলো ছাড়া এ পদ্ধতিতে শিক্ষক ও ছাত্রের মাঝে আর কিছুর বিনিময় ঘটে না, যেরকম মাছবাজারে মাছ ও টাকা ছাড়া আর কোনো কিছুর অদল বদল হয় না। গ্রেডিং পদ্ধতির আগে শিক্ষক তার ছাত্রদের সাথে নিবিড় সময় ব্যয় করতেন। শিক্ষক মাঝেমধ্যে ছাত্র হয়ে উঠতেন, ছাত্র মাঝেমধ্যে শিক্ষক হয়ে ওঠতো। এতে ছাত্র ও শিক্ষক, দুজনের মস্তিষ্কই ক্রিয়াশীল থাকতো। (৫) এ পদ্ধতি সকলকে একই জিনিস পড়তে বাধ্য করে। মানুষের স্বাভাবিক প্রবৃত্তি হলো, সে স্বাধীন থাকতে চায়। সে আরোপিত কাজ সম্পাদন করতে চায় না, যদি না এতে কোনো ভালো নগদ প্রাপ্তির সম্ভাবনা থাকে। একটি ছাত্র বিনা পারিশ্রমিকে কেন বছরের পর বছর ইশকুলে যাবে, যদি তাকে ওখানে গিয়ে করতে হয় তা, যা সবাই করছে? এটি একটি একঘেয়ে ব্যাপার। একঘেয়েমির সাথে জিপিএ ফাইভের সম্পর্ক থাকতে পারে, কিন্তু জ্ঞানের কোনো সম্পর্ক নেই। (৬) গ্রেডিং পদ্ধতি শিক্ষককে তেজী ষাঁড় থেকে অনুগত গাধায় পরিণত করেছে। এ পদ্ধতির আগের শিক্ষক ও পরের শিক্ষক এক নয়। মহৎ চিন্তা, মহৎ আবিষ্কার, মহৎ লেখা, ও মহৎ জ্ঞানদানের সাথে আর্থিক স্বার্থের কোনো যোগসূত্র নেই (থাকলেও তা খুবই সামান্য)। গ্রেডিং পদ্ধতি শিক্ষকদের মাঝে একটি নতুন আর্থিক সংস্কৃতির সৃষ্টি করেছে। এর কারণ কী? এর কারণ হলো, গ্রেডিং পদ্ধতির উদ্দেশ্য— ছাত্রটি ভালো কর্মী কি না তার সনদ দেয়া, কিন্তু এই কর্মীদের মধ্য থেকেই পুনরায় শিক্ষক তৈরি হচ্ছেন। কর্মীর প্রধান কাজ নিয়োগকর্তার আরোপিত কাজ সম্পাদন করে আর্থিক পারিশ্রমিক নেয়া। কর্মীর উদ্দেশ্য থাকে পণ্যের গ্রেড ভালো করা। পণ্যটি বাজারে বিকোবে কি না তা নিশ্চিত করা। ক্রেতার রুচি যতো খারাপ হবে, উৎপাদিত পণ্যের মানও ততো খারাপ হবে। শিক্ষক এখন এ কাজটিই করছেন। তিনি বাজারের চাহিদা অনুযায়ী ছাত্রের গ্রেডের দিকে খেয়াল রাখছেন। কিন্তু গ্রেডিং পদ্ধতির আগে, শিক্ষক এমন ছিলেন না। তিনি তখন বাজারের চাহিদার বদলে, খেয়াল রাখতেন সভ্যতার চাহিদার দিকে। (৭) এ পদ্ধতি এক প্রকার বিকৃত প্রতিযোগীতা তৈরি করেছে। এ প্রতিযোগীতা মুলো খাওয়ার প্রতিযোগীতা। ছাত্রদের সামনে এক বল মুলো রেখে বলা হচ্ছে খাও। সবাই কি মুলো খেতে পারে? হয়তো পারে, কিন্তু সবাই কি সমান সময়ে সমান মুলো খেতে পারে? পারে না। মুলোর জায়গায় আপেল বা আমড়া রাখলে কি ফলাফল একই হতো? হতো না। মুলোতেও কিছু ফল পাওয়া যেতো, কিন্তু মুলোকে তারা রান্না করারও প্রয়োজন বোধ করেন নি। তারা এ পরিশ্রমটুকোও করতে রাজি নন। মুলো ছাত্রকেই রান্না করতে হবে, ছাত্রকেই খেতে হবে। সবার ঘরে কি আছে মুলো রান্নার সরঞ্জাম? সবাইকে মুলোই খেতে হবে কেন? কিন্তু জিপিএ ফাইভ পদ্ধতি সব ছাত্রকে মুলো খেতেই বলছে। (৮) গ্রেডিং পদ্ধতি বৈচিত্র সহ্য করে না। এটি ইশকুলকে করে তোলে পাতাছাটা চা-বাগান, এবং ভেঙে দেয় ছাত্রদের মনোবল। কারও মনোবল ভেঙে দিলে তার আর কিছু থাকে না। সে ভুগতে থাকে মনোবৈকল্যে। সে যার দিকে তাকায় তাকেই তার উঁচু মনে হয়, শুধু নিজেকে বামন মনে হয়। গ্রেডিং পদ্ধতি হয়তো দৈবক্রমে জন্ম দিতে পারে লাখে একজন উঁচু মানুষের, কিন্তু এজন্য সে নিরানব্বই হাজার নয়শো নিরানব্বই জনেরই মাথা কেটে নেয়। এই রক্তপাত দেখা যায় না, কিন্তু চারপাশে তাকালে তা টের পাওয়া যায়। (৯) এ পদ্ধতির শিকার ছাত্ররা একসময় বিয়েশাদী করে অভিভাবক হয়, এবং তাদের অভিভাবকত্বের মান হয় অত্যন্ত করুণ। তারা তাদের সন্তানদের নিজেদের ছাঁচে বড় করতে মরিয়া হয়ে ওঠে। গাধার ঘরে সিংহছানা বেশ অস্বাভাবিক ব্যাপার। গাধা যদি দেখে তার ঘরে জন্ম নিয়েছে সিংহছানা, তাহলে সে খুব চিন্তিত হয়ে ওঠে। গ্রেডিং পদ্ধতি তাকে এ চিন্তা থেকে মুক্তি দেয়। সিংহছানা পুনরায় গাধা হয়ে ওঠে। জুতোর ঘরে জন্ম নিতে থাকে বংশপরম্পরায় জুতো। (১০) গ্রেডিং পদ্ধতি উত্থান ঘটাতে পারে ফ্যাশিবাদ ও গোঁড়ামির। এ পদ্ধতিতে ছাত্র ও শিক্ষক কেউই ভিন্নভাবে চিন্তা করতে শেখে না। সবকিছুকেই তারা একটি নির্ধারিত ছকের ভেতর দেখতে পছন্দ করে। এতে স্বাধীন চিন্তা বাধাগ্রস্ত হয়, এবং উগ্র চরমপন্থার বিকাশ ঘটে। কেউ ভিন্নভাবে কথা বললে তাকে আক্রান্ত করা হয়। ক্ষমতাবানদের নিজস্ব চিন্তা ছাড়া আর কোনো চিন্তা ওই সমাজে বেড়ে উঠতে পারে না। গ্রেডিং পদ্ধতি ছাগলকে উপস্থাপন করতে পারে মহিষরূপে, এবং মহিষকে চালিয়ে দিতে পারে ছাগলরূপে। সিলেবাসই এখানে সব। সিলেবাস যদি পাগলামোকে স্বাস্থ্য ঘোষণা করে, তাহলে ছাত্রকেও বলতে হবে— পাগলামোই স্বাস্থ্য। (১১) কোন কোনো দেশে, যেমন বাংলাদেশে, এ পদ্ধতি জন্ম দিতে পারে অসততার চক্রের। কবে থেকে বাংলাদেশে চালু আছে গ্রেড পদ্ধতি? অনেক আগে থেকে। প্রথমে এটির নাম ছিলো ডিভিশন বা বিভাগ। ফার্স্ট ডিভিশন, সেকেন্ড ডিভিশন, থার্ড ডিভিশন। এই ডিভিশন পদ্ধতিকে আমি তুলনা করতে পারি এজরা স্টাইলির ডায়েরির সাথে। এজরা স্টাইলি ইয়েল বিশ্ববিদ্যালয়ের প্রেসিডেন্ট ছিলেন। তিনি তার ডায়েরিতে পরীক্ষায় অংশ নেয়া ছাত্রদের চারটি ভাগে ভাগ করার কথা উল্লেখ করেছিলেন। প্রথমটি ‘অপটিমি’, দ্বিতীয়টি ‘সেকেন্ড অপটিমি’, তৃতীয়টি ‘ইনফেরিয়োরি’, চতুর্থটি ‘পারজোরি’; যেগুলোর বাংলা আমি করবো— সবচেয়ে ভালো, ভালো, খারাপ, এবং সবচেয়ে খারাপ। মানুষের মর্যাদার সাথে কি এই শ্রেণি বিভাগ যায়? যায় না। মানুষ চায় না তার হাতে এমন কোনো কাগজ থাকুক যেটি বলবে— লোকটি খারাপ ছিলো। পরীক্ষায় খারাপ করা কি মানুষ হিশেবে খারাপ হওয়া? না, তা নয়। কিন্তু গ্রেডিং পদ্ধতি দেয় উল্টো বার্তা। মানুষ ধরে নেয় যার জিপিএ পাঁচ, সে জিপিএ চারওয়ালার চেয়ে ভালো। যার জিপিএ চার, সে জিপিএ তিনওয়ালার চেয়ে ভালো। আর যার জিপিএ এক, সে ঘোড়ার ডিম, সে কিছুই না; তার জন্ম একটি দুর্ঘটনা। এটি ছাত্রদের মনে একটি প্রতিক্রিয়ার সৃষ্টি করে। ছাত্র যেকোনো মূল্যে তার সার্টিফিকেটে জিপিএ পাঁচ লেখাতে চায়। ‘কাগুজে ভালো’ হওয়ার জন্য সে মরিয়া হয়ে ওঠে। সে উপায় খুঁজতে থাকে, পরীক্ষার আগের রাতেই কীভাবে পরীক্ষার প্রশ্নপত্রটি সংগ্রহ করা যায়! আমি অনেক অভিভাবককে, এমন কি শিক্ষককেও , এ কাজে ছাত্রদের সহায়তা করতে দেখেছি। কিন্তু গ্রেডিং পদ্ধতি যদি তার প্রকৃত বার্তাটি দিতো তাহলে এমন ঘটতো না। গ্রেডিং পদ্ধতি যদি গ্রেডের সাথে সাথে সনদে এটিও লিখে দিতো যে— “সতর্কতা: এই সনদ ছাত্রটির মোট অর্জিত জ্ঞানের কোনো পরিমাণ নির্দেশ করে না। এটি ইশকুলে ছাত্রটির নিয়মিত হাজিরা, ও সিলেবাসে নির্ধারিত পাঠ্যবই পড়ার পরিমাণ নির্দেশ করে মাত্র। ছাত্রটি সিলেবাসের বাইরেও পড়ে থাকতে পারে অনেক বই, অর্জন করে থাকতে পারে অনেক জ্ঞান, যা এ সনদে প্রতিফলিত হয় নি। ছাত্রটি হয়তো এমন অনেক কাজ জানে, যার খবর এ সনদ রাখে না। ছাত্রটি পরীক্ষার আগেই পরীক্ষার প্রশ্নপত্র জোগাড় করে ফেলেছিলো কি না, এ সম্পর্কে কর্তৃপক্ষ নিশ্চিত নয়। ইশকুল ও সিলেবাসকে ছাত্রটি ভালোবেসেছিলো কি না, এ ব্যাপারেও কর্তৃপক্ষ নিশ্চিত নয়। ছাত্রটির আর্থিক, পারিবারিক, ও মনোদৈহিক অবস্থা পরীক্ষার ফলাফলে প্রভাব ফেলে থাকতে পারে। তাই এ সনদকে বিশ্বাস করতে হবে অত্যন্ত সাবধানতার সাথে।” তাহলে অক্ষত থাকতো মানুষের মর্যাদা। যে-মানুষ বুঝতে পারে তার আর মর্যাদা নেই, তার মর্যাদা কেড়ে নেয়া হয়েছে, সে হতাশ হয়ে পড়ে, এবং কেড়ে নিতে পারে নিজেই নিজের জীবন। (১২) গ্রেডিং পদ্ধতির সবচেয়ে বড় শিকার শিশুরা। বাংলাদেশে পঞ্চম ও অষ্টম শ্রেণীর শিশুদের এ পদ্ধতির আওতায় আনা হয়েছে। আমি একটি লেখায় বলেছিলাম— শিশুরা দিন দিন পরিণত হচ্ছে ভারবাহী আধুনিক গাধায়। গ্রেডিং পদ্ধতি তাদের পিঠে চাপিয়ে দিয়েছে কাগজের বস্তা। কাগজে বিশ্বাস স্থাপন করতে বাধ্য করা হচ্ছে শিশুদের। তারা খেলার মাঠে যেতে পারছে না, ঘুড়ি উড়াতে পারছে না। তারা জানতে পারছে না প্রকৃতিকে। ফলে প্রকৃতির প্রতি তাদের কোনো মমত্ববোধও সৃষ্টি হচ্ছে না। তারা নিষ্ঠুর ও অপরাধপ্রবণ হয়ে উঠছে। জড়াচ্ছে খুন খারাবিতে। মদকাসক্তি এখন আগের যেকোনো সময়ের চেয়ে বেশি। গ্রেডিং পদ্ধতি এ দায় এড়াতে পারে না। উপরে, জিপিএ ফাইভ পদ্ধতির যে-বারোটি অপকার আমি উল্লেখ করেছি, তার বাইরেও এ পদ্ধতির আরও নানা অপকার আছে। হ্যাঁ, কিছু উপকারও আছে। গ্রেডিং পদ্ধতি না থাকলে এতো বিপুল পরিমাণ শিক্ষার্থীর শিক্ষাগ্রহণ নিশ্চিত করা যেতো না। কিন্তু এর জন্য যে-শিক্ষানীতির প্রয়োজন ছিলো, তা আমরা প্রণয়ন করি নি। আমরা ছাত্রদের গিনিপিগ বানিয়ে, একেক সময় একেক শিক্ষানীতি চাপিয়ে দিয়েছি, যা প্রতি বছর কেড়ে নিচ্ছে ছাত্রদের প্রাণ। আমাদের সময় হয়েছে এ পদ্ধতি তুলে দেয়ার, এবং তুলে নিয়ে একটি নতুন পদ্ধতি চালু করার। যে-ক্ষতি এ পদ্ধতি করেছে তা অপূরণীয়। যে-প্রাণগুলো ঝরে গেলো, সে-প্রাণগুলো আমরা আর ফিরে পাবো না। ওই শিশুরা, যাদের বেঁচে থাকার কথা ছিলো আরও অনেক বছর, যারা ফুলের চেয়ে কম শুদ্ধ ছিলো না, তাদের কাছে আমরা আর ক্ষমা চাওয়ার সুযোগ পাবো না। প্রশ্ন উঠতে পারে— আমেরিকা ও ইউরোপে তো এ পদ্ধতি চলছে, আমাদের এখানে চলতে অসুবিধা কোথায়? না, আমেরিকা ও ইউরোপে এ পদ্ধতি চলছে না। আমাদের কাছে মনে হতে পারে চলছে, কারণ তাদের সমাজ ও রাষ্ট্রনেতারা আমাদের মতো অসৎ নন। তারা এ পদ্ধতিতেও উৎপাদন করছে কিছু জ্ঞান। কারণ তারা, অন্তত মাদাম মন্তেসোরি ও বার্ট্রান্ড রাসেলের পরামর্শগুলো আমলে নিয়েছে। আর তাদের জ্ঞান আরও এক হাজার বছর থেমে থাকলেও ক্ষতি নেই, কারণ তারা ইতোমধ্যে অর্জন করেছে যথেষ্ট উৎকর্ষ। কিন্তু আমাদের তো পাড়ি দিতে হবে এমন সুড়ঙ্গ, যার দৈর্ঘ্য পৃথিবীর দুই মেরুর দূরত্বের চেয়ে কম নয়। —মহিউদ্দিন মোহাম্মদ (গ্রেডিং ও জিপিএ ফাইভ) //বাংলাদেশে, ২০২০ সালে, এসএসসি পরীক্ষার ফল প্রকাশের পর ২২ জন ছাত্রছাত্রী আত্মহত্যা করেছিলো। এর প্রেক্ষিতে আমি লেখাটি লিখেছিলাম।
শাহবাগী মুশতাক আহমেদ এবং হেফাজতি ইকবাল হোসেন - উভয়েই নিহত হয়েছেন বর্তমান বাংলাদেশের আইনি ব্যবস্থার নামে হাজির থাকা দমনমূলক রাষ্ট্রযন্ত্রের হাতে। মৃত্যুর মধ্য দিয়ে বর্তমান বাংলাদেশের আইনের সাথে অস্তিত্বগত সম্পর্কের দিক থেকে তারা এক হয়ে গেছেন। বাংলাদেশের আইন তাদের উপর বলবৎ হলো, কিন্তু তাদের নাগরিক অধিকারটুকু স্বীকার করলোনা। এইটাই বর্তমান বাংলাদেশের আইনের সাথে নাগরিকদের সাধারণ সম্পর্ক। আইনটুকু আছে আমাদের দমন করার জন্যে। শাহবাগী, হেফাজতি নির্বিশেষে সবাইকেই যখন খুশি তখন গ্রেফতার, নির্যাতন ও হত্যা করার জন্যে। আইনি ব্যবস্থার সাথে যখন রংবাজি ও সন্ত্রাসের পার্থক্য থাকেনা, তখন সেইটাকে দাজ্জালি শাসন বলা যায় - যেহেতু তা সন্ত্রাসে পরিণত হয়ে গিয়েও নিজেকে আইন হিসাবে বহাল রাখতে পারে। রাজনৈতিক ও মতাদর্শিক দিক থেকে আমরা বাংলাদেশের নাগরিকরা বহু পক্ষের হতে পারি, কিন্তু এই সরকারের আইনি ব্যবস্থার সাথে আমাদের সবার সাধারণ অস্তিত্বগত সম্পর্ক ও ঐক্যটা যদি এখনো না বুঝি; তাহলে ফ্যাসিবাদের বিরুদ্ধে আমাদের অবস্থার কোন উন্নতি ঘটবেনা। কেনোনা আপনি আপনার পক্ষের নেতৃত্বে বাংলাদেশে গণ অভ্যুত্থান, বিপ্লব, সরকার পরিবর্তন ইত্যাদি করার স্বপ্ন দেখতে পারেন; হয়তো কোনদিন করেও ফেলতে পারেন। কিন্তু এই দাজ্জালকে না চিনতে পারলে, আপনার বিজয়ে বাংলাদেশের কোন উপকার হবে না। ফ্যাসিবাদই দীর্ঘায়িত হবে। আর ফ্যাসিবাদকে পরাজিত করতে হলে - এই দাজ্জালকে পরাভূত করতে হবে।
আজকের এই দিনটিতে বেশি কিছু বলার আর চাওয়ার নেই।এটুকুই বলবো নারীকে তার প্রাপ্য মর্যাদার সাথে সম্মানের সাথে সব কিছু করতে দেওয়া হোক।নারীকে নারী না ভেবে নানুষ ভাবা হোক।আজকের আন্তর্জাতিক নারী দিবস সফল ও স্বার্থক হোক।
লাশ ভাসছে যমুনায়। লাশ ভাসছে গঙ্গায়। কোভিডে মৃত্যু হয়েছিল হয়তো। স্বজনেরা সৎকার না করে ভাসিয়ে দিয়েছে জলে। কী অদ্ভুত সময়ে বাস করছি আমরা! লাশ দেখে কুকুরেরা জড়ো হচ্ছে নদীর কিনারে। পচা গলা লাশ খাবে কুকুরেরা! বড় অদ্ভুত সময়ে বাস করছি আমরা। 
#রকমারি_রিভিউ_প্রতিযোগ_মার্চ বই: কেউ কেউ কথা রাখে লেখক: মোহাম্মদ নাজিম উদ্দিন প্রকাশনায়: বাতিঘর প্রকাশনী প্রকাশকাল : ডিসেম্বর ২০১৫ সদ্য স্বাধীন দেশ ঠিক সামলে ওঠেনি তখনো, সে সময় ঢাকা শহরে নিজ বাসায় ধর্ষনের পর খুন করা হয় একটি মেয়েকে। তিন মাস হলো বিয়ে হয়েছে মিলির, স্বামী মিনহাজ ব্যাংকে চাকরি করে। ঘটনার তদন্তের ভার নিলেন সৎ পুলিশ অফিসার ও মুক্তিযোদ্ধা সৈয়দ মোহাম্মদ হায়দার, সাথে ভাতৃপ্রতিম সহকারী। দুজন পুলিশ অফিসার চিন্তাধারা ও স্বভাবে একেবারে ভিন্ন হলেও অন্তরের টান তীব্র। তারা দুজনেই বদ্ধপরিকর - মেয়েটির হত্যাকারীকে খুঁজে বের করতেই হবে। সহায়তার হাত বাড়ালো মিলির ঘনিষ্ঠ বান্ধবী রামজিয়া শেহরিন। সন্দেহভাজনকে পাওয়াও গেলো, কিন্তু রাজনৈতিক চাপে ধরে রাখা গেলো না তাকে। উলোট-পালোট হয়ে গেল কতগুলো জীবন। অমীমাংসিত থেকে গেলো মিলির হত্যাকান্ড। দুই যুগ পর সেই সহকারী পুলিশ অফিসার এখন পুরোদস্তুর লেখক, কাগজের পাতায় ফিরিয়ে আনলেন চাপা পড়ে যাওয়া স্মৃতি। কিন্তু গল্পটার সমাপ্তি যে তার জানা নেই! শেষ খুঁজতে গিয়ে বিস্ময়কর তথ্য জানতে পারলেন তিনি। মিলি কি সুবিচার পেলো তবে? পাঠপ্রতিক্রিয়া: 'কেউ কেউ কথা রাখে' - থ্রিলারটিকে ঠিক অনুবাদ বলা যাবে না। স্প্যানিশ লেখক এদুয়ার্দো সাচেরির জনপ্রিয় একটি উপন্যাসকে মোহাম্মদ নাজিম উদ্দিন ঢেলে সাজিয়েছেন বাংলাদেশের প্রেক্ষাপটে। মূল গল্পটা ঠিক রেখে, সত্তুরের দশকের রাজনৈতিক আবহ আর দৃশ্যপট যোগ করেছেন তাতে। টানটান থ্রিলার যারা ভালোবাসেন তাদের হয়তো গল্পটা একটু ঢিমে মনে হতে পারে। গল্পের অনেকটা জুড়ে আছে রামজিয়া আর লেখকের রসায়ন, সেইসাথে আছেন হায়দারভাই। এস এম হায়দার চরিত্রটাকে পাঠকের ভালো লাগতেই হবে। আমাদের দেশের শিল্পমাধ্যমগুলো সাধারণত সচেতনভাবে এদেশের রাজনৈতিক সত্যটাকে এড়িয়ে যান। চলচ্চিত্র থেকে বই - সবখানেই একটা নিরাপদ অবস্থান ধরে রাখা হয়। মোহাম্মদ নাজিম উদ্দিন সাহসিকতার সাথে সরাসরি এই বইয়ে সরকারী ক্ষমতার অপব্যবহার, বিচারহীনতা এবং সাধারণের ক্ষোভের কথা বলিয়েছেন হায়দারের মুখ দিয়ে। বঙ্গবন্ধুর শাসনামল নিয়ে খোলামেলা চিত্রায়ণ ভুল বোঝার সুযোগ রাখে, তবে লেখক সেই ঝুঁকিটা নিয়েছেন। আরেকটা দিকের প্রশংসা করতেই হয়। বর্তমানে কোন এক অজ্ঞাত কারণে থ্রিলার লেখকরা অশালীন ভাষা এবং গালিগালাজের দিকে খুব ঝুঁকেছেন। এই গল্পে সে অভিজ্ঞতাটা হয় নি, কিছু যা ছিল সেটা কাহিনীর প্রয়োজনে চরিত্রের মুখে এসেছে তাই অস্বস্তিকর লাগে নি। গল্পের উপস্থাপনা ছিল সত্তুর দশকের উপযোগী, রামজিয়া আর মিলির বর্ননা পড়লেই সত্তুরের আধুনিকা নারীদের সাথে মিলানো যায়। বইয়ের প্রচ্ছদ গল্প অনুযায়ী খুব একটা অর্থবহ না হলেও দেখতে সুন্দর। বাঁধাই-ও উন্নতমানের। টুকটাক কিছু ছাপার ভুল ছিলো, এড়িয়ে যাওয়া যায়। অনেকেই নিশ্চয়ই পড়ে ফেলেছেন, যারা এখনো পড়েননি পড়তে পারেন মোহাম্মদ নাজিম উদ্দিনের নীরিক্ষাধর্মী থ্রিলার 'কেউ কেউ কথা রাখে'।
নোয়াখালির গৃহবধুকে গন ধর্ষণের পর, নগ্ন করে পেটানো হচ্ছে যে ভিডিওটা ভাইরাল হয়েছে, প্রত্যেকটা মেয়ে এই ভিডিওটা দেখেন । পুরা দেড় মিনিট দেখবেন । দেখে নিজের মধ্যে ক্রোধটা জমা করেন । দেলোয়ার বাহিনীর দেলোয়ার এই ঘটনা ঘটিয়েছে বলা হচ্চে । ১. ভিডিওতে দু্ইটা ছেলের বয়স বোঝা গেছে কোনভাবেই ২০ এর উপরে না ২. এইটা ফেইসবুকে ভাইরাল করার জন্য করা হয়েছে, ভিডিও করার সময়ই একজন বলছিলো ফেইসুবকে যাবে ফেইসুবকে ৩. এই ভিডিও এর উতস একাউন্ট পুলিশ সহজেই ট্র্যাক করতে পারে । ৩২ দিনের পুরানো ঘটনা পুলিশ এইগুলা জানতই না । একটাই প্রশ্ন নিজেকে করেন, এই রকম ভয়াবহ একটা ঘটনা ঘটিয়ে সেই দৃশ্য ধারন করে ফেইসুবকে দেয়ার মতো বিকৃতী কেন হচ্ছে এই ছেলেগুলার ???????এত সাহস আসলে পাচ্ছে কোথা থেকে ? 
#রিভিউ_প্রতিযোগিতা_০১"সার্বিক সহযোগীতায় বুকলি অনলাইন বুকশপ"বিড়ালাক্ষী = বিড়ালের মতো অক্ষি যার, মধ্যপদলোপী বহুব্রীহি সমাস!না না, সমাস পড়াতে আসিনি! এসেছি মনোয়ারুল ইসলাম এর "বিড়ালাক্ষী" নিয়ে প্রতিযোগীতা করতে🤭লাস্টকল ১২ঃ৪৫, মুঠোফোনে২ঃ৪৫, ঘড়িতে ৩ঃ৪৫ কি বিচ্ছিরি অবস্থা! এরপর পানি ভেবে যদি রক্ত পান করি, কেমনটা লাগে! নতুন চরিত্রের সাথে পুরনো চরিত্রের মিশ্রণ ঘটেছে। রুক্সিনী চৌধুরীর ক্ষমতা ও অবৈধ ব্যবসা করে আইনের বাইরে থাকা, অস্বাভাবিক সব মৃত্যু, গল্প কথকের মিথ্যে খুনের দায়ে ফেঁসে যাও্য়া, তার ঘরে ভেজা পায়ের ছাপ, আর সেই পুরনো "বকুল ফুল" এর গন্ধ! নীলাসাগরে কথকের চাকরী নিয়ে যাওয়া এবং সেখানে ঘটা সব ঘটনা, পুড়ে যাওয়া  জমিদারবাড়ীর সংস্কার, ডান পা ভাঙা ২০০ বছরের পুরনো কাঠের পুতুলের বুকে খোদাইকৃত "১২১৭- বঙ্গাব্দ"! "নিশি" নামের পীত বর্ণী আঁখির বিড়াল যার এক পা খুড়ো! সব শেষে বিড়ালাক্ষী রাত্রির টুইস্টটা আপনাকে সিক্যুয়েল "বাঁশি" পড়ার জন্য ব্যাকুল করে তুলবে!বিঃদ্রঃ ২০২১ বইমেলায় "বাঁশি" এর জন্য অধীর আগ্রহে আছি!স্থিরচিত্রঃ আনাড়ি প্রাপ্তি!
আসসালামু অলাইকুম। আপনাদের জন্য একটা আনন্দের খবর আছে। সপ্তর্ষির সাত জন ঝলমলে তারারা আড্ডা দিতে আসছে ৩ জুন, বৃহস্পতিবার, রাত ৯.৩০ মিনিটে। গ্রুপের বয়স এক বছরের বেশি এবং প্রায় ৩ হাজার সদস্য।কিন্তু কখনো লাইভ করা হয়নি। তাই এবার আসছি আমরা। ভিডিও লাইভটি হোস্ট করবেন সাজিয়া চামেলি।
শুভ নববর্ষ বন্ধুরা।নতুন বছরের প্রতিটা মূহুর্ত কাটুক  ভালোবাসাময় হাসি আনন্দে আর খুশীতে।প্রতিটা জীবন হোক ভয় মুক্ত, দুর্নীতিমুক্ত,পাপ মুক্ত। আমরা  এগিয়ে চলি  সত ও সত্যের পথ অনুসরণ করে।
যখন কেউ অসুস্থ হয়, এর অর্থ এটা না, তার মাবুদ তার প্রতি নারাজ। যখন কেউ অর্থকষ্টে ভোগে, তার পাপের শাস্তি পাচ্ছে সে, এমনটিও নয়। বারবার বিপদে যে পড়ে, ভাবার কোন কারন নেই, দুনিয়াবী আযাবের মুখোমুখি সে। বরং আল্লাহ যখন কারো উপর অসন্তুষ্ট হন, তার অন্তরে মরিচা পড়ে যায়। ইবাদতে তার মন বসে না, নামাজ পড়তে তার আর ভাল লাগে না। দ্বীনের কোন কথা শুনলে বিরক্তি আসে, তিলাওয়াতের সুরের চেয়ে গানের সুরই তার কাছে প্রিয় মনে হয়। তার সাধ জাগে না, গভীর রাতে একাকী সিজদায় যেয়ে কাঁদতে। আফসোস তার হয় না, কেন সে ফজরে আর উঠতে পারে না। সেই মানুষটি ভাবতে থাকে, এসবই তার ইচ্ছাধীন বিষয়। সে নামাজ পড়তে চায় না বলেই,পড়া হয় না। তার তেমন ভাল লাগে না বলেই, অন্যান্য আমলগুলোও সবসময় করা হয় না। কিন্তু প্রকৃত সত্য হল, তারই গুনাহের কারণে, তার থেকে সেই ইবাদতের নিয়ামত ছিনিয়ে নেয়া হয়েছে। তারই বদআমলের কারণে, সে আর পায় না আমলের সেই মিষ্টতা...... #রিযওয়ান
বৃস্টি বদমাইশের বদমাইশি!! আমি আসলে একটু আগুন উস্কানোর ট্রাই করতেছিলাম৷ কিছুইই হইলো না। 🙄😞🤔
ঐ একই পুরান মাঠের উপর দোড়াইয়া চক্কর কাইটা গেলাম। কি পাইলাম? কি পাইলাম? পুরান ডরডা ছাড়া। আমি ক্যামনে যে কই... তুমি যদি এইহানে থাকতা।
এত কাজের মাঝে আবার বউ সাজার কাজটা ছিলো অনেক কষ্টের কারণ চুপচাপ বসে থাকা লাগবে... মেহেদি পরা আর সাজার সময় গুলোতে ঘন্টার পর ঘন্টা বসে থাকাটা যে কি প্যারা!!!! বাবা গো বাবা এদিকে কনেদের বসে থাকতে থাকতে বিরক্ত লাগে আর ওদিকে যে মানুষটা ঘন্টার পর ঘন্টা দাঁড়িয়ে থেকে সাজায় তার অন্য কষ্ট.... বিয়ের দিন যাতে কনেকে সবচেয়ে সুন্দর লাগে সেই কাজেই একান্ত চেষ্টা করে যায় একজন মেকআপ আর্টিস্ট...। এই যেমন আজ ইমানা আপুর কথা লেখছি মেয়েটার বাসায় গিয়েছিলাম সকাল ১১:৩০ টায় ১১:৩০ টা থেকে ৪:৩০টা পর্যন্ত মেয়েটা দাঁড়িয়ে কাজ করেই যাচ্ছিলো একটুও বিশ্রাম নেয়নি...। এবং সেই কাজের ফলাফলই এই ছবির সাজ 😍
সন্ধ্যেবেলা আকাশ যখন রঙবদল খেলায় নামে😇💗😁 যদিওবা আকাশের সত্যিকার সৌন্দর্য ধরার ক্ষমতা এই ছোট্ট ক্যামেরার নেই🥰 সুবহানাল্লাহ❤️ তবু যতটুকু ফ্রেমবন্দী করতে পারলাম আর কি😐😐 ছাদে যেতে না পারার দরুণ আমার ঘরের যতদিক থেকে আকাশ দেখা যায়,, বাদ পড়ে নি একটি দিক ও😒😒😒🥰😒😒😒
তুই তোর পিকে কাকিমার শাড়ির ক্রেডিট কয়টাতে দিছিস??সেটা আগে আমাকে দেখা🙄🙄🙄🙄 ওই ব্যাকগ্রাউন্ড এ যে হাজার হাজার পিক তুললি কখনো বাবা আর দাদুর ক্রেডিট দিছিস তুই?😏😏 ফেইসবুক আইডি খুলছিস পর্যন্ত সব পিক এ আগে ক্রেডিট দিয়ে আয় যা😒😒
ইয়াহু✌✌ অনেক ক্যা ক্যু এর পর অবশেষে ঘুরলাম। জয়া আর আমার অনেক কান্নাকাটির পর এই আউটিং😍 যাক মজা হলো। দুর্জয় তুমি তো আসতে চাও নাই না আসলে কি মিস করতা বুঝছ।হারামজাদা। যাক ঘুরলাম,খাইলাম,সেল্ফি তুললাম,বাবার দৌড়ানি খাইলাম।💘💘💘 বাই দ্যা ওয়ে হ্যাপি নিউ ইয়ার😍
হ্যাপি বার্থডে দি।তোমাকে সারপ্রাইজ দেওয়ার জন্যই অামাদের এত ষড়যন্ত্র 😘।যদিও বা তুমি বুঝে গেছো।ওয়াটএভার কিছু তো করতে পারলাম।সবসময় ভালো থাকো,হাসিখুশি থাকো।টিম বরবাদের সাথেই থাকো। Take love from Team borbad❤.
আকাশে আজ ছড়িয়ে দিলাম প্রিয় আমার গানের ফুল গো আমার গানের মালা গো 
আব্বু-আম্মুর কথোপকথন 🤪 আব্বুঃ আরত্তুন এক্কান ম্যাসেজ আইসসি। আম্মুঃ কি ম্যাসেজ?? আব্বুঃ" মনের মানুষকে ভালবাসার কথা জানাতে ডায়াল করুন * 213 * 4150 # চার্জ৳২.৫৫/দিন" আম্মুঃ প্রিয়জন তাইলি দিত ন পারন না।আরে কেয়া হর।হনে মানা গইরগি না🤨 #আম্মু_ইজ_লাইক "স্বামীর কথা বেশি সিরিয়াসলি নেওয়ার দরকার নাই।পাত্তা না দিলেও চলবে"😏 
গুলিস্তান পার্ক এবং এর আশপাশের এরিয়াতে গতকাল আর আজ ১৩o জনকে খাওয়াতে পেরেছি আমরা। আমাদের নিজেদের তোলা অর্থ আর চাল,ডাল, আলু। বাঁচার জন্য। ৪৫০ টাকায় এক সপ্তাহ। এর সহায়তায় এই খাবার আমরা ব্যবস্থা করেছি। কোন আহামরি খাবার নয়। একদম বেসিক ডিম ভাত এবং ডিম খিচুড়িই খাওয়ানো হচ্ছে এই পথশিশু, শ্রমজীবী এবং ভাসমান মানুষদেরকে। আরো কিছু অর্থ এর মধ্যে উঠেছে। একজন বড় ভাই, r আপুসহ অচেনা কিছু শুভাকাংখী এবং পথের ইশকুল এর রেগুলার কিছু ডোনারদের সহায়তায় আমাদের আগামী তিনদিনের এই খাদ্য কর্মসুচির সংস্থান হয়েছে। লকডাউন আছে আরো এক উইক। বাড়বে কিনা জানিনা। তবে লকডাউনের পুরোটা সময় জুড়ে আমরা এই খাদ্য কর্মসুচি চলমান রাখব সেই চেষ্টাই করছি। আমাদের রান্নাকরা খাবার পাঠাতে পারেন। আমাদের ভলান্টিয়াররা যেয়ে রান্না করা খাবার নিয়ে আসবে। আবার চাল, ডাল কিনে সহায়তা করতে পারেন এই কাজে। এছাড়াও করতে পারেন আর্থিক সহযোগিতা। প্রতি জন খাবার পিছু আমরা ধরেছি ৩o টাকা করে। আর্থিক সহযোগিতা দিতে সহায়তা করুন
নিজের কিছু ছবি আপলোড দিতে মন চাইলো আরকি। কলেজ পড়ুয়া হলে 'ইটস মি' নামে একটা অ্যালবাম করা যেত। 😛
ছোটবেলা থেকে বালিশের পাশে নিক্স/ঝান্ডুবাম/টাইগারবাম/ন্যাজাল স্প্রে/ড্রপ, মাঝেমাঝে সরিষার তেল নিয়ে ঘুমাই। অথচ, কনিষ্ঠা আঙুলে বাম লাগায়ে নাকের ভিতর ঢুকায় দিয়ে তখন চিন্তা করতাম, "বড় হইলে এইগুলা নিয়ে আর ঘুমান লাগবেনা"। আহ! কত্ত সুন্দর বেকুব দেখা যায়!
৯৯ টা হাস্নাহেনায় বারান্দা ভরবে ৯৯ টা গোলাপ রঙে উঠোন হবে রক্তাক্ত ৯৯ টা আলিঙ্গনে উষ্ণ হবে দেহ একটুর জন্য শত-এ পড়বেনা প্রেম একটুর জন্য বাকি থেকে যাবে আগামীকালের সকাল 
সিলেট যাওয়ার পথে চোখে পড়ে ওসমানীনগর উপজেলা পরিষদ।গতকাল সিলেট যাওয়ার সময় তাই আমাদের প্রিয় শরীফ মোহাম্মদ নেয়ামত উল্লাহ স্যারের সাথে দেখা করার জন্য নেমে পড়লাম,স্যার বর্তমানে স্যার ওসমানীনগরে উপজেলা শিক্ষা অফিসার হিসেবে কর্মরত। হঠাৎ স্যারের অফিসে আমাদের দেখে স্যার খুব খুশি,আমরাও স্যারকে দেখে খুব আনন্দিত। স্যারের নতুন অফিস নির্মাণাধীন, তাই এখন স্যারকে কষ্ট করে একটি কক্ষে অফিস পরিচালনা করতে হচ্ছে। উপস্থিত ছিলেন সহকারী উপজেলা শিক্ষা অফিসার স্যার এবং কয়েকজন শিক্ষক। স্যারসহ সকলে ব্যস্ত হয়ে পড়লেন আমাদের নিয়ে কোথায় বসাবেন, কি খাওয়াবেন? তাদের আন্তরিকতায় আমরা মুগ্ধ । স্যার নতুন কর্মস্থলে অনেক ভালো থাকুন।
এখন অার রাগ হলেও বাসা ছেড়ে চলে যাচ্ছি,ভালো থেকো বলা যাচ্ছেনা।সবাই হাসাহাসি করতেসে 😒 
সিলেটে এখন কাজী এস্প্যারাগাস ফুড আইল্যান্ডে যাবার ট্রেন্ড চলে, আমরাও গেলাম ❤
নিস্তব্ধ পরিবেশ আর শুধু আমি থাকবো ❤️ যেখানে আশেপাশে কেউ থাকবে না ❤️ আর বাসায় ফিরার সময় জোরে একটা চিৎকার দিবো❤️
একটা ইজি ক্যাল্কুলেশন বোঝাই। একমাত্র হুমায়ূন আহমেদ স্যার ছাড়া এ জীবনে বাংলাদেশের প্রেক্ষাপটে কোন লেখক, লেখালেখি করে বড়লোক হতে পারেননি।স্যারও সেই অর্থে ধনাঢ্য বড়লোক হননি। মোটামুটি বড়লোক হয়েছিলেন। আমার প্রথম বই বিক্রি হয়েছিলো (আমার জানা মতে) দুই এডিশন। আমি রয়্যালটি কত পেয়েছিলাম জানেন? ২৬০০০ টাকা মাত্র। দেশে আমার ড্রাইভার এর মাসিক বেতন ২০০০০ টাকা। আর বইমেলা যাওয়া আসা, শাড়ি গয়না, মোড়ক উন্মোচন ভুংভাং সব মিলিয়ে আমার খরচ হয়েছে ৫০০০০ টাকা। অথচ আমি নিউ ইয়র্কে এসে মাত্র তিন দিন পিজা বানিয়ে পারিশ্রমিক পাই ২৬০০০ এর বেশী। এইসব ক্যাল্কুলেশন এর মধ্যে দিয়ে আমাদের দেশের সব লেখককে যেতে হয়। তাই মানুষ লেখালেখি বাদ দিয়ে অন্য কাজ করে। যেমন আমার এবার লেখকদের স্বপ্নের প্রকাশনী অন্য প্রকাশে উপন্যাস দেবার কথা ছিল। আমি হিসাব করে বের করেছি তার থেকে পিজা বিক্রি করা সহজ ও লাভজনক তাই প্রায় সমাপ্ত উপন্যাসটাও আর শেষ করিনি। জলি আপার ঠ্যালা খেয়ে কবিতার বই এর একটা পাণ্ডুলিপি দিলাম।অতীতের অভিজ্ঞতার কারনেই আমার নিজের কোন ব্যাবসায়ী একপেক্টেশন এই বই থেকে নাই। শুধু জলি আপার লস না হলেই আমি খুশী। জানি দেশে লক ডাউন।কিন্তু আমাদের দেশের মানুষ এর মনে আরো বেশী লকডাউন। এইবার তো অল্পকিছুদিনের জন্য এসেছিলাম। এরপরে একেবারে লোটাকম্বল নিয়ে দেশত্যাগ করব। কারণ শিল্প সাহিত্য চর্চা করে জীবিকা নির্বাহের দেশ বাংলাদেশ না। উদাহরণ সহ প্রমান হয়ে গেছে যে, দেশে সাহিত্যচর্চা হইতে বৈদেশে পিজা বানানো উত্তম......!! 
আমার একটা ছোট্ট স্বপ্নবাড়ি থাকবে। যার ব্যালকনি জুড়ে নীল আকাশ হাতছানি দেবে, বৃষ্টির দিনে হাত বাড়িয়ে ফোঁটাগুলোকে ছোঁয়া যাবে, আকাশ ভেঙে জ্যোৎস্না নামার দিন রূপালি আলোয় চারদিক অপার্থিব মনে হবে। শেষ বিকেলের কনে দেখা আলোয় অকারণে মন আনচান করবে, বসন্তের সকালে সদ্য ফোটা ফুল খিলখিল করে হাসবে, অমাবস্যার রাতে অব্যক্ত দীর্ঘশ্বাসগুলো অাঁধারের সাথে মিতালি গড়বে। শিউলি কদম, সোনালু, জারুল সবাই আঙিনা আলো করবে, দখিনা বাতাসে ব্যালকনির গাছেরা মনের আনন্দে মাথা দোলাবে। একপাশের ছোট্ট কাঁচবাড়িতে রঙিন মাছেরা সাঁতার কাটবে, কাঁধে উঠে লালঝুঁটি কাকাতুয়া বায়না ধরবে, আর চায়ের সাথে বই নিয়ে অবসর কেটে যাবে....
আচ্ছা, আবেগীয় জিনিসগুলো কি এখনো আছে আমাদের মাঝে?? কই,তাদের তো দেখতে পাই না। মানুষগুলো বড্ড কাঠখোট্টা আর স্বার্থপর হয়ে গেছে। অথবা আগে থেকেই এমনই ছিলো। এখনো অনেকেই আছে যারা অপরের কথা সবসময় ভাবে না,নিজ স্বার্থ ছাড়া যেকোনো কিছুই তাদের কাছে সময়ের অপচয়। হাসি পায়,তারা এটা জানে না যে মায়া বা ভালোবাসা দিয়ে অন্য কারো মন রক্ষা করার প্রশান্তি কতটা। কারো একটা ইচ্ছা পূরণ করে দেখুন,সত্যি বলছি তার খুশিটা আপনার হৃদয়ে আজীবন গেঁথে থাকবে 🙂 🙂 
রাত ১২.৩১....আমাদের মন খ্রাপ.... আমাদের কেউ হাসাচ্ছোনা কেন?? 😰😰😰 এত করে বলার পরেও যখন কেউ শুনেনা আমাদের আবেদন ... তখন বাধ্য হয়ে পোস্ট টা করে দিলাম নিবেদন 😰😰😰😰
মুনিয়ার মত আমার যে 'উচ্ছৃঙ্খল' জীবনের কয়টা ভিডিও আছে সেটা ভেবেই আতঙ্কিত হচ্ছি। যে কোন নারীর অস্বাভাবিক মৃত্যু ঘটলেই বন্ধুদের সাথে আনন্দঘন পার্টি উদযাপন, কারো বিয়েতে নাচ-গান, বিশ্ববিদ্যালয়ের নববর্ষ বা বসন্তোৎসব বা কনসার্টে নাচা-নাচির ছবি একদল মানুষ সোশ্যাল মিডিয়ায় ভাইরাল করে প্রমাণ করতে চাইবে ঐ নারী কতটা 'উচ্ছৃঙ্খল' ছিল। পক্ষান্তরে, একজন পুরুষের অপঘাতে মৃত্যু হলে একই ধরনের ভিডিওগুলো শেয়ার করে মানুষ দেখানোর চেষ্টা করবে পুরুষটি কত প্রাণবন্ত বা আড্ডাবাজ ছিল। এগুলো দেখে নারীরা ভয় পাবেন না। আপনার জীবন আপনার মত করে যাপন করুন। আর আরেকটা জিনিস মানুষ বুঝতে না চাইলেও বারবার কানের কাছে ঘ্যান ঘ্যান করেই যেতে হবে।একজন মানুষ আপনার দৃষ্টিতে 'উচ্ছৃঙ্খল' জীবন যাপন করলে, বহুগামী হলে কিংবা 'বেশ্যাবৃত্তি' করলেও তার উপর অন্যায় অবিচার জায়েজ হয়ে যায় না। ন্যায়বিচার পাওয়া একজন মানুষের অধিকার।
বই ও জীবন ‌‌‌★মোবাইলে কি করি? -পিডিএফ পড়ি -বইয়ের ছবি দেখি - বইয়ের ছবি তুলি ★ফেসবুকে কি করি? -অনলাইন বুক শপে বই দেখি ★হোয়াটসঅ্যাপে কি করি? - পিফিএফ চালাচালি করতাম।ইজি। ★ইন্সটাগ্রামে কি করি? -মানুষের বইয়ের সুন্দর সুন্দর ছবি দেখি। ★অন্য ব্রাউজারে কি করি? -গুড রিডিস এ বই দেখি, বই খুজি, বই লিস্ট করি, নিজের লিস্ট দেখি, মানুষের লিস্ট ঘাটি.. এইতো 😒
এজন্যই বলা হয় 'ভয়াল' সমুদ্র... 🙂 সমুদ্রকে আর ভালোবাসতে ইচ্ছা করতেসে না আমার।
আমাদের প্রথম সেলফি! এটাকে যে সেলফি বলে ঐ সময়ে তা-ও জানতাম না। শুধু মুহূর্তটা বন্দী করতে চেয়েছিলাম। দিনটি ছিল সোমবার- ১৮ জুন, ২০১২... [কোলন সার্জারির ৭ম দিনে বেলভিউ হাসপাতাল থেকে বাসায় ফেরার ছুটি পেয়ে আনন্দিত হুমায়ূন বলেছিলেন “এসো দু’জনের একটা ছবি তুলি!”]
--আর্জেন্টিনারে নিয়া তোমার লাফালাফি কি শেষ হইছে? --কেন? কোন সমস্যা? --না, পাড়ার জাম্বুরা স্টাইলের খেলা দেখে যে লাফানি দিলা, রাত একটায় ইতালি জিতলে না জানি কি করো? --শোনো হিংসুটে লোকজন, হারলে এমন কথাই বলে।রাতে ইতালি জিতলে কোন স্টাইল বলবা আগেই ঠিক করো। পাড়ার জাম্বুরারে লক করে ফেলছো।

সারাদিন শুধু কাজ করলেই চলে বলো? 😏😏 একটু আধটু মজা যদি জীবনে না থাকে, জীবন তো একদম যাচ্ছে তাই ধরনের পানসে হয়ে যাচ্ছে 😆😆
গু খাওয়া এমনিতে ঠিক না। কিন্তু পশ বাথরুম থেকে গু খাইলে সেটা ঠিক আছে!
খুব অসুস্থতায় কিংবা  প্রিয় স্বজনের অন্তিমযাত্রায় অ্যাম্বুলেন্সটি যেন নির্বিঘ্নে পাড়া-মহল্লার গলি পেরিয়ে এগিয়ে যেতে পারে, অন্তত সেই নিশ্চয়তাটুকু চাই।
এই রকম টগবগে তরুণ ও যদি করোনার কাছে হার মেনে চলে যায়। নিজের বেচে থাকাকে আল্লাহর স্পেশাল রহমত ছাড়া কিছুই মনে হয়না। ৭টা মাস হাসপাতালের বিছানায় কাটিয়ে দিয়েছি হাত পা চিকন হয়ে গিয়েছিল গলার স্বর চলে গিয়েছিল পুরা শরীরে পানি এসে ফুলে টইটম্বুর হয়ে গিয়েছিল। ডাক্তার দের ভাষ্য ছিল সব অসুধ দেয়া শেষ আর কি চিকিৎসা করবো। সেই আমি এখনো বেচে আছি ভাল আছি একটু একটু করে সুস্থ হচ্ছি। শুকুর আলহামদুলিল্লাহ ❤️
সাতসকালে মেজাজটা খারাপ হয়ে গেলো।আমার ব্রেস্টফ্রেন্ড সুমাইয়া কল দিয়েছিলো। ও আজ ওর ছেলের নাম ঠিক করেছে। নাম রেখেছে সাকিব। নাম রাখবার আগে একবারো শুনলোনা। আমার এক্সের নামে ছেলের নাম রেখে দিলো ? দুপুরে ওদের বাসায় গেলাম। - তুই বাবুর নাম সাকিব রাখছিস কেনো ? আমাকে একবারো বললিনা। - কি বলবো ?তোকে না বলছিলাম তুই নাম ঠিক কর কারণ আমি যেই নামই বলি ওটাই তোর এক্স। আল্লাহর দুনিয়ায় প্রেম তোহ কম করলিনা।আরিফ, শাওন , নিশাদ , তন্ময় , কাব্য এইগুলা নাকি তোর এক্সদের নাম। তোহ আমি আর কি করবো ? এক নিশ্বাসে সুমাইয়া আমাকে অনেক বড় অপমান করলো। ডায়নোসর সাইজের অপমান। এখন প্রেম না টিকলে আমার কি দোষ। - তাই বলে সাকিব রাখবি ? - এই সাকিব কে ?কবে প্রেম হলো ?একবারো বলললিও না। - আরেহ ও তোর বিয়েতে ছিল। আমাকে কি বলেছিল জানিস ? বলেছে তোমার নিষ্পাপ চেহারা আর শান্তশিষ্ট স্বভাবের প্রেমে পড়েছি আমি। - কিহ ? কে শান্ত ?কার নিষ্পাপ চেহারা ? আল্লাহ এই নাম রাখা যাবেনা। আমার ছেলেও যদি এই সাকিবের মত মহা ব্যাক্কল হয় তখন ? মনে বিশাল কষ্ট পেলাম। ওর বাসা থেকে বের হয়ে আসলাম।এই আমার বেস্টফ্রেন্ড ?এই এত বছরের বন্ধুত্ব ? এসব ভাবতে ভাবতে সুমাইয়া কল দিলো। - শোন রাগ করিস না।বাবুর নাম বাবু রাখলে কেমন হয় ? এটাও তোহ কিউট একটা নাম । - প্লিজ দোস্ত বাবু রাখিস না। এই বাবু নামের ছেলেটাকে আমি অনেক ভালোবাসতাম । রম্যগল্প: নামকরণ
বিয়ে হবেনা জেনেও মানুষ যেমন প্রেম করে, তেমনি খাওয়ার বিশ মিনিটের মাথায় বের হয়ে যাবে জেনেও সেহরিতে  মানুষ গামলা গামলা পানি খায় :3
তারপর এসে গেল মার্চ৷ সেই সময় বাবা আর বাবার পাশে আমরা৷ আমাদের অতি বৃদ্ধা পিতামহী, আমাদের প্রায় তরুনী মাতা৷সাথে বিভিন্ন বয়সের আমরা ক'জন নবীন ৷ বাবার চিন্তাক্লিস্ট মুখের লেখা পড়ার সাধ্য ছিলনা আমাদের,আর বাবা! তাঁর সমস্ত চিন্তা ভাবনাকে সীমাবদ্ধ রাখতে একটানা শুনতেন রেডিও পাকিস্তান, বিবিসি, ভয়েস অব আমেরিকা সাথে আমরা৷ একদিন সকালে ,মার্চের সাত৷ সেদিনও চৈত্রের দখিনা বাতাসে হিমহিম ছায়া৷ পুকুরের মায়াময় জলে রুই পুঁটির খেলা৷ গোপালভোগ আমমুকুলের সুবাস চাপাদিতে পারেনা বাবার উৎকন্ঠা ! সেই যে "এবারের সংগ্রাম, মুক্তির সংগ্রাম...." আমরা বাবার কোলঘেঁষে শুনতে থাকি৷বাবার মুখচোখে আনন্দ ,খুশি লেপটে থাকে৷ বাবার চোখে স্বপ্ন,ভালবাসা,মায়া জাগে কোজাগরীর আলোর আভায় ৷ আমাদের মায়ের মনের ভয় কমে ৷ ঠাকুমা ঠাকুরকে প্রণাম শেষে পাশফেরেন৷আমাদের বড় উঠানে আমরা """"কুমির তোর জলকে নেমেছি"""" খেলায় মেতে উঠি৷ তারপর আরো একদিন৷ বাবার সাইকেল এসে থামে গেট পেরিয়ে উঠানে৷ বাবার মুখকালো৷ ঘোমটা সামলে মা বাবার সাইকেলটা ধরে থাকেন৷ ঠাকুমা তাঁর সাদাথান এঁটোছূঁয়ে দেবার ভয় ভুলে বারান্দায় দাঁড়ান৷ আমাদের খেলা থেমে যায়৷ বাবা বলেন,ঢাকার খবর৷বাবা সাবধানে রেডিও খুলে শুনতে থাকেন ঢাকার খবর৷ বাবার বড় আদরের রেডিও৷ অনেক পরে একদিন৷ এই রেডিওতে আমার দাদা শোনে "দেশ স্বাধীন"৷ মাকে খুব গোপনে শোনায়৷ আনমনা মায়ের চোখ ঝাপসা হয় দেখে রেডিওটাকে৷ ততদিন অবশ্য রেডিওর মালিক চলে গেছেন অনেক দূরে৷মায়ের তখন প্রতিদিন লড়াই৷ "এ লড়াই বাঁচার লড়াই, এ লড়াই জিততে হবে" মায়ের তখন আপ্তবাক্য৷ মাঝেমাঝে রেডিওটাতে হাত বুলাতেন৷ গল্প করতেন কবে বাবা সেই ষাটের দশকে এটা কিনেছিলেন৷ কতদূর থেকে মানুষ দেখতে এবং শুনতে আসত ৷সর্বজয়া মায়ের প্রখর দৃষ্টি পাহারা দিত সর্বকাজের মাঝে৷আমরা ভেঙে না ফেলি, নষ্ট না করি৷ যন্ত্র ও এক সময় নষ্ট হয়৷ মা বারবার চেষ্টা করেন সারিয়ে নিতে৷ তারপর একদিন মা ঢাকনা দিয়ে তুলে রাখেন তাকের উপর৷ ততদিনে অবশ্য আমরাও জানি, বুঝি৷ এ রেডিও ছিল বাবার স্মৃতি৷ মানুষকে খুব বেশিদিন ধরে রাখা যায় না৷ কিন্তু মানুষই আবার ভালো মানুষের স্মৃতিকে ধর্মের গন্ডি ভুলে বাঁচিয়ে রাখে ৷
নিন........... এই হচ্ছে আমাদের ধর্ম আর ধর্মের রাজনীতি। ক্যাপশনটা ভালো লাগেনি, তবে ঘটনা সত্য। আমি টেলিপ্যাথিতে বিশ্বাস করি, কারো দীর্ঘশ্বাসে বিশ্বাস করি।
রক্তের পোস্টে যারা মেনশন করছেন তাদের একটা কথা জানানো প্রয়োজন। ফোন করে যখন শুনি তাদের বাড়ির সুস্থ মানুষেরা কেউই কখনও রক্ত দেয়নি, আমিও মিষ্টি করে সরি বলে ফোনটা রেখে দিই‌। একমাত্র প্র‍্যাগনেন্সির কেস হলে কিছু বলিনা🙂 আমি এরকমই🙂
পাপ বোধ নিয়ে কোনো কাজ করা উচিত নয়। কেউ যদি মনে করেন গান গাওয়া, অভিনয় করা, নৃত্যশিল্পী হওয়া পাপ তবে সে কাজ তাদের কখনোই করা উচিত নয়।এসবে জীবীকা নির্বাহ করে বিশাল ধন সম্পত্তির মালিক হয়ে পরে ধর্মীয় লেবাস ধারণ করেন এবং সেসব কাজ থেকে নিজেকে বিরত রাখেন। তাহলে তাদের পেছনের জীবনের অর্জিত সকল ধন সম্পত্তির ভাগিদার থেকে নিজেকে মুক্ত করে নেয়া উচিত বলে মনে করি।
১০ তারিখ ইত্তেহাদ এয়ারওয়েজে কেউ কি টরোন্ট আসছেন বাংলাদেশ থেকে? যদি থাকেন, প্লিজ জানান। জরুরি দরকার। কোনো কিছু ক্যারি করতে হবে না। আমার এক আত্মীয় প্রথমবারের মতো কানাডায় আসবেন, প্লেনে একজন পরিচিত লোক খুঁজছি।
হঠাৎ জ্বর এলো। তাপমাত্রা ১০০, সারা গায়ে ব্যথা৷ সবাই দোয়া করবেন।
আজকে একটা গেটটুগেদারে গেছিলাম। কিন্তু কেউ না আসায় আর দেখা হইলো না! জোশ গেটটুগেদার। 😂 
সামান্য ফোন ক্যামেরা তার সৌন্দর্য পুরোটা প্রকাশে অক্ষম। অক্ষম তাকে নিয়ে আমার আহ্লাদ প্রকাশেও। 
আশাকরি আবার দেখা হবে খোকন ভাই-রুমকি। হয় সিংগাপুর নয়তো বাংলাদেশের। শুভকামনা!
অঢেল অর্থ থাকলেই সুখী হওয়া যায় না। সুখ ভিন্ন এক বিষয়। টাকা দিয়ে অনেক কিছু কেনা গেলেও ভালোবাসা, সুখ ও মানসিক শান্তি কেনা যায় না।
তোমারে পাওয়া মানে তো ঈশ্বররে পাওয়া! আর আমি তো স্রা সয়তান! তোমার সৃষ্টির মাঝে ভন্ড প্রেমিকাদের নগ্ন শালায়- নিজের ধ্বংস দেখি!
লুডুতে আমাকে হারাবার পর পরপর তিনদিন আবিদের সাথে আমি কথা বলিনাই। তিনদিন পরেও যে সবকিছু ঠিকঠাক হয়ে গেছে তাও না। তারপরেও আমি কিছুই ভুলি নাই,কথা বলি কিন্তু ঠেস দিয়ে দিয়ে। আবিদ ঝাল মসলা খেতে পারেনা। তরকারিতে বেশী ঝাল হলেই তার কোষ্ঠকাঠিন্যের সমস্যা হয় জেনেই ইচ্ছা করে এই কয়দিন তরকারিতে গুড়া ঝাল বেশী করে দিচ্ছি। আড়চোখে দেখি দিনের মধ্যে বেশীরভাগ সময় সে এখন বাথরুমেই কাটায় আর বের হয়ে এসে কাতরাতে কাতরাতে বলে, "কেন এরকম করো বলো তো আমার সাথে?" করবো তো বটেই! একশ বার করবো। সে যা করেছে তার কোন ক্ষমা নাই। আমার পাকা গুটি খাইছে,তাও একদম ঘরের মুখ থেকে! আর এক পড়ে গেলেই আমি ঘরে ঢুকে যেতে পারতাম সেখান থেকে আমার গুটি খাইছে! আর এই ঘটনাটা শুধু আমাদের দুজনের মধ্যে হলে তাও আমি ভুলে যাইতাম। ওর এক বন্ধু আর বন্ধুর ব‌উ‌ও আমাদের সাথে খেলতেছিলো। সবার সামনে সে আমাকে এইভাবে অপমানটা করলো! লকডাউন না হ‌ইলে আমি সেদিন‌ই বাপের বাড়ি চলে যেতাম। লক‌ডাউন বলেই আপাতত দুইজন আলাদা দুই ঘরে ঘুমাচ্ছি আর তরকারিতে ঝাল মেশাচ্ছি। আবিদ পরপর কয়বার বলেছে, মাফ চাই! আর তোমার পাকা গুটি জীবনেও খাবো না! আমি তাতে আরো রেগে গিয়ে বলেছি, আমি তোমার দয়ার ধার ধারি? আমি জিতবো নিজের যোগ্যতায়! আমি খেয়াল করে দেখেছি আবিদের ভেতরে আমার পেছনে লেগে থাকার একটা প্রবণতা আছে,যেটা আমার পছন্দ না। সে নিজে জিতবে না, আমাকেও জিততে দিবে না। নিজের গুটি কখন ঘরে উঠবে সেদিকে তার কোন‌ও খেয়াল‌ই নাই বরং সে শুধু আমার গুটির পেছন পেছন ঘুরে আমার পাকা গুটি খেয়ে তৃপ্তির নিঃশ্বাস ফেলে আমার দিকে তাকায়। তারপর আমাকে হারিয়ে গুনগুন করে গান গাইতে গাইতে ঘর থেকে বেরিয়ে যায়। এইজন্য আমার ধারণা হ‌ইছে ও আসলে আমার সাথে ঘর করতে চায় না। আমার লুডু প্রতিভা দেখে সবসময় আমার পেছনে লেগে থাকার যে মানসিকতা ওর মধ্যে তৈরি হয়েছে এরফলে রিয়েল লাইফেও ও নিশ্চয়ই আমাকে ওর প্রতিদ্বন্দ্বী বলে মনে করছে। আমার ভেতর হিংসার মনোভাব একেবারেই নেই। আমি কারোর গুটি খাবার জন্য তার পেছনে পেছনে ঘুরি না। বরং নিজে কিভাবে জিতবো সেদিকে মনোযোগ দিই। এদিকে আবিদ ঘোরে আমার পেছন পেছন। ওর মানসিকতা‌য়‌ই সমস্যা! আজ বাড়িতে আমি রান্না বসাই নাই। আবিদ রেগেমেগে বলেছে, তোমার রান্না আমি খাবো না। আমি নির্বিকার ভঙ্গিতে বলেছি, না খেলে না খাও। লুডুতে জিতে যে কয়েন পেয়েছো তাই দিয়ে বার্গার পিৎজা কিনে খাও। আবিদ বিবর্ণ মুখে ঘর ছেড়ে বেরিয়ে গেছে। খানিক বাদেই ফিরে এসে আমার হাত ধরে সাধাসাধি করে বলছে, চলো রেস্টুরেন্টে যাই! আজ আর রান্নার ঝামেলায় যাওয়ার দরকার নাই। আবিদের সাথে রেস্টুরেন্টে যাওয়ার কোন ইচ্ছা আমার ছিল না কিন্তু আমার‌ও ক্ষিদা পেয়েছে প্রচন্ড। সুতরাং রেস্টুরেন্টে গিয়ে আলাদা আলাদা টেবিল নিয়ে বসে খাবার অর্ডার দিলাম। যেন দুজন দুজনকে চিনি না সেভাবে বসে র‌ইলাম। আমাদের পাশের টেবিলে একজোড়া কাপল বসে আছে। দেখে মনে হয় নিউলি ম্যারিড। ছেলেটা মেয়েটার হাত ধরে লুতুপুতু গলায় বলছে, বাবু! আমি কোনদিন লুডুতে তোমার গুটি খাবো না! তোমার জিত মানেই তো আমার জিত তাই না!? আমি কঠিন চোখে একবার আবিদের দিকে তাকিয়ে চেয়ার ঘুরিয়ে বসলাম। নিয়তি! সব‌ই নিয়তির লিখন! আমার মতো প্রতিহিংসাপরায়ণ বর যেন আর কারো ভাগ্যে না জোটে।


এইটা আমার ফোন। আমার নেট দিয়া ইউজ করা ফেসবুক। এইটা আমার নিউজফিড। তোরা আমার ফেসবুক লোগোর মধ্যে লাফালাফি সাঁতরাসাঁতরি করবি কী জন্যে? 😡😡
#সরলার_মা রোদের কুসুম পুরনো জল, বাড়ি ভোর সাত টায় সরলা'র মা আসে। চায়ের সঙ্গে বিস্কফার্মের মারি রোজ ডুবে যায় ন্যাংটো খোকন হাসে। ঝড়-বাদলা, জ্বরের অভিমানী ভোর সাত টায় সরলা'র মা আসে। বাসন মাজা, কাপড় কাচা সেরে এক বাগিচা আনাজ নিয়ে বসে। বইয়ের পাতা, কাগজ, খবর এবং ক'টা রুটি? গায়ের জ্বর একশো বোধহয় ছুঁলো সরলার মা, সবাই খাবে দুটি। ভোর সাত টায় সরলা'র মা আসে। দশখানা হাত বেজায় হুটোপুটি... তার সরলার বয়েস মোটে বারো তার ঘরেতে খিদের থেকে ছুটি... ভোর সাত টায় সরলা'র মা আসে...
আমাদের বাবা-মা , আমাদের স্বপ্ন, ফারাক এবং অন্যান্য- স্টুডেন্ট হিসেবে আমি আমার একাডেমিক জীবনে ছিলাম- হুটহাট জ্বলে ওঠা স্ফুলিঙ্গের মতন। এই ভালো এই খারাপ- তো যখন বিশ্ববিদ্যালয় ভর্তি পরীক্ষার সময় এলো - আমি একই সাথে ঢাকা বিশ্ববিদ্যালয়ের চারুকলা বিভাগ আর জাহাঙ্গীরনগর বিশ্ববিদ্যালয়ের অর্থনীতি বিভাগে চান্স পাই । এবং আমার বাবা চোখ বন্ধ করেই সিদ্ধান্ত নিয়ে ফেলেছিল- আমাকে পড়াবে অর্থনীতি বিভাগে । কিন্তু আমি তো তেমন ভদ্রলোক কখনোই ছিলাম না - তার উপর আমি জীবনে ও অর্থনীতির 'অ' অ জানতাম না, বিভাগ ছিল বিজ্ঞান। তাই সে মূহূর্তে আমার মাথায় ঘুরছিল- হালকা পাতলা ছবি আঁকতে জানি ,এটলিস্ট চারুকলায় সার্ভাইভ করতে পারব,কিন্তু অর্থনীতি কখন ই না । ফলশ্রুতি - আমি আমার সিদ্ধান্তে অটল থেকে ভর্তি হলাম চারুকলায় , আর বাবার সাথে মনের দুরুত্ব হয়ে গেল - যোজন যোজন দুরুত্ব । হলে বসে - মা কে ফোন দিতাম ,বাবা কে দিতাম না তেমন,বাবা ও দেয়ার প্রয়োজন বোধ করত না। বাড়ি গেলে বাবা প্রায়ই মজা করতেন- 'তোমার বিভাগ তো 'চারু -কারু' আমার ক্যারিয়ার, প্রফেশন নিয়ে বাবা একটা বিশাল সময় ছিল সন্দ্বিহান . এবার চলুন চলে যাওয়া যাক দ্বিতীয় গল্পে, আরেকটু পেছনে । আমার দাদা যখন মারা যায় তখন আমার বাবা বেশ ছোট, একান্নবর্তী পরিবারে আমার বাবা-চাচা দের বেড়ে ওঠাটা তাই ছিল বেশ সংগ্রামের। আমার ছাপোষা দাদী ছিলেন- সব সয়ে ছয় ছেলে মেয়ে আগলে রেখে স্বামীর ভিটা আঁকড়ে থাকা লোক । জীবনের মৌলিক চাহিদা পুরণের টানা পোড়েন যখন আমার তরুণ বাবার কাছে দুর্বিষহ হয়ে গেল, তখন পড়ালেখা ছেড়ে পাশের বাড়ির বন্ধুকে নিয়ে বাবা পালিয়ে এলেন ঢাকায় । কিছুদিন বিক্রমপুরে লজিং মাস্টার ছিলেন, এরপর বাবা ঢাকায় এসে জীবিকা নির্বাহ শুরু করলেন । শূন্য থেকে সব গড়লেন, ঢাকার অদূরে এক টুকরো জমি কিনলেন , আমাদের তিন বোনের জন্যে পরম মমতায় এক নিরাপদ আবাস গড়লেন । আর তাতেই ভর দিয়ে আমাদের বেড়ে ওঠা , বাবা ছোট বেলা থেকেই অভয় দিতেন একটা কথা বলে- 'তোমাদের ভয় নাই এই ঢাকায়, যেখানেই থাকো না কেন কিংবা বিপদে পড় না কেন ,দিন শেষে তোমাদের মাথা গোঁজার ঠাই আছে একটা ,হারানোর কিছু নাই তোমাদের । ' প্রথম গল্প পড়ে মনে হতে পারে- বাবা আমার প্রতি নির্দয় ছিলেন কিংবা বাবার প্রতি আমার অনেক অভিযোগ । কিন্তু যদি আপনি আমার মত এই দুটো গল্পেই সমান মনোযোগ দেন তবে দেখবেন- বাবার প্রতি অভিযোগের কিংবা আমার প্রতি বাবার অভিমানের কোন কারণ ই নেই । আমার বাবার পদ্মা পাড়ি দিয়ে ঢাকায় আসার গল্প কিংবা আমার সবের বিরুদ্ধে গিয়ে চারুকলায় পরা দুই গল্প ই কিন্তু এক এবং অভিন্ন । আমার বাবার স্বপ্ন পদ্মার ওপাড়ের ওই ছোট্ট গ্রামে আবদ্ধ ছিল না , আমার স্বপ্ন ও ভালো ক্যারিয়ারের আসায় ইচ্ছার অমতে অর্থনীতি পড়ার মধ্যে আবদ্ধ ছিল না । বাবা বাড়ি থেকে না বলে পালিয়েছিল, আর আমি বলেছিলাম - পড়ব না অর্থনীতি । কিন্তু আমার বাবা আমাকে সেই সময়ে বোঝে নি,আমি ও বাবা কে বুঝি নি , এটাই জেনারেশন গ্যাপ । অবশ্য এই দুইয়ের না বোঝাবুঝি তে ভাল ই হয়েছে, আমি যদি বাবাকে বুঝতে গিয়ে অর্থনীতিতে পড়তাম তবে সেটা আমার জীবনের সবচে বড় ব্লান্ডার হত। আর বাবা যদি আমাকে বুঝে আমাকে সোনায় সোহাগা করে রাখতেন, তাহলে এই ঢাকায় আমি নিজের পায়ে দাঁড়াতে শিখতাম হয়ত একটু দেরি তে ,জীবনের প্রতি এতো উচ্চাকাঙ্ক্ষা কিংবা নিজে কিছু করে দেখানোর তৃষ্ণা ও জমত না এতোটা । বাবা অমতে ছিল তাই বলে কি আমার বাবা আমার ভালো চায় না কিংবা ভালো চাইত না ? এর উদাহরণ দেই আপনাকে - শরদিন্দুর এ যাবতকালে যত ফিচার হয়েছে পত্রিকায় সব গুলো বাবার কাছে পরম যত্নে আছে , কখন ও টিভিতে আমাকে দেখতে পেলে সবার আগে উচ্ছস্বিত গলায় ফোন দিয়ে 'হোহো' করে হেসে ওঠে । শরদিন্দুর প্রতি টা আউটলেট ওপেনিং এর দিন বাবা সবার আগে ভেন্যুতে চলে যায় , দোকানের এক কোনায় একটা চেয়ারে বসে একদম রাত অবধি খদ্দেরে র কেনাকাটা দেখে , ঠোটের কোনায় থাকে এক চিলতে গর্ব ভরা হাসি । এভাবেই ঘুচেছে আমাদের গ্যাপ, আমাদের স্বপ্ন আর চাওয়া পাওয়ার ফারাক । মাঝে মাঝেই আমি দেখি- ইন্টারনেটে কিছু মানুষ ব্যাড প্যারেন্টিং নিয়ে কথা বলে, 'জন্ম দিয়েছে তাতে কি , আমার জীবন আমার ' , 'মা বাবা অনেক প্যাথেটিক হচ্ছে দিন দিন, কীভাবে বাসা থেকে বের হয়ে যাওয়া যায়' কিংবা 'আমার মা বাবা আমার স্বপ্নের পথে বড় শত্রু' এমন লেখা দেখি, পক্ষে বিপক্ষে তর্ক দেখি। এসব দেখে মাঝে মধ্যে বেশ দীর্ঘস্বাস জমে বুকে, 'পৃথিবীতে একটা ও খারাপ প্যারেন্ট নেই' এই কথা বলব না । তবে এটুকু বলব -হাতে গোনা কিছু লোক বাদ দিয়ে বেশির ভাগ বাবা মা ই সন্তানের জন্য সব টুকু সুখ দলিল করে সন্তানের মুখে গুঁজে দিতে চায়, নিজেরা যা পায় নি বা নিজেই যেসব সুবিধা থেকে বঞ্চিত ছিল সেটা নিশ্চিত করতে চায় সন্তানের জন্য । আমার বাবা সারাজীবন বেসরকারি চাকরি করেছেন, বসের মাইনকা চিপায় ছিলেন,এখন ও আছেন । তাই বিসিএস ক্যাডার বা শিক্ষকতা বাবার কাছে এক পরম আরাধ্য ,বাবা এখন ও বাড়ি গেলে আমাকে বিসিএস দিতে বলেন, নিজের না পাওয়া সামাজিক মর্যাদা টুকু আমার হোক সেটা চায়, আর এই চাওয়া তে অপরাধ নেই । কখন ও যদি মনে হয় 'বাবা- মা' কে ছেড়ে যাবেন শুধু এতোটুকু ভাববেন- অবুঝ আপনি যখন মা র কোলে মলত্যাগ করতেন , মা আপনাকে ডাস্টবিনে ফেলে দেয় নি, শিশুখ্যাদ্যের দাম বেশি বলে আপনাকে এক বেলা না খাইয়ে রাখে নি । ওটা ও তো তাদের জীবন ই ছিল তাই নয় কি ?
গালি পুরুষের একচেটিয়া সম্পত্তি নয়। এতে ভাগ বসাচ্ছে নারীরাও তাতেই কত প্রতিক্রিয়া দেখছি.. বিছানায় বালিশের নিচে পিস্তল রাখতে মুইও জানি। কিন্তু গরীব বইলা আইজ আমার পিস্তল নেই তো কি হয়েছে? ধারওয়ালা বটি আছে। কোবাইয়া দুই টুকরা কইরে দিবানি। 😂😂 এদিকে শুনলাম বঙ্গবন্ধু মেডিকেল কলেজে একজন একসাথে তিন ডোজ টিকা নিয়েছে। হেতের বাঁচার কত সাধ। হে ঈশ্বর তুমি লোকটাকে বাঁচিয়ে রাখ।
রান্নাঘরে আগে থেকেই তাক লাগানো, নতুন তাক লাগাতে পারলাম না। কেমন আছো তোমরা?🥴
 সময়ের কাহন -২৭ -------------------------- ভাশুরের বড় ছেলে আর আমার দূর সম্পর্কের সেই দেবর বাড়ি থেকে যাবার কিছুদিন পরে খবর এলো ওরা ভালোভাবেই সীমান্ত পার হয়েছে। পথে কোন বিপদ হয় নি। চেনা মানুষদের অনেকেই তখন সীমান্ত পারাপারের কাজ করছে।তাদের হাত দিয়েই অনেকে হাতে লেখা চিরকূটও পাঠিয়ে দেন। ওরা যাওয়ার পর থেকেই সীমান্ত পারাপারের রাস্তা ক্রমশ জটিল হতে শুরু করলো। এদিকে বাড়ি লুট হয়ে যাওয়ার পরে সংসারে অভাব অনটন প্রকট হতে শুরু করেছে। চাকরি নেই কারুরই।সবার পকেট খালি। দুর্দিনের জন্যে যা কিছু কেনা হয়েছিলো তার সবই লুট হয়ে গেছে।নগদ টাকা যেটুকু ছিলো তাও প্রায় শূন্যের কোঠায় নেমে এসেছে। বেঁচে থাকতে হলে কিছু তো মুখে দিতেই হবে। তারপরেও গ্রাসাচ্ছদনের জন্যে যেটুকু দরকার সেটুকু জোগাড় করাও সবার জন্যে রীতিমতো হুমকি হয়ে দাঁড়ালো। শুধু কি খাবারের অভাব?,সম্ভ্রম রক্ষার জন্যে, প্রানে বাঁচার জন্যে প্রতিটিমুহুর্ত, প্রতিটি ক্ষণ ভয়ে ভয়ে নিজেদের লুকিয়ে রাখতে রাখতে এক সময়ে মনে হতে লাগলো এভাবে বেঁচে থেকে লাভ কি? জেবল হোসেন কাকার বাড়ি থেকে ফিরে আসার কয়েকদিন পরে আমার কর্তা বাড়ির সবাইকে একদিন বেলায়েতের কথাটা উল্লেখ করে বললো বেলায়েত আমার খোঁজে লোক লাগিয়েছে। যত তাড়াতাড়ি সম্ভব আমি বাচ্চাদের নিয়ে সীমান্ত পাড়ি দিতে চাই। বাড়ির আর কারুরই ইচ্ছে নেই সীমান্ত পাড়ি দিয়ে ভারতে যাওয়ার। আমি বললাম শমিতা, পীযুষ আর হনুফাও আমাদের সাথে যাবে।শমিতার বাবা মা বর্ডার পেরিয়ে আসামের গৌহাটিতে নিরাপদেই পৌঁছে গেছেন এ খবর আমরা যখন পেয়েছি তখন সেখানে গেলে বাবা মার কাছে তাদের পৌঁছে দেয়া যাবে। কেউ এতে আপত্তি করলো না। সেই সময়ে পাকিস্তানের সাথে চীনের সম্পর্ক খুব ভালো।এজন্যে বৌদ্ধ সম্প্রদায়ের লোকজন বেশ ভালো অবস্থানেই ছিলেন। চীন পাকিস্তানকে সতর্ক করে দিয়েছিলো তাদের ধর্মের লোকজনের ওপরে যেন কোনরকম অত্যাচার করা না হয়। অনেকেই তাই বৌদ্ধ পাড়াতেও আশ্রয় নিয়েছিলেন। বৌদ্ধধর্মের মূল কথাই হল "অহিংসা পরম ধর্ম।" এই বিপদের সময়ে অনেক বৌদ্ধ সন্যাসীরা তখন বিপদগ্রস্ত মানুষদের সীমান্ত পারাপারে তাঁদের সাহায্যের হাত বাড়িয়ে দিয়েছিলেন কারণ এই সব বৌদ্ধ সন্ন্যাসীরা ছিলেন সব সন্দেহের উর্ধ্বে।রাজাকাররাও পারতপক্ষে তাঁদের কাছ থেকে দূরেই থাকতো। বৌদ্ধ সন্যাসীদের সাধারণত ভিক্ষু বা ভান্তে বলা হয়।সীমান্ত পারাপারে বৌদ্ধ সন্যাসীরা সাহায্য করছেন জেনে আমরাও এই রকম একজন ভান্তের খোঁজ করছিলাম এবং পেয়েও গেলাম। তাঁর নাম ছিলো সুবোধী ভান্তে। সীমান্ত পার হবার জন্যে আমার বাবা মা, ভাইবোন বা পার্থ চৌধুরীরা যে পথ দিয়ে গিয়েছেন সেই পথ দিয়েই মানুষ সীমান্ত পাড়ি দিচ্ছিলেন। কিন্তু পাকবাহিনী কালুরঘাট অতিক্রম করার পরে সেই পথে বিপদ এতটাই বেড়েছে যে সেই পথে পা দেয়া মানেই নিশ্চিত মৃত্যুকে ডেকে আনা। আমাদের যেতে হবে ঘন জঙ্গলের ভিতর দিয়ে পার্বত্যপথ ধরে। সেই পথেও যে পাকবাহিনী থাকবে না তারও কোন নিশ্চয়তা নেই।কারণ রাজাকারবাহিনীকে বিশ্বাস নেই। তাদের অনুচররা বিভিন্ন জায়গায় ওঁত পেতে থাকে।তাই খুব সাবধানে পথ চলতে হবে। বিশেষ করে মহামুনি পেরিয়ে যাওয়ার পরেই কাপ্তাই রাস্তা।সেখানে সারাক্ষণ পাকিস্তানি সৈন্যরা জীপ নিয়ে টহল দিচ্ছে। রাস্তা যদিও বা আড়াআড়ি পার হতে হবে কিন্তু তা হলেও ঝুঁকি আছে।তাছাড়া শুধু পাকবাহিনী বা রাজাকার নয়।আগের পথ দিয়ে যাওয়া সম্ভব নয় বলে চাকমা এলাকা পেরোনোর পরে মগ এলাকায় মগ দস্যুদের কবলে পড়লেও নিস্তার নেই। সম্ভ্রমহানি বা প্রাণে না মারলেও সব কিছু কেড়ে নিয়ে যাত্রীদের ওরা সর্বস্বান্ত করে ছাড়ে।একে দুর্গম পাহাড় তাতে আবার এতসব বাধা এড়িয়ে সীমান্ত অতিক্রম করা তাই খুবই কঠিন। আবার দুর্গম পার্বত্য এলাকায় চাকমা বা মগ গাইড ছাড়া যাবার উপায়ও নেই।কারণ তারাই একমাত্র জানে কিভাবে পার্বত্য পথে লোকজন পারাপার করতে হয়। সুবোধী ভান্তে আমাদের অভয় দিয়ে বললেন তাঁর চেনাজানা কয়েকজন চাকমা আর মগ গাইড আছে।তাদের সাহায্যে তিনি ৯- ১০ দিনের মধ্যেই রামগড়ের পার্বত্য এলাকার ভেতর দিয়ে নিরাপদেই আমাদের সীমান্ত পার করিয়ে দেবেন। তবে চাকমা এলাকার গাইড মগ গাইডকে যেমন তার এলাকা দিয়ে যেতে দেবে না মগ গাইডও তার এলাকা দিয়ে চাকমা গাইডকে যেতে দেবে না। এজন্যে গাইড দুজন লাগবে। দলে অন্তত পঞ্চাশ জনের মতো না হলে গাইড পাওয়া যাবে না। এত সব বাধা বিপত্তি মাথায় নিয়েও মানুষ সীমান্ত পাড়ি দিচ্ছে সম্ভ্রম বাঁচাতে, প্রাণের তাগিদে। কোয়েপাড়া গ্রামের বেশ কয়েকটি উচ্চশিক্ষিত পরিবারও এতসব বিপদের ঝুঁকি নিয়েই সীমান্ত পাড়ি দেবেন ঠিক করলেন।আমরাও সেই দলের সাথেই যুক্ত হলাম। যাবার আগের দিন সুবোধী ভান্তে জানালেন পথে রাজাকারদের উৎপাত তো আছেই।মগ এলাকায় মগ দস্যুরাও কম নয়। তাই মূল্যবান জিনিস সাথে নিয়ে না যাওয়াই ভালো। তাঁর এই কথায় সবাই খুব দুশ্চিন্তায় পড়ে গেলো।কারণ মূল্যবান জিনিস মানে দুর্দিনের জন্যে রাখা সবার শেষ সম্বল সোনাটুকু ছাড়া আর কিছু নেই। সেটুকুই যদি সাথে না নেয়া যায় তাহলে বিদেশ বিভুঁইয়ে কোন বিপদ আপদ হলে কি উপায় হবে? সে তো আর আমার নিজের দেশ নয়। বৌদ্ধ ভিক্ষু সুবোধী ভান্তে আমাদের দুশ্চিন্তা দেখে বললেন একান্ত নিতেই যদি হয় তাহলে সবার সোনাদানা প্যাকেট করে প্যাকেটের গায়ে নাম লিখে আমার কাছে জমা দিতে পারেন। সীমান্তের ওপারে গেলে আপনাদের প্যাকেট ওখানকার একজন বৌদ্ধভিক্ষুর হাত দিয়ে আপনাদের হাতে পৌঁছে দেবার ব্যবস্থা করা যেতে পারে। তাঁর এ প্রস্তাবে রাজি হওয়া ছাড়া আমাদের আর কোনও উপায় ছিলো না। দলে প্রায় পঞ্চাশ জনের মতোই ছিলো। যাবার আগের দিন সবাই সুবোধী ভান্তের হাতে যার যার প্যাকেটে নাম লিখে তাঁর হাতেই তুলে দিলো। আমার কাছে মা'র তিন ভরির একটা বিছে হার ছিলো , সেই হার, করাচি থেকে কেনা আমার মফ চেন আর ছেলেমেয়ের দুই তিনটি চেন আমি পেটিকোটে মুড়ি সেলাই দিয়ে নিজের কাছেই রেখে দিলাম। সুবোধী ভান্তে বললেন রাত বারোটার পর যাত্রা করতে হবে।সবাই যেন ঠিক বারোটার ভেতরে গ্রামের বড় পাকুড় গাছটার নিচে এসে অপেক্ষা করেন। প্রথম গাইড সেখানেই থাকবেন।পথে খাবার জন্যে অবশ্যই যেন কিছু খাবার সাথে রাখি। আমি সেদিন সন্ধ্যের সময়ে পঞ্চাশটার মতো আটার রুটি বানিয়ে নিলাম, আমার শাশুড়ি কিছু চিঁড়ে,গুড় আর গাছ থেকে কিছু কাগজি লেবু ছিঁড়ে সাথে দিয়ে দিলেন। রাতে ভাত খাওয়ার পরে তাই গুছিয়ে নিয়েছি। আমার অবোধ বাচ্চা দুটো তখন গভীর ঘুমে।সেই রাতেই বিছানা থেকে তাদের কোলে তুলে নিয়ে রাতের আঁধারে আমরা বাড়ি থেকে বেরিয়ে এলাম। সাথে শমিতা,পীযুষ আর হনুফা। পেছনে বারান্দায় দাঁড়িয়ে রইলেন বাড়ির সবাই। নিকষ কালো অন্ধকারে চারিদিক ঢাকা তখন।কেউ কাউকে ভালো করে দেখতে পাচ্ছি না। কিছুক্ষণ হাঁটার পরে একসময়ে আঁধার চোখে সয়ে এলো। পাকুড় গাছের নিচে এসে দেখি অনেকেই চলে এসেছেন তখন। গাইড একজন চাকমা তরুণ। আসার পরে তিনি গুণে দেখলেন সবাই এসেছে কিনা। শুরু হল রাতের আঁধারে আমাদের যাত্রা। অনির্দিষ্ট, বিপদসংকুল অজানা এক রাস্তা ধরে চলেছি সবাই কপালে কি আছে কেউই জানি না। অন্ধকারের মধ্যে নিঃশব্দে কাফেলার মতো হেঁটে চলেছি।গাইড বলে দিয়েছেন কথা বলা যাবে না।একান্ত দরকার হলে বা কারও কাছে জল চাইতে হলে খুব ফিসফিস করে একে অন্যের সাথে কথা বলি। গ্রামের পথ।কোথাও উঁচু কোথাও আবার নিচু।আমাদের আগে আগে গাইড হেঁটে চলেছেন।মাঝে মাঝে আমার কর্তা লাইন থেকে সরে এসে আমাকে জিজ্ঞেস করে তুমি হাঁটতে পারছো তো? আমি উত্তর দিই ছোট ছোট ছেলেমেয়েরা হাঁটতে পারলে আমি পারবোনা কেন? হাঁটতে হাঁটতে মহামুনির সরু রাস্তা পেরিয়ে পায়ে চলা রাস্তা থেকে দূরে ফাঁকা জঙ্গলের ভিতর দিয়ে গাইড আমাদের নিয়ে চললো।এসব রাস্তা দিয়ে সাধারণত মানুষ হাঁটে না।চাকমারাই এইসব পথ দিয়ে আসা যাওয়া করে।ধীরে ধীরে জঙ্গল ক্রমশ আরও ঘন হতে লাগলো। একসময়ে সেই জঙ্গলের পথ ধরেই কাপ্তাই রোডের কাছাকাছি আসলে বহুদূর থেকে পাকবাহিনীর গাড়ির একটানা হুইসেলের আওয়াজ শোনা যেতেই গাইড আমাদের জঙ্গলের আড়ালে বসে পড়ার সংকেত দিলেন। আমরা সবাই সেই জঙ্গলেই নিজেদের আড়াল করে বসে রইলাম যাতে আমাদের গায়ে গাড়ির আলো এসে না পড়ে। গাড়ি যখন চলে গেলো তখন সবাই জঙ্গল থেকে বেরিয়ে এসে নিঃশ্বাস বন্ধ করে নিঃশব্দে রাস্তাটা আড়াআড়ি পার হয়ে গেলাম। কেউ একজন ফিসফিস করে বললো গাড়ির চাকার ঘষায় রাস্তা এখনও গরম। রাস্তাটা পেরিয়েই আবার জঙ্গলের ভেতর দিয়ে চলতে শুরু করেছি। কিছুদূর যেতে না যেতেই দেখি বিশাল নিচু একটা জলা জায়গা।জায়গাটা পাঁক আর কাদায় ভর্তি। অন্ধকারের মধ্যেই সেই পাঁক আর কাদায় ভরা জায়গা দিয়ে যাওয়ার সময়ে আমাদের সবার হাঁটু পর্যন্ত কাদাতে ডুবে গেলো।সেই অবস্থাতেই হাঁটতে হাঁটতে একসময় জায়গাটা পার হয়ে সবাই হাঁটু থেকে কাদা ঝেড়ে আবার সেই জঙ্গলের এবড়োখেবড়ো পথে হাঁটতে শুরু করলাম। সারারাত হাঁটার পরে একসময়ে দেখি বন আলো করে সূর্য উঠছে। দু'ধারে নিবিড় জঙ্গলের ভিতর দিয়ে রাস্তা তখন উঁচু হতে হতে পাহাড়ে গিয়ে মিশেছে। আমরা সেই পথ ধরে পাহাড়ে উঠতে আরম্ভ করেছি।রাস্তার দুধারে বড় বড় গাছগুলি সকালের সূর্যের আলোটাকে আটকে রেখছে বলে রাস্তা সেই সকালেও অন্ধকারে ডুবে আছে। সারারাত হাঁটার পরে হাত পা যেন খুলে আসতে চাইছে।গাইড বললেন আরেকটু হাঁটলেই স্কুলঘর পাবেন। স্কুলঘরে যাওয়ার পথেই একটা ঝর্ণা আর জলের কুণ্ডও পাবেন। সেখানে থেমে হাত পা ভিজিয়ে নিয়ে মাথায় জল দিয়ে বোতল ভরে জল নিতে পারবেন। যেতে যেতেই কুলকুল শব্দ শুনে তাকিয়ে দেখি সত্যিই দূরে একটা ঝর্ণা তারই জল এসে একটা কুণ্ডে জমছে। টিলার ওপরে উঠে দেখি সেখানে এক কামরার একটি টিনের স্কুলঘর।পাহাড়ি শিশুরা নাকি এই স্কুলে পড়ে। বেঞ্চ টেঞ্চ কিছুই নেই।এমন কি শিক্ষকের চেয়ার টেবিল বা ব্ল্যাকবোর্ডও নেই। সারারাত হাঁটার পথশ্রমের ক্লান্তিতে আমরা সেই ঘরের মেঝেতে কেউ বা ঘরের বাইরে ধুপধাপ বসে পড়লাম। টিলা থেকে দেখা যাচ্ছে সেই ভোরবেলাতেই স্বল্পবসনা চাকমা মেয়েরা বাচ্চা পিঠে নিয়ে চলেছে। কেউবা ক্ষেতে কাজ করছে।নিটোল স্বাস্থ্য সুঠাম তাদের গড়ণ। আমাদের সবারই হাঁটু পর্যন্ত কাদা তখন শুকিয়ে চড়চড় করছে। হঠাৎ দেখি সেই কাদার ফাটল ভেদ করে আমার দুই পা থেকে রক্ত গড়িয়ে পড়ছে। আমি ভয় পেয়ে বলে উঠলাম একি! এত রক্ত কোত্থেকে এলো? গাইড দেখে বললেন রাতে কাদার মধ্যে হাঁটার সময়ে পাহাড়ি জোঁক কামড়েছে আপনাকে। এ কথা শোনার সাথে সাথে আমার ইচ্ছে করছিলো সেই মুহুর্তেই বাড়ি ফিরে যেতে। না জানি পথ চলতে গিয়ে আরো কত কাদা মাড়িয়ে যেতে হবে? কত জোঁকের কামড় খেতে হবে?ঘেন্নায় আমার শরীর কুঁকড়ে এলো। টিলার নিচেই বয়ে চলেছে ঝর্ণার স্বচ্ছ জল।ছেলেরা এর মধ্যেই সেখানে গিয়ে স্নান করে এসেছে।আমরা মেয়েরাও গেলাম সেখানে স্নান করতে। চারিদিকে নির্জন ঘন বন। স্বাভাবিক সময় হলে হয়তো এই ঝর্ণা এই বনভূমি মনে অপূর্ব এক শান্তি দিতো। চারপাশে কত যে অচেনা লতাপাতা আর বনফুল ফুটে আছে।তাদের পাশ কাটিয়ে আমরা কুণ্ডের জলে এসে নামলাম। তাদের দিকে তাকিয়ে দেখার সময় কোথায়? পেছনে সারাক্ষণ শত্রুর ভয় তাড়া করছে। কুণ্ডের জলে স্নান সেরে আসার পরে সকালের নাস্তা করলাম বাড়ি থেকে আনা রুটি,গুড় আর ঝর্ণার জল দিয়ে। গাইডকে আমাদের দলের একজন জিজ্ঞেস করলেন আমরা কি এখানে দুপুরের জন্যে কিছু রান্না করতে পারি? গাইড বললেন না রান্না করা যাবে না। কারণ দুপুরের আগেই খাওয়া দাওয়া সেরে এখান থেকে আমাদের চলে যেতে হবে। বেশিক্ষণ থাকলে বিপদ হতে পারে। জায়গাটা নিরাপদ নয়। রাজাকারের একটা দলের আজ এই পথ দিয়ে যাবার খবর আছে। তবে খেতে চাইলে চাকমা পাড়া থেকে তিনি ভাত আর নিরামিষ তরকারি আনিয়ে দেবার ব্যবস্থা করে দিতে পারবেন। দলে মেয়েরা থাকলে বিপদের ঝুঁকি বেশি তাই তিনি বেশিক্ষণ থাকার ঝুঁকি নেবেন না। এ কথায় একজন বর্ষিয়সী মহিলা আমার দিকে ইংগিত করে বলে উঠলেন ওই মেয়েটাকে সবচেয়ে বেশি চকচকে দেখাচ্ছে। ভদ্রমহিলার কথায় ভয়ে আমার বুক শুকিয়ে উঠলো। গাইড বললেন খেয়েই এই জায়গা ছেড়ে চলে যেতে হবে আপনারা বিশ্রাম করুন। আমি আপনাদের জন্যে ভাত আর নিরামিষ তরকারি রাঁধার জন্যে বলে আসি। তরকারি কি নাপ্পি দেয়া নাকি নাপ্পি ছাড়া হবে ? সবাই সমস্বরে বলে উঠলো নাপ্পি ছাড়া। কিছুক্ষণ পরেই দেখি একটা চাকমা ছেলের মাথায় বড় এক গামলা ভাত আর নিরামিষ তরকারি চাপিয়ে গাইড ফিরে এলেন।। ক্ষিধায় তখন সবার পেট চোঁ চোঁ করছে। সেই ভাত আর নিরামিষ তরকারি দিয়েই সবাই খেয়ে নিলাম। খুব যে ভালো লাগলো তা নয়। সারারাত হেঁটেছি।ক্লান্ত হয়েছি বটে কিন্তু পা দুটো ঠিক ছিলো।বিশ্রাম নেবার পরে দেখি পা দুটো ফুলে ঢোল হয়ে আছে। সেই ফোলা পা নিয়ে ছেলেকে কোলে নিয়ে আমি তো আর হাঁটতে পারি না।আমার কর্তা তখন ছেলেকে চাকমাদের মতো গামছা দিয়ে পিঠে বেঁধে নিলো।মেয়েকে কিছুক্ষণ হাঁটিয়ে কিছুক্ষণ পীযুষের কাঁধে চড়িয়ে চলতে শুরু করলাম।বেশ খানিকক্ষণ চলার পরে পা দুটো আবার স্বাভাবিক হয়ে ছেলেকে আবার আমি কোলে তুলে নিলাম। পথ এবারে কোথাও চড়াই তো কোথাও উৎরাই। গাইড বললেন হাতে লাঠি না থাকলে চড়াই পথে আমাদের অসুবিধা হতে পারে।সবার হাতেই তাই এবারে লাঠি। লাঠি হাতে সেই চড়াই পথ পাড়ি দিতে দিতে আমার মনে পড়লো শংকর ভাটিয়ার কথা। তিনি বলেছিলেন হিংলাজ পাহাড়ে উঠতে হলে লাঠি নিয়ে উঠতে গেলেও খুব কষ্ট হবে আমার।আমি পারবো কিনা? জানিনা ওপর থেকে শংকর ভাটিয়া এখন আমাকে দেখে কি ভাবছেন? তিনশ মাইল পার্বত্য পথ পাড়ি দিয়ে সীমান্ত অতিক্রম যদি করতে পারি তাহলে মাকে গিয়েও বলতে হবে আটাশ মাইল পথ পাড়ি দিতে গিয়ে তুমি ভেবেছিলে আমি পায়ে হেঁটে সেই পথ পাড়ি দিতে পারবো না।আমি তিনশ মাইল পাহাড়ি পথ পায়ে হেঁটে তোমার কাছে চলে এসেছি মা। আমাদের সাথে সাথে হাঁটছিলো ভোলা নামের বিশাল দেহী একটা কুকুর। কুকুরটা আমাদের সঙ্গী হয়েছে সেই কোয়েপাড়া গ্রাম থেকে। যে পরিবারটির কুকুর তাঁরা কতবার যে তাকে কখনো আদর করে কখনো বা ধমক দিয়ে বাড়ি ফিরে যাবার জন্যে বলেন ' ভোলা এবার বাড়ি ফিরে যা।আর আমাদের সাথে আসিস না।কিন্তু সে কিছুতেই তা শুনতে রাজি নয়।আমাদের ফেলে বাড়ি ফিরে যেতে রাজি নয়। আমরা সবাই তাকে আদর করে খাবার সময়ে কিছুনা কিছু দিই। কুকুরটির আমাদের সাথে সাথে এই চলা দেখে কেন জানি আমার মহাভারতে পড়া যুধিষ্ঠিরের মহাপ্রস্থানের কথা মনে উঁকি দেয়। কি জানি আমরাও হয়তো বা মহাপ্রস্থানের পথেই চলেছি। কিছুদূর পথ যাবার পরে দেখা গেল আরও বিশাল এক চড়াই পথ। ঘাড় পেছনে হেলিয়েও সে পথের শেষ দেখতে পেলাম না। ধীরে ধীরে লাঠিতে ভর রেখে খাড়া সেই পাহাড়ে ওঠার সময়ে বুকের ভেতরে যেন নিঃশ্বাসটা আটকে থাকে।দম বন্ধ হয়ে আসতে চায়। কষ্ট হচ্ছিলো ছোট ছোট বাচ্চাগুলির জন্যে। আমাদের এত কষ্ট হচ্ছে! তাদের না জানি কত কষ্ট হচ্ছে। সবাই একটু পরপর বোতল থেকে জল খাচ্ছিলো।অনেক সময় কারও বোতলের জল শেষ হয়ে গেলে পাশের জনের কাছে চাইলে সে তার জলটুকু শেষ হয়ে যাবে বলে দিতে চাইতো না। অনেকে আবার অন্যজনের বোতল থেকে খেতে গিয়ে বোতলের প্রায় পুরো জলটাই শেষ করে দিতো। বিপদের সময়ে কতভাবে যে মানুষকে চেনা যায়। চড়াই পথ পার হবার পরে উৎরাই পথ যখন আসে তখন লাঠির দরকার হয় না বটে তবে তখন আস্তে হাঁটার আর কোন উপায় নেই।আপনা থেকেই শরীরে এমন গতি এসে পড়ে যে সেই গতির সাথে পায়ের ভারসাম্য বজায় রাখতে না পারলে যে কোন মুহুর্তে বিপদ ঘটে যেতে পারে। একটানা এভাবে চলার পরে বিশ্রাম নেবার পরে পা আবার ফুলে ঢোল। আমার পা দুটোর দিকে তাকানো যাচ্ছিলো না।জোঁকের কামড়ের জায়গাগুলিতে লম্বা কালশিটে দাগ পড়ে গেছে। সেই দুপুরের পর থেকে হাঁটছি তো হাঁটছিই।বিকেল পার হয়ে গিয়ে সন্ধ্যে হয়ে রাত নেমেছে।তারপরও হেঁটেচলেছি। রাতে পথ চলতে চলতেই রুটি খেয়েছি।কারণ গাইড বলেছেন রাতে খোলা জায়গায় আগুন জ্বালিয়ে কিছু রান্না করতে গেলে সেই আগুন বহুদূর থেকে দেখা যেতে পারে। তাতে আমাদের বিপদ হতে পারে। রাতের বেলায় হাঁটছি।বাতাসে বড় বড় গাছের শনশন শব্দ যখন ধাক্কা দেয় সেই ধাক্কা বুক্র এসে লাগে।তার মধ্যেই বন্য শূকরের ডাক সেই কাঁপুনি যেন আরও বাড়িয়ে দেয়। মন বললো বন্যবরাহকে ভয় কি? তারা হয়তো তোমাকে মেরে ফেলতে পারে কিন্তু রাজাকার বা পাকবাহিনীর মতো কখনও সম্ভ্রমহানি করবে না। মনে মনে ভাবছিলাম সত্যি বাঁচার কি আগ্রহেই না আমরা সবাই এই শ্বাপদসঙ্কুল অরণ্য পেরিয়ে,দুর্গম জঙ্গল ভেদ করে ছুটে চলেছি। প্রাণে বাঁচার আশাতেই তো। সারারাত হাঁটার পরে সকাল দশ কি এগারোটার সময়ে একটা টিলার ওপরে কিছুটা সমতল জায়গা দেখা গেলে গাইড বললেন ইচ্ছে করলে এই জায়গায় আপনারা কিছুক্ষণ বিশ্রাম করতে পারেন।রাঁধাবাড়াও করতে পারেন। প্রথম দিন যেখানে আমাদের যাত্রা থেমেছিলো সেখানে কিছু কিছু চাকমা দেখেছি।কিন্তু এখন যেখানে আমাদের আনা হয়েছে সেখানে বন এতই ঘন যে আমাদের যদি সেখানে কেউ মেরেও ফেলে তা সভ্য সমাজের কারুরই জানার উপায় নেই। টিলা থেকে বহুদূরে দূরে এক আধটা বাঁশের ঘর ছাড়া চারিদিকে ঘন জঙ্গল ছাড়া আর কিছু চোখে পড়ছে না। গাইড আমাদের জন্যে খাবারের ব্যবস্থা করতে পারবেন কিনা জিজ্ঞেস করলে তিনি বললেন খাবার আমাদের নিজেদেরই রান্না করে নিতে হবে তবে তিনি চাল,ডাল আর হাঁড়ি এনে দিতে পারবেন। যদি চাই পাহাড়ি মোষের দইও এনে দিতে পারবেন। আমরা খুশি হয়ে বললাম তাই করে দিন।গাইড কিছুক্ষণের মধ্যেই চাল, ডাল, হাঁড়ি আর কয়েকটা বাঁশের চোঙ এনে দিলো।সেই চোঙে মোষের দুধের জমাট দই। খিধেয় সবার পেট তখন চোঁ চোঁ করছে। বাঁশের চোংগার দইটা চিঁড়ে আর গুড় দিয়ে খাওয়া হল।পাহাড়িরা এভাবেই দই জমায়।খেতে অপূর্ব স্বাদ। পথ চলতে চলতে এখানকার মোষ বা গরুগুলিকে দেখেছি নিজে নিজেই জংগলের ঘাস,লতাপাতা খেতে খেতে চরছে। কি তেল চকচকে শরীর তাদের।গলায় বাঁশের এক ধরনের ঘন্টা বাঁধা। ওদের মালিক হাওয়ার গতি বুঝে বিশেষ এক ধরনের ডাক দিলেই ওরাও মালিকের ডাকে সাড়া দিয়ে ছুটতে থাকে তখন তাদের গলার বাঁশের ঘন্টাটিও ভারি সুন্দর করে বাজতে থাকে।বাতাসে কান পেতে মালিকও বুঝে নেয় তার গরু বা মোষটি কোথায় আছে। কেন জানি রাখালছেলে সাউয়ের কথা মনে পড়ছিলো। ছাগল চড়াতে গিয়ে কি কষ্টই না করে বেলুচিস্তানের রাখালবালকরা। এখানে গরু মোষ গুলি কি নির্ভয়ে নিজের মনে ঘুরে ঘুরে বনের সতেজ ঘাস পাতা খেয়ে বেড়াচ্ছে।খাবারের কোন অভাবই নেই তাদের। কিছুক্ষণের মধ্যেই রান্না হয়ে গেলো। আতপ চালের ভাত আর পাতলা মুসুরির ডালসেদ্ধ। নুন আমাদের সাথেই ছিলো। অনেকের সাথেই থালা ছিলো তারা তাদের পোঁটলা খুলে থালা বের করে নিলো যাদের ছিলো না তারা জঙ্গল থেকে কলাপাতাছিঁড়ে নিয়ে এলো।কলাপাতায় তাই ঢেলে দেয়া হল। সবাই যখন খেতে বসেছে আমি তখন আমার শাশুড়ির দেয়া লেবুগুলি কেটে দিলাম ডালের সাথে খাবার জন্যে। কেউ একজন ডালে লেবুর রস চিপতে চিপতে খুব খুশি হয়ে বললেন," এমন ফার্স্টক্লাশ জিনিসটা কোত্থেকে এলো? খাওয়াদাওয়ার কিছুক্ষণ পরেই আবার হাঁটতে শুরু করলাম এবারে পাহাড় ছেড়ে নামা শুরু হল।নামতে নামতে আমরা যেখানে এসে থামলাম সেখানে শুধুই ভেজা বালির চড়া।অনেকটা যেন নদীর মতো চলে গেছে বহুদূর পর্যন্ত। মাঝে মাঝে কোন চাকমা তরুণী হাতে একটা নারকেলের মালা নিয়ে সেই ভেজা বালির গর্ত থেকে জমা জল তুলে নিয়ে কলসিতে ভরছে। ওরা এই জলকে বলে উষের জল।কোমল পেলব মুখশ্রী, সরল চাউনি।আমাদের দিকে মুখ তুলে অবাক হয়ে তারা তাকিয়ে থাকে। পাহাড়ি জায়গার ঝর্ণা থাকলেও কোন কোন জায়গায় জলের কষ্টও আছে। রাস্তায় চাইলেই সহজে জল মেলে না।জল সংগ্রহ করাও বেশ কষ্টকর। এজন্যে পাহাড়িরা অনেক জায়গায় বাঁশের মাচায় বড় বড় মটকা বা কলসিতে জল ভরে তৃষিত পথিকের জন্যে রেখে দেয়।শ্রান্ত, পিপাসিত মানুষ সেই জলে তৃষ্ণা মেটায়। ভেজা বালির চড়ায় এসেই গাইড বললেন এই ভেজা বালির চড়ার কোন কোন জায়গায় চোরাবালি আছে।আমি যেপথ দিয়ে হেঁটে যাবো আপনারাও ঠিক সেই পথ ধরেই আসুন। পথ এখানকার বাসিন্দাদেরও জানা।নইলে এখান থেকে তারা জল সংগ্রহ করতে আসে কিভাবে? গাইডের পিছু পিছু হেঁটে চলেছি সবাই।কিন্তু তারপরেও হঠাৎ আমার পা একজায়গায় দেবে যেতে থাকলে আমি ভয়ে চিৎকার দিয়ে উঠলাম। গাইড ছুটে এসে বললেন একদম নড়াচড়া করবেন না।আমি তাঁর কথামতোই বালিতে পায়ের চাপ না দিয়ে দাঁড়িয়ে রইলাম।সবাই ভয়ে আমার দিকে তাকিয়ে আছে।কিন্তু এরপরে দেখি পা আর দাবছে না।গাইড আমার হাত টেনে নিয়ে বললেন ওটা ঠিক চোরাবালি নয়।নইলে বিপদে পড়ে যেতেন। হাঁটতে হাঁটতে প্রায় সন্ধ্যে হয়ে গেছে তখন। এক জায়গায় এসে কলকল শব্দ শুনে তাকিয়ে দেখি পাহাড়ের গায়ে বাঁশের এক হাত লম্বা একটা টুকরোকে মাঝখানে ফালি করে কেটে গাঁথা হয়েছে । সেই টুকরো দিয়ে স্ফটিকের মতো স্বচ্ছ জল ঝপঝপ করে অবিরল ধারায় ঝরছে। চারপাশে তার অজস্র নাম না জানা ফুল ঝাঁপিয়ে ফুটে আছে।ইতস্তত উপল খণ্ড বিছানো রয়েছে কোন কোনটায় সবুজ শ্যাওলা জমেছে। আমরা সবাই খুব সাবধানে গিয়ে সেই জলের ধারায় মাথা, হাত পা ধুয়ে আকন্ঠ জল পান করলাম। এরপর যার যার বোতলে জল ভরে নিয়ে আবার পথ চলতে শুরু করলাম। এত কষ্টের মধ্যেও সেই ঝর্ণা,সেই পাথর সেই ফুল সেই জায়গা আজও মাঝে মাঝে মনের কোনে উঁকি দিয়ে যায়। জায়গাটা পেরিয়ে আসার পরেই আবার শুরু হল চড়াই। সেটুকু পার হবার পরে দেখি পাহাড়ের গায়ে বিশাল একটা ফাটল আর সেই ফাটলের ভেতর দিয়ে চলে গেছে সরু একটা সুড়ঙ্গের মতো পথ। পথটাকে ওপর দিকে আঁকড়ে আছে মোটা মোটা কিছু শেকড়। সেই শেকড় ধরে একজনের বেশি যাবার উপায় নেই ।গাইড বললেন ওই সরু পথ দিয়ে একজন একজন করে ওপারে যেতে হবে। নিচে একটা খরস্রোতা সরু খাল তীব্রগতিতে লাফিয়ে লাফিয়ে চলেছে।দেখলেই ভয় লাগে। ওপর দিকে তাকিয়ে দেখি মোটা কাঠের মতো শক্ত লতাগুলি কেমন যেন সাপের মতো এঁকেবেঁকে পাক খেতে খেতে নিজেদের জড়িয়ে আছে। সেই লতা ধরে জায়গাটা পার হতে হতে ভাবছিলাম যদি কোনও বিষাক্ত সাপ এসে হাতে ছোবল দেয় তাহলে সাথে সাথে হয় সাপের কামড়ে মরবো নয়তো ওই খরস্রোতা জলের টানে কোথায় যে চলে যাবো নিজেও জানি না। সেই অবস্থাতেই বুকে সাহস আর ভয় দুটোকেই একসাথে নিয়ে একসময় রাস্তাটা পার হয়ে নিঃশ্বাস নিলাম। আমি পার হবার পরে আমার কর্তা ছেলে আর মেয়েকেও পার করে নিয়ে এলো। আমার মেয়ে এমনিতেই খুব শান্ত। কিন্তু বাড়িতে রাজাকার,বাঁশবনে রাত কাটানো,দিন রাত হাঁটা,যেখানে সেখানে ঘুমানো, খাওয়ার দাওয়ার কষ্ট দেখে সে কেমন জানি আরও চুপ হয়ে গেছে।না জানি তার শিশুমনে কি প্রভাব পড়ছে? দেশের খবর এখন কিছুই জানি না।কারো সাথে রেডিও নেই। শুধু মাঝে মাঝে পথচলতি দু একজন মুক্তিযোদ্ধাকে দেখি। কাঁধে তাদের বন্দুক।আমাদের দেখে তারা বলে, "আহা মা বোনদের যে কি কষ্ট হচ্ছে! এভাবে হাঁটতে হাঁটতে কয়েকদিন পরে চাকমাদের রাজ্য পেরিয়ে আমরা মগ এলাকায় প্রবেশ করলাম। আমাদের চাকমা গাইড একজন মগ গাইডের হাতে পথ চলার দায়িত্ব বুঝিয়ে দিয়ে বিদায় নিলেন। আমরা চাকমা রাজ্য ছেড়ে মগের মুল্লুকে এসে পড়লাম। চলবে 
মাহফুজা..... মানসিক ভারসাম্যহীন একজন মেয়ে। অতি ইন্ট্রোভার্ট একজন মেয়ে ছিলো সেই বয়সেই। আমার একাকীত্বের সঙ্গী আমার বেস্ট ফ্রেন্ড। ২০০০ শতকের সময়তে আমাদের দেশে ছোটবেলায় বিবাহ ঠিক করা হতো ছেলেমেয়েকে না বুঝেই। সেইরকমই মাহফুজার সাথে বিয়ে ঠিক করে কারোর বাদ্যক্তা বানিয়ে দিয়েছিলো। সময়ের আগেই জানা গেলো সেই ছেলেটি মিথ্যে অভিনয় করেছিলো মাহফুজার সাথে এবং একসময় ছেড়ে চলে যায়। এইদিকে মাহফুজার মনে সেই ছেলেটির মিউচুয়ালিই ভালোবাসার সৃষ্টি হয়। সে তার ভালোবাসা হারিয়ে একদম নিঃশ্ব হয়ে যায় এবং এটা মেনে নিতে না পেরে নিজেকে প্রচণ্ড একা করে দেয়। মানসিকভাবে অসুস্থ হয়ে যায়। আজও ও কষ্ট পায়। ও মানসিকভাবে অসুস্থ এবং ৮ বছর ধরে জ্যান্ত লাশ হয়ে বেঁচে আছে। যেই মানুষটার জন্যে ওর এই অবস্থা! সেই মানুষটা দিব্যি ভালো কাছে। ওর সুখ কেড়ে নিয়ে সুখে সংসার করছে। ও সুস্থ হয়না কিংবা আল্লাহ ওরে মৃত্যুও দান করেনা। কতটা অসম্ভব যন্ত্রণায় জীবন্ত লাশ হয়ে দিন পার করছে! এই জীবন্ত লাশ দেখার পর একটাই কথা মনে হয়েছে ওরে আল্লাহ নিয়ে ওরে একটু বাঁচিয়ে দিক। ওর অনেক অনেক শান্তির ঘুম দরকার।।

ভালো ক্যামেরা চোখের নিচের কালিগুলো ঢেকে দেয়। তাই ছবিগুলো সবাইকে মুগ্ধ করে। কিন্তু আমি তো জানি, সংগ্রামী নারীদের কেউ ভালোবাসে না। 
এই ঘটনাটা সত্য এবং খুব কাছের একজনের। মনে করি মেয়েটার নাম নিতু, এবং ছেলেটার নাম নেহাল। দুইজনের বিয়ে হয় এবং সুখের সংসার শুরু হয়। নেহালের বন্ধু - বান্ধব, আত্মীয় স্বজনেরা নিতুর সাথে ফেসবুকে যুক্ত হয়, নিতুর বন্ধু - বান্ধব, আত্মীয় স্বজনরাও নেহালের সাথে যুক্ত হয়। দিনকাল ভালোই যাচ্ছিলো। হুট করে নেহাল বিপথে চলে যায়। নিতু অনেক সুযোগ দেয়, সময় দেয় কিন্তু কাজ হয় না। দিনকে দিন নেহাল আরো বিগড়ে যায়। নেহাল যত বিগড়ে যায়, নিতু তত বিনয়ী হয়ে বিষয়টা সমাধানের চেষ্টা করে। কিন্তু ফলাফল শূন্য। একটা সময় নেহাল ভয় পায় নিতু যদি তার বন্ধু - বান্ধব আর আত্মীয়দের কাছে তার আসল মুখোশ উন্মোচন করে দেয় তাহলে তো সব শেষ! সে তখন তার বন্ধুদের, আত্মীয়ের ফোন করে, ইনবক্সে গিয়ে নিতুকে ব্লক, আনফ্রেন্ড করে দিতে বলে। নিতুর কিন্তু এসব কিছুই করতে হয় না। নিজের কাছে সৎ থাকার এটাই বড় সুবিধা। নিজের কীর্তি কলাপ ফাঁস হওয়ার ভয়ে ইনবক্সে বা ফোন কলে অনুরোধ করে কাউকে আনফ্রেন্ড করতে বলতে হয় না। অনেকে নেহালের কথা শুনেই নিতুকে ব্লক, আনফ্রেন্ড করে দেয়। অনেকে আনফ্রেন্ড করে নিতুকে আবার ফলো দেয়। ফলোর নোটিফিকেশন দেখে নিতু ভাবে হায়রে মানুষ! কিছুটা মন খারাপ হয় তার। আমি তখন তাকে বলি ওরা লিস্টে না থাকলে ভাত খেয়ে পেট ভরবে না? নিতু বলতো তাতো ভরবেই। কিন্তু তারা একটাবার আমাকে জিজ্ঞেস করতে পারতো নেহাল কেন এমনটা বললো! বা আমাদের মধ্যে কী হয়েছে! অনেকে এসে নেহাল যে নিতুকে ব্লক করে দিতে বলেছে সেসব কথা নিতুকে বলে দেয়৷ নিতু হাসে আর ভাবে নেহাল কী আসলেই এতোটা বোকা, নাকি অনেক বেশি বুদ্ধিমান! কারণ মুখোশ উন্মোচন যখন করা হবে তখন সেটা ফেসবুকে সীমাবদ্ধ থাকবে? নাকি ওই হাতেগোনা কয়জন বন্ধু আর আত্মীয়দের মধ্যে সীমাবদ্ধ থাকবে? শুধরানোর সুযোগ যেহেতু দেওয়া হয়েছে, না শুধরালে প্রাপ্ত শাস্তিটাও পাবে। অবশ্যই সেটা লিগ্যাল ওয়েতে। নিতুকে আমি আগে বলেছিলাম অন্যায়ের বিরুদ্ধে লড়াই যখন করবা আর মার্কেটে যখন কোন প্রোডাক্ট নিয়ে বিজনেস করতে নামবা; প্রতিপক্ষকে সবসময় অনেক বেশি শক্তিশালী আর কাস্টমারদের অনেক বেশি বুদ্ধিমান ধরে নিয়ে আগাবা। তাহলে লড়াইটাও যথাযথ হবে আর বিজনেসটাও দাঁড়াবে। নিতু অবশ্য সেভাবেই আগাচ্ছিলো। এবং সকলকিছু গুছিয়ে নিয়ে সঠিকপথেই আছে। আজকে নেহালের কোন এক পরিচিতজন নিতুকে জিজ্ঞেস করেছিল তার নেক্সট স্টেপ কী! নিতু অন্য একটা ব্যাপারে কথা বলার সময় আমাকে এই কথাটা শেয়ার করলো। আমি নিতুকে বললাম এইরকম প্রশ্ন যেই করবে তাকে বলে দিবা, ' আল্লাহর কাছে অনেকগুলো অভিযোগপত্র জমা দিয়েছি৷ তিনি যখন যেটা কার্যকর মনে করবেন তখন সেটা এপ্লাই করবেন। তাই নেক্সট প্ল্যান বা স্টেপ সম্পর্কে আমি কিছু বলতে পারবো না। ' 
দাগের ভয়ে পালিয়ে আসা প্রেম, একাকীত্বের ভয় আমাকে দেখিও না। তুমি তো ফিরলে সেই সেদিন! অথচ, তোমার প্রথম ছুরির ঘায়ে হত্যা হয়েছি যেদিন, সেদিন থেকে- প্রতিটি মুহূর্তই, একাকীত্বের বিষাক্ত শতাব্দী। এত অগণিত শতাব্দীও তো কেটেছিলো একলাই! একলাই আমি শবের পাশে রাত জেগেছি, যত্নে-আদরে পুষে রেখেছি জলজ্যান্ত মমি। কই, তোমাকে তো লাগেনি! দাবীর ভয়ে ফুরিয়ে আসা প্রেম, একাকীত্বের ভয় আমাকে দেখিও না। নিজের মৃতদেহটাও আমি এযাবৎ বয়ে এসেছি একলাই। 
আম্মা বকা দেয়ার এক পর্যায়ে বলতেসে-"মেয়ে জন্ম দিলাম আমি,হবি কিনা আমার মতো!তা না;কি যে হইলি একটা!" একটু দম নিয়ে,"এরাম হবি নাতো কিরাম হবি,রক্তেইতো যতো সমস্যা।" আমি শুধু বলেছিলাম-"আম্মা তোমার আর আমার ব্ল্যাড গ্রুপ তো এক 🥴।" আপাতত আমি দৌড়ের উপ্রে আছি।
আমি বিয়ে করলে আমার জামাইকেও এই আইডি থেকে ব্লক মেরে ফ্যামিলি আইডিতে অ্যাড দিয়ে রাখবো।
এখন বড্ড দুপুর এখন বাজিয়োনা নূপূর বুকের উপর একাদশী ভেতরে বাজছে কৃষ্ণবাশী ..... 🌺
"তোমার টাকাপয়সাতো সব আমাদের জন্যেই" এই কথার ফাপড়টা আব্বুরে দিয়ে দিনের পর দিন হাজার হাজার টাকা কামিয়ে নেয়া আমি 🥴
