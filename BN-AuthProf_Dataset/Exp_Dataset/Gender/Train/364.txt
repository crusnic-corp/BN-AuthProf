এখনই এত বিষ!! ভার্সিটি যাবে সেসব ভাইরা বলে পিডাই মানুষ বানাবো তাদের ছায়াতলে যাবে, তখন কি করবে এরা??
শিক্ষার তৃতীয় কাজ উৎপাদন বাড়ানো। প্রয়োজনীয় উৎপাদন নয়, অপ্রয়োজনীয় উৎপাদন। যদি একজন কৃষক শুধু ততোটুকোই উৎপাদন করেন, যতোটুকো তার জীবন ধারণের জন্য দরকারি, এবং আর কোনো অতিরিক্ত উৎপাদন না করেন, তাহলে খাওয়ার জন্য, রাষ্ট্রের চালকদের কিছু থাকবে না। কারণ ক্ষমতা ও সিংহাসন, লোভনীয় হলেও তা ভক্ষণযোগ্য নয়। এজন্য তারা শিক্ষার মাধ্যমে, এমন একটি জনগোষ্ঠি তৈরি করেন, যারা নিজেরা কৃষিকাজ করবে না, কিন্তু প্রশংসা করবে কৃষিকাজের (যেমন একটু আগে আমি দেখিয়েছি, কীভাবে নিজেরা মুক্তিযুদ্ধ না করেও, খুব ভাল প্রশংসা করা যায় মুক্তিযুদ্ধের)। চারদিকে যে কৃষকদের এতো প্রশংসা শোনা যায়, এর কারণ হলো এটি। এই প্রশংসা দিয়েই কৃষকদের ভুলিয়ে রাখা হয় কৃষিকাজে। কৃষকেরা ভাবেন, কৃষিকাজ খুব মহান কাজ। কিন্তু এর মূলে যে একটি অসৎ চালাকি রয়েছে, তা কৃষকেরা ধরতে পারেন না। শিক্ষা যে-অনুৎপাদনশীল ভোক্তা শ্রেণীটি তৈরি করে, তারা কৃষক ও শ্রমিকদের এ অতিরিক্ত উৎপাদনকে কিনে নেন, এবং লিপ্ত হন ভোগ ও বিক্রয়কর্মে। এই ক্রয় বিক্রয় প্রক্রিয়া থেকে যে-কর আহরিত হয়, তা দিয়েই রাষ্ট্র চলে। শিক্ষিত মানুষেরা, খুব কমই, সরাসরি উৎপাদন প্রক্রিয়ায় অংশগ্রহণ করে। এ লেখাটি আমার কোনো উপকারে আসবে না, যদি অশিক্ষিতরা আগামীকাল থেকে বন্ধ করে দেয় অপ্রয়োজনীয় উৎপাদন, কারণ লেখাটি খেয়ে আমার পেট ভরবে না। লেখালেখি, শিল্পকলা, বিজ্ঞান, ও ধর্মচর্চার জন্য প্রয়োজন অতিরিক্ত উৎপাদনের এ চাকাটি সচল রাখা। যদি অশিক্ষিতরা প্রয়োজনের অতিরিক্ত উৎপাদন না করতো, তাহলে নিউটনকে হালচাষ করে দিন কাটাতে হতো। কেরানিগিরির চাপে, আইনস্টাইন জেনারেল রিলেটিভিটি নিয়ে ভাবার সময়ই পেতেন না। সক্রেটিসও বেঁচে যেতেন, তাঁকে হেমলক পান করতে হতো না। প্লেটো হয়তো কাউকে ছুরি মারতে গিয়ে যুদ্ধক্ষেত্রে নিহত হতেন, আর আমি হয়তো, গ্রামের ওই মাঠটিতে এখনও গোবর কুড়াতাম। রাজা বাদশারা নয়, একমাত্র জনগণই অমর, এরকম মিষ্টি কথা স্তালিন বলতে পারতেন না, যদি রুশ প্রলেতারিয়েতরা প্রয়োজনের অতিরিক্ত উৎপাদন না করতো। ট্রটস্কি তাঁর ‘হিস্ট্রি অব রাশিয়ান রেভুল্যুশন’ লিখতে পারতেন না, যদি অশিক্ষিত রুশরা তাঁর আহারের সংস্থান না করতো। লেনিন, শ্রমিকদের এতো প্রশংসা করতেন না, যদি তিনি নিজে শ্রমিক হতেন। মার্ক্স তাঁর ওই মোটা জস ক্যাপিটাল, আর ছোট্ট ম্যানিফেস্তোটি রচনা করতে পারতেন না, যদি কোনো সুয়েটার ফ্যাক্টোরিতে তাঁকে কাজ করতে হতো। রবীন্দ্রনাথ যদি জমিদার না হয়ে তিউনিশিয়ার বাওয়াজিজি হতেন, তাহলে গীতাঞ্জলি লেখার অবসর তিনি পেতেন না। জীবানানন্দ যদি কলেজে মাস্টারি না করে কুলিগিরি করতেন, তাহলে তিনি এলান পো’র ‘টু হেলেন’ ও বায়রনের ‘শি ওয়াকস ইন বিউটি’ পড়তেন না, এবং রচনা করতেন না— চুল তার কবেকার অন্ধকার পাগলের নিশা। 
নিৎসে ঘোষিত ইশ্বরের মৃত্যু সংবাদ সবার কানে পৌছে যাওয়ার পরে, নিহিলিজমের বিরুদ্ধে সংঘটিত হবে তৃতীয় বিশ্বযুদ্ধ। সেই যুদ্ধ জয়ের পরে, অতিমানুষ হিসাবে দুনিয়া শাসন করবেন লালনের সহজ মানুষ। ইয়াহিয়া যেমন মরুভুমিতে ঈসার আগমনী বার্তা প্রচার করেছিলেন, আমি তেমনি নদী নালার দেশে সহজ মানুষের আগমনী বার্তা প্রচার করছি। তোমরা তার আগমনের রাস্তা পরিস্কার করো। আমি তোমাদের খেলাফত দেবো রক্তে, তিনি খেলাফত দেবেন প্রেমে। আমি মজনু শাইর ঘোড়ায় চড়ে কলব আর মুলকের মুক্তির যুদ্ধ করবো, তিনি মানব দেহে বিরাজ করে সারা দুনিয়ায় শান্তি বিরাজ করাবেন। আমি ধ্বংস করবো কমডিটিময় ভবের কুঠি ও বাজার, সহজ মানুষ দেহে ও দুনিয়ায় আনন্দ বাজার প্রতিষ্ঠা করবেন; সেখানে শুধু কৃষ্ণ প্রেমের বেচাকেনা হবে। - অক্টোবর ২০১২ (এই কবিতাটা যখন লেখি, তখন রাজনৈতিকভাবে এখনকার তুলনায় অনেক অপরিণত ও অনভিজ্ঞ ছিলাম, তা বলা যায়। এই কারনেই হয়তো "খেলাফত দেব রক্তে" কথাটা এতো সহজে লিখতে পারছিলাম। তেরোর পূর্বের সময় আর পরের সময় এক নয়। এই কবিতা লেখার কয়েক মাস পর থেকেই বাংলাদেশে এতো রক্তপাত দেখেছি, নিজের পক্ষের ও প্রতিপক্ষের - যে এখন এই রক্তের রূপকটা নিয়ে অস্বস্তি বোধ করি। এখনতো আমি শুধু প্রেম ও ক্ষমা - তথা রহমতের কথাই বলি। তবে রক্ত রূপকটায় অস্বস্তি লাগলেও, এইখানে রক্ত কথাটার ভিন্ন অর্থ আছে। আপনি ক্রোধ বা বিচারও বলতে পারেন। দিনশেষে, এই কবিতায় রক্ত এবং প্রেম আসলে ফানা এবং বাকারও রূপক।)
দীর্ঘ অসুস্থতার কারণে আমার জীবন থেকে অনেক কিছু হারিয়েছি।অনেক গুরুত্বপূর্ণ সময় ও কাজ থেকে দূরে চলে গিয়েছি।সবার দোয়া ও আল্লাহর রহমতে আমি এখন পুরোপুরি সুস্থ।তাই আবার নিজেকে ব্যস্ত করতে সম্পুর্ণরুপে নিজের কাজ নিয়ে পথ চলছি।সবার দোয়া ও সহযোগীতা কাম্য।
মামুনুল এমন হাতে নাতে ধরা পড়লো, তার তো একটাও ভক্ত কমলো না, কারণ কী? ভক্তকুল কি তাহলে হঠাৎ ফ্রি সেক্সে বিশ্বাস করতে শুরু করলো? দ্বিতীয় স্ত্রী? দ্বিতীয় স্ত্রীর পরিচয় তাহলে প্রথম স্ত্রীকে 'জাফর শহীদুলের স্ত্রী' হিসেবে দিতে হয় কেন? বললেই তো পারতো, 'আমার সাথে তৈয়বা আছে, তোমার সতীন'। তাহলে কি দ্বিতীয় বিয়ে গোপন বিয়ে? প্রথম স্ত্রীকে না জানিয়ে? প্রথম স্ত্রীর অনুমতি না নিয়ে? তাহলে তো আইনত এই বিয়ে অবৈধ। অবৈধ কাজ করার পরও কী করে সে বুক ফুলিয়ে চলছে, আর ভক্তকুল জ্বি হুজুর করেই যাচ্ছে! লোক ঠকানোর ব্যবসা যারা করে, তারা কী চমৎকার পার পেয়ে যায়। সরকারের সমর্থন না থাকলে ঘটনা অন্যরকম হতো। সমর্থন আছে বলেই সন্ত্রাসের সর্দার এমন গায়ে হাওয়া লাগিয়ে ঘুরে বেড়াতে পারছে। শেখ হাসিনা হয়তো এই ধর্ম ব্যবসায়ীটিকেই চান তার রাজনৈতিক প্রতিদ্বন্দ্বী বানাতে। তাই একেই গড়ে-পিটে নিচ্ছেন। বিচক্ষণ রাজনীতিকের বদলে এমন একটি ধর্মীয় লেবাস পরা ভণ্ড প্রতারক থাকলে হয়তো রাজনৈতিক সুবিধে বেশি। যা ঘটলো এই দুদিন, আমার মনে হচ্ছে বাইরের পৃথিবী একবিংশ শতাব্দিতে বাস করলেও বাংলাদেশ বাস করছে সপ্তম শতাব্দিতে।
#রকমারি_রিভিউ_প্রতিযোগ_জুলাই প্রাচীন মিশরের এক সর্পপূজারী ওয়াজেথ। ভাগ্যের ফেরে সাত সমুদ্র পাড়ি দিয়ে হাজির হলো উপমহাদেশে। সাথে ছিল কালো পাথরের তৈরী মিশরীয় সর্পদেবীর মূর্তি - শরীরটা যার নারীর, মাথা সাপের। ওয়াজেথ অবাক হয়ে জানলো, মিশরীয় দেবী ওয়াজেঠথের সাথে অদ্ভুত মিল ভারতীয় মনসা দেবীর! বাংলার এক নারীপ্রধান আদিম জাতির অংশ হয়ে গেল ওয়াজেথ, মিশর আর বাংলার যোগসূত্র হয়ে। হাজার বছর পর, এই একবিংশ শতাব্দীতে রাজধানীর এক আধা সরকারি গবেষণা সংস্থায় ঘটে গেল জোড়া খুনের ঘটনা। খুন হয়েছেন সেখানকার এক নিরাপত্তাকর্মী ও একজন তরুনী গবেষক। প্রতিষ্ঠানটিতে অনেক বিদেশীরাও কাজ করেন, তাই নিরাপত্তা ব্যবস্থায় বেশ কড়াকড়ি ছিল। কঠিন সিকিউরিটি সিস্টেম ভেঙ্গে আততায়ীর হামলার মূল লক্ষ্য যে ছিলেন গবেষক উমা চক্রবর্তী, তাতে সন্দেহ নেই। উমা চক্রবর্তী, পেশায় একজন মাইক্রোবায়োলজিস্ট। সম্প্রতি তার বস সাজিদ রহমানকে জানিয়েছিল, চিকিৎসা বিজ্ঞানকে পালটে দেওয়ার মতো চাঞ্চল্যকর কিছু আবিষ্কার করেছে সে। দু'দিন পরেই বিষয়টি উন্মোচিত করার কথা ছিল আন্তর্জাতিক এক সেমিনারে। তার আগেই খুন হয়ে গেলো মেয়েটা, অফিসের টেবিল থেকে গায়েব গবেষণাপত্রের ফাইলটাও। ডন ওয়াসি আনুকে ঘায়েল করার পর (লেখকের নীলনক্সা বই দ্রষ্টব্য) , সব ছেড়ে চিকিৎসা বিজ্ঞানে মনোনিবেশ করেছিল রাফসান ইবনে সেলিম। উমা যে সংস্থায় কাজ করছিল, সেখানেই গবেষণার কাজে ছিল রাফসান। সে কারণেই এবং তার আগের পুলিশি দক্ষতার সুবাদে পুলিশ উপ কমিশনার সৈয়দ মারুফ কেসটা সঁপলেন রাফসানের দায়িত্বে। তদন্তে উঠে এল উমার অতীত। তার একসময়ের প্রিয় বান্ধবী নিয়তির বাসার পাশে দুদিন আগে নৃশংসভাবে হত্যা করা এক লাশ পাওয়া গেছে। ঢাকা শহরের বর্তমান ডন শিকদার কিভাবে যেন জড়িয়ে পড়েছে কেসটায়। কলকাঠি নাড়ছে এক গুপ্ত সংগঠন, নিজেদের পরিচয় দেয় তারা 'অহিংশ' নামে। রাফসান জানতে পারলো, নিয়তির সাথে সুন্দরবন সফরের পর থেকে উমার আচরণে অদ্ভুত পরিবর্তন ঘটে। নিয়তিকে এড়িয়ে চলা শুরু করে, প্রচন্ড আস্তিক ও শাকাহারী হয়ে যায়। এমন কি ঘটেছিল সুন্দরবনে? পুরাণের সাথে মিলে গেল বর্তমান, যার শেষটা হতে হবে শুরু যেখানে হয়েছিল - সেখানেই। গল্পের অনেকটা জুড়ে আছে পুরাণ আশ্রিত বর্ণনা। তবে লেখক শুরুতেই জানিয়ে দিয়েছেন, সবটাই কল্পনাপ্রসূত। মিশরীয় দেবী ওয়াজেঠথ, ভারতের মনসা দেবী এসবের মধ্যে লেখক কাল্পনিক মেলবন্ধন তৈরী করেছেন। এনেছেন হিন্দু পুরাণ থেকে, বিখ্যাত লখিন্দরের পিতা চম্পক নগরীর চাঁদ সওদাগরকে। ওয়াজেথের অতীতকাহিনীর সাথে বর্তমানকে সমানতালে এগিয়ে নিয়ে, চমৎকার ভাবে মূল কাহিনীর সাথে যুক্ত করা হয়েছে। তাই গল্পের ধারাবাহিকতায় কোনো সমস্যা হয়নি। সুন্দরবনের একটা বড় ভূমিকা ছিল গল্পে। যদিও লেখক জানিয়েছেন, উল্লেখিত টিয়ার চরের নামটা বাদে আর কোনো কিছুই বাস্তব নয়, তবু পড়তে পড়তে সুন্দরবন সফরের একটা অদম্য ইচ্ছা জেগে উঠলো মনে। সুপ্রাচীন উরগ গোত্রের অবতারণাও করেছেন লেখক দারুণভাবে। গোত্রপ্রধান অগ্নি থেকে সালেহা বেগম - তারা দু'টি ভিন্ন সময়ের মানুষ হয়েও একই রকম বনের সঙ্গে একাত্ম আর তেজস্বিনী। যারা লেখকের 'নীলনক্সা' পড়েছেন, 'চন্দ্রাহত' উপন্যাসটির মূল চরিত্র রাফসানকে চিনতে তাদের কোনো সমস্যা হবে না। এই উপন্যাসে এসে লেখকের লিখনী এবং প্লট আরো অনেক পরিপক্ক হয়েছে নিঃসন্দেহে। 'নীলনক্সা'র মতোই লেখকের পেশাগত জীবনের প্রতিফলন ছিল এবারও। মেডিকেল এবং সায়েন্টিফিক টার্মগুলো সহজভাবে বুঝিয়ে বলা তো ছিলই, গল্পের ধর্মীয় এবং অলৌকিক ব্যাপারগুলোকে একটা পর্যায়ে গিয়ে বৈজ্ঞানিকভাবে ব্যাখ্যা করাটা আকর্ষণীয় লেগেছে। উপন্যাসটি তিনটি পর্বে ভাগ করা হয়েছে, উন্মেষ - যেখানে রহস্যের সুত্রপাত, সংশ্লেষ - উমার ডায়েরী এবং উদ্ভাস - যেখানে রাফসান ও নিয়তি রহস্যভেদ করে। উমার ডায়েরীর অংশটিতে হাতের লেখা বোঝাতে কাটাকুটি ও প্যাঁচানো হরফ ব্যবহার করা হয়েছে। যে কারণে পড়তে কষ্ট হচ্ছিলো, এরকম অক্ষর না দিলেই বোধহয় ভালো ছিল। পুরো বইয়ে ছাপার ভুল খুব কম হলেও, এই অংশে বাক্যের মাঝে অনেক শব্দ বাদ পড়েছে, সেটা ইচ্ছাকৃত কি না জানি না। তবে ভিন্নধর্মী করতে গিয়ে পড়ার মজা নষ্ট হচ্ছিলো কিছুটা। লেখকের শব্দের ব্যবহারে কিছু কিছু ভুল চোখে পড়েছে। যতক্ষণ শ্বাস, ততক্ষণ আশ (আশা)- প্রবাদের ব্যবহারে বারবার 'আঁশ' (মাছের শল্ক) লেখা হয়েছে। সালেহাকে হরবোলার জায়গায় ডাক- হরকরা লেখা হয়েছে। আদনান আহমেদ রিজনের করা প্রচ্ছদটি চমৎকার এবং বইয়ের সাথে মিল রেখে করা। গল্পের আবহকে খুব ভালোভাবে ফুটিয়ে তুলেছে প্রচ্ছদটি। বইয়ের পাতার মান ভালো হলেও, বাঁধাই আরো উন্নত হওয়া প্রয়োজন ছিল। পুরাণ আর থ্রিলারের মেলবন্ধনের এই দারুণ উপন্যাসটি বাংলাদেশের থ্রিলারপ্রেমী পাঠকরা অনেকেই পড়ে নিয়েছেন নিশ্চয়ই, যারা এখনো পড়েননি তারাও আশা করি দেরী করবেন না।
দেশ রুপান্তর জানাচ্ছে আজ দুপুর ১টার দিকে ইউপিডিএফ এর সদস্য নয়ন চাকমা সাদা পোশাকধারী নিরাপত্তা বাহিনীর সদস্যদের গুলিতে নিহত হয়েছে । এর আগে গত ২৬ নভেম্বর ইত্তেফাকের সাংবাদিক আবুল খায়ের “পার্বত্য চট্টগ্রামের বাসিন্দাদের মধ্যে তীব্র অসন্তোষ বছরে ৪শ’ কোটি টাকার চাঁদাবাজি ৩ বছরে ৩০০ খুন, চাঁদার টাকায় কেনা হচ্ছে অস্ত্র; নীরবে চলছে নারী নির্যাতন, এসবের কোনো প্রতিকার নেই” এই শিরোনামে একটি রিপোর্ট করে । এবং তারপর পরই গত পরশু এবং গতকাল চ্যানেল আই এবং চ্যানেল ডিবিসি সচিত্র প্রতিবাদেন করে । যে প্রতিবেদনে সাংবাদিক দেখাচ্ছেন অস্ত্র হাতে কাপর দিয়ে মুখ ঢাকা একজন পাহাড়ি সন্ত্রাসী । যে মেসেজ এর মূল বক্তব্য পাহাড়ে এই রকম করে অস্ত্রধারি পাহাড়ি সন্ত্রাসীরা ঘুরে বেরায় কিন্তু দেখার কেউ নাই । পাহাড়ে আসলে ইউপিডিএফ বা জেএসএস এরা আসলে চাদাবাজ সন্ত্রাসী গোষ্ঠী ছারা আর কিছু না । এই যে তিনটা সাংবাদ মাধ্যমের রিপোর্ট এবং তার পর পরই রাষ্ট্রীয় বাহিনী দ্বারা ইউপিডিএফ এর একজন সদস্যকে হত্যা করা হলো এর মানে কি ? এর মানে আমাদের সাংবাদিকদরে ভূমিকাকে বোঝেন । এরা কিভাবে রাষ্ট্রীয় হত্যাকান্ড ঘটনারো জমিন তৈরী করে, সামাজিক মনসতত্ব তৈরী করে, আগে একটা জনগোষ্ঠীর অধিকার আদায়ের সংগঠনকে কিভাবে অস্ত্রধারী সন্ত্রাসী হিসেবে পোট্রেট করলো এবং এই রকম একটি হত্যা কান্ডকে বৈধতা দেয়ার জমিন তৈরী করলো । সাংবাদিকতার সংকট এথিকস নিয়ে যে সমস্ত সাংবাদিকরা বড় বড় ডায়ালগ দেন তারা একটু আপনাদের ভূমিকা নিয়ে ভাবেন । আমি এই ধরনের সাংবাদিকতার নিন্দা জানাইলাম, প্রতিবাদ জানাইলাম ! ছি ! এবার এই প্রশ্নে আসি এই হত্যাটির প্রয়োজন কেন পরলো ? কিংবা ইউপিডিএফ বা জেএসএস এরা যে সন্ত্রাসী এই সময়ই এইটা দেখানোর দরকার কেন পরলো ? একটু পিছনের একটা খবরে যাই । চিম্বুক পাহাড়ে শিকদার গ্রুপ এবং সেনাকল্যান ট্রাস্টের পাহাড়ের উপর পাঁচ তারকা হোটেল করার পরিকল্পনা এবং তার বিরুদ্ধে পাহাড়িদের প্রতিবাদের কথা আমরা এর মধ্যেই দেখেছি। আমি আরেকটু পিছনে যাই - ”২০০৯ সাল থেকে গত ৯ বছরে ৬ হাজার ৬৯৯ দশমিক ১৬ কোটি টাকা পর্যটন শিল্পের মাধ্যমে আয় হয়েছে। বর্তমানে দেশের পর্যটন খাত জিডিপিতে ২ দশমিক ১ শতাংশ অবদান রাখছে। ” - বাংলা নিউজ নভেম্বর ৫, ২০১৮ পর্যটনে আপত্তি নাই । কিন্তু এই পর্যটনের মালিকানা কাদের হাতে থাকে সেইটা প্রশ্ন করেন । এই পর্যটনের ফলে শতশত পাহাড়িকে ভূমি থেকে উচ্ছেদ করা হয় সেইটা বলেন । ২.১ শতাংশ জিডিপি দিয়ে এখনো পাহাড়ে হাসপাতাল বা স্কুল বানানো হয় না কেন সেই প্রশ্নটা কে করবে ? সাংবাদিক ভাইরা ইউপিডিএফ কে সন্ত্রাসী হিসেবে দেখানোর চেয়ে পাহাড়ে পর্যটনে কোন কোন শিল্পপতির পকেটে কত টাকা ঢুকছে সেইটা নিয়ে রিপোর্ট করেন না কেন ? পাহাড় কে অশান্ত প্রমান করলে, যারা ওইখানে ভূমি উচ্ছেদ কে কন্দ্রে করে আন্দোলন করছে তাদেরকে সন্ত্রাসী হিসেবে দেখাতে পারলে কার কার লাভ হয় ? সেইটা সামনে আনেন। কেন এখন পাহাড় অশান্ত হয়, কেন বাপ দাদার ভিটা রক্ষা করার আন্দোলন করলে পালিয়ে বেরাতে হয় সেইটা কে দেখাবে ? এই অশান্ত হওয়ার সাথে, সন্ত্রাসী হিসেবে প্রমান করার সাথে টুরিজমের জন্য ভূমি অধিগ্রহনের সম্পর্ক আছে কিনা সেইটা নিয়ে রিপোর্ট কে করবে ? 
#বইয়ের_ছবি_প্রতিযোগিতা_৯৯বইয়ের নাম: ইশতেহারলেখক: আবুল ফাতাহ"ওরা সবাই এতদিন আপনাকে বলেছে,দেশটা নাকি মা। কিন্তু এই দেশ আমাদের মা নয়।""অবাক হচ্ছেন?""হওয়াটাই স্বাভাবিক, এতদিন তো সবাই এ কথাই বলে এসেছে। কারণ দেশটাকে মা ভাবলে এবং ভাবাতে পারলে চুরি-চামারিতে বেশ সুবিধা হয়। মায়ের আঁচল থেকে চুরি করা দু'টাকার নোটটা কখন যে দু’হাজার কোটি টাকায় পরিণত হয় বুঝতেই পারবেন না। এবং এ কাজটা তারা কোনো লজ্জা ও অপরাধবােধ ছাড়াই করে। মায়ের টাকা চুরি করতে আবার কীসের লজ্জা! কিন্তু এই নির্লজ্জ মানুষটারও বুক কাঁপবে তার শিশু সন্তানের হাত থেকে কিছু কেড়ে নিতে। তাই আজ থেকে দেশকে মা নয় , সন্তান ভাবতে শিখুন। বৃদ্ধ মাকে মানুষ ফেলে দেয় এমন খবর আমরা হররোজই দেখি। কিন্তু নিজের সুস্থ সবল ফুটফুটে সন্তানকে? কখনই না। দেশটাকেও সন্তান ভাবুন, বয়স পঞ্চাশ হলেও যে সন্তান সবে হাঁটতে শিখেছে। তার হাত ছেড়ে দেবেন না, আঙুল ধরে দৌঁড়াতে শেখান, কোলেপিঠে করে গড়ে তুলুন। দেশ বড়াে হলে সেও একদিন আপনার সমস্ত ভালােবাসা ফিরিয়ে দেবে সন্তানের মতােই। ”
পেন্সিল অস্ট্রেলিয়ার বর্ষবরণ অনুষ্ঠানে আরিফুর রহমান ভাইয়ের বই ''এবং একা'' আর সাদাত হোসাইন ভাইয়ের বই ''তোমার নামে সন্ধ্যা নামে'' !
বৃষ্টি ঝরা সকালের শুভেচ্ছা।সিঁড়িতে দাঁড়িয়ে শুধু সামনের অংশ ধারণকৃত।
এই মানুষগুলো সব পৃথিবীর বড় বড় মিউজিসিয়ান,গিটারিস্ট। তারা সবাই গান ছেড়ে দিয়েছে শুধুমাত্র রবের সন্তুষ্টিরর জন্য।তাদের কাছে দুনিয়ার এই তুচ্ছ খ্যাতি,টাকাপয়সা কিছুই না।যেখানে ইসলাম স্পষ্টভাবে নিষিদ্ধ করেছে গানকে,যেখান সূক্ষ্ম মিউজিক পর্যন্ত এলাউ করেনা,সেখানে আমরা এতো বড় বড় দলিল থাকার সত্ত্বেও কেমনে এতো নির্বোধ।কেমনে একটা হারামকে এতো সুন্দরভাববে গ্রহণ করে জীবন কাটায় দিই???আমাদের কি একবারও ভাবার সময় হয়না আমাদের রব আর রসূল সাল্লাল্লাহু আলাইহি ওয়াসাল্লামের বাণী গুলো? "পারিনা" বলতে আসলে কোনো শব্দ নাই,চেষ্টা করলে আল্লাহ তায়ালা অবশ্যই একজন বান্দাকে সাহায্য করবেন।আমরা নির্বোধ বলে কুরআন এবং সুন্নাহর কোনো কিছুই আমাদের কানে পৌঁছায় না।পৌঁছায় না বললে ভুল হবে আসলে আমরা পাত্তা দিই না,আমরা কানে নিইনা।
এট লাস্ট গোটা ১ বছর পর!!! 😮 ২০১৪ তে ৭ দিনের মেডিকেল ট্যুরের পর আরো ১০ দিন আফসানা বি. আনোয়ার র বাসায় থেকে অস্থির হয়ে দুইজনেই রীতিমত ছুটে চিটাগং ব্যক করছিলাম!! সিটি গেইট পার হওয়ার পর প্রথম এসি বাসে চড়া আমি দম আটকায় আধমরা অবস্থায় বদ্ধ বাসেও প্রচুর অক্সিজেন সাপ্লাই পাচ্ছিলাম! আবারো সেই পুরোনো দমবন্ধ অনুভূতি! 🙂 ডিয়ার চিটাগং, ওয়েলকাম মি 🥰🥰
ফেসবুক জুড়ে হলুদ ব্যাকগ্রাউন্ডে এমন ছবি দেখছিলাম দিন দুয়েক ধরে। ট্রেন্ড ফলো করার ব্যপারে আমি পারদর্শী নই তবে আজকে নিজের মেইল এ ছবি তিনটা দেখে ভাল্লাগলো। অলিউর রহমান, ফেসবুকে আছেন কি না জানিনা কিন্তু এই তিনটি ছবির জন্য আপনাকে অসংখ্য ধন্যবাদ। ভালোবাসা রইলো ❤
বিবাহ বার্ষিকীতে ছেলেকে নিয়ে ফটোশুট ❤️ ভেবেছিলো জামাই বউ এভাবে ছবি তুলবে ওভাবে ছবি তুলবে কিন্তু পুত্র মশাই একদম প্রতিজ্ঞাবদ্ধ ছিলো 'না বাপু, ছবি তো তুলতেই দিবো না' তাকে অনেক ভুলিয়ে ভালিয়ে কয়েক সেকেন্ডের জন্য আমরা আটকাচ্ছিলাম তারপর যেই লাউ সেই কদু 😄
ওইদিকের মানুষটা আমি🙂🙃 কিন্তু তাতে কি,, কেউ ত আমার রাগ ভাঙায় না.. 😊
বিয়ে হয়নি নয়,বিয়ে করেনি বলতে শিখুন... আপনার মতো বিয়ে করাটাই সবার জীবনের t নাও হতে পারে..
আমার আমিটা আসলেই মরে গেছি।💔 কবিতার প্রত্যেকটা কথায় যেন আমার জন্য বলা🙂🙂
মেয়েটা সবসময় এমন হাসিখুশি থাকে।একটা কথা আছে ভগবান যা কেড়ে নেই তার থেকে দ্বিগুণ ফেরত দেই।হিমাংশের সাথে ব্রেকাপের পর সে প্রায় ডিপ্রেশনে ছিলো।তার থেকে হাজার গুন ভালো পাইছে।আমার এত প্রিয় একজন মানুষ সে।ভালো থাকুক সবসময়❤️।
শুভ সকাল বন্ধুরা, দেখেন আমার নাতি- পুতির কত ভালো অভ্যাস। করোনার জন্য স্কুল বন্ধ তাতে কি! সক্কালবেলা আমার আগে তাদের ঘুম ভাঙে। আর পড়ালেখার জন্য পাগল হয়ে থাকে। আমার নিজেরও অনেক পড়া জমে আছে। কিন্তু ওদের পড়াবো নাকি নিজে পড়বো? আমার পড়ায় মন দিতেই নাতি বলে- নানু এটা কি? বলে দিয়ে আবার পড়ায় মন দিতে চেষ্টা করি। পুতি বলে- নানু, ওকে আস্তে পড়তে বলো। ওর জন্য আমার নিজের পড়া মাথায় ঢুকছে না। নাতি বলে- পারলে তুই আরো জোরে পড়ে, নইলে পাশের ঘরে গিয়ে পড়ে। পুতি বলে- নানুর টেবিলে ছাড়া আমার পড়া হবে না। ওদিকে নাতি- পুতির মা কিন্তু ঘুমাচ্ছে।
এরকম আল্গা পিরিতি একদম দেখাতে হবেনা মেকাপের টাইমে।একবারে মারি ভর্তা বানাই দিবো 😏
খুব ব্যক্তিগত ভালোবাসার সুত্রে ঢাকা মেট্রো ঘ ১৪২৪২৯ গাড়িটির খোঁজ পেয়েছি। এই গাড়িটি পুলিশের হেডকোয়ার্টার এর নামেই রেজিস্ট্রেশন করা বিআরটিসিতে৷ ছবি কমেন্টে। আজ সকালে আদাবর, মোহাম্মদপুর থানা এবং গতকাল আপুর কাছ থেকে পাওয়া এডিসি হাফিজ ভাই প্রত্যেকের সংগে আলাদাভাবে আলাপ করেছি। তারা জানিয়েছে রিকশাওয়ালাকে খুঁজে পেলে থানায় নিয়ে এলে সাধারণ ডায়েরি নিবে তারা। শুধু আমার মুখের কথা বা একটি ছবির ভিত্তিতে এই জিডি কার্যকরী নয়, যতক্ষণ অভিযুক্ত নিজে অভিযোগ না করে। নেট ঘাটাঘাটি করলাম আইজি মহোদয়ের নাম্বার বা মেইল এড্রেস পাওয়ার সাধ্যি নেই আমার। কিন্তু তাকে আমি জানাতে চাই, এই গাড়ি পুলিশ হেডকোয়ার্টার এর নামে রেজিস্ট্রেশন হয়ে আছে। তাতে কি এই গাড়ি তার "পদ" এর ক্ষমতাজোরে একজন সাধারণ বুড়ো রিকশাওয়ালাকে মারার অধিকার কি পেয়েছে? তার বাড়িতে পুলিশ পাঠানো বা তাকে ডাকাতির মামলা দেবার মত হুমকি দেওয়ার অধিকার কি রাখে? এইটুকু তথ্য কেবল তার কাছ থেকে আমার জানা ছিল! একজন পাবলিক সার্ভিস কর্মকর্তা হিসেবে তিনি কি এই দায়টুকু নেবে জাস্ট, যে পুলিশের বিশেষায়িত ক্ষমতাবলে একজন সাধারণ মানুষের উপর এই ধরণের দমন এবং নিপীড়ন করার কোন এখতিয়ার একটা স্বাধীন রাষ্ট্রে কারোর থাকতে পারে না। আমাদের দেশে পুলিশ কাজ করে টপ টু বটম প্রসেসে যার দীর্ঘ ঔপনিবেশিক যুক্ততা আছে। অথচ জনগনের জন্য এই প্রসেস হওয়া উচিত ছিল বটম টু টপ। সাধারণ জনগণের পুলিশ হবার জন্য তাদের দরকার ছিল জনগণের আস্থাভাজন সিকিউরিটি ফোর্স হবার । কেন তারা জনগণের সেবা করার মোড়কে হুমকি ধামকির প্রতীক হয়ে উঠছেন? এইটুকু আমার জানা দরকার ছিল। একজন মানবাধিকারকর্মী হিসেবে এই আলাপ আমি কিভাবে আইজি মহোদয়ের কাছে জানাতে পারি সেই প্রক্রিয়া আমার জানা নেই। তাই সোশ্যাল মিডিয়ায় এই বার্তাটুকু দিচ্ছি। কাল আরেকটি তথ্য জানলাম। পাশের দেশ ভারতে গাড়ির নাম্বার দিলে তথ্য পাওয়ার উপায় আছে। ভুরি ভুরি মোবাইল এপস আছে। আমার এই দেশে একজন নাগরিক হিসেবে জনগণের তথ্য পাওয়ার উপায় আমার নেই, যদি না আমার বিশেষ সংযোগ না থাকে। 
#তিন_পেরিয়ে_লাইটহাউজ লাইট হাউজ - এর একদম জন্মলগ্ন থেকেই আছি, আর তাই এটা আমার জন্য সাধারণ কোনো গ্রুপ নয়, একটা পরিবার। গত তিন বছর ধরে এই পরিবার আমাকে আগলে রেখেছে, অনেক ভালো-মন্দ শিখিয়েছে, অনেক কাছের মানুষ দিয়েছে৷ লাইট হাউজের কাছে আমার কৃতজ্ঞতার শেষ নাই। লাইট হাউজে অনেককে আসতে দেখেছি, চলে যেতে দেখেছি। বেলাশেষে আমি এখনো রয়ে গেছি, আরও অনেকগুলো বছর থাকতে চাই। লাইট হাউজের অংশ হয়ে সমাজে পজিটিভিটির আলো ছড়াতে চাই৷ ভালোবাসি লাইট হাউজ৷ অনেক বড় হও৷ চিন্তায়, মননে আর কর্মে। 🥰💜
কারও পৌষ মাস আর কারও বিয়ের মাস। আর আমার ফাইনাল। 🤧
ফেইস টু ফেইস কথা বলায় আনন্দ আছে। সামনের মানুষের এক্সপ্রেশন দেখার মজা আছে। পাশাপাশি হেঁটে বা পাশাপাশি বসে চুপ করে থাকাতেও একটা মুভমেন্ট আছে। চ্যাটবক্সে সেটা নাই। একদম নাই।
করোনাকালীন পরিস্থিতির কারণে এবার নিরাপদে স্বাস্থ্যবিধি মেনে শিক্ষার্থী ও অভিভাবকরা পাঠ্যপুস্তক গ্রহণ করেন। প্রতি বছরের জমজমাট বই উৎসব না হওয়ায় সকলেই মানসিক কষ্টে।তারপরও সকল শিক্ষার্থী সুস্থ থাকুক। শিশু সরকারি প্রাথমিক বিদ্যালয়ে বই বিতরণ কার্যক্রম পরিদর্শনে আসেন জেলা প্রাথমিক শিক্ষা অফিসার এবং মৌলভীবাজার সদর উপজেলার উপজেলা শিক্ষা অফিসার। স্যারদের প্রতি কৃতজ্ঞতা প্রকাশ করছি। স্বেচ্ছাসেবক শিক্ষার্থী ও কমিটির সদস্যদের সহযোগিতার জন্য ধন্যবাদ জানাচ্ছি।সুন্দরভাবে প্রস্তুতি গ্রহণ করে স্বাস্থ্যবিধি মেনে বই বিতরণ সম্পন্ন হওয়ায় সহকর্মীদের ধন্যবাদ জানাচ্ছি। সহকর্মী জাহানারা বেগম ও কল্যাণী ভট্টাচার্য অসুস্থ থাকায় তাদেরকে মিস করেছি। উনাদের সুস্থতা কামনা করছি।
এতো লাইফলেস হয়ে গেসি যে,অাপুদের কথা মতো গ্যালারির দুই নাম্বার-চার নাম্বার ছবি কমেন্ট শুরু করসি🙄 
চশমা ছাড়া সবকিছু দেখতে মটু মটু লাগে। কি অদ্ভুত ব্যাপার 🙄
মাঝে মাঝে কান্নাও করে দি, আমাদের লাইন আর তোদের লাইন পাশাপাশি ছিলো কতকিছু করছি। খাতার পিছনে কি কি লিখতাম আমরা 💔💔
ট্রাভেল রিকোয়ারমেন্ট হিসেবে এই পর্যন্ত দুই বার কোভিড টেস্ট করাইলাম। আর কত বার করতে হবে কে জানে ? আন্তর্জাতিক উড়ান অর্থাৎইন্টারন্যাশনাল ফ্লাইট এর বর্তমান অবস্থা কেউ জানেন ? এত ঘন ঘন সার্কুলার চেঞ্জ হচ্ছে যে কোন এয়ারলাইন ফোনও ধরে না। এদিকে কাজ কর্ম বাদ দিয়া বইসা বইসা খায়া জমানো টাকা পয়সাও শেষের দিকে। এখন ম্যানহাঁটনের ফুটপাতে বইসা, ও আমার আল্লাহ নবীজীর নাম গান গাওয়া ছাড়া কোন উপায় দেখতেসি না......
একদিন আরও বয়স হবে। হাতের মত মুখের উপরেও নানা রেখার কাটাকুটি খেলা চলবে। তখন অনেক টাকা থাকলেও বেড়াতে যেতে পারব না দামী আইপ্যাড থাকলেও ট্রাভেল ব্লগ লিখতে পারব না সোনায় বাঁধানো গিটারে একটা ভালো প্রোগ্রেশন খেলবে না আর একটা জঙ্গলে ক্যামেরা নিয়ে চুপচাপ বসে থাকতে পারব না কখন একটা কমন গ্রিন ম্যাগপাই কাঁধে মাথায় এসে বসবে এসব কাকে বলব তখন? এ দুঃখ কে নেবে? আমার সঙ্গে বুড়ো হবে কমলিনী?
সরকারের ঘোষনায় স্কুল বন্ধ।কিন্তু স্কুল কে কি কেউ আটকে রাখতে পারবে? স্কুল নাহয় বাধ্য হয়ে বন্ধ দিলাম, কিন্তু কোচিং খোলা। দারুন!! টিচারদের কি এমনিই বেতন দিবে নাকি??!! হ্যাটস অফ!! করোনার প্রকোপের জন্য স্কুল কলেজ বন্ধ, সবাই ট্রিপের প্ল্যান করতেছে। জোস!! এমন দেশটি কোথাও খুঁজে পাবে নাকো তুমি 🙂
বিশের পর থেকে জীবন অনেক ভিন্ন হয়ে যায়।আশেপাশের সবকিছুর দ্রুত পরিবর্তন লক্ষ্য করা যায়।আর আপনি মেয়ে হলে তো ব্যাপারটা আরো জটিল হয়ে যায়।আত্মীয় স্বজনদের সামনে যেতেও একসময় ইতস্তত বোধ করতে বাধ্য হবেন।এই সময় গুলোতে অতীতের ফেলে আসা দিন গুলির কথা একসময় আপনার বারবার মনে পড়বে।কোন বন্ধুর সাথে আপনি একসময় স্কুল কলেজের দিনগুলি পার করে এতদূর এসেছেন,কে খারাপ সময়ে আপনার পাশে ছিলো,কে আপনাকে বলতো আমি কখনো তোর সাথে চেইঞ্জ হবোনা।পরিবারের মা বাবার বয়স ও বাড়তে থাকে ধীরে ধীরে।তাদের প্রতিও যত্নবান হওয়ার দিকেও খেয়াল রাখতে হয় আপনার।এই বয়সে এসে বন্ধুদের কেউ কেউ ক্যারিয়ার অরিয়েন্টেড হয়ে যায়,কেউ নতুন সংসার নিয়ে ব্যস্ত হয়ে যায়,কেউ বা ব্যস্ততার অজুহাত দিয়ে দূরে সরে যায়,আবার কারো কারো উপর পরিবারের দায়িত্ব এসেও ভর করে।বন্ধুদের অনেকেই নতুন মানুষজনের ভীরে হারিয়ে যায়,তাদের অনেকের সাথেই আপনার প্রতিদিন আগের মতো কথা হয়না।দূরত্ব বাড়ে,যোগাযোগ কমে।তাদের সবাই আপনার জীবনে না থাকলেও তাদের সাথে অতীতের কাটানো স্মৃতি আপনাকে বারবার নস্টালজিক করে তুলে।সেইসব স্মৃতি আপনি অন্যকিছু দিয়ে প্রতিস্থাপন করতে পারবেন না।এক সময় যাদের ছাড়া আপনার চলতোই না এই বয়সে এসে মনে হবে দিনের পর দিন তাদের ছাড়া দিব্যি ভালো থাকা শিখে গেছেন আপনি।আবেগবাদী থেকে বাস্তববাদী হয়ে উঠার সময়টুকু বোধহয় এই বয়সে এসেই উপলব্ধি করতে পারি আমরা।তবুও অতীতের কিছু বিষয়ের ব্যর্থতা এবং অপ্রাপ্তির আর্তনাদে আপনি কখনো কখনো দুমড়ে মুচড়ে যান।কিন্ত আশেপাশের কাউকে আপনি এসব বুঝতে দিতে চান না,এসব কাউকে বুঝতে দিতে হয়না।কারণ দিনশেষে আপনার নিঃসঙ্গ পথের যাত্রাসংগী আপনি নিজেই... এই পথ শুধুই আপনার,অনেকেই আপনার সঙ্গে হাঁটবে কিন্ত কেউ আপনার জন্য হাঁটবেনা... 🌸❤️🌸বিশের পর থেকে জীবন অনেক ভিন্ন হয়ে যায়।আশেপাশের সবকিছুর দ্রুত পরিবর্তন লক্ষ্য করা যায়।আর আপনি মেয়ে হলে তো ব্যাপারটা আরো জটিল হয়ে যায়।আত্মীয় স্বজনদের সামনে যেতেও একসময় ইতস্তত বোধ করতে বাধ্য হবেন।এই সময় গুলোতে অতীতের ফেলে আসা দিন গুলির কথা একসময় আপনার বারবার মনে পড়বে।কোন বন্ধুর সাথে আপনি একসময় স্কুল কলেজের দিনগুলি পার করে এতদূর এসেছেন,কে খারাপ সময়ে আপনার পাশে ছিলো,কে আপনাকে বলতো আমি কখনো তোর সাথে চেইঞ্জ হবোনা।পরিবারের মা বাবার বয়স ও বাড়তে থাকে ধীরে ধীরে।তাদের প্রতিও যত্নবান হওয়ার দিকেও খেয়াল রাখতে হয় আপনার।এই বয়সে এসে বন্ধুদের কেউ কেউ ক্যারিয়ার অরিয়েন্টেড হয়ে যায়,কেউ নতুন সংসার নিয়ে ব্যস্ত হয়ে যায়,কেউ বা ব্যস্ততার অজুহাত দিয়ে দূরে সরে যায়,আবার কারো কারো উপর পরিবারের দায়িত্ব এসেও ভর করে।বন্ধুদের অনেকেই নতুন মানুষজনের ভীরে হারিয়ে যায়,তাদের অনেকের সাথেই আপনার প্রতিদিন আগের মতো কথা হয়না।দূরত্ব বাড়ে,যোগাযোগ কমে।তাদের সবাই আপনার জীবনে না থাকলেও তাদের সাথে অতীতের কাটানো স্মৃতি আপনাকে বারবার নস্টালজিক করে তুলে।সেইসব স্মৃতি আপনি অন্যকিছু দিয়ে প্রতিস্থাপন করতে পারবেন না।এক সময় যাদের ছাড়া আপনার চলতোই না এই বয়সে এসে মনে হবে দিনের পর দিন তাদের ছাড়া দিব্যি ভালো থাকা শিখে গেছেন আপনি।আবেগবাদী থেকে বাস্তববাদী হয়ে উঠার সময়টুকু বোধহয় এই বয়সে এসেই উপলব্ধি করতে পারি আমরা।তবুও অতীতের কিছু বিষয়ের ব্যর্থতা এবং অপ্রাপ্তির আর্তনাদে আপনি কখনো কখনো দুমড়ে মুচড়ে যান।কিন্ত আশেপাশের কাউকে আপনি এসব বুঝতে দিতে চান না,এসব কাউকে বুঝতে দিতে হয়না।কারণ দিনশেষে আপনার নিঃসঙ্গ পথের যাত্রাসংগী আপনি নিজেই... এই পথ শুধুই আপনার,অনেকেই আপনার সঙ্গে হাঁটবে কিন্ত কেউ আপনার জন্য হাঁটবেনা... 🌸❤️🌸
এই বিশ্ববিদ্যালয়ের হল থেকে নারী শিক্ষার্থীদের টিশার্ট পরে বের হতেও হিমশিম খেতে হয়। এখন দেখি শিক্ষকও হয়রানি করে 😐
মানুষ কি সুন্দর গান শুনতে শুনতে ঘুমায়। আর আমার গান শুনলে ব্রেন মনে হয় চাঙ্গা হয়ে যায়। 😒
#হারানো_পোস্ট আসলে আমার চিন্তার বাইরে ছিলো গুড্ডিকে নিয়ে ৪ মাসের মাথায় হারানো পোস্ট দিতে হবে! - আমার এই বিল্লুর নাম গুড্ডি! সে খুবই প্লেফুল! সে একদম গা ঘেষা এবং একা থাকতে চায় না! গুড্ডি খুব সহজে মিশে যায়! গুড্ডি রেস্পন্সিভ! ওকে নাম ধরে ডাকলে ও সাড়া দেয়, ওর ক্ষুদা লাগলে পা ঘেষে দাঁড়ায়। - গুড্ডির ছোটবেলা সুরমা আবাসিক ৪ নাম্বার বি ব্লক এরিয়াতে। তাই এই রাস্তা সে চিনে। - গুড্ডি সপ্তাহে দুই তিনদিন বাইরে গিয়ে নিচে খেলে আবার গ্যারেজে চলে আসতো। সে একই সাথে বাসায় ও থাকতে চাইত কিন্তু বাইরে খেলতেও তার পছন্দ! - গুড্ডি গতকাল ভোর ৭টায় গুড্ডি ঘর থেকে বের হয় এবং আজকে রাত ৮ টা বাজেও তার কোনো হদিস নাই! গুড্ডি রাস্তা যেহেতু চিনে, আমার কোনোভাবেই মনে হয় না,ও এতটা হুট করে হারিয়ে যাবে। ও যখন বের হয়, আমি চার তলা থেকে নিচে তাকালে ওকে আশেপাশেই দেখি। গতকাল কে ওকে একদমই দেখি নাই!
সাক্ষাৎকারটা নিয়েছিলেন ওবায়দুল গনি চন্দন। আমি ডাকতাম ‘চন্দন মামা’। কি যে স্নেহ করতেন তিনি আমাকে! আমি নাকি বড় হয়ে ‘বিরাট কিছু’ হবো এমনটা বলতেন! শুনে আমার খুব ভালো লাগতো। কিন্তু তখনও বুঝিনি- ‘বিরাট কিছু’ হওয়া কি আর এতো সহজ!! ছবি তুলেছিলেন যিনি তার নাম মনে নেই তবে চেহারাটা স্পষ্ট মনে আছে! সামনের দিকে টাকমাথা, পেছনে কাঁচাপাকা চুল (বেশিরভাগই পাকা 😋)! মুখভরা পান... ছবি তোলার সময় আমাকে বার বার বলছিলেন- “হাসো হাসো... তোমার হাসি সুন্দর... তুমি নতুন কুঁড়িতে চ্যাম্পিয়ন হইসো, ৩২ টা দাঁত বের করেই তো ছবি তুলবা তাই না?” অথচ আমার ধারনা ছিল আমার হাসিটা পঁচা। খুব পঁচা। ছোটবেলায় কে যেন বলেছিল- “ও আল্লাহ! হাসলে তো তোমার মাড়ি দেখা যায়!” তারপর থেকেই প্রানখুলে হাসতে লজ্জা পেতাম। ঠোঁট টিপে হাসার মতো ভঙ্গি করতাম। ৩ টা নাচ, ১ টা গান আর একক অভিনয়- ৫ টা বিষয়ে প্রথম হয়ে #নতুন_কুঁড়ি ১৩৯৯ এর চ্যাম্পিয়ন হবার পর মনে হয়েছিল আমি অনেক কিছু হয়ে গিয়েছি! কিন্তু লাগাম টেনে ধরে রাখলেন আম্মু... ‘গানের উচ্চারণ ভালো হয় নাই, নাচের এক্সপ্রেশন পরিপূর্ণ হয় নাই, অভিনয়ে গ্রামের মেয়ের মতো হাঁটা হয় নাই’ এসব কথা কানের কাছে বলতেই থাকতেন। কোনো একটা কাজ করে অন্যদের কাছে ম্যালা প্রশংসা পেলে আড়চোখে মায়ের দিকে তাকাতাম। “ভালোই হয়েছে” তার মুখে এটুকু শুনে খুশি হবার আগেই বলতেন- “তবে আরও ভালো করতে হবে...” আরও ভালো করার চেষ্টায় জীবনের অর্ধেকের বেশি পার করে দিলাম। আম্মু, এখন আর ‘আরও ভালো’ করতে ইচ্ছা করে না। 
আলহামদুলিল্লাহ, আজও করোনা আক্রান্ত রোগীর জন্য রান্না করলাম। পৃথিবী তাড়াতাড়ি রোগ মুক্ত হউক।

সিসা দিয়ে কি করে নেশা হয়? এটা কি খায়? নাকি টানে? হায় কত্ত খ্যাত আমি এই ব্যপারে কিছুই জ্ঞান নেই!! জাতি কি আমাকে ক্ষমা করবে?
আধাকাপ কফিতে আমি তোমারে পাইনা। ডাইনে আর বাঁয়ে ও আমি তোমারে পাই না!
অভিজ্ঞতা বলে, 'নারী লেখক' সহজে 'লেখক' হয়ে ওঠে না; 'নারী কর্মী' 'কর্মী' হয়ে ওঠে না; কিংবা 'নারী সাংবাদিক' ' সাংবাদিক' হয়ে ওঠে না....... । 'নারী' পরিচয়টির কাছে বারবার মার খেতে হয় দারুন কষ্টে অর্জিত অন্য পরিচগুলোর। এ যে কী ভীষণ যন্ত্রণার তা বলে বুঝাবার নয়। ভাবছেন, অতিরঞ্জিত করে বলছি? মোটেই না। শয়ে শয়ে প্রমাণ আছে। ইদানীং মনে হয় ছদ্মবেশী আর বিকৃত মানসিকতার পুরুষরাই সংখ্যাগরিষ্ঠ হতে চলেছে। ভয়ের ব্যাপার হলো, দ্রুত শ্রদ্ধা হারাচ্ছি পুরুষদের প্রতি। তবে কথা দিলাম, হেরে যাব না।
আমি সাধারণত আমার হেল্প পোস্টগুলো নিজে গিয়ে ভিডিও করে পোস্ট দেই। অসুস্থতার কারনে নিজে যেতে পারিনি। বাচ্চাটাকে দেখেই আমি সাহায্যের হাত বারিয়ে ছিলাম তাদের ডিমান্ড অনুযায়ী টাকাও পেয়েছিলাম কিন্তু কয়েকজন জানিয়েছে এই নিউজ ফেইক গতদুই দিন আমি খুব অসুস্থ ছিলাম দয়া করে আপনারা আমাকে জানান এই নিউজ ফেইক কিনা। ফেইক হলে যার যার টাকা ফেরত দিয়ে দিবো যদি সত্যি হয় তাহলে মাপ চেয়ে নিবো তার এই বিপদের মধ্যে টাকা হাতে নিয়ে বসে আছি"
কাজকাম নাই তাই আম্মুর নতুন বালিশের কভারের উপর আঁকিউকি করলাম :3 ইউটিউবেরটা আরো সুন্দর ছিল :') 
আলহামদুলিল্লাহ তৃতীয় প্রফেশনাল পরীক্ষায় পাশ! সবাই দোয়া করবেন যাতে ভালো ডাক্তার হয়ে দেশ এবং দেশের মানুষের জন্য কিছু করতে পারি।❤️
ফাল্গুন বা ফেব্রুয়ারী! আসুক বা দূরে থাকুক-তার সাথে সখ্য আমার বহুদিনের৷ বাংলা নামের হাজার বছরের ও পুরাতন একটি ভাষা৷সে যে সুরেরই ভাষা-ছন্দেরই ভাষা-প্রাণেরও ভাষা! আ-মরি বাংলা ভাষা! অন্যদিকে এর সাথে আমার পরিচয় মাত্রই কয়েক দিনের৷ যদিও আমার আর তার মধ্যে ব্যবধান অনেক৷ধর্ম-বয়স-রঙতো বটেই এমনকি স্বাবলম্বনের দিক থেকেও!আমি হিন্দু,ও মুসলমান৷আমার মুখের পরে অনেকগুলো বছরের অভিজ্ঞতা, ক্রমাগত কাকের পায়ের ছাপের মতন ভাঁজ ফেলে চলেছে!তার ত্রিশ বছর আসতে এখনও চার -পাঁচ বছর দেরি৷তার কালো চুলের খোঁপাটি আমার বিরল চুলের মাথাকে দেখে হাসে৷তার দুটি ছেলের একটি থাকে মায়ের কাছে,অন্যটি নিজের কাছে রেখেছে৷সে হাসলে আমার ভালোলাগে৷ প্রথম দিনের পরিচয় আস্তে আস্তে ঘন আলাপের মাত্রা পায়৷বাড়ি মুর্শিদাবাদ,স্বামীর নাম সিরাজ৷আমি বলি "তা'হলে কী তোমার নাম লুৎফা?"সে আমার রসিকতা বোঝেনা...নবাব সিরাজের সে নাম শোনেনি,লুৎফা নামেও তার কোনো 'বান্ধবী' নেই -সে জানায়৷ এখানেও আছে পার্থক্য!সে অনেক দিন আগের কথা,আমার কয়েকখানা "সার্টিফিকেট" ছিল-যা নিতান্তই অপ্রয়োজনীয় বাজে কাগজ হয়ে কোথায় পড়ে আছে খবর রাখিনা৷ঐ বিদ্যা আমার কোনো কাজে লাগলো না৷আমি আয় করিনা৷ ও নাম লিখতে পারেনা৷কোনোদিন বই পড়েনি,স্কুলে যায়নি!২১শে ফেব্রুয়ারি-না জানা আমার সদ্য হওয়া বন্ধুটি উদয়-অস্তে,নিজের পরিশ্রমে মাস গেলে আয় করে কয়েক হাজার টাকা৷দিল্লিরএক মোকামে ঘর ভাড়া নিয়ে সে থাকে৷ছেলেকে দিয়েছে স্কুলে-মানুষ করার আশায়৷তার মতন কষ্ট যেনো ছেলেদের করতে না হয়,তাই তার এই পরিশ্রম!সন্তানদের জন্যে নিজের আয়- প্রাণ ধরে ব্যায় করতে চায়না৷ নাম ওর যাই হোক,আমি লুৎফাই বলি,ওর সাড়া দিতে অসুবিধা হয়না- "বলো কাকি"! গলার স্বর আর সুর আলাদা রকমের ভালো লাগে আমার৷ বাংলা-ছাড়া আমার এই বিদেশ বিভূঁইএ -একখানা ঘরের সংসারে আমি যে ওর সাথে বাংলায় কথা বলতে পারি! কোনো কোনো সকালে ও যখন আসে,আমি ওর মুখের দিকে তাকিয়ে বুঝতে পারি-মন ভালো নেই ওর!"কি হয়েছে তোমার?"প্রশ্নের উত্তরে কেঁদে ফেলে ও৷সব কাজ আর সম্পর্ক ভুলে আমার কাছে ও জীবন মেলে ধরে৷আমার মন কেমন করে ,কী জানি ওর জন্যে -না ওর বেদনার ভারে৷ দূঃখেরও আছে ভাষা-সবার একই রকম,বুঝতে অসুবিধা হয়না৷চা করে দেই-নিজেও খাই৷এভাই একটু একটু করে সর্ব দিক থেকে অসম দুটি মানুষের মধ্যে বন্ধুত্ব গাঢ় হয়ে গড়ে ওঠে৷লুৎফা বলে যায় ওর ফেলে আসা আম্মা -আব্বার কথা৷ছোটো বেলায় ওদের ঘর দোরের আনন্দ বেদনার ইতিকথায় আমাদের বেলা বয়ে যায়...৷ও বলে চলে উঠানে ঘুরে বেড়াতো চড়ুই -টুনটুনি৷তাদের শিষে তরতরিয়ে পুঁইএর ডগা উঠে যেতো পাতায় ছাওয়া কুটিরের চালে৷ও যেনো 'মিনি'..আমি মুগ্ধ শ্রোতা!হৃদয়ের সব ভার আমাকে ভাগ দেওয়ায় ওর নীল-নীল বেদনার রঙ হালকা হয়ে আসে৷ ভাষা!বাংলা ভাষা উচ্চারিত হলে বা উচ্চারণে মনের শান্তি-আত্মার আরাম৷জলের পিপাসার মতন কথা বলতে চাওয়ার পিপাসা ,যা আজন্মের লালিত শব্দমালায় বলতে না পারলে সুখ কোথাও মেলে না৷জীবনকে মনের হয় মরুভূমির মতন রুক্ষ্ম -শুষ্ক৷ এখানে এই দিল্লিতে,একই ভাষায় দু'জন মানুষ যখন কথা বলে,তখন তৃতীয় অন্য ভাষা-বলা কেউ আসলে ইংরাজি বা হিন্দিতে কথা বলাটাই নিয়ম৷অর্থের স্বচ্ছতার জন্যে৷বুঝতে পারলেও ভিন দেশি সেই ভাষা বলাতো সহজ নয়!আমার কথা বলার মতনও তেমন কেউ নেই ছেলের এই দিল্লির "১৮নাম্বার কাশ্যপ ছাত্রাবাসে"৷ কখনও সওদা কিনতে যাই৷পেঁপের হিন্দি 'পাপিতা'ভুলে পশারিকে জিজ্ঞাসা করি"ইয়ে পাপায়া কিতনা? " ফুলকপির হিন্দি মনে করে বলি "ইয়ে গোবি কত টাকা?"ভুলভাল কথা পশারীর বুঝতে ভুল হয়না৷প্রয়োজনের যে ভাষা ,তা ইঙ্গিতেই চলে কিন্তু মনের কথা বুঝাতে তো চাই নিজের ভাষা৷লুৎফা আর আমি দু'জনে নিজেদের ভাষায় কথা বলি৷ কখন যেনো তা দেওয়া-নেওয়া হয়ে যায়!এক সময় ও আমার বাগেরহাটের বিশুদ্ধতায় জিজ্ঞাসা করে "ভাত রানবা বা না কাকি?দাদা খাইছে?" আমি হাতা খুন্তি নাড়তে নাড়তে বলি"লুৎফা!'বর্তন' ভালো করে সাফ করোনা না কেন"? আজকের দিনে স্যাটেলাইট - নেট বা বোকা বাক্স যতই আমাদের দূরের তারার মতন সরে যেতে বাধ্য করুক-আমি অপেক্ষা করি লুৎফার! যার বাড়ি মুর্শিদাবাদ৷স্বরে পূর্ব-বঙ্গীয় টান৷দিল্লিতে থাকায় বহু হিন্দি শব্দ তাতে জুড়ে গেছে-তবু সেতো বাংলা ভাষা! জীবনের-জীবিকায় আমাদের অজস্র পার্থক্য থাকার পরেও শুধু মাত্র একই ভাষায় কথা বলার জন্যে লুৎফা একটু বেশি সময় থাকে আমার কাছে৷ আমি বাংলায় কথা বলার জন্যেই একটু বেশি জোরে বলি"লুৎফা!তোমার জন্যি রুটি বানাইছি৷চা করিছি৷দেহো মিষ্টি বেশি হইছে নাকি৷খাইয়ে নেও! কাইলকে আবার আসতি ভুল হয় না জানি..!দেহিছো,এহানের লংকায় এট্টুও ঝাল নেই৷" চাএ চুমুক দেবার ফাঁকে আনমনে লুৎফা বলে "হ কাকি!আমাগো মুর্শিদাবাদে সব ঝাল ঝাল লংকা!" 

"আমার আঁকড়ে ধরা বারণ কোনও পুরনো খড়কুটো তবু ঝলমলে উচ্চারণ আমি বানাই মুঠো মুঠো"
সবাই পার্টি এনজয় করছে। মোহনীয়  সাজ আর পারফিউমের গন্ধ। যেন মনে হচ্ছে সবাই শুন্যের উপর চলছে , হাসি ঠাট্টা আর কৌতুকে  মত্ত । জানি, ওদের এই মহল খানিক বাদে স্তব্ধ হয়ে যাবে, সবাই মারা যাবে, এমনকি আমিও। তারপরেও গ্লাসে শ্যাম্পেন ঢালতে একটুও ভুল করিনি আমি।
বাবা ছাড়া আমার এই প্রথম ঈদ। কথাটা কি আদৌ সত্যি। কিছুটা মিথ্যা কি এর মধ্যে মেশানো নেই? বাবা তো বটেই, বাবা, মা, স্ত্রী কন্যা ছাড়া প্রথম ঈদ করি ২০০৫ সালে। আমি তখন একদম অকারণে ইতালি বেড়াতে গেছি। এর মধ্যে পড়লো কুরবানির ঈদ। ঈদের দিন একমাত্র গরুর কলিজার জন্য মন খারাপ হলো। আর কোনো কিছুর জন্য তত টান অনুভব করলাম না। এর পরের বছর আমরা মনিপুরের বাসা ছেড়ে বড়বাগে চলে এলাম। মনিপুরের বাসায় আমরা ছিলাম ১০ বছর। ১০ বছর সংসার ভেঙ্গে নতুন বাসায় যাওয়া চাট্টিখানি কথা নয়। বাড়ি বদলের সেই সময়ে মনে হলো, এখন বাসায় থাকলে ঠেলাগাড়িতে মালপত্র চাপিয়ে দৌড়াদৌড়ি করতে হবে। দুপুরবেলায় বিছানায় শুয়েই প্লেনের টিকেট কাটলাম। মাঝরাত্রে চড়ে বসলাম বিমানে। একটা ছোট্ট ট্রানজিট নিয়ে চলে এলাম জার্মানি। কী তীব্র শীত তখন। পুরো ফ্রাংকফ্রুট ছেয়ে আছে ধবল তুষারে। আমি সেই বরফের মধ্যে শুয়ে আরেকটি ঈদ কাটালাম। সেবারও তেমন খারাপ লাগে নি। এক বছর ভদ্র হয়ে রইলাম। পরের বছর আবার চলে এলাম ইতালিতে। এবার খুব হিশাব করে টিকেট কাটা। ঠিক ঈদের দিন ঢাকায় পৌঁছাবো। সেবার হলো ২৯ রোজার ঈদ। রোম এয়ারপোর্টে বসে কফি খেতে খেতে আরেকটি পরিবারবিহীন ঈদ পার করলাম। এই ঘটনাগুলো আমার পরিবারে তত দাগ কাটতে পারেনি। আমরা দুই ভাই, সাথে বাবা মা। রাস্তার উল্টা দিকে আমাদের মেজ চাচা। কাছেই ক্যান্টনমেন্টে আমাদের চাচাতো বোনের সংসার। সব মিলিয়ে একটা জমজমাট যৌথ পরিবার। এক দুইজন মিসিং হলে কিছু আসে যায় না। ছয় সাত বছর আগে- হাত থেকে পরে সংসার নামক কাঁচের গ্লাসটা ভেঙ্গে গেলো । পুরো পরিবার চূর্ণবিচূর্ণ হয়ে ছিটিয়ে পড়লো দশদিকে। প্রথমে অল্পদিনের ব্যবধানে মারা গেলো- আমার চাচা চাচী। তারপর চাচাতো বোন পুরো পরিবার নিয়ে চলে গেলেন কানাডা। এরপর আমি গেলাম আমেরিকা। আমার একমাত্র ছোট ভাই গেলো কানাডায়। আর আমার বৃদ্ধ বাবা মা গত ৩ বছরে ছয়টি ঈদ করলেন- সম্পূর্ণ একা। সামনের বছর থেকে আমার মা-কে ঈদ করতে হবে আরও একা হয়ে হয়ে। সংসার নামক কাঁচের গ্লাসটা আমাদের হাত থেকে ছুটে গেছে। অনেক নিচে গিয়ে পড়েছে। তারপর চূর্ণ বিচূর্ণ হয়ে ছিটকে গেছে নানান দিকে। আমি সেই ভাঙ্গা টুকরোর খোঁজে মানিকগন্জ এসেছি। দূর দূরান্ত থেকে ধরে আনছি আত্মীয়স্বজনদের। পালন করার চেষ্টা করছি ঈদ। এভাবে ভাঙ্গা টুকরো খুঁজতে খুঁজতে কেটে যাবে একটি জীবন।
স্বাধীনতা সাংস্কৃতিক পরিষদের সম্মানিত সভাপতি সাবেক সফল সংসদ সদস্য শাহজাদপুরের মাটি ও মানুষের নেতা  জনাব #চয়ন #ইসলামের মমতাময়ী মা করোনা আক্রান্ত হয়ে হাসপাতালে চিকিৎসাধীন। হে আল্লাহ মহীয়সী এই নারীকে দ্রুত সুস্থ করে দিন, আমিন।।
গতবছর করোনার শুরুতে যেমনটা ভয় পেয়েছিলাম তেমন এখনো পাই আমি, কারণ ঘরে আমার বৃদ্ধা মা আছেন, ছোট্ট তানহা আছে। আমাদের কয়েকজন বয়স্ক আত্নীয় এর মধ্যেই করোনায় অসুস্থ, আবার দূরের অনেকেই মারা গেছেন। করোনায় আমি নিজের জন্যে মাস্ক পরি নাই,সচেতন থাকি নাই কখনো, পাশের মানুষটির কথা ভেবে পরেছি। আমার বন্ধুরা অনেকেই ঠাট্টা করে বলেছে যে মরার এত ভয় তোর! না আমার মরার ভয় নাই কিন্তু প্রিয়জন হারানোর ভয় আমারে কাঁদায়। পৃথিবীতে সব থেকে বড় আত্নীয়ের সম্পর্ক আমার ক্ষেত্রে আমি আমার মায়েরে ধরি। আর কারো সাথে আমার শরীর- মনের এমন কানেকশন নাই যেভাবে উনার সাথে আছে। উনারে হারানোর কথা আমি ভাবতে পারি না। করোনায় এবার এত মানুষ মারা যাচ্ছে, খুবই ভয় পাচ্ছি। গতবছর না, লাস্ট কবে আমি নিজে গিয়ে ইদের জন্যে কিছু কিনেছি জানিনা। কেউ দিলে পরেছি ইদে নাইলে না। বাঁচার জন্যে ইদের কেনাকাটা অফ রাখা যায় না? ইদ বার বার আসবে, আপনার পরিবারে আপনার দ্বারা কেউ আক্রান্ত হলে সেই দায় কিভাবে এড়াবেন সারাজীবন? তারে ছাড়া ইদ আর ইদ লাগবে? যাদের ছাড়া ইদ ইদের মত লাগে না তাদের কথা ভেবে অন্তত সাবধান থাকুন। করোনা ভয়াবহ। কেউ আপনার আর আপনার পরিবারের সুস্থতার ধার ধারে না,না এত্ত বড় পোস্ট লেখা আমি, না প্রশাসন, না এই ব্যর্থতম সরকার। আপনার দায় আপনার। প্লিজ সচেতন হোন। সময় থাকতে সাবধান হোন।
আমি হাসপাতালে। আপনজনেরা বাগানের ছবি তুলে পাঠাচ্ছে। এই পোস্ট সেখান থেকেই।
আমাদের বড়দা কানাই গাঙ্গুলী করোনা আক্রান্ত! সিপিবি-র একনিষ্ঠ কর্মী, পার্টির ফরিদপুর জেলার প্রাক্তন সভাপতি কমরেড কানাই গাঙ্গুলী আপনাদের সবার শুভকামনায় দ্রুত আরোগ্য লাভ করবেন বলে আশারাখি।
"বরষার প্রথম দিনে ঘন কালো মেঘ দেখে আনন্দে যদি কাঁপে তোমার হৃদয় সেদিন তাহার সাথে করো পরিচয়"
কেউ আমারে একটা স্মাটফোন গিফট করুন।খুব দরকার টাকা নাই তাই কিনতে পারছি না।
আমার খুব পছন্দের কিছু ব‌ইয়ের নাম আজ বলবো। সেইসাথে বলবো কেন পছন্দ সেটাও। ১.মধ্যাহ্ন- হুমায়ূন আহমেদ প্রিয় লেখকের এই লেখাটা আমার সবচেয়ে প্রিয়। অনেকেই হুমায়ূন আহমেদের জোছনা ও জননীর গল্প,অপেক্ষা এগুলোকে মাস্টারপিস বলে থাকেন। কিন্তু আমার পছন্দের শীর্ষে আছে মধ্যাহ্ন। মধ্যাহ্ন একটি ইতিহাসনির্ভর উপন্যাস।‌যাতে ফুটে উঠেছে ইংরেজ শাসনের সময়কার হতদরিদ্র বাঙালি মানুষদের দৈনন্দিন দুঃখের চিত্র,সেই সাথে তৎকালীন জমিদারের বিলাসিতাও। পাঠক বিভ্রান্ত হতে বাধ্য হবে কারণ এই উপন্যাসের কোথায় সত্য আর কোথায় লেখকের বানানো সেটা কারো পক্ষে ধরা সম্ভব না। ২.সেই সময়- সুনীল গঙ্গোপাধ্যায় আমি বুকে হাত দিয়ে নির্দ্বিধায় বলবো এই ব‌ইটি নোবেল পাওয়ার যোগ্য। কি নেই এই ব‌ইয়ে? ইংরেজ শাসনামলের প্রথম দিককার সময়টাকে লেখক এত চমৎকারভাবে ফুটিয়ে তুলেছেন যে পাঠক চোখের সামনে ভারতের ইতিহাস পরিস্কার দেখতে পাবে। তাদের চোখের সামনে দিয়ে হেঁটে বেড়াবে ঈশ্বরচন্দ্র বিদ্যাসাগর,মাইকেল মধুসূদন দত্ত,কালিপ্রসন্ন সিংহ,বঙ্কিমচন্দ্র,রানী রাসমনির মতো বিখ্যাত মানুষেরা। আছে ভারতপ্রেমী বেথুন সাহেবের কথা যিনি অন্তঃপুরের নারীদের শিক্ষার জন্য উঠেপড়ে লেগেছিলেন। আছে মঙ্গল পান্ডের কথা যার ফলে প্রথম সিপাহীদের মাথায় বিদ্রোহের ব্যাপারটা উঁকি দেয়। আছে বিধবা বিবাহের জন্য ঈশ্বরচন্দ্র বিদ্যাসাগরের অক্লান্ত চেষ্টার কথা। এছাড়াও আরো অনেক কিছু। অনেক অনেক কিছু। এক উপন্যাসে এত কিছু হয়তো ভাবাও যায় না।‌ দীর্ঘদিন আচ্ছন্ন ছিলাম এই ব‌ইটা পড়ে। এখন এই ট্রিলজির দ্বিতীয় ব‌ই প্রথম আলো পড়তেছি।‌ এটাও অসাধারণ। সবার জন্য এই ট্রিলজি অবশ্যপাঠ্য হ‌ওয়া উচিত। ৩.কবি- তারাশঙ্কর বন্দোপাধ্যায় "জীবন এতো ছোট কেনে?" গ্রামবাংলার সেই অতি সাধারণ সহজ সরল কবির মনে এত অসাধারণ সুন্দর একটি প্রশ্নের উদয় কিভাবে হলো বলা ভার।‌ তারাশঙ্করের লেখার সাথে প্রথম পরিচয় কবি দিয়ে।‌ তারপর যত‌ই তার লেখা পড়ছি মুগ্ধ হতে আছি।‌ ৪.আদর্শ হিন্দু হোটেল- বিভূতিভূষণ বন্দোপাধ্যায় বিভূতিভূষণের অনেক মাস্টারপিসের ভিড়ে এইটা আমার মোস্ট ফেভারিট। যদিও তার সব লেখাই আমাকে টানে। তার লেখনীশক্তি আমাকে বরাবরই মুগ্ধ করে কিন্তু আমি ঠিক করেছি প্রিয় লেখকদের শুধুমাত্র একটি ব‌ইয়ের নাম‌ই আমি বলবো যেটা সবচেয়ে বেশী ভালো লেগেছে। আর বিভূতিভূষণের আদর্শ হিন্দু হোটেল আমার সবচেয়ে ভালো লাগার একটি উপন্যাস। হাজারি ঠাকুর নামে একজন অতি দরিদ্র রান্নার ঠাকুরের শুধু তার রান্নার গুণেই লাঁথিঝাটা‌ খাওয়া জীবন থেকে ঘুরে দাঁড়ানোর গল্প। গল্প বলার ভঙ্গিটা এত বেশী সাবলীল যে কোনোমতেই সেটাকে গল্প বলতে ইচ্ছে করে না। মনে হয় লেখক ঐ হোটেলে খাতা কলম নিয়ে বসে হাজারী ঠাকুরকে প্রতক্ষ্যদর্শনে গল্প লিখেছেন। ৫. সাতকাহন- সমরেশ মজুমদার সমরেশ মজুমদারের সেরা লেখা। সন্দেহ নেই। কোন মেয়েকে,তার জীবনের টানাপোড়েনগুলোকে,তার তুচ্ছ ক্ষুদ্র সমস্যাগুলোকে হয়তো কোন মেয়েও এতটা সুন্দর করে ফুটিয়ে তুলতে পারতো না যতটা তিনি পেরেছেন।‌ প্রথমে তিনি কাল্পনিক একটা চরিত্র তৈরি করেছেন যেটা তৎকালীন সমাজের হাজারো লক্ষ মেয়ের সত্যিকার জীবনে অহরহ ঘটতো। তারপর সেই চরিত্রকে মারাত্মক ভাবে ইউটার্ন দিয়ে উল্টোপথে নিয়ে গেছেন।‌ তৎকালীন সমাজের অনেক মেয়েই এইরকম ঘুরে দাঁড়ানো দেখলে প্রথমে রীতিমতো আঁতকে উঠবে, তারপর গালে হাত দিয়ে ভাবতে বসবে যে এরকম‌ও সম্ভব! এটা যে সম্ভব সেটা সমরেশ‌ই প্রথম দেখালেন কিনা! তাই এই উপন্যাসটা দুই বাংলার হাজারো মেয়ের এত প্রিয়। ৬.বরফ গলা নদী- জহির রায়হান জহির রায়হানের মোস্ট ফেভারিট ব‌ই আমার এইটা। প্রথমদিকে যদিও পড়তে পড়তে বিরক্ত হচ্ছিলাম। মনে হচ্ছিলো তেমন কিছু তো নেই! রেগুলার প্রেম কাহিনী! এটা এত নামকরা কেন? হেনতেন। কিন্তু সবচেয়ে বড় ধাক্কাটা আমার জন্য অপেক্ষা করছিলো লাস্ট টুইস্টে। সেই ধাক্কার কথা আজো ভুলি নাই।‌‌ যখন‌ই এই উপন্যাসের কথা মনে পড়ে মনটা খারাপ হয়ে যায়। ৭. বিন্দুর ছেলে- শরৎচন্দ্র চট্টোপাধ্যায় শরৎচন্দ্রের কতো ব‌ইই তো আছে! সব ব‌ইই বলতে গেলে সুন্দর।‌ কিন্তু ছোটবেলায় পড়া এই একটা‌ গল্প আমার ঘুরে ফিরে মনে আসে, বারবার পড়ি তবুও সাধ মেটে না।‌ ছোট একটা বাচ্চাকে ঘিরে এক পরিবারে দুই জায়ের মধ্যে সম্পর্কের উত্থান পতন। ভালোবাসার এই তীব্র উচ্ছাস পড়তেও ভালো লাগে। ৮. আমি তপু: মোহাম্মদ জাফর ইকবাল আমি তপু উপন্যাসটা মনে হয় মোটামুটি সবার‌ই পড়া।‌ তপু এক অসহায় ছেলে যাকে নিজের মা অব্দি ভালোবাসে না।‌ভালো না বাসার কারণটাও অযৌক্তিক। চমৎকার একজন ম্যাথমেটিশিয়ান সে যেটা প্রথমদিকে সে নিজেও ধরতে পারে নাই। নিজের সম্পর্কে হীনমন্যতায়‌ই সে নিজের কোন গুণ প্রত্যক্ষ করে নি। সে যে আসলে কি প্রিয়াঙ্কা নামের একটা মেয়ে সেটা তাকে দেখতে সাহায্য করে।‌ জাফর ইকবালের এরকম ইউনিক আর কোনো লেখা আমি পড়ি নাই। নিঃসন্দেহে এটা ওনার মাস্টারপিস। ৯.স্যালভেশন অব আ সেইন্ট: কেইগো হিগাশিনো এত এত দেশী বাঙালি উপন্যাসের গল্প করতে করতে হঠাৎ করেই বিদেশী থ্রিলারে চলে গেলাম। কাজটা হয়তো ঠিক হলো না। কিন্তু আমি যে আমার মোস্ট ফেভারিট ব‌ইয়ের নাম লিখতে বসেছি! এই ব‌ইটার কথা না বললে হবে কিভাবে? জাপানি লেখক কেইগো হিগাশিনো আমার প্রচুর ফেভারিট একজন রাইটার। এই সিরিজের প্রথম ব‌ই দ্য ডিভোশন অব সাসপেক্ট এক্স‌ও আমার অনেক প্রিয়,বেশীরভাগ পাঠকপ্রিয়তা ওটাই পেয়েছে। কিন্তু সেইন্ট আমাকে মারাত্মকভাবে চমকে দিয়েছে।‌ এটা এমন একটা ব‌ই যেটা পড়ার দুই বছর পরেও আমি ভুলতে পারি নাই। প্রতিটা দিন এর কাহিনীটা আমাকে ভাবায়। থ্রিলার মানেই আমরা জানি খুনখারাবী, রক্তপাত। কিন্তু বিনা রক্তপাতে এরকম চমৎকার মাথার খেলা! সৃষ্টিকর্তা প্রদত্ত ব্রেইন‌ না হলে কোন লেখক কিভাবে ভাবতে পারে আমার জানা‌ নেই। ১০.নেক্সাস- মোহাম্মদ নাজিম উদ্দিন একটা সিরিজের প্রথম নয় শেষ নয় মাঝের একটা গল্প আমার মোস্ট ফেভারিট! হাস্যকর ব্যাপার তো বটেই। কিন্তু আমার মতে নাজিম উদ্দীনের বেস্টটা দেয়া হয়েছে এটাতে।‌একটা থ্রিলার ব‌ইয়ে এত্ত এত্ত টুইস্ট! লেখক চাইলেই এর টুইস্টগুলো দিয়ে তিনটা থ্রিলার বানিয়ে ফেলতে পারতেন। সম্ভব ছিল।‌ যে রাতে এটা পড়েছি এক লহমার জন্য‌ও চোখের পাতা এক করতে পারি নাই। এবং পড়ার সময় চোখের পলক পড়লেও বিরক্ত হয়েছি।‌ তবে নেক্সাস‌ পড়ার আগে অবশ্যই এই সিরিজের আগের ব‌ইগুলো আপনাকে পড়তে‌ হবে। অনেকেই আমার কাছে জানতে চান আমার মোস্ট ফেভারিট ব‌ইয়ের নাম‌। নিজের অনেক অনেক প্রিয় ব‌ইয়ের ভীড়ে মোস্ট ফেভারিট ব‌ই হাতড়ে খুঁজে বের করা অনেক কঠিন। মনের মধ্যে তখন আন্দোলন শুরু হয়ে যায়। মন তখন বলে "এটাও নাও,ওটাও নাও। এটা কেন‌ বাদ দিলে,ঐটা বাদ দিয়ে বিরাট ভুল করলে।" তা সত্ত্বেও আমি চোখ বন্ধ করে শুধু দেখে গেছি কোন কোন ব‌ইগুলা আমার মনের কোনে উঁকি দিয়ে যায়,হৃদয়ের গহীনে কোন কোন গল্পগুলা‌ জায়গা দখল করে বসবাস করছে। তার একটা‌ লিস্ট দিয়ে দিলাম। যদিও এখন‌ও অনেক পড়া বাকি, অনেক প্রিয় ব‌ই হয়তো সামনেও হবে। তবে আপাতত এরচেয়ে প্রিয় আর কিছু আমার নাই।

আমার ঠাকুমার গা থেকে অদ্ভুত সুন্দর একটা ধূপের গন্ধ আসতো।কেউ পেতো কিনা জানিনা আমি পেতাম।আশপাশে এই ধূপের গন্ধটা নাকে আসলে আমার মনে হয় আমি এখনো ঠাকুমার গা ঘেষে বসে আছি। প্রিয় মানুষ তো আর চিরকাল থাকেনা।মানুষের ধর্মই হারিয়ে যাওয়া।
আপনারা টিকটকের কান্নাকাটি করা ছেলে-মেয়েগুলার ভিডিও গুলা দেখে হাসাহাসি করেন কেন? আমার তো অনেক রিলেটেবল লাগে 😐
রাত বাড়লে আমি আমার অপমানগুলো মনে করি। প্রত্যেকটা মুখ একবার করে ভেবে ফেলি যারা সারাটা জীবন অকারণে আমায় ঘৃণা করে এসেছে। যাদের এক হাতে ছিলো গোলাপ, এক হাতে ছুরি। আমি মনে করি তাদের যারা আমার মৃত্যু কামনা করে রোজ। আমি সব খবর পাই। আমি সব মনে রাখি। আমি নিয়ম করে মনে করি প্রত্যেকটা আঘাত। প্রত্যেকটা দুঃখ ছুঁয়ে নেমে আাসা বিকেলের বৃষ্টি। সেই বৃষ্টি থেকে জন্ম নেয় একেকটা কবিতা। কবিতা না লিখতে পারলে দুঃখের মাহাত্ম্য বুঝতাম না কখনো। আমার কোনো কান্না নেই। মাঝেমাঝে জন্মায় বিস্ময়। ঈশ্বরের কী অপূর্ব সৃষ্টি এই দুঃখ। আমার সমস্ত সারল্য অতিক্রম করে আমি এসে দাঁড়িয়েছি আজ। আমি কৃতজ্ঞতা জানাতে তাদের প্রত্যেককে ফিরিয়ে দেবো একেকটা কবিতা...
আপাতত আমার মনে হচ্ছে, মাস্টার শিফুর হাতে এখন শুধু একখানা খাতা আর কলম ধরায় দিলেই 'গজ গজ করে মহাকাব্য' লিখে ফেলবে। থাক, দিলাম না, অনেক কবির ভাত মারা যাবে বলে। 🤷‍♀️
নারীরাই পুরুষতান্ত্রিকতাকে ধরে রাখে বহন করে। সে কি নিরুপায় হয়ে নাকি সেটি মজ্জাগত।  যে নারী পুরুষতন্ত্রকে যত বেশি আঁকড়ে থাকে সে নারী  পরিবারে সমাজে আদর্শ নারী এবং সমাদৃত। নিজের পরিবারেই দেখি অনেক। আসলে হিসেব মেলাতে পারি না।
বালিকে......... আযান শুনলে টেনে মাথায় কাপড় দাও কেনো, আযান কি তোমার গায়রে মাহরাম?🍂 
সময়ের কাহন -৪২ --------------- রেসকোর্সের মাঠে বঙ্গবন্ধুর ভাষণ শুনে সবাই এক অনাবিল আনন্দ,তৃপ্তি ও আশা নিয়ে সেদিন ঘরে ফিরে গিয়েছিলো। যুদ্ধবিধ্বস্ত একটা দেশকে পুনর্গঠন করার জন্যে তিন বছর এমন কিছু লম্বা সময় নয়। দীর্ঘ তেইশ বছর পরে শত্রুর কবল থেকে মুক্ত হয়েছে দেশ। পূর্ব বাংলার মানুষ যে স্বপ্ন এতদিন দেখেছে তা বুঝি সত্যিই এবারে সার্থক হবে। সদ্য স্বাধীন দেশ।রাস্তা,ব্রিজ সবই বিদ্ধ্বস্ত।আকাশের দিকে তাকালে দেখা যায় শকুনের পাল ঝাঁকে ঝাঁকে উড়ে চলেছে। এরা সেই শকুনের পাল যুদ্ধের সময়ে যারা বাংলাদেশের আকাশে,বাতাসে সারাক্ষণ দল বেঁধে উড়ে বেড়াতো, বৃক্ষের উঁচু শাখায় পালে পালে বসে থাকতো। তীক্ষ্ণ, ধারালো ঠোঁট নিয়ে বুভুক্ষুর মতো ঝাঁপিয়ে পড়তো বিভিন্ন বধ্যভূমির অগনিত লাশের ওপরে ,পথের পাশে পড়ে থাকা লাশের ওপরে, বাড়ির আঙিনায় কিংবা নদীর জলে ভেসে যাওয়া অজস্র পচা গলা লাশের দিকে! পরিতৃপ্ত শকুনের দল নয়মাস ধরে ভয়ংকর এক হত্যাযজ্ঞের নীরব স্বাক্ষী হয়ে বাংলাদেশের সীমানা পেরিয়ে দল বেঁধে বিদায় নিচ্ছে। প্রবাদ আছে শকুন যদি পচা লাশ খেয়ে তৃপ্ত হয়ে কোন জায়গা ছেড়ে চলে যায় সে জায়গায় সহজে তারা আর ফিরে আসে না। কিন্তু বাংলার মানুষ তখনও জানেনা যুদ্ধবিধ্বস্ত বাংলা দেশ থেকে শকুনের পাল বিদায় নিলেও এ দেশের এক শ্রেণীর মানুষের চোখে তখন লোভী শকুনের দৃষ্টি।বঙ্গবন্ধু ফিরে এসেছেন এটা তাদের মোটেই ভালো লাগেনি। অত্যন্ত গোপনে তারা নিজেদের সংগঠিত করতে লাগলো কিভাবে তাঁর পরিবার সহ তাঁকে সমূলে শেষ করে দেয়া যায়। দেশের জন্যে যুদ্ধ করা প্রকৃত মুক্তিযোদ্ধারা যখন তাঁর আহবানে নিজ নিজ অস্ত্র সমর্পণ করলো তখন কিছু রাজাকার আর এই সব মানুষরুপী হিংস্র শকুনের দল তাদের উদ্দেশ্য চরিতার্থ করার জন্যে তাদের অস্ত্র সমর্পণ করেনি। তারা জানতো বঙ্গবন্ধু বাংলার প্রতিটি মানুষকে এতটাই ভালোবাসেন আর গভীর বিশ্বাস করেন যে একজন রাস্ট্রপ্রধান হয়েও তিনি নিজের জন্যে সুরক্ষার কোন ব্যবস্থা রাখার প্রয়োজন পর্যন্ত মনে করেন না আর এই সুযোগটাকেই কিভাবে কাজে লাগাবে তা নিয়ে ভাবতে শুরু করলো। রাও ফরমান আলীর মতো তাদের প্রভুরা নীল নকশা এঁকে চলেছেন। সেই নকশার বিষয় ছিলো কিভাবে দেশে অরাজকতা সৃষ্টি করতে হবে? কিভাবে প্রকৃত মুক্তিযুদ্ধের ঘটনা আর আদর্শকে আড়াল করে ভবিষ্যৎ প্রজন্মকে তা থেকে দূরে রাখতে হব? কিভাবে পাঠ্যপুস্তকে তাদের স্বার্থের অনুকূলে এক নুতন ইতিহাস রচনা করতে হবে? কিভাবে সাম্প্রদায়িকতাকে ফিরিয়ে আনতে হবে? শকুনের দল তাদের পরিকল্পনা মাফিক প্রথমেই বঙ্গবন্ধুর সাধারণ ক্ষমার অপব্যাখ্যা করে প্রচার করতে শুরু করলো তিনি নাকি সকল অপরাধীদের ক্ষমা করে দিয়েছেন। বস্তুত তিনি কখনোই বলেননি যে,তিনি সকল যুদ্ধাপরাধীদের ক্ষমা করে দিয়েছেন। আগরতলার শরণার্থী শিবির থেকে ফিরে আসার পরে হরিপুর গ্যাস ফিল্ডে কিছু দিন থাকার পরেই আমার কর্তাকে আবার সিলেটের টেংরা টিলায় পোস্টিং নিয়ে যেতে হল। সেই টেংরা টিলা। নমিতাকে নিয়ে চট্টগ্রাম যাওয়ার পরে কানুনগোপাড়া থেকে পঁচিশে মার্চ ট্রেনে ফিরে আসবো বলে যেখানে আর আসা হয়নি।অথচ পঁচিশে মার্চের একদিন আগেও যদি আসতাম তাহলে আমাদের কোয়েপাড়া গিয়ে যেমন কষ্ট পেতে হত না তেমনি চট্টগ্রামের বিশাল পার্বত্য এলাকাও পাড়ি দিতে হতনা। আমার সোনাদানাগুলিও হারাতে হতনা। ভারত সীমান্ত বোগলাবাজার টেংরাটিলা থেকে মাত্র পাঁচ মাইল। গাড়িতে করেই দিব্যি বর্ডারে চলে যাওয়া যেতো।কপালে থাকলে দুর্ভোগ পোহাতেই হয় ভেবে মনকে সান্ত্বনা দেয়া ছাড়া আর কিছু করার নেই। টেংরা টিলায় গিয়ে নিজেদের কোয়ার্টারে ঢুকেই দেখি কয়েকটা ফার্ণিচার,পর্দা আর দু একটা ক্রোকারিজ ছাড়া আর কিছুই নেই। আমাদের ব্যক্তিগত জিনিসপত্রের কোন চিহ্নই দেখতে পেলাম না।খালি ঘর খাঁ খাঁ করছে।ফ্যানগুলি পর্যন্ত খুলে নিয়ে চলে গেছে। বাংলোর কুকুরটা আমাকে দেখেই দৌড়ে এসে আমার পায়ের কাছে মাথা রেখে কুঁই কুঁই করে কাঁদতে লাগলো। সে যে কি বলতে চাইছে তা যদি আমি বুঝতে পারতাম তাহলে হয়তো সে আমাকে অনেক কিছুই বলতো। আমরা যাওয়ার সাথে সাথে প্ল্যান্ট অপারেটর বিশ্বাস ছুটে এলো।যুদ্ধকালীন সময়ে সে তার পরিবার নিয়ে বোগলা বর্ডারে চলে গিয়েছিলো। যেতে নাকি চায় নি।কোম্পানির লোকেরাই তাকে জোর করে পাঠিয়ে দিয়েছিলো। সেখানে যে পরিবারের সাথে তারা ছিলো সেই পরিবারের প্রীতি নামে একটি মেয়েও স্বাধীন বাংলাদেশ দেখবে বলে তাদের সাথে বেড়াতে এসেছে। বিশ্বাস চট্টগ্রামের লোক।আমাকে মামী বলে ডাকে।তার মুখেই শুনলাম দেশ স্বাধীন হবার আগেই সে বর্ডার ছেড়ে টেংরাতে চলে এসেছিলো। টেংরার যে ক্লাবে বসে আমরা সিনেমা দেখতাম বা কোম্পানির লোকদের বিনোদনের ব্যবস্থা ছিলো সেই ক্লাবঘরটাই ছিলো নাকি পাকসৈন্যদের ক্যাম্প। লে, জেনারেল জগজিৎ সিং অরোরা নাকি হেলিকপ্টার নিয়ে কিছুক্ষণের জন্যে টেংরাতে নেমেছিলেন। গর্বের সাথে বিশ্বাস তার ডান হাতটা আমার দিকে বাড়িয়ে দিয়ে বললো মামী আমি এই হাতে তাঁর সাথে হ্যাণ্ডশেকও করেছি। বিশ্বাস করবেন না সেনাবাহিনীর লোক হয়েও তাঁর হাতটা কিন্তু খুব নরম । আমি তাকিয়ে দেখি তার ডান হাতের কবজিতে ঘড়ি বাঁধা। আগে কখনও তাকে ডানহাতের কবজিতে ঘড়ি বাঁধতে দেখিনি। ছুটে এলো মালি দানেশ।এসেই বললো মেমসাব আপনার খেতে ইবার বাক্কা ভালা আলু হইছিলো আফনে তো খাইতা পারলা না।খাইছে ইহানর পাঞ্জাবি অফিসাররা। বাগানর হক্কল তরকারিও তুইল্যা তুইল্যা তারা রাঁধছে খাইছে আর রাজ্যের মানুষ মারছে। ইরকম হইবো জানলে আমি এত সবজি লাগাইতাম নি? দানেশের চোখেমুখে তখনও রাগ। পরদিন বিশ্বাসের বউ প্রীতিকে নিয়ে বেড়াতে এলো।প্রীতিদের পরিবার থাকে ভারতীয় সীমান্তে।তাদের পূর্বপুরুষ নাকি আসামের জঙ্গলে একসময় হাতিশিকার করতো।তারই একটা চিহ্ন হিসেবে বিশ্বাসকে একটা হাতির দাঁত উপহার দিয়েছে।বিশ্বাসের বউ আবার আমাকে ভালোবেসে সেই হাতির দাঁতের অর্ধেকটা কেটে উপহার দিলো। আমি সেই ভাঙা দাঁতটা নিয়ে অবাক হয়ে বললাম এত সুন্দর দাঁতটা কেটে আমাকে দেবার কোনও দরকার ছিলো? বিশ্বাসের বউ ছাড়ার পাত্রী নয়।সে বললো চন্দনের মতো পাটায় ঘষে মুখে দেবেন মামী। হাতির দাঁতের এই পরিনতি দেখে আমি দুজনের দিকেই হতাশ হয়ে তাকিয়ে রইলাম। একে একে ক্যাম্পের সব পরিবারই আমার সাথে দেখা করে গেলো। আবার সেই আগের মতো ছন্দে জীবন শুরু হল।এক দুপুরে কর্তা লাঞ্চ সেরে অফিসে চলে যেতেই আমিও কাজের লোকটা নেই বলে হাতের কাজ গুছিয়ে একটু গড়িয়ে নেবো বলে খাবার ঘরের দরজাটা লক করতে গিয়ে দেখি পরিষ্কার সাদা থান পরা একজন মহিলা বয়সটা তিরিশও হতে পারে আবার চল্লিশের দিকেও হতে পারে আমার বাংলোর বারান্দায় চুপচাপ এসে বসলো।দীর্ঘক্ষণ হেঁটে আসার ক্লান্তি তার চেহারায়। মহিলার মধ্যে এমন একটা সম্ভ্রমতা ছিলো যে তাকে আমার ঠিক অভাবী বলে মনে হচ্ছিলো না। চেহারাটা ঠিক বাঙ্গালী মেয়েদের মতো নয়। ফর্সা রঙ অনেকটা পাহাড়ি মেয়েদের মতো চেহারা ।তবে চেহারায় খুব ক্লিষ্টতার ছাপ। কিন্তু কোম্পানির সুরক্ষিত বেষ্টনী পেরিয়ে মহিলা আমার কোয়ার্টারের বারান্দায় কিভাবে এলো আমি তা ভাবার আগেই সে যখন একটা কাপড়ের থলে বের করে আমার কাছে কিছু চাল ভিক্ষে করে বসলো আমার তো তখন আরও অবাক হবার পালা। মহিলাকে ভিখিরি বলতে আমার মন কিছুতেই সায় দিচ্ছিলো না। তারপরেও আমি তার জন্যে আধসেরের মতো চাল যখন নিয়ে গেলাম দেখি সে আমার বারান্দায় বসে ক্লাব ঘরের দিকে উদাস দৃষ্টিতে তাকিয়ে আছে। আমাকে দেখেই চাল গুলি থলের মধ্যে ভরতে ভরতে সে বললো সংগ্রামের সময়ে ওইডা পাকিস্তানিদের ক্যাম্প আছিলো আফনে ইতা জানইন? আমি বললাম জানি কিন্তু তুমি এটা কেন জিজ্ঞেস করছো?তোমাকে তো আমি টেংরাতে আগে কখনো দেখিনি? সে উত্তর দিলো ক্যামনে দেখবা? আমি তো যুদ্ধর বাদ ই বাংলাত আইলাম।আমার বাড়ি ইন থাকি বেশি দূর নায়।যুদ্ধর সমে ছিড়া, ময়লা কাপড় পিইন্ধ্যা ই ক্যাম্পত আমি ইনফর্মারর কাম করতাম। মহিলার কথায় আমার পিলে চমকে গেলো। কি বলছে এই মহিলা? এ কে? আমার অবাক চোখের দিকে তাকিয়ে থেকে সে হেসে বললো বয়স তো কম অইলো না মাইয়া। যি বচ্ছর ইস্কান্দর মির্জায় সামরিক আইন জারি করলো হ্যার বাদে তো তাইনরে সরাইয়া আইয়ুব খান বইলা।হি বচ্ছর আমার শাদী হইল। আমি বললাম তার মানে১৯৫৮তে? মহিলা বললো হয় হয়।আডান্ন সালই তার বাদ থিক্যা তো ই দেশ স্বাধীন না হওন তরি মিলিটারিগো শাসনই চইললো। একজন ভিখিরি ( যদিও ভিক্ষা কি কারণে তিনি করছেন তা আমার জানা নেই)মহিলার মুখে এসব কথা রীতিমতো অবিশ্বাস্য বলে মনে হতে শুরু করেছে তখন আমার। আমি ততক্ষণে তুমি ছেড়ে তাঁকে আপনি বলতে শুরু করেছি।যেহেতু তিনি সাদা থান পরিহিতা সে হেতু বুঝলাম তাঁর স্বামী মৃত।তাইজিজ্ঞেস করলাম আপনার স্বামী কি করতেন? ভদ্রমহিলা বললেন হে ইষ্ট পাকিস্তান রাইফেলসের একজন সৈনিক ছিলো।পাকিস্তানর পাঞ্জাব তার বাড়ি। আমার বিষ্ময় তখন চরমে উঠেছে। অনেক প্রশ্ন একসাথে ভিড় ঠেলে উঠতে শুরু করলো । মহিলা একজন পাঞ্জাব সেনার স্ত্রী? সত্যিকার অর্থে তাহলে মহিলা কাদের ইনফর্মার ছিলো ? যদি সে একজন পাঞ্জাব সেনার স্ত্রী হয়ে থাকে তাহলে বাংলাদেশে কেন ? যুদ্ধে কি তার স্বামী মারা গেছে? নইলে সে সাদা শাড়িই বা পরে আছে কেন? একজন পাঞ্জাব সেনাকে সে বিয়েই বা করলো কেন? আমার সব গুলিয়ে যেতে শুরু করলো। আমি তাঁকে বললাম কিছু মনে করবেন না আপনি সাদা শাড়ি পড়েছেন বলেই জানতে চাইছি আপনার স্বামী কি যুদ্ধে মারা গেছেন? মহিলা অদ্ভুত এক হাসি হেসে উত্তর দিলেন না গো যুদ্ধ তহন শুরুই অয় নাই। একাত্তরের শুরুত হ্যায় তো আমারে ফালাইয়া ভাগি গেলো পাকিস্তান । ভালোবাসার বিয়া।তারে খুঁজতে গিয়া আমি সেই সমে কত যে জল্লাদখানা দেখলাম।যা দেখলি শইলর রক্ত হিম হইয়া যায়। দুপুর তখন নিস্তেজ হতে শুরু করেছে। ঘুম আমার ছুটে গেছে । তাঁকে বললাম আপনার কথাগুলি শুনতে আমার খুব ইচ্ছে করছে কিন্তু আপনার মুখ দেখে মনে হচ্ছে খুব খিদে পেয়েছে। চারটে ভাত খাবেন? মহিলা বললো হাঁচা কথাই কইছো গো মা। কাজের লোকটা সেদিন ছিলো না। ছুটিতে গেছে।আমি তার জন্যে কিছু ভাত আর তরকারি একটা প্লেটে করে নিয়ে এলাম। ভাত খাওয়ার পরে মহিলাকে বেশ ফ্রেশ মনে হল। আমি জিজ্ঞেস করলাম আপনি কি বাঙ্গালী? মহিলা বললো না গো মা আমি খাসিয়া। আমি জিজ্ঞেস করলাম স্বামীকে যখন খুঁজে পেলেন না তখন আপনি কি করলেন? তিনি উত্তর দিলেন ইচ্ছা কইরা যদি কেউ হারাইয়া যায় তারে কি আর খুঁইজ্যা পাওন যায় গো মাইয়া? আমিও উপায় না দেইখা আবার বিয়া করলাম আর ঠিক তহন শুরু অইলো মুক্তিযুদ্ধ। আমার হউরবাড়ির গ্রাম ইখান থাকি বেশি দূর নাই।হউর বাড়ির কান্ধাত মুক্তির ক্যাম্প আছিলো। আমি তাগো সাহায্য করার লাইগ্যা সোয়ামীরে না কইয়া ফকিরনী সাইজ্যা ভিক্ষার নামে পয়লা দিন যহন টেংরা ক্যাম্প আইলাম তহন পাকিস্তানি মেজর আমারে দেইখ্যা কইল এরে দেইখ্যা তো বাঙালী মনে অইতাছে না মনে অয় অন্য জাত এই বইলা তারা আমারে কিছু আটা দিলো। কিন্তুক বাদর দিন যহন আবার গেলাম তহন তারা আমারে হুদা যে সন্দেহ করল তা নয় বাইন্ধা রাইখ্যা নির্যাতন কইরা হ্যার বাদে একসমে ছাইড়া দিলো। অনেক কষ্টে আমি যহন বাড়িত ফিইর‍্যা গেলাম তহন আমার দ্বিতীয় সোয়ামীও আমি পাকিস্তানিদের ক্যাম্পে গেছি বইলা আমারে তালাক দিয়া দিল। দিলে দেউক। আমারও তহন জিদ চাপছে। এমুন সংসার করনর থাকি দেশর কামে ঝাঁপাইয়া পড়নই ভালা। কিন্তু রাজাকারর দল তার আগেটেংরাক্যাম্পত গিয়া জানাইয়া দিছে তারা আমারে ঠিক সন্দেহকরছে।আমি মুক্তিরে সাহায্য করি। দ্যাখতে দ্যাখতে জুন মাস আইয়া পড়ছে তহন। দোয়ারাবাজার পাকিস্তানি সৈন্য আর মুক্তি সৈন্যর মাঝে লাগলো হাড্ডাহাড্ডি যুদ্ধ । হি যুদ্ধত আমরার মুক্তিরা যহন হারিয়া গেল তহন অনেক মুক্তির লগে আমারেও পাকিস্তানি সৈন্যরা ক্যাম্প বাইন্ধা নিয়া গেল। মাগো ক্যাম্প নিয়া পাকিস্তানি সৈন্য, রাজাকার আর আলবদর সবতে মিলিয়া আমার উপর নির্যাতন অত্যাচার করছে। ভাগিয়া যাই বইল্যা আমারে তারা বাইন্ধা রাইখত।ভাগনর কুন উপায়ও আছিল না। এক সমে হিখান থাকি ছাড়া পাইয়া আমি ঠিক আবার মুক্তিদের কামেই লাগলাম। পাকিস্তানি সৈন্যদের খবর পৌঁছাইয়া দেওনের লাইগ্যা হয় পাগলি সাইজ্যা নয় ভবঘুইরা যেবলা যা মনে লয় তেমুন সাইজ্যা খবর পৌঁছানর কাম করতে লাগলাম। কিন্তুক আবার যহন আবার ধরা পড়লাম তহন পাকিস্তানিরা বড় অত্যাচার করছে গো মাইয়া। আমারে ল্যাংটা কইরা কুল্লে সাতদিন পশুর মতন তারা আমার শরীলডার উপর নির্যাতন চালাইছে।লোয়ার রড গরম কইরা আমার শরীলর শরমের জাগাত যহন পুইড়া দেওন শুরু করল তহন আমি আর সহ্য করতে না পারিয়া বেহুঁশ হইয়া পড়িয়া গেলাম। আমি রুদ্ধকণ্ঠে শুধু বলতে পারলাম তারপর? তিনি আঁচলে তাঁর খরখরে চোখ দুটি মুছে নিয়ে বলতে শুরু করলেন আমি যহন বেহুঁশ হইয়া গেলাম তারা তহন আমারে মরি গেছি ভাইব্যা ক্যাম্পর বাইরে নিয়া ফালাইয়া দিলো।সাত দিন বাদে যহন আমি হুঁশ ফিরিয়া পাইলাম তহন মুক্তিরা আমারে ভারতর বালাট সেক্টরে পাঠাইয়া আমার চিকিৎসার ব্যবস্থা করলো। আমি রুদ্ধশ্বাসে একজন নির্যাতিতা মুক্তিসেনার মুখ থেকে তাঁর নিজের কাহিনী শুনছি।গায়ের লোম আমার তখন খাড়া হয়ে গেছে। তিনি তখন বলে চলেছেন সুস্থ হইয়া যহন ফির‍্যা আইলাম তহন আমার জিদ গেলো আরো বাড়িয়া। আমি অস্ত্র চালানির প্রশিক্ষণ নিলাম।হের বাদে পাকিস্তানি সৈন্যর বিরুদ্ধে ধরলাম সেই অস্ত্র। নভেম্বর মাস আইয়া পড়ছে তহন।তুমরার এই টেংরাটিলাত পাকিস্তানিগো লগে সামনাসামনি যুদ্ধ করনর সমে আতকা আমার শইলে গুলি লাগলো।হের বাদে সুস্থ হইয়া মুক্তিগো লগেই আমিও ঝাঁপাইয়া পড়লাম যুদ্ধত। একটার পর একটা সামনাসামনি যুদ্ধ করছি আমবাড়ি,বাংলাবাজার,টেকনাই,বলিউড়া,মহব্বতপুর,বেতুরা,দূরবীনটিলা,আধারটিলা। বলতে বলতে উদ্দীপ্ত হয়ে কোথায় যেন তিনি হারিয়ে যেতে লাগলেন। আমি তাঁর সেই দৃপ্ত চেহারার দিকে তাকিয়ে ভাবছিলাম দেশের জন্যে যিনি এত কষ্ট করেছেন এমন একজন সংগ্রামী মহিলা এই নিভৃত পল্লীতে কেন ভিক্ষা করে বেড়াচ্ছেন? তাঁর ভাইবোন বা বাবা মা নেই? এ কথা জিজ্ঞেস করতেই তিনি বললেন ভাইরার কাছে গেছিলাম গো মা।তারা আমারে বাড়িত থাকনর জায়গা দেয় নাই। জিজ্ঞেস করলাম তাহলে এখন কোথায় থাকেন? তিনি বললেন গ্রামের একজন আমারে থাকনর লাইগা হাঁস মুরগি ঘর ইট্টু জায়গা দিছে ।হেও খুব গরীব । হিখানই থাকি। বেলা তখন পড়ে এসেছে।নির্বাক আমি কি বলবো বুঝতে পারছিলাম না।শুধু তাঁর হাতে কিছু টাকা তুলে দিয়ে বললাম আপনার নামটা কি জানতে খুব ইচ্ছে করছে। তিনি বললেন আমার নাম কাঁকন। ইন আমারে হক্কলতে খাসি মুক্তিবেটি নামে চিনইন। বহুদিন পরে জেনেছি রনেন্দ্র তালুকদার নামে একজন সাংবাদিক তাঁকে ভিক্ষারত অবস্থাতেই আবিষ্কার করেছিলেন। মহিয়সী এই মহিলাকে প্রধানমন্ত্রী শেখ হাসিনা বীরপ্রতীক সম্মানে সম্মানিতও করেছেন। জানিনা সেই সংবাদ মৃত্যুর আগে তিনি জেনেছেন কিনা? চলবে। 
অলস মস্তিষ্ক শয়তানের কান্ডকারখানা কিভাবে! পরিবারে একজন আর্ন করলে আরেকজনের মূল্য থাকেনা হোক সে মহিলা অথবা পুরুষ! ঘরের কাজ অবশ্যই কাজ কিন্তু তাতে জিড়িয়ে জিড়িয়ে করা যায়, ছোটখাটো বিষয় নিয়ে লেগেই থাকে! তার পরিবারের সুখের জন্যে স্বামীস্ত্রী দুজনেই কাজ করুন। কেউ কাউকে কোনব্যপারে ব্লেম করতে পারবেনা। কাজে থাকলে মন ভালো থাকবে। টাকাও আসবে আবার সারাদিন শেষে ভাগাভাগি কাজে দিন চলে যাবে।। একজন আরেকজনের থেকে ব্লেইম পাওয়ার চেয়ে রোবটিক লাইফ অনেক ভালো।।
আমি হরর এবং থ্রিলার মুভি খেয়ে বেঁচে থাকি বলা চলে। রোম্যান্টিক কমেডি অবাস্তব সব আশার জন্ম দেয় এবং আমি নিজে হাইপার রোম্যান্টিক বলে সেসব প্রেমিকের থেকে চেয়ে ফেলে গালমন্দ শুনি, তাই সভয়ে সেসব সিনেমা এড়িয়ে চলি। ইংরেজি-হিন্দি-বাংলা ভদ্রস্থ সিনেমা শেষ হয়ে যাওয়ায় দু'একটি দক্ষিণী এবং সম্প্রতি থাই সিনেমা দেখছি। আজ হটস্টারে 'ভয়' বলে একটা বাংলা সিনেমা দেখে প্রচণ্ড ভয় পেয়েছি এবং সেই থেকে ভাবছি, আমি কেন বেঁচে আছি? এই সিনেমায় অভিষেক, হ্যাঁ অভিষেক, একজন নামজাদা সাইকায়াট্রিস্ট। তিনি এক থেকে দশ গুনে পজেসড রোগীকে ঘুম পাড়ান। তাঁর এন্ট্রির ঠিক আগে একটা খুব খারাপ গান হয় যা নাকি সিনেমার টাইটেল ট্র্যাক। এত মিনিংলেস গান হতে পারে ঠিক আঁচ করিনি। একটা লাইন মনে আছে, 'জীবন মানে একটা আকাশ একটু আলুর দম'। কালো ব্যাকড্রপে টুনিবাল্ব লাগিয়ে সবাই গ্লিটার্স দেওয়া জামা পরে সিরিয়াসলি নাচছে। হঠাৎ সব ফাঁকা হয়ে গেল, সম্পূর্ণ অকারণে একটা পুলিশ একলা স্ক্রিনে ঘুরে চলে গেল। তারপরেই আবার অভিষেক হাতিবাগানের নামাবলী জামা পরে হরিবোল গাইতে গাইতে আরও সিরিয়াসলি নাচছেন। আর এর পরেও যা বাকি থাকে, তা হচ্ছে শতাব্দী লন্ডনফেরত তান্ত্রিক, যিনি একটু পরে নিজেকে প্যারাসাইকোলজিস্ট বলে পরিচয় দেন। কপালে হাফচেরা পটলের মতো কী আঁকা। একজন পুলিশ অফিসার আছেন যিনি খুব লিটারাল, মানে নিজের নাম বলে বলেন 'আই আম এ পুলিশ অফিসার'. তিনি যাকে খুনি বলে সাস্পেক্ট করছেন, তার বাড়ির বাইরে বিনীতভাবে দাঁড়িয়ে ঘুলঘুলি দিয়ে উঁকি দেন। একটা বাঙাল কনস্টেবল সারা সিনেমায় খুব হাসে। ও, এই সিনেমায় একটি মনামী ঘোষও আছেন। আমি দেখে ফেলার পর থেকে খুব অসহায় বোধ করছি। ঘুমিয়ে পড়ি, হ্যাঁ? দিনকাল একদম ভাল না।
আপনার প্রেমিকাকে সময় দিন। নাহলে সাকিবের ছবি দেয়া স্টোরিতে লাভ ইমোজি রিপ্লাই দিয়ে ইনবক্সের ভাইয়ারা ভাগিয়ে নিয়ে যাবে।
" এমন কোনো রাত নেই যার ভোর হবে না। এমন কোনো দুঃখ নেই যা সময়ে ফিকে হয়ে আসবে না। "
দুপুরবেলা এক বড় ভাইয়ের মেসেজ পড়ে জানতে পারলাম সৌমিত্র চট্টোপাধ্যায় আর নেই। অদ্ভুত সুন্দর ভঙ্গিতে কথা বলতেন ভদ্রলোক। কথাগুলোই আবৃত্তির মতো শোনাতো৷ আর আবৃত্তি শোনাতো হৃদস্পর্শী জাদুর মতো। অথচ তিনি আর কোনোদিনই আবৃত্তি করবেন না। সবাইকেই একদিন চলে যেতে হয়। জীবনের সব আয়োজন ফেলে রেখে একদিন টুপ করে হারিয়ে যেতে হয় অজানা কোনো গন্তব্যে। তবুও, অনেক দূরের কোনো অচিন মানুষের জন্যও মানুষের মন খারাপ হয়। একটা কণ্ঠস্বর আর কোনোদিন শুনতে না পাবার মতো ছোট্ট কারনে মানুষের মন খারাপ হয়। কী অদ্ভুত মানুষের জীবন!
আমার বাবা স্ট্রোক করে আই সি ইউ তে আছেন, আমি তার কাছে যাচ্ছি। আব্বুর পাশে আপাতত কেউ ই নাই। আপনারা সবাই আমার বাবার জন্য একটু দোয়া করেন।
আগেও একবার বলসি মেবি,আবার বলি। - বন্ধুর ভুল আচরণ, ভুল কাজগুলি শুধু "বন্ধু" এই অজুহাতে মাফ করে দিয়েন না। ভুল ধরায় দেন। - আবার একইসাথে, বন্ধু কোথাও অন্যায়ভাবে অপমানিত হচ্ছে বা বিপদে পড়ছে দেখেও যদি দুটো কথা বলে ডিফেন্স না করেন, তাকে প্রটেক্ট না করেন তাহলে বন্ধু বলে পরিচয় দিয়েন না নিজেকে। আমার অনেক কাছের বন্ধুকে কাট করসি এই কারণে। একদিন তো কষ্টে চোখে পানি চলে আসছিলো যেদিন দেখসি জুনিয়র অযথাই অপমান করতেসে, সেখানে সেসব সোকল্ড বন্ধুরাও যোগ দিসে। সাথে সাথে কাট। - বন্ধু যদি আপনার পছন্দকে সম্মান করতে না পারে সে আপনার বন্ধু না। ধরেন, আপনার বিটিএস পছন্দ। কিন্তু আপনার বন্ধুর পছন্দ না। কিন্তু এটা নিয়ে যদি সে আপনাকে ক্রমাগতভাবে কথা শোনাতে থাকে, আপনার পছন্দের শিল্পীকে নিয়ে আজেবাজে কথা বলে অপমান করতে থাকে সবসময়, সে মজা করেই হোক বা সিরিয়াসলি সেটা আপনার প্রতি অসম্মান। তার এসব সহ্য করবেন না। বন্ধু মানে সাতখুন মাফ না।
ক্রিকেটার নাসির হোসাইন প্লে বয়,তামিমা দুশ্চরিত্রা। নাসিরের অনেক মেয়ের সাথে সম্পর্ক ছিলো আর তামিমার আগে বিয়ে হয়েছিলো বহুদিনের সংসার ছিলো তার। আট বছরের একটা মেয়েও আছে। সব ফেলে দিয়ে সে নাসিরকে বিয়ে করেছে। রাকিব সাহেব তামিমার বিরুদ্ধে মামলা করেছে কারণ সে লিগ্যাল ডিভোর্স পেপার পায়নি। তার বক্তব্য হচ্ছে তাকে ডিভোর্স দেওয়া ছাড়া তার স্ত্রী অন্য কাউকে বিয়ে করে কিভাবে? ৮ বছরের মেয়ের মায়া উপেক্ষা করলো কিভাবে তাও আবার এভাবে নেচে গেয়ে? প্রভার কথা মনে আছে? রাজিবের সাথে এনগেজড থাকা অবস্থায় অপূর্বকে বিয়ে করেছিলো।অপূর্ব কিন্তু জেনে বুঝেই বিয়েটা করেছিলো। রাজিব যখন তাদের অন্তরঙ্গ মুহুর্তের ছবিগুলো ভাইরাল করে দিলো, ঠিক তার পর মুহুর্তে আমরা দেখেছিলাম অপূর্বর সেই কাপুরুষোচিত বাঙ্গালী চেহারা।প্রভাকে জাস্ট ছুঁড়ে ফেলে দিয়েছিলো। অন্য দশটা নারীর মত প্রভা চাইলে আত্মহত্যা করতে পারতো এবং আমাদের সমাজ এটাই চাইছিলো।আমাদের সমাজ অনেকটাই রাজিবের পক্ষেই সাফাই গাইছিলো। প্রভা আত্মহত্যা করেনি, দাঁতে দাঁত চেপে বেঁচে থাকার লড়াইটা আজো করছে।একটা ছেলের সাথে ভালোবেসে কিছু মুহুর্ত কাটিয়ে আরেকটা ছেলেকে বিয়ে করার জন্য আজো সে বেশ্যা ট্যাগ খায়। যতদিন বেঁচে থাকবে প্রভাকে এই অপমান হজম করেই বেঁচে থাকতে হবে। নাসির আর তামিমার ঘটনায় আমরা কাছাকাছি একটা ব্যাপার লক্ষ করলাম। বাংলাদেশ ক্রিকেটের ব্যাডবয় পোস্টারটা সবসময়ই নাসির ছিলো।তামিমার সাথে প্রনয়ের পর লোকে যখন তামিমাকে বেশ্যা আখ্যায়িত করছে তখন সে তার সর্বোচ্চ চেষ্টা করেছে স্ত্রীকে বাঁচাতে। বিয়ের দিন থেকে একেরপর এক সমালোচনাকে পাশ কাটিয়ে দিয়েছে। অনেক কিছু হতে পারতো, নাসিরের যায়গায় অন্য কেউ থাকলে বিনা দ্বিধায় "আমি সব জানি" বলতে হাজারবার ভাবতো। নাসির খুব ভালো করেই জানে তার ইমেজ যতটুকু ক্ষতি হওয়ার হয়ে গেছে। এখন পেছনে তাকানো যাবেনা। সে স্ত্রীর ভরসা হতে যা যা করার তাই করেছে। অবস্থাদৃষ্টে মনে হচ্ছে সে কোনভাবেই এইসব টলারেট করবেওনা। সত্যিটা হলো তামিমা নামের মেয়েটা চিরকাল এই সমাজে বেশ্যা ট্যাগ খেয়ে যাবে। কোনদিন সেই ট্যাগ মুছতে পারবেনা৷ নাসির যদি এই মুহুর্তে মেয়েটার হাত ছেড়ে দিতো তবে মেয়েটার বেঁচে থাকাটা জাস্ট নরক হয়ে যেতো। আমরা যদি মিথিলা ইস্যুটা দেখি। তাহসান এবং মিথিলা আজ পর্যন্ত কেউ কারো বিরুদ্ধে টু শব্দ করেনি। মিথিলা তাহসানের সাথে সম্পর্ক শেষ করার পরে ফাহমির সাথে জড়িয়েছিলো। এরপর বৈধভাবে সৃজিতকে বিয়ে করার পরেও এই সমাজ তাকে জাতীয় ক্রাশ থেকে জাতীয় বেশ্যা বানিয়ে দিয়েছে।মিথিলার বিরুদ্ধে নেটিজেনরা এমনভাবে লেগেছে যে যত পারা যায় তার জীবনটাকে বিষিয়ে তোলার চেষ্টা আমরা প্রতিনিয়ত দেখতেই পাচ্ছি। শাওন হুমায়ুন ইস্যুতে শাওনকে জাতীয় ভিলেন বানিয়ে দেয়া হয়েছে। তাকে বেশ্যা ট্যাগ, লোভী, প্রতারক সব ধরনের বিশেষন ইতোমধ্যে দান করা হয়ে গেছে। শাওন যে কত ঠান্ডা মাথার মানুষ সেটা প্রমাণ করতে কোনদিন এসবে কান দেয়নি। নিজের কাজটা মনযোগ দিয়ে করে যাচ্ছে। দিনশেষে এটাই সত্যি যে অন্যদের মত করে আপনি জীবন যাপন করতে পারবেন না। বেঁচে থাকার জন্য আপনাকে একা সংগ্রাম করতে হবে। আপনার জীবন, আপনার যাপন একান্তই আপনার। যা কিছুই ঘটুক সবকিছুকে বৃদ্ধাঙ্গুলি দেখিয়ে বাঁচতে হবে। নিজের মত করে বাঁচতে হবে। যারা নিন্দুক ওরা চিরকাল দোষ খুঁজে যাবে,আপনাকে তাদের নোংড়া মানসিকতার কাতারে আনতে যা যা করার করে যাবে।জেনে রাখতে হবে ভালোর দলে চিরকাল সমর্থন কম থাকে।
আমার মোবাইলে গতমাসে কল রেকর্ডার ডাউনলোড করছিলাম। রেকর্ড চেক করতে যাইয়া দেখি শতকরা ৮০% কল রেকর্ডিং শুধু আমার সঙ্গে ডেলিভারিম্যানদের ফোনালাপের। 🙃
