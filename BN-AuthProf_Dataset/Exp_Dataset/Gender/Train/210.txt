বৃটিশ বিরোধী আন্দোলনের মহান যোদ্ধা অরুণা আসফ আলী। আজ তাঁর প্রয়ান দিবস।
আমার এক আপাকে ফোন দিয়েছিলাম ক'দিন আগে। খুশি হলেন খুব। যেতে বলেন উনার বাসায়। আমি বলি, কোথাও বের হইনা আপা। উনি হেসে বলেন, " শিরিন! আমরা বোধ হয় আর ভালো দিন পাবো না রে।" আপা আমার চেয়ে ৬/৭ বছরের বড় হবেন। খুব অ্যাক্টিভ, ফুল্ল মেজাজ। প্রায় কানে বাজে আপার আর্তি, "শিরিন! আমরা বোধ হয় আর ভালো দিন পাবো না রে" ____মনটা বিষন্নতায় ভরে যায়।
এই সময়ের কবি ফারাহ সাইদ কম লেখেন আর তার মত বিশুদ্ধ কবির সংখ্যা বাংলা সাহিত্যে কম আছে। । তার এক লাইনের কবিতা পড়ে আমি মুগ্ধ হই। বর্তমান সময়ের একজন প্রতিভাময়ী কবি ফারাহ সাইদ। কবিতার প্রতিটি লাইন কবির হৃদয় থেকে উৎসরিত। ফারাহ সাইদের একগুচ্ছ কবিতা পড়ে কবিতা প্রেমিক যারা তারা আমার মত মুগ্ধ হবেন আশাকরি।
ভিকারুননিসা স্কুলের প্রিন্সিপাল নিয়ে সোস্যাল মিডিয়ায় সমালোচনা, গালাগালি বন্ধ করা উচিত। এতে করে স্কুল ছাত্র ছাত্রীদের মনে নেগেটিভ প্রতিক্রিয়া পড়বে। সরকার নিশ্চয় এ বিষয়ে উপযুক্ত ব্যবস্থা নিবেন। দেশের শিক্ষা ব্যবস্থা ধংস হলে জাতির মেরুদণ্ড ভেঙে যায়। প্রতিটি দূর্নীতি সিরিয়াস ভাবে নেয়া উচিত, দল মত নির্বিশেষে। ছাত্র রাজনীতি বন্ধ না করলে দেশের মানুষ নিরাপদে বাস করতে পারবে না।
নীল সাদা পোট্রেট ~~~~~~~~~~~ জ্বর এসে গেলো বুঝি, সুনসান দুপুরে, বুক হু হু করে উঠে ! আজান ভেসে আসে দূরের মসজিদে, হাইয়াল আলাস সালাহ… প্রার্থনার জন্য ডাকছে। বিছানায় শোয়ে আছি, ছাড়তে মন চাইছে না। আকাশে নীল আর সাদা রংয়ের পেনটিং যেন ভেসে বেড়ায় কল্পনায় নীল আর সাদা মেঘ দিয়ে তোমাকে আঁকি, অবাক হয়ে দেখি ঠিক তুমিই ওই আকাশে ভেসে বেড়াচ্ছো। জ্বর সত্যি এসেই গেল, ওষুধ পাশেই রাখা, দেরী না করে খেয়ে নিচ্ছি। কোথা থেকে আতরের গন্ধ ভেসে আসে? রোজ রোজ মরার খবর শুনি। গোসলের পর মৃতের শরীরে যেমন আতর লাগানো হয়, সেরকম গন্ধ! বেসিনে দাড়িয়ে মাথায় পানি ঢালতে থাকি, আবার বিছানায়। তোমাকে দেখিনি কখনো, আশ্চর্য! তবুও মনে হয় রোজ তুমি আসো, দাঁড়িয়ে থাকো কিছু সময়, তারপর মিশে যাও ওই মেঘের আকাশে। জ্বরের ঘোরে দেখি তুমি এসে বসে আছো আমার শিয়রে, আমি যেই তোমায় ধরতে চাই,তুমি অধরা কেন হয়ে যাও? আমার ঘুম আসছে তোমাকে কাছ থেকে দেখেনি কখনো, তবুও তোমাকে কাছে পেতে চাই, আকাশে নীল সাদা মেঘের পোট্রেট একটু আগেও ছিলো, কোথায় গেল ? শিরিন ওসমান ২৭ জুলাই ২০২১
পাঁচ বছর আগেও বিদ্যালয় বলতে স্কুল বুঝতাম। এখন প্রতি গ্রামে মাদ্রাসা। বিসিএস ক্যাডারদের গ্রাম উন্নয়নে নিয়োগ দেয়া হোক। তাদের কাজ হবে প্রাথমিক স্কুল প্রতিষ্ঠায় উদ্যোক্তাদের সহযোগিতা করা। সম্পন্ন ব্যক্তিরা যেন নিজ গ্রামে উন্নয়নে শরীক হতে পারে তেমন ব্যবস্থা নেওয়া । স্বাস্থ্য ব্যবস্থার তদারকি করা। যেসব কাজ সরকারের সহযোগিতায় সম্পন্ন হয় সেগুলো তদারকি করা। বিসিএস পাশ মানে ঔপনিবেশিক নিয়মে স্যুট কোট টাই পড়ে এ্যাটিচ্যুট দেখানো নয়। সবাই তাদের খেদমত করবে আর দুর্নীতির বিস্তার ঘটাবে এমন নয়। জনগনের সেবা করতে হলে জনগনের পাশে থেকেই কাজ গুলো করতে হবে। প্রেসিডেন্ট এরশাদ রাস্তা ঘাট উন্নয়নের সঙ্গে আরেকটি ভাল কাজ করেছিলেন। তিনি উপজেলা সৃষ্টি করেন এবং বিসিএস সাহেবদের উপজেলায় পাঠান।
ভিকারননিসা স্কুলে পড়তেই হবে নইলে যেন প্রেসটিজ থাকে না। সরকারি স্কুল গুলোর মান ও গুরুত্ব কমে যাচ্ছে। যে এলাকায় থাকে সেই এলাকার স্কুলে পড়াই নিয়ম হওয়া উচিত। আমার আত্মীয় স্বজনের ছেলেমেয়েরা দেখি সবাই বাচ্চাদের নামি দামি স্কুলে ভর্তি করান তারপর সন্তানদের পডাশোনায় লেগে থাকায় সার্বক্ষণিক দেখভাল করতে করতে বাবা মা যেন রাতদিন একাকার করে ফেলেন। বাচ্চারা দেখি নিজের কাজিন এর বিয়েতে অনুপস্থিত থাকে। কারণ হলো পরের দিন টিউটোরিয়াল পরীক্ষা। পড়ার চাপ ক্লাস ওয়ান থেকে শুরু হয়। আমার মেয়ে ভিকারননিসায় পড়বে এমন একটা ইচ্ছা ছিল। তখন ধানমন্ডি বাসা ছিল। আমি আত্মীয় স্বজনের বাচ্চার ক্লাস ওয়ানের সিলেবাস দেখলাম, ক্লাস ওয়ার্ক খাতা গুলো চেক করে দেখলাম। তারপর একদিন ভিকারননিসা ধানমন্ডি শাখায় যাই। দেখি স্কূল ছুটি হয়েছে। টিচাররাও বেরিয়ে এসেছেন। টিচার দের দেখে আমার নিজের স্কুলের কথা মনে হলো। চুল পরিপাটি করে টেনে হাত খোঁপা বাধা, কেউ বেনী করেছেন। সিরিয়াস চেহারা সবার। আমার নিজের ই ভয় লাগছে। আমার এত ছোট হাসিখুশি নরম মনের মেয়েটিকে ভিকারননিসা স্কুলে ভর্তি করার চিন্তা মাথা থেকে ঝেড়ে ফেলি। মেয়েটি অল্প বয়সে আনন্দ উল্লাস থেকে বঞ্চিত রইবে, এসব ভেবেও মন আর চাইলো না। খুব ছোট বয়সে বাচ্চাদের পড়ার চাপে রাখলে ওরা অনেক বিষয় থেকে বিচ্ছিন্ন হয়ে পড়বে। কোনো নিদৃস্ট স্কুলে পড়লেই জীবন উজালা হয়ে যাবে এমন চিন্তা অভিভাবকদের মাথা থেকে সরাতে হবে। জীবন অনেক বড়, সোস্যালাইজেশন অত্যন্ত গুরুত্বপূর্ণ একটি স্কিল যা কিনা শিশুদের ছোটবেলা থেকে শিখে বড় হতে হয়। ওরা নিজে থেকে বন্ধু গড়ে তুলবে, বাবা মায়ের দায়িত্ব হলো কার সাথে এবং কোন পরিবারের সাথে মিশে সেটি জেনে নেয়া। বন্ধুর বাবা মায়ের সঙ্গে পরিচিত হওয়াও জরুরি । সন্তান বড় করা সহজ কাজ নয়। বিশ্ববিদ্যালয়ের ডিগ্রি নেয়া তার চাইতে অনেক সহজ। কথাটি শুনে অনেকে বিরক্ত হতে পারেন তবে আমি বিষয়টি সত্য বলেই মনে করি।
সৃষ্টিকর্তা যা দেন মানুষ তাই মেনে নেয়। মানসিক ও শারীরিক প্রতিবন্ধিদের বাবা মা অনেক আদর যত্ন নিয়ে বড় করেন। মানুষ মহান বলেই সৃষ্টিকর্তা মানুষকে এমন ধরণের কষ্টের মধ্যে ফেলেন। ওই বাচ্চাদের প্রতিও মানুষের এক অপার্থিব মায়া জন্মে।
আমাদের যুগে যারা আমাদের হাত ধরে অআকখ শিখিয়েছেন তাদের দেখলে পা ছুঁয়ে সালাম করতাম। এখন মনে হয় শিক্ষকদের প্রতি সেরকম নমনীয় শ্রদ্ধা ভাব নাই। থাকা উচিত ছিল। ঘাড় নোয়ানো খুব সুন্দর সহবত।
এই যে ক্রমাগত বলিউড টালিউড ঢালিউড নিয়ে ফেসবুক ভরে ফেলা হয়, ভাবি এগুলো দেখে কারা বা এসব সংবাদের গুরুত্বই বা কি ? ফেসবুকে এধরণের খবরের উপর বিধি নিষেধ আরোপ করা উচিত।
আপনার সন্তান স্কুলে গিয়ে যখন নানা রকম ভোগান্তির সম্মুখীন হয় তবে এর চেয়ে যাতনার বিষয় আর কি হতে পারে ?
সবাই পার্টি এনজয় করছে। মোহনীয়  সাজ আর পারফিউমের গন্ধ। যেন মনে হচ্ছে সবাই শুন্যের উপর চলছে , হাসি ঠাট্টা আর কৌতুকে  মত্ত । জানি, ওদের এই মহল খানিক বাদে স্তব্ধ হয়ে যাবে, সবাই মারা যাবে, এমনকি আমিও। তারপরেও গ্লাসে শ্যাম্পেন ঢালতে একটুও ভুল করিনি আমি।
তালাক একটি বৈধ প্রক্রিয়া। দ্বিতীয় বিয়ে হবার সময় ছেলে বা মেয়ে উভয়ের ডিগনিটি সমাজের চোখে আগের মত থাকে না। বিষয়টি আমাদের দেশের প্রেক্ষাপটে শিক্ষিত মধ্যবিত্ত লোকজনের মানসিকতার কথা বলতে চাইছি। এসব কথা ভেবে অনেকেই দাম্পত্য জীবন অসুখী রেখেও সংসার চালিয়ে যান। এসব পরিস্থিতিতে সাফার করে বেশি সন্তানেরা। তালাক হবার পর সন্তানের অভিভাবকত্ব নিয়ে প্রশ্ন আসে। আমাদের দেশ ও সমাজ এতই পশ্চাদপদ মানসিকতায় রয়ে গেছে যে একটি নারী স্বাধীন উপার্জনের ক্ষমতা থাকার পরেও সন্তান সহো নিরাপদ জীবন কাটাতে পারে না। বাবার বাড়িতে থাকলেও নানাবিধ সমস্যা থেকেই যায়। পুরুষের বেলায় সমস্যা যে কম তা নয়। পুনরায় বিয়ে করতে তাকেও অনেক ছাড় দিতে হয়। নিজের বাচ্চা থাকলে তো আরো সমস্যা। সংসারের এত জটিলতা থাকে যে মনে হতে থাকে সংসার বুঝি একটা নরক। আমরা লেখাপড়া যতই করিনা কেন মন মানসিকতা বদলায় নাই। বিধবা বা স্ত্রী মারা গেলে পুরুষের বেলায় একই সমস্যার সম্মুখীন হতে হয়। 
সম্পর্ক হওয়া সহজ কিন্তু সম্পর্ক লালন করে যাওয়া মোটেও সহজ কাজ নয়। ধীর এবং সহিষ্ণু হয় যারা তারা কখনো আশাহীন হন না।ভালোবাসা কখনো নাই হতে পারে না, এই বিশ্বাস মনে জাগ্রত রাখতে পারেন যারা তারাই জয়ী হন।
আমি যে খাটে শুয়ে আছি সেটি একটি মরা গাছ দিয়ে বানানো। মরা গছটিও আমাকে সুখ ও স্বাচ্ছন্দ দিচ্ছে। পশু মরে গেলেও মনুষ্য সমাজের  মনোবাঞ্ছা পূর্ণ করে যেতে থাকে। সমুদ্রের মৎস প্রজাতি সহো নানারকম প্রানী তারাও জীবন দেয় মানুষের আকাঙ্খা মেটাতে।মানুষ মরে গেলে সব শেষ। তার কাজটুকু শুধু কথা বলে। কৃতকর্ম মন্দ হোক বা ভালো যাই হোক। কর্মেই বেঁচে থাকে মানব জীবন।
হুমায়ূন আহমদ টেলিভিশন কে জনপ্রিয় করেছিলেন। সব শ্রেনীর দর্শক হুমায়ূনের নাটক উপভোগ করতেন। এটি বলা যায় একটি বিস্ময়কর প্রতিভা।
সংসারে যেসব নারী পাটিগণিতে কাঁচা তারা প্রচুর শ্রম দিয়েও সংসারে গুরুত্বহীন রয়ে যায়। বিয়ে মানে শুধু প্রেম ভালোবাসা নয়, সেখানে নিত্যদিনের হিসাবে পটু থাকতে হয়।
সরকারি নির্মান কাজে ইঞ্জিনিয়ার, ঠিকাদার মিলে আগেই ঠিক করে নেয় কত টাকা প্রকল্প থেকে মারা যাবে, তারপর কাজ শুরু করে।  ৩০ ভাগ কাজ আর দুর্নীতি ৭০ ভাগ। সব মিলে কতভাগ উন্নয়ন হলো ?
পৃথিবী জুড়ে দুর্যোগ চলছে। বাংলাদেশের মত একটি দরিদ্র দেশ কেমন প্রস্তুতি নিচ্ছে আগামী দিনগুলোর কথা ভেবে আমরা জানিনা। মানুষ জনের সাথে কথাবার্তা বললে বিষয়টি নিয়ে আরো ভাবনা বাড়তে থাকে। বাংলাদেশ হওয়ার পর সত্যজিৎ রায় অশনি সংকেত ছবিটি বানিয়েছিলেন। আমার ওই ছবিটির কথা বার বার মনে পড়ছে।
কারো জন্য কিছু করতে গেলে নিজে সংযত হতে হয়, লোভকে সংবরণ করা শিখতে হয়। বাজারে এত মনোহারি স্বস্তা জিনিষের হাতছানি যা একজন শ্রমজীবী মানুষও উপেক্ষা করতে পারে না। টিভিতে দেখা মডেল তাকেও উদ্বুদ্ধ করে। এই প্রবনতায় মানুষের বিপদে এগিয়ে আসার যে আগ্রহ, মায়া ক্রমে সেই গুন গুলো হ্রাস পেতে থাকে। মানুষ বস্তুবাদি জীবনকে জাতে উঠা মনে করতে থাকে । এ নিয়ে রীতিমত প্রতিযোগিতায় লেগে যায়। মনের মধ্যে যে মায়া মমতা সেটি নিজের পরিবারের বাইরে উঁকি দিতে চায় না। রাষ্ট্র মুক্ত বাজার কায়েম রাখবে কিন্তু মানুষের সীমাবদ্ধতা নিয়ে চিন্তা করবে না, এতো হতে পারে না। বাংলাদেশের মানুষ দেশে বিদেশে খেটে মরছে বিনিময়ে একটি স্বস্তিকর জীবন আশা করতে পারে না? নাকি সকল সুযোগ সুবিধা প্রজাতন্ত্রের কর্মচারীদের জন্য বরাদ্দ থাকবে?
রাষ্ট্র যদি ইয়ং ফোর্স ঠিক ভাবে কাজে লাগাতে চায় তবে তাদের সন্তানরা যাতে ১৮ বছর পর্যন্ত স্কুল কলেজ থেকে নিরাপদে মান সম্পন্ন শিক্ষা লাভ করতে পারে সেদিকে গুরুত্ব দিতে হবে। ওরাই হবে ভবিষ্যৎ প্রজন্ম। বেতনের বড় অংশ কোচিং সেন্টারে কেন দিতে হবে? স্যান্ডউইচের-পিষ্ট হয়ে জীবন চলতে পারে না। জীবনে স্বস্তির প্রয়োজন।
আমাদের সমাজ এতই পশ্চাদপদ এখনও বিয়ের অর্থ দুজনের একত্রে সংসার জীবন মনে করা হয় না। শ্বশুর বাড়ি, বাপের বাড়ি এই কাঠামো ধরে রাখার চিন্তা মাথায় ঢুকিয়ে রাখতে হয় সারা জীবন। রাষ্ট্রের উন্নয়ন বলতে এই পুরানো ব্যবস্থা থেকে উত্তরণ বোঝায়। নারী ও পুরুষের সম্পত্তির সমান অংশীদারত্ব বোঝায়। বৃদ্ধদের দায়িত্ব রাষ্ট্র যতদিন  নিতে না পারবে ততদিন উন্নয়নশীল রাষ্ট্র বলা যাবে না।
অনলাইনে শাড়িও বিভিন্ন পোষাকের দাম অনেক কম দেখছি।কেনার আগ্রহ নাই বলেই কি এমন হয়েছে?
পান্তা খেয়ে দিনের শুরু হয় কৃষকের। পান্তা ভাত, সাথে মরিচ পেঁয়াজ, মাছ কিংবা ঘন ডাল এই দিয়ে তৃপ্তি সহো খেয়ে কৃষক মাঠে যেতো। ঘরের অন্যরাও পান্তা খেতো। দুপুরে রান্না ভাতের সাথে শাক কিংবা আলুর ভর্তা নয়ত অন্য তরকারি দিয়ে কৃষকের মাঠে দিয়ে আসতো। কৃষক খেয়ে খানিক জিরিয়ে আবার কাজে লেগে যেত। সন্ধা নামছে এমন সময় কৃষক ঘরে ফিরতো। নাওয়া হলে পরে খেয়ে দেয়ে নিদ্রা নিতো। সেকালে পুকুর নালা খালে বিলে প্রচুর মাছ পাওয়া যেতো। আমিষের ঘাটতি পুরণ হয়ে যেত। সম্পন্ন গৃহস্তদের গাভী থাকতো। দুধ বিক্রি করে ঘরেও খেতে পারতো। বাড়ির আশপাশে তরি তরকারি ফলের গাছ থাকতো। কৃষকের ছেলে পড়াশোনাও করতো অনেকে। তারা গ্রামে মেট্রিক পাশ করে শহরে গিয়ে কলেজে ভর্তি হয়ে উচ্চ শিক্ষা নিতো। কৃষক বাবা মাসে মাসে টাকা পাঠাতেন। উচ্চ শিক্ষিত হয়ে চাকরি পেয়ে অনেকে জীবনে উন্নতি লাভ করতেন। অনেকে শিক্ষকতার পদে চাকুরী নিতেন। সরকারি চাকুরীদের বিশেষ কদর ছিল। এদের ক্রমে গ্রামের সঙ্গে সম্পর্ক ছিন্ন হয়ে পড়তো। যারা সম্পর্ক রাখতেন তারা গ্রামের উন্নয়নে ভুমিকা রাখতেন। স্কুল গড়া, মসজিদ তৈরি ইত্যাদি কাজে বিশেষ ভুমিকা রেখেছেন। মধ্য স্বত্তভোগী ফরিয়া দালাল যারা তারা ব্যবসার জন্য খাদ্য মজুদ করতো। এরাই এক সময় পয়সা ওয়ালা ধনি ব্যক্তি হয়ে উঠেন। গরীব কৃষকের জমি অল্প দামে কিনে নিতো। এরাই গ্রামে বেশিরভাগ চেয়ারম্যান মেম্বার হয়ে ক্ষমতাশালী হয়ে উঠতো। শহরে গিয়ে সরকারি সুযোগ সুবিধা আয়ত্ব করতো। সরকারি বিভিন্ন ভবন নির্মাণের কন্ট্রাক পেতো। জমিদারি প্রথা বিলুপ্ত হওয়ার পর জমিদারদের শোচনীয় অবস্থা হতে থাকে। তাদের মধ্যে যারা পড়াশোনা করতেন তাদের অবস্থা শোচনীয় না হলেও ঠাটবাট কমে যেতো। জমি বিক্রি করে করে অনেক জমিদার আবার নিঃস হয়ে যেতেন। আজকের মধ্যবিত্ত শিক্ষিত সমাজ বেশিরভাগ ই হলেন কৃষক শ্রেনীর উত্তরসূরী। এটি কেউ স্বীকার করুক বা না করুক, ইহাই সত্য। এই লেখাটি আমি খুব সহজ ভাষায় লিখেছি। একালের প্রজন্ম যারা তাদের পূর্ব ইতিহাস সম্পর্কে অবগত নন তারা অন্তত জানতে পারবে। তারা চিন্তা করুক আজকে যারা শহুরে জীবনে অভ্যস্ত এর পেছনে তাদের পূর্বসূরী যারা তারা কেমন জীবন কাটাতেন, কতখানি পরিশ্রম ও গায়ের ঘাম ঝড়িয়ে তাদের জীবনের ভিত্তি গড়ে দিয়ে গেছেন।
একজন শ্রমিক গাছতলায় থাকলেও ভালো খাওয়া দাওয়া করে। শরীর ই তার পুঁজি। শরীর ঠিক না থাকলে কাজই বা করবে কিভাবে আর কাজ না করলে খাবে কিভাবে? লকডাউনে কাজ না করলে শ্রমিক ও তার পরিবার বাঁচবে কেমন করে?
আজকাল পৃথিবী জুড়ে অর্গানিক খাবারের উপর জোর দেয়া হচ্ছে। সবজি ফল থেকে শুরু করে সব ধরণের পশু, যেগুলো কৃত্রিম উপায়ে উৎপাদন করা হয়, সবই মানব দেহের জন্য ক্ষতিকর। পশুদের ইনজেকশন দিয়ে কৃত্রিম ভাবে বড় করা মানে পশুদের উপর অত্যাচার করা। এগুলো যে কোনো জীবের জন্য কষ্টদায়ক এবং অন্যায় বলে বিবেচিত হচ্ছে।
গরু কোরবানীর প্রবনতা শুরু হয় বাংলাদেশ হবার পর। আগে ছাগল বা বকরি কুরবানী হতো। তাই এই  ঈদ বকরা ঈদ নামেও পরিচিত ছিল। কৃষক হালের গরু বিক্রি করে দেয় অভাবের তারণায়। আর কত গরু খাবা রে বাবা! গরু কিনে অভাবী কৃষককে দান করে দিলে কেমন হয় ? চোর এসে হয়ত সেটি নিয়ে নিয়ে যাবে। আজকাল ভাল কাজ সয় না। অভাবে মরুক মানুষ আর তুমি খাও গরুর কলিজা গুর্দা ভুঁড়ি ঠ্যাং মাথা সহো পুরা গরু। ডীপ ফ্রিজে ভরে রাখো। পোলা মাইয়া বিদেশে আছে, ওরা আসলে খাওয়াইও।
আল মাহমুদ যে মাপের কবি আমরা তাকে সে উচ্চতায় রাখিনি। তার ধর্মচিন্তাকে বড় করে দেখাতে গিয়ে আমরা নিজেরাই তাকে সাহিত্যিক হিসাবে ছোট করে দেখাতে ব্যস্ত হয়ে পড়ি । কারণ পাঠক হিসাবে খুব কম জন ই আল মাহমুদের সাহিত্যিকে ভালো ভাবে বুঝতে পেরেছেন। প্রতিভাকে তার জায়গায় রাখতে দিতে না জানলে নিজের দৈন্যতার ই প্রকাশ হয়। বঙ্কিম, মধুসূদন দুজনই ধর্ম নিয়ে বেশ তাক লাগানো কান্ড ঘটিয়েছিলেন। যদিও মধুসূদনের ধর্ম নিয়ে তেমন বিশ্বস্থ ছিলেন বলে মনে হয় না। সাহিত্য সৃষ্টিতে তিনি যে পারঙ্গমতা দেখিয়েছেন সেই কাজ গুলো আর কেউ পেরেছেন বলে জানিনা। মধুসূদন বাংলা সাহিত্যর সম্পদ হয়ে বেঁচে রইবেন। বঙ্কিম পুরোপুরি সাম্প্রদায়িক চেতনাধারী ছিলেন। তাই বলে বঙ্কিম সাহিত্যের গুন নিয়ে কেউ কোনো প্রশ্ন তোলেননি। এটাই হলো সাহিত্য এবং সাহিত্য অনুরাগিদের মানসিক সুস্থতা ও সৌন্দর্যর প্রকাশ। আল মাহমুদ নিয়ে ব্যাপক চর্চা হলে বাংলা সহিত্যের মঙ্গল হবে বলেই বিশ্বাস করি। উনার ব্যক্তিগত বিষয় নিয়ে যত কথা হয় তার সাহিত্য সৃষ্টি নিয়ে তার চাইতে কম হয় বলে মনে করি। 
নারায়ণগঞ্জের ঘটনা মনে হলে নিজেকে ছোট মনে হয়। কিছুই কি করার নেই? যা কিছুই ঘটুক আমরা দর্শক হয়ে চেয়ে চেয়ে দেখবো শুধু?
মাজহার সরকারের চিৎকার রণিত হৃৎপিন্ডে কাব্য গ্রন্থটি মাজহার আমাকে উৎসর্গ করেছে। এর চেয়ে পাওয়ার আর  কি থাকতে পারে একজন লেখকের কাছ থেকে ?
আমাদের দেশে সরকারি কর্তা ব্যক্তিদের যেভাবে জনগন মান্যি করে, দেখে মনে হয় সাক্ষাত ভগবান এই ধরায় নেমে এসেছেন।
"অর্থনীতি প্রতিদিন" পত্রিকার বারো বছর পূর্ণ হলো। এ উপলক্ষে একটি বিশেষ ক্রোড়পত্র বের হযেছে। আমার স্বামী প্রতিদিন ৩/৪ খানা পত্রিকা কিনে নিয়ে আসেন। এটি উনি ছাত্রকাল থেকে করে আসছেন। যেখানে পত্রিকা বিক্রি হয় সেখানে কিছুক্ষণ কাটান, টুকটাক কথাবার্তা বলেন লোকজনের সাথে। তারপর রাত জেগে পত্রিকা পড়ে ঘুমান। আজ পত্রিকার দুপাতা এগিয়ে দিয়ে বললেন, " নাও, পড়ো, তুমি কে জি মোস্তফার লেখা পড়তে ভালোবাসো।" এই পত্রিকায় বারো বছর আগে তিনি এই লেখাটি লিখেছিলেন। কে জি মোস্তফা দীর্ঘদিন বেঁচেছিলেন। উনি পেশায় সাংবাদিক ছিলেন। যে কোনো বিষয়ে এত ভাল লিখতেন তিনি! পড়া শুরু করলে শেষ না করে উঠা যায় না। বঙ্গবন্ধুর সাথে অত্যন্ত ঘনিষ্ঠ ছিলেন, ভাষা আন্দোলনের নেতৃত্ব যারা দিয়েছিলেন, তাদের একজন ছিলেন তিনি। কে জি মোস্তফা একজন জনপ্রিয় গীতিকার ছিলেন। অনেক সিনেমায় সেসময়ে তিনি লিরিক লিখেছেন। আমি যে লেখাটি পড়লাম, সেটি স্মৃতিকথা মূলোক। উনার ছাত্র জীবনের পরের দিকের ঘটনা দিয়ে একটি মজাদার লেখা। বর্ণনায় সেই সময়টি এমন ভাবে মূর্ত হয় উঠেছে যেন নিজে দেখতে পাচ্ছি। কে জি মোস্তফার বেশির ভাগ লেখা দীর্ঘ নয়। পত্রিকায় দীর্ঘ লেখা পড়ার ধৈর্য্য আমার কম। উনার লেখা পড়ার সৌভাগ্য হয়েছে আমার বলা যায় এ কারণেও। পরিশেষে আমার স্বামীকে ধন্যবাদ জানাই আমাকে একজন প্রিয় মানুষের লেখা পড়তে দেবার জন্য।
দুজনার মন ********* বহুদিন পর এলে যদি আরেকটু বসো কি দেই তোমায় ? তুমি খুব বেশী বদলাও নি, তবে আগের মতো নেই। ঝুঁকলে আগের মতোই সামনের চুলগুলো বাউন্স করে, ঝিরঝির চিকন পাতার মতো___ আমার ভীষন প্রিয় ছিলো। আরেকটু ফরসা হয়েছো। অনেকদিন জার্মান আছো তুমি এলে, রাজ্যের এত প্রশ্ন এলো, কেমন করে এমন হলো ! কই, আগে তো এমন হয়নি কখনো ? আনারের শরবত তোমার প্রিয় ছিলো এখনো কি প্রিয় ? জানতে ইচ্ছে করে। তোমার বউকে দেখেছি ছবিতে। এতো সুন্দর! হবেই না কেন , তোমার বউ যে ! একটু বসো, আসছি আমি, ততোক্ষনে এই অ্যালবামটা দেখো বসে ধীর পায়ে চলে যাই আমার রান্নাঘরে কাঁচা আমের শরবত তোমার ভালো লাগবে, ওটাই বানাই। ফ্রিজে মিষ্টি। মিষ্টি পছন্দ নয় তোমার। কাজু বাদাম সাদা প্লেটে করে সাজাই, শরবত হাতে ট্রে নিয়ে ফিরে আসি তুমি ঠিক আগের মতো চশমার ফাঁক দিয়ে আলতো করে দেখে নিলে। চোখ গেথে আছে অ্যালবামে গভীর মনযোগে পাতা ওল্টাও আর দেখতে থাকো চশমাতে তোমায় মানায় ভালো মনে মনে বলি, পুরোনো আমাতে ফিরে আসো। তোমার হাজারখানি চিঠি ছিলো আমার গোপন বাক্সে। কি মনে করে ছিডে ফেলি সেদিন। আমার ভরা সংসার মনেই পডেনি তোমাকে আমার। দেখো, আমার ছেলে আর মেয়ের এই ছবিটি কি সুন্দর, না ? ওরা সারাদিন বাকুম বাকুম করে... বিশ্বাস করো, দিন যায় আর রাত আসে সময় কেমন করে বদলে যায় শেষে একি! তুমি চুপ করে আছো কেনো ? শরবত নাও, নিজে করেছি, কাজুবাদাম নিচ্ছো আঙ্গুল ধরে ডান হাতের অনামিকায় পাথরের রিং___ যুগলবন্দীর চিহ্ন জানি তোমার হাতে মানিয়েছে বেশ। হঠাৎ করে বলে উঠলে, সুমনা, আমাকে মনে পড়ে তোমার? এমন করে বললে যেন তুমি আমি ছাড়া আর কেউ নেই, কেউ ছিলো না কখনো। আমি তাকাই তোমার চোখের দিকে , স্থির হয়ে বসে থাকি, বলি, এতো সময় নিলে বলতে ! তোমার কি মনে পড়তো এই আমাকে ? শিরিন ওসমান ৭ ই মে ২০১৭ 
গার্মেন্টস ফেক্টরি ৮০ ভাগের বেশী নারী শ্রমিকের উপর নির্ভরশীল। এত বড় ওয়ার্ক ফোর্স আর কোনো সেক্টরে নেই। এরা অত্যন্ত দক্ষতার সঙ্গে তাদের কাজ করে যাচ্ছে। নারী প্রগতি তাদের জন্য অনেক এগিয়ে গেছে। দেশের বৈদেশিক মুদ্রা অর্জনে এই নারী শ্রমিকদের ভুমিকা সবচেয়ে বেশী। মৌলবাদ সম্প্রসারণ ব্যহত হবে এই নারীদের কারণে। কাজেই আমরা ধরে নিতে পারি বাংলাদেশে নারী শক্তি অত্যন্ত সংঘবদ্ধ এবং অগ্রসরমান।
অদ্যকার(০৯/০৭/০২১ ইং) " বাংলাদেশ প্রতিদিন " পএিকার শেষ পৃষ্টার এক নং কলামে লিখেছে, অক্সিজেন সিলিন্ডারসহ ছেলেকে আটকে রাখলো পুলিশ, মারা গেলেন বাবা,সাতখীরা প্রতিনিধী। ৬৫ বছর বয়সী বাবাকে( রজব আলী মোড়ল) বাচাতে সাতখীরা থেকে অক্সিজেন সিলিন্ডার নিয়ে বাড়ী আসার পথে এ এস আই সুভাষ চন্দ লকডাউনের কারনে ১০০০/- দাবী করে,টাকা না দেওয়ায় ২ ঘন্টা আটকে রাখ, পরে ২০০/- দিয়ে ছাড়া পায়, ছেলেটি বাড়ীতে গিয়ে দেখে অক্সিজেনের অভাবে তার পিতা মারা গিয়েছেন,ছেলেটি বলেছেন সময় মত অক্সিজেন নিয়ে বাড়ীতে পৌছতে পারলে হয়তো পিতাকে বাঁচাতে পারতাম। দেশের সচেতন নাগরিক হিসাবে আমি মনে করি বিষয়টি তদন্ত করে সঠিক বিচার হওয়া উচিৎ যা অন্যদের জন্য ও দৃস্টান্ত হয়ে থাকবে, আসুন আমরা সবাই স্বাস্হ্যবিধি মেনে চলি।
১০০০ টাকা ঘুষ খাওয়ার জন্য অক্সিজেন সিলিন্ডার সহো ছেলেকে আটকে রাখে পুলিশ। দুই ঘন্টা পর ২০০ টাকা ঘুষ দিয়ে ছাড়া পেয়ে গিয়ে দেখে বাবা বেঁচে নেই।
একটি বাড়ি ( অণু গল্প ) ~~~~~~~~~~~~~~~ আমি প্রায় একটি বাড়িতে প্রায় যাই।বাড়ির পেছন দিকটার একপাশে ছোট একটি দর্জি ঘর আছে।সেখানে আমি ড্রেস বানাই। প্রায় যাই বলে কিনা, কেমন জানি মায়া পড়ে গেছে বাড়িটির ওপর। সুনসান নীরবতা।হর্ণ দিলেই গেইট খুলে যায়।৭০ দশকে বানানো দোতলা বাড়ির মত লাগে।কখনো আমার মেয়ে সাথে যায়। বলে, “ দেখো মা, একদম নানুর বাড়ির মতো।” আমি হু বলে সায় দেই। আমার আব্বার বাড়ির মত প্রায়। লাল সিরামিকের পিলার। অনেক ফুলের গাছ, পরিস্কার পরিচ্ছন্ন। কয়টি বড় বড় আমগাছ আছে, দুর্বাঘাস গুলো ছাঁটাই করা। মাঝে মাঝে দেখি ক’জন লোক বাড়ির আঙ্গিনায়। টুকটাক বাড়ির কাজই করছে। সবচেয়ে প্রিয় যারা তারা হলো খাঁচায় পোষা ময়না পাখিরা। কথা বলে, মা মা বলে ডাকে, কখনো বলে হ্যালো! খানিকটা সময় ওদের সাথে কেটে যায়।নিরবতা ভেঙ্গে পাখি গুলো যখন কথা কয় তখন চারপাশ কেমন লস্যময়ী হয়ে উঠে। ওই বাড়িটির মায়ায় পড়ে গেছি কিনা বলতে পারবোনা, দরকার নাই তবুও নতুন ড্রেস বানানোর বাহানায় প্রায় বাডিটিতে যাওয়া পড়ে । আমার টেলি মাস্টার সাহেবের সাথেও ওই বাড়ি নিয়ে কথা বলি। উনাকে অনুরোধ করে বলি, “ আপনি এই বাড়ি থেকে অন্য কোথাও যাবেন না। দেখেন কি সুন্দর পরিবেশ ! “ একদিন গিয়ে দেখি পাখির বাসায় নতুন ছাদ করা হয়েছে, খড়ের ছাদ। ছাদের ডিজাইন ইংরেজি A অক্ষরের মতো। ভেতরে মরা ডাল, অনেক শাখা-প্রশাখা। পাখি গুলো এ ডাল থেকে ও ডালে ঘুরে বেড়ায় । মাঝে মাঝে ওদের খাবার খায়। এত মায়া লাগে !
আজকাল একটা নতুন শব্দ শুনতে পাই " মানবিক বউ"। এটির অর্থ কি? কোথা থেকে পয়দা হলো?
হুমায়ূন আহমেদ মেয়ের ছোটবেলা থেকে দীর্ঘ দিনের বান্ধবী শাওনকে বিয়ে করেছেন, কথাটি ভাবলে আমার মাথা ঘুরে।বিষয়টি কি করে সম্ভব!এই ঘটনার পর হুমায়ূনের মেয়ে শীলা স্বাভাবিক জীবন যাপনে ফিরে যেতে পারেনি। ওকে দেখলে খুব খারাপ লাগে। মেয়েটি খুব সুন্দর আর প্রতিভাময়ী ছিল। মানুষের জীবনে কখন যে কি ঘটে যায়!
দেশে যে একটি বিরোধী দল নাই এই নিয়ে রাজনৈতিক চিন্তার প্রতিফলন দেখা যায় না। আওয়ামী লীগ  না হয় বিএনপি এই নিয়ে রাজনীতি। মাঝখানে চামে দিয়া জামাত যে হারে ব্যবসা বানিজ্য ও প্রশাসনে বড় রকমের প্রভাব রেখে চলছে সে নিয়ে সবাই নির্বিকার।
গ্রীষ্মের ছুটিতে আমরা নানা বাড়ি, দাদা বাড়ি যেতাম। আমাদের ভাল লাগতো গ্রামে ঘুরে বেড়ানো, খাওয়া দাওয়া, আদর যত্ন আর আনন্দের কোনো কিছুরই কমতি নেই তবুও আমরা সব ভাইবোন কালো হয়ে যেতাম গরমে কারো ঘামাচি হতো, ওজনও কমে যেতো। কিন্তু আমার মায়ের স্বাস্থ্য ভালো হতো, চেহারায় খুশি লেগে থাকতো। কেন জানিনা আব্বা আমাদের ভাইবোনের চেহারা দেখে আম্মার উপর খামাখা মেজাজ দেখাতেন। তবে আমরা নিজের ঘরে ফিরে বেশ স্বস্তি বোধ করতাম। এখনকার নানা দাদাদের বাড়ি ঘর গ্রামে থাকে না তাই তাদের শৈশব আমাদের মত এত ব… See More
পাপ বোধ নিয়ে কোনো কাজ করা উচিত নয়। কেউ যদি মনে করেন গান গাওয়া, অভিনয় করা, নৃত্যশিল্পী হওয়া পাপ তবে সে কাজ তাদের কখনোই করা উচিত নয়।এসবে জীবীকা নির্বাহ করে বিশাল ধন সম্পত্তির মালিক হয়ে পরে ধর্মীয় লেবাস ধারণ করেন এবং সেসব কাজ থেকে নিজেকে বিরত রাখেন। তাহলে তাদের পেছনের জীবনের অর্জিত সকল ধন সম্পত্তির ভাগিদার থেকে নিজেকে মুক্ত করে নেয়া উচিত বলে মনে করি।
বঙ্গবন্ধুর সকল বিষয়ে বাংলায় পড়তে হবে, এই সিদ্ধান্ত অত্যন্ত সঠিক ছিল। ইংরেজীকে প্রাধান্য দেয়ায় হীনমন্যতার জন্ম হয়েছে, যা কোনোদিন মুছবে বলে মনে হয় না। ফলে, ইংরেজীও শেখা হচ্ছে না এবং বাংলাও সঠিক ভাবে শেখা হচ্ছে না।
“ যাঁরা বলেন বাংলা ভাষায় বিজ্ঞান চর্চা হয় না, তারা হয় বাংলা জানেন না, নয় বিজ্ঞান বোঝেন না। “ ——সত্যেন্দ্রনাথ বসু
আমাদের তরুণ সমাজ জেগে উঠলে লকডাউনে কেউ না খেয়ে থাকার কথা নয় ।
আমার ছেলে জামীর, ও একটু দুষ্টু-ছেলে। এমন ভাবে কথা বলবে যেন এতে কোনো ভেজাল নাই। আমাকে বলে, " বুঝেছো মা, বাঙালি মেয়েদের বিয়ে করা রিক্সা। ওরা খুব ভালো দেখায় নিজেকে। বিয়ের পর শুরু হয় তাদের আসল ড্রামা। ওরা শ্বশুরবাড়ির বউ হয়ে থাকতে চায় না। তার চেয়ে বিদেশী মেয়েরা অনেক ট্রান্সপারেন্ট।" আমি আর কথা বাড়াই না। মনে মনে বলি, তোমার বিয়ের দায়িত্ব, বিয়ের পরের দায়িত্ব তুমি নাও। আমাকে আমার মত থাকতে দাও। মরার আগে ড্রামা দেখতে চাই না। সে বিদেশী বা বাঙালি যাকেই বিয়ে করোনা কেন, আমি চাই তুমি সুখে থাক। চাপের মধ্যে জীবন কাটানো মোটেই স্বাস্থ্যকর নয়। আল্লাহ, আমার ছেলে মেয়েকে তুমি সুখী রেখো। সব মায়ের মত আমিও চাই সন্তান সুখী থাকুক।
সিলেট এমসি কলেজ, সরকারি মহিলা কলেজে ছাত্রদের ক্লাস রূমে সরকার এসি লাগিয়ে দিচ্ছেন। আমার অবাক লাগে, এরূপ সিদ্ধান্ত কেমন করে আসে! শিক্ষা ব্যবস্থার উন্নয়নের সাথে এসির কি সম্পর্ক?
প্রতিভাবান ব্যক্তি যখন বিখ্যাত হয়ে যান তখন তারা মানুষের কাছ থেকে সহজ স্বাভাবিক আচরণ পান না বলেই মনে করি। তাদের সঙ্গে সকলেই প্রশংসা, ভালোবাসা প্রকাশ করে কিন্তু এসবের মাঝে যে মেকি ভাব থাকে,কৃত্রিমতা থাকে যা কিনা একটি মানুষকে ক্লান্ত ও বিষন্ন করে তুলতে পারে। উনারা তখন আর মানুষের মধ্যে স্বাভাবিক ব্যবহার খুঁজে পান না। এভাবেই প্রতিভাবানরা একা হয়ে যান। যারা তাকে বিখ্যাত মনে করে না, এমন সাধারণ মানুষের সান্নিধ্যে তারা  মানবিক  ও নির্ভার থাকেন।
বাপের হোটেলে বসে খায় এমন ছেলেকে বিয়ে করা মোটেই উচিত নয়, যতই বিষয় সম্পত্তি থাকুক। মেয়েরো পড়া শেষ না করে বিয়েতে রাজী হওয়া অনুচিত। মেয়েদের শক্ত হতে হবে, বাবা জোর করলেই বিয়েতে রাজী হতে হবে এমন কোনো কথা নয়।
গর্বিত মাতা _________ আমার চেয়ে দুই বছরের বড় বান্ধবী। এক পাড়ায় বড় হয়েছি। এক সাথে খেলাধুলা গল্প আড্ডা দিয়ে বড় হয়েছি। ওর বিয়ে হয় অল্প বয়সে। আমার বিয়ে হয় ওর বিয়ের পরের বছর। আমার বাচ্চাদের জন্ম বিয়ের একযুগ পরে। আমার মায়ের বাসায় গেলে পাড়ায় মাঝে মধ্যে ওই বান্ধবীর সঙ্গে দেখা হতো। সেও আসতো বাপের বাড়ি বেড়াতে। বান্ধবী বেশ গর্ব করে ওর সন্তানদের গল্প বলে যেত। আমাকে শোনাতো, " ক'দিন পর মেয়ের বিয়ে দিয়ে দেব, এখনো তোমার কোনো খবর নাই। " আমি ওর স্বভাব জানি তাই ওর এধরণের কথাবার্তা আমলে আনিনি বরং ওর জন্য মায়াই লেগেছে। বলছে মেয়ের বিয়ে দেবে অথচ নিজে জানেনা কি করে কথা বলতে হয়। প্রসংগটি একারণে আনলাম, আমাদের ভদ্র শিক্ষিত সমাজের মানসিকতা এখনও তেমন পাল্টায় নি।
সংসারের দায়িত্ব কর্তব্য অত্যন্ত গুরুত্বপূর্ণ বিষয়। বিয়ের আগে সেটি উভয়কে মনে রাখতে হবে। স্বামী স্ত্রী সম্পর্ক শুধু ভালোবাসায় ভেসে যাবার জন্য নয়। সবার প্রকাশ ভঙ্গি সমান নয়। সংসারে ভালোবাসার আড়ালে দায়িত্ব থাকে। দায়িত্ব কর্তব্য পালন করতে গিয়ে ভালোবাসার প্রকাশ সবসময় তেমন সতস্ফুর্ত হয় না। পরস্পরের বিশ্বাস, শ্রদ্ধা না থাকলে সংসার জীবন বৃথা মনে হতে পারে। খুব প্রয়োজনীয় সময়ে সঙ্গি যদি পাশে থাকেন তবে তাই হবে সত্যিকার ভালোবাসার বন্ধন। সংসার সহজ কর্ম নয়। সার্থক সমাজ গড়ে উঠার পেছনে প্রতিটি সংসার কার্যকর ভুমিকা রাখে।
দত্তকুলোদ্ভব __________ লিয়েন্ডার পেজ, বিশ্ব বিখ্যাত লন টেনিস খেলোয়ার। জন্ম ; ১৭ ই জুন ১৯৭৩। বাবা ; ভেস পেজ, মা ; জেনিফার পেজ।তিনি আন্তার্জাতিক টেনিস খেলোয়ার হিসাবে নাম করেছেন। ভারতের অন্যতম ক্রীড়াব্যক্তিত্ব হিসাবে ভারতের সর্বসেরা ক্রিডা সম্মান ,”রাজীব গান্ধী খেল রত্ন “ (১৯৯৬-১৯৯৭)। ২০০১ এ “পদ্মশ্রীতে” ভূষিত হন।লিয়েন্ডার পেজ মা জেনিফারের দিক থেকে মাইকেল মধুসুদন দত্তের প্রপৌত্র। আজ মাইকেল মধুসুদন দত্তের প্রয়ান দিবস। হ্যান্ডসাম পেজের চেহারায় দত্তকুলোদ্ভব মাইকেলের চেহারার সঙ্গে মিল খুঁজে পাওয়া যায়? আমার তো মনে হয় যায়।
মিথ্যা বলার চাইতে আর বড় দূর্নীতি হতে পারে না। সব অপকর্ম মিথ্যা দিয়ে শুরু হয় ।
নারী সৃষ্টিকে ধারণ করে, যত্নে বড় করে, তারপর সব ভুলে যেতে হয়, যেন সে কেউ নয়। কোনোকালে কেউ ছিলো না কিংবা থাকতে নেই।
একাধিক বিয়ে চাইলেই করতে পারা যায় না। তাকে সামর্থবান ব্যক্তি হতে হবে।যাকে বিয়ে করবে তার নাবালক সন্তানদের দায়িত্ব নিতে হবে।  প্রাইভেসি থাকে এমন ধরণের ঘরে থাকতে দিতে হবে। এত ম্যালা টাকা পয়সার ব্যাপার।মানুষ তো পশু নয় যে এক খোয়ারে রেখে দিলেই চলবে।
গ্রাম্য শালিস দেশকে আরও পশ্চাপদের দিকে নিয়ে যাচ্ছে। ইনসাফ ও ন্যায় বিচার তো হয় ই না উল্টো শক্তিশালীদের অন্যায় ধামাচাপা দেয়া হয়।
নবীজীর সময়ে তলোয়ার দিয়ে যুদ্ধ হতো। এখন মিসাইল দিয়ে হয়। এটম বোমা দিয়ে শহর ধংস করা যায়।
একটি দেশের উন্নত শিক্ষা ব্যবস্থা এবং স্বাস্থ্য সেবা দেয়া সরকারের দায়িত্ব। স্বাস্থ্য ও শিক্ষা নিয়ে ব্যবসা হলে সেই দেশের দুর্দশা কোনোদিন শেষ হবে না।
আজকাল সম্পন্ন মধ্যবিত্তের হাতে নগদ অর্থ নাই, জমানো টাকায় হাত দিতে হচ্ছে। প্রয়োজন মেটাতে গিয়ে হিমসিম খাচ্ছে । এই অবস্থা দিন দিন বাড়বে।
৫/৬ বছর আগে ফেইসবুকে খানিক পর পর পোস্ট আসতো, "ইসলাম ধর্ম সেরা ধর্ম" এই বলে। একজন হিন্দু বোন বিরক্ত হয়ে পোস্ট দিলেন, " হিন্দু ধর্ম সেরা ধর্ম।" এই পোস্ট পড়ে আমি বেশ মজা পেয়েছিলাম। আজ সেই কথা মনে পড়ে গেল তাই সেয়ার করলাম।
বাঙালি নিজেকে বড় মনে করতে পারে না, নিজের ভাষা ও সংস্কৃতি নিয়ে গর্বিত নয়।  সাদা চামড়ার বিদেশিদের কাছে সংকুচিত হয়ে পড়ে। যদি নিজেকে ভালোবাসতো তবে বাংলা ভাষা বিকশিত হতো, বিজ্ঞান চর্চা থেকে শুরু করে সব ধরণের জ্ঞান চর্চা নিজের ভাষায় করতো। পঞ্চাশ বছরেও এটি সম্ভব হয়নি। পৃথিবীর কোনো জাতি নিজের ভাষার উপর ঔপনিবেশিক দাসত্ব মেনে নেয়নি। বিভিন্ন দিবস পালনের জাঁকজমক ত্যাগ করে নিজেদের সমৃদ্ধ করার মানসিকতা গড়ে তুলতে না পারলে জাতি এগুবে কেমন করে? বাংলাদেশের মানুষ থাইল্যান্ড যায় চিকিৎসা নিতে। সেখানকার সব ডাক্তার থাই ভাষায় শিক্ষা নেয়। উদাহরণ স্বরূপ থাইল্যান্ড আনলাম। পৃথিবীর সব দেশেই নিজের ভাষায় জ্ঞান চর্চা করে। ভারত বা পাকিস্তান দুনিয়া নয়। এরা এখনও ঔপনিবেশিক মানসিকতাকে গুরুত্ব দেয়। এত রক্তের বিনিময়ে বাংলাদেশ অর্জিত হলো, যে দেশের সবাই বাংলা ভাষায় কথা বলে। খুব অবাক হবার বিষয় নয় কি? আর একটা কথা সিএসপি অফিসার বাংলাদেশ হবার পর বিলুপ্ত হওয়া উচিত ছিল। এদের ভেতরে ঔপনিবেশিক বীজ দৃঢ় ভাবে লালিত ছিল। এদের দেমাগের শেষ নাই। স্বাধীন বাংলাদেশকে আবার তাদের হাতে তুলে দেওয়া হলো। সেই আমলাতান্রিক শেকড় আজও দেশকে বেধে রেখেছে আষ্ঠে পৃষ্ঠে।
হাকিম আবুল কাশেম তুশি ফেরদৌসি রচিত বিখ্যাত মহাকাব্য শাহানামা পৃথিবীর সমস্ত ফার্সি ভাষীদের জাতীয় কাব্য রূপে সম্মানিত। পৃথিবীর একাধিক ভাষায় এই মহাকাব্য অনুদিত হয়। সপ্তম শতাব্দীতে সেই সময়ের সামানীয়ান রাণীর জন্য মূলত এই মহাকাব্য লিখা শুরু করেন। ফেরদৌসির তিরিশ বছরের অধিক সময় লেগেছে এই কঠিন শ্রমসাধ্য শাহানামা কাব্য গ্রন্থ লিখার কাজে। পরবর্তীতে মুসলিম বিপ্লবের পর সামানীয়ান সাম্রাজ্যের পতন হয়। তখন ফেরদৌসি নতুন শাসক বাদশাহ গজনী মাহমুদের নামে শাহানামা মহাকাব্য গ্রন্থ উৎসর্গ করেন। মাহমুদ ছিলেন পারস্যের শিল্প ও সাহিত্যের পৃষ্ঠপোষক। শাহানামা মহাকাব্য ইরানের শিল্প সাহিত্যকে ব্যাপক ভাবে সমৃদ্ধ করেছে। 
কথা ছিল বাদশাহ একটি শব্দের জন্য একটি স্বর্ণমুদ্রা প্রদান করবেন। ফেরদৌসি ৬০০০০ হাজার শব্দে শাহানামা মহাকাব্য রচনা শেষ করেন। সম্রাট তার প্রিয় ভাজন মন্ত্রীর পরামর্শে ৬০০০০ রৌপ্যমুদ্রা ফেরদৌসির কাছে পাঠিয়ে দেন। ফেরদৌসির যখন দেখলেন স্বর্ণমুদ্রা বদলে রৌপ্যমুদ্রা পাঠানো হয়েছে তখন রাগান্বিত হলেন এবং অপমান বোধ করলেন। ফেরদৌসি মুদ্রাগুলো গ্রহন না করে চাকরদের মধ্যে সব বিলিযে দেন। এই সংবাদ শোনায় পর সম্রাট রাগান্বিত হন এবং ফেরদৌসিকে ধরে আনার নির্দেশ দেন।এরপরের ঘটনা আর নাইবা লেখলাম।
আমার ফেরদৌসির শাহানামা নিয়ে এই লেখাটির কারণ আছে আর সেটি হলো কবিদের নিয়ে। কবি হলেন তার সৃষ্টির স্রষ্টা। কবির অহংকার থাকতে হয়। মাহমুদ গজনবীর কীর্তি তার মৃত্যুর পর শেষ হয়ে যায়। মহাকবি ফেরদৌসির মহাকাব্য বেঁচে আছে আজ অবধি। পৃথিবীর সাহিত্য প্রেমিকদের কাছে অত্যন্ত সম্মানের সহিত টিকে আছে এবং নিরবধি সমৃদ্ধ করে চলেছে এই পৃথিবীর শিল্প সংস্কৃতির জগতকে।
অন্নপূর্ণা রহে নারী গৃহে অন্নপূর্ণা হয়ে পথিক দাঁড়ায়ে বলে মা, অন্নজল হবে ? খানিক বাদে___ অন্নজল সমেত থালা পথিকের হাতে, তৃপ্তি ভরে খেয়ে পথিক দাঁড়ায় খানিক ধরে, হাত দু”খানি মেলে ধরে অনন্তের ‘পরে___ স্নেহময়ী নারী তুমি আছো মাতৃরূপে, এ শুধু নারীকেই মানায় এই ধরিত্রির বুকে । শিরিন ওসমান ২৫ সেপ্টেম্বর ২০১৯
নির্মলেন্দু গুণ স্বঘোষিত আওয়ামী লীগের কবি এবং তিনি কবিদের যথাযথ মূল্যায়ন করার জন্য সরকারকে রীতিমত বিড়ম্বনায় ফেলে দেন। গুণ সরকারের দৃষ্টিকে কবিতা ও কবিকে সম্মানিত করার বিষয় দৃঢ়তার সহিত স্মরণ করিয়ে দেন। এই কাজটি তিনি নিজেকে দিয়ে শুরু করেন। বিষয়টি অন্যরা যেভাবে দেখুক আমার কাছে বেশ উপভোগ্য এবং সেই সঙ্গে যথার্থ বলে মনে হয়েছে। শুভ জন্মদিন নির্মলেন্দু গুণ।
ভালো মানুষের জন্য এই পৃথিবী নয়, কথাটি সত্য নয়। ভাল মানুষ আছে বলেই পৃথিবী নিঃশ্বাস নেয়। 
ভালোবাসা ********** ভালোবাসা শব্দটি সবার জন্য, খুনীদের জন্যও। খুন করে প্রেমিকার সঙ্গে খুনী গভীর প্রেমে ডুবে যেতে পারে। প্রেমে এক বিন্দু ফাঁকি নেই সেই প্রেমিকের। ভালোবাসা জলন্ত লাভা থেকে সৃষ্টি হয়? না হলে এত তেজ কিভাবে ধারণ করে ভালোবাসা! যে ভালোবাসার বিধ্বংসী রূপ দেখতে পায় না সে ভালোবেসে হারিয়ে যায় কেউ তার খোঁজও রাখে না। যার হিম্মত নাই, সে যোগ্যতা হারায় ভালোবাসার। ভালোবাসার এপিঠ ওপিঠ চিনে নিতে পারে না যে সে পতঙ্গ হয়ে ধুলায় মিশে যায়। ভালোবাসার তীব্র দহন ধারণ করতে শেখো তারপর ভালোবেসো। শিরিন ওসমান ২১ জুন ২০২১ 
প্রণয় জীবন কেটে গেল এমনি এমনি ! সেই কবে মনে মনে ভেবে রেখেছিলাম চারুলতার মত দোলনায় ঝুলবো গান গাইতে গাইতে। চিরযৌবনা র’বো আমি। আমার জন্য ঘড়ির কাঁটা থমকে র’বে । আমি সাঁকো দিয়ে পেরোব নদী। নদীর সাথে সখ্যতা আমার। কপালকুন্ডলার মতো হেঁটে যাবো গভীর অরণ্যে । ভালোবাসার জন্য ভালবাসতে ইচ্ছে করে।অপেক্ষায় থাকি একটুখানি দোলা দিয়ে যাক কেউ। রাত্রি নেমে এলো, একটি তারা যেন খসে পড়লো নিমিষে ! ওর সাথে বহুদিনের ভাব ছিলো,বেদনার্ত আমি বড় একা , চারপাশের কলরব ছাপিয়ে একা ! নদীর দু’কূল জুড়ে ভাঙ্গনের শব্দ, আমার মত করে কেউ শোনে সেই শব্দ ? আমার প্রণয় ছিল ঐ খসে পড়া তারার সাথে। তারাটির গোপন নামে ডাকি, পারিনা ডাকতে, বাক্যহারা আমি ! আর হবে না কথা তার সাথে ? জানালার গ্রীল ধরে খুঁজতে থাকি, হয়ত আবার দেখা দিবে কোনো এক রাতে। নিশ্চিত আমি, সেদিন খসে পড়া তারার সাথে হবে আমার গভীর আলিঙ্গন । শিরিন ওসমান ২৮ সেপ্টেম্বর ২০১৯
উন্নতি করতে হলে লোভী হতে হয়, নিষ্ঠুর হতে হয়, অন্যের অধিকার কেড়ে নিতে হয়___এই হলো উন্নয়ন পলিসি।
ছেলে বাচ্চারা ভূত প্রেত শয়তানের সিনেমা দেখতে ভালবাসে। আমার ছেলের বয়স তখন আট বছর হবে। ওর বাবা অস্ট্রেলিয়া যান কাজে। ছেলে বলে দিলো তার জন্য শয়তানের ড্রেস কিনে আনতে। ওর বাবা ভাল ভাল মলে যেখানে শিশু, বালকের ড্রেস পাওয়া যায় শয়তানের ড্রেস খুঁজে খুঁজে হযরান কিন্তু সেসব প্রপার শয়তানের ড্রেস না হলেও কাছাকাছি ছিলো। বেশ দাম দিয়েই কেনা হলো। ছেলে ফোনে জোর গলায় বলছিল তার ওই ড্রেস আনতে হবেই। আমি বেশ বিরক্ত বোধ করছিলাম। যাহোক, বাবা বাড়ি ফিরে তার বিশেষ ড্রেস বের করে ছেলেকে দিলেন। দেখা মাত্র চিৎকার করে বলে উঠলো এটা শয়তানের ড্রেস হয়নি। আমি তখন বেশ জোরে ধমক দিয়ে বললাম, "তোমার বাবা তোমার ড্রেস কেনার জন্য অস্ট্রেলিয়া যায়নি। " এরপর সে মন মরা হয়ে বসে রইল। কদিন পর আমরা ও তার চাচুর পরিবার সহো সিলেট বেড়াতে যাই। প্লেনে উঠার এক ফাঁকে আমাকে আস্তে করে বললো, " মা, আমার ড্রিম ছিলো শয়তানের ড্রেস পড়ে সিলেট যাবো।" আমি বোঝাতে চাইলাম," তোমাকে এই কালো মুখোশ পরা ড্রেস তো শয়তানের ড্রেস ই মনে হয়। শয়তান কত রকম ভোল পাল্টাতে পারে তুমি জানো না। " কে শোনে এই কথা, ছেলের মাথায় ঢুকে আছে মুভিতে দেখা শয়তানের ড্রেস। বাচ্চারা কত রকম ভাবে যে নিজেকে নিয়ে কল্পনা করে তার হদিস আমরা কেমন করে বুঝবো। সেই ছেলেবেলা জামীর কবে পেরিয়ে এসেছে। এখনও মাঝে মাঝে অদ্ভুত কান্ড করে বসে! সব তো আর মুভির আছর নয়, নিজের কল্পনার মিশেলও থাকে। এখানে একটা কথা বলতে চাই, আমিও ভুতের মুভি দেখতে ভালবাসি। যদিও আমি ভীষণ ভীতু, তারপরেও।😊
ফেইসবুকের সুবিধা কিংবা অসুবিধা এই, যা সামনা সামনি বলা যায় না তা অনায়াসে বলে ফেলা যায়। কান্ডজ্ঞানের বালাই না হলেও যেন চলে। সেসব হতে পারে প্রশংসা বাক্য, অনুরাগ, বিরাগ, গালি-গালাজ, ধমক, নোংরামি, বেয়দবি ইত্যাদি ইত্যাদি। তবুও এর নাম ফেইসবুক। মানুষ শৈশব কখনো ভুলতে পারেনা। শৈশবের এমন কিছু স্মৃতি  থাকে যা কোনো দিন কাউকে বলা যায় না। স্মৃতির গোপন কৌটায় সেসব তালা-বন্ধ থাকে।
ছেলেমেয়েরা বলে, তুমি এত অতীতে থাকো কেন মা? সব সময় পুরানো গল্প বলতে থাকো। তুমি কি জানো কতবার এক ই গল্প করে যাও?কি করবো বলো? আমার যা বলার সেসব অতীতের কাছে জমা রাখা। তোমরা শোনাও বর্তমানের গল্প, আমি শুনবো মন দিয়ে। তোমাদের সময় নেই বলার সে আমার জানা।
ভালোবাসার মানুষ যখন কষ্ট দিয়ে চলে যায়, সেই চলে যাওয়া মানুষটির জন্য কষ্ট পাওয়ার নাম ই হলো ভালোবাসা।
আমাদের ছেলেবেলায় আম্মা স্লেটে করে অক্ষর শেখাতেন। কাঠের স্লেটে। আমি জেদ ধরলাম আমাকে মাটির স্লেট কিনে দেওয়ার জন্য। কারণ আমি দেখেছি মাটির স্লেটে লেখা সুন্দর ভাবে ফুটে ওঠে। একদিন দেখি মাটির স্লেট বাড়িতে এসেছে। আমি তো মহা আনন্দিত। খুব খুশি নিয়ে স্লেট হাতে নিলাম, কি আশ্চর্য স্লেট হাত থেকে পড়ে ভেঙে চুরমার! আম্মা কিছু বললেন না যদিও কিন্তু কোনোদিন মাটির স্লেট আর ঘরে এলো না। আমার সেই  স্মৃতি মনে হলে আজও কষ্ট হয়। আহারে চার বছরের শিশু কন্যাটি একটি মাটির স্লেটের জন্যে কি কান্নাই না করেছিল নিরবে নিভৃতে!
আজকাল মেয়েরা এত মেকআপ দেয় কেন? মেকআপ দেয়া একটি আর্ট, এটি রপ্ত করতে হয়।স্কিন যদি হেলদি হয় তবে মেকআপ না করলেই ভাল দেখায়। তিরিশের আগে মেকআপের তেমন প্রয়োজন নেই। সাজগোজ সব বয়সের মহিলাদের মানায়, তবে কখন কিভাবে সাজতে হবে সেটি নিজে বুঝে নিতে হয়।প্রপার হেয়ার স্টাইল খুব জরুরী কথাটি মনে রাখতে হবে সবসময়। পার্লারে সাজলে খুব আর্টিফিসিয়াল লাগে। নিজে শিখে নিতে হয় কিভাবে সাজলে সুন্দর ও স্বাভাবিক দেখায়। সাজ নিজের ব্যক্তিত্বকে তুলে ধরে। কাজেই সাজকে সিরিয়াসলি নেয়া উচিত, যাতে নিজের রুচি ও ব্যক্তিত্ব প্রকাশ পায় যথাযথ ভাবে। আর একটি কথা, মেকআপ সামগ্রী অবশ্যই ভালো ব্র্যান্ডের হওয়া চাই, নাহলে স্কিনের ক্ষতি হতে পারে।
বাংলাদেশ স্বাধীনতার আগে থেকেই দেশের মধ্যবিত্তের ইন্টেলেকচ্যূয়ার গ্রোথ ভালভাবে উন্নতি সাধন করেছিল। মুক্তিযুদ্ধের সময় কোনও বাংগালি দ্বারা রেইপ কিংবা গ্যাং রেইপের ঘটনা শোনা যায়নি। তখন পরিস্থিতি এমন ছিল যে, ইচ্ছা করলেই এমন ঘটনা অহরহ ঘটতে পারতো কিন্তু ঘটেনি।
স্বাতিলেখা সেনগুপ্ত চলে গেলেন। তাঁকে শ্রদ্ধা ভরে স্মরণ করি। সত্যজিৎ রায়ের ঘরে-বাইরে ছবিতে তাঁর অনবদ্য অভিনয় মনে রাখবে দর্শক।
যে মানুষ হৃদয়ে একরাশ দ্বন্দ নিয়ে বসে আছে আর প্রার্থনা করে পৃথিবীতে  শান্তি নেমে আসুক। শান্তি এভাবে আসে না। ব্যক্তির পরিবর্তন দিয়ে শান্তির সূচনা হয়।
পরিমণি নিয়ে অনেকেই নানা রকম মন্তব্য করছেন। পজেটিভ কম নেগেটিভ মন্তব্য বেশি। আমরা যে একটি গ্লোবাল দুনিয়ায় বাস করি ও এর থেকে নানা রকম সুবিধা ভোগ করি, বিষয়টি আমরা ভুলে যাই। এধরণের ঘটনা প্রমান করে দেশের নিরাপত্তা সুরক্ষিত নয় । ঢাকা একটি মেঘাসিটি। দিনরাত এমন ধরণের নগর জীবন এক ই স্পিডে চলতে থাকে। কর্পোরেট নগর হিসেবেও ঢাকার পরিচিতি দিন দিন বাড়ছে। এমন নগরীতে নিরাপত্তা জোরদার না হলে বিদেশী ইনভেস্টার আসবে কি করে? আমাদের দেশে যারা বিদেশে আছেন তারা সবসময় দেশের খোঁজ খবর নিতে থাকেন। বিদেশীরা তো আরো বেশি নেন। কোবিডের কারণে সারা বিশ্বে সাবধানতা অবলম্বন করছে। প্রচুর মানুষ কর্মহীন হচ্ছেন। আমাদের দেশেও তদ্রুপ অবস্থা। এরপর যদি দেশের ভেতরে নিরাপত্তাহীনতা বিরাজ করে তবে মানুষের ভবিষ্যত কেমন অবস্থা দাঁড়ায় সেটি ভেবে উৎকন্ঠিত না হবার কারণ দেখিনা। মানুষের নিরাপদ জীবনের দাবী সর্বাগ্রে। কার চরিত্র খারাপের কারণে কি ঘটনা ঘটলো সেটি জনগনের কাছে বিচার্য বিষয় নয়। যে কোনো সময় যে কারো জীবনে বিপদ নেমে আসতে পারে। একটি স্বাধীন গনতান্ত্রিক রাষ্ট্র মানুষের জানমালের নিরাপত্তা দেবার অঙ্গীকার দিবে, এটাই কি জনগনের প্রধান চাহিদা হবার কথা নয়?
