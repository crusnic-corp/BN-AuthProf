এই গল্পটা অনেক আগে রেডিওতে জীবনের গল্পে শুনছিলাম। এরপর থেকে অনেক খুজছি!!
আপনি কী করেন? এ প্রশ্নটি যিনি করেন তার দিকে আমি অনেকক্ষণ তাকিয়ে থাকি। এটি মোটেও নিরীহ কোনো প্রশ্ন নয়। প্রশ্নকর্তা একটি বিশেষ উদ্দেশ্যে এ প্রশ্নটি করেন, এবং উদ্দেশ্যটি অত্যন্ত অসৎ। তিনি নিশ্চিত হতে চান যে, আমি তার চেয়ে ক্ষমতাধর কেউ কি না। এ প্রশ্নটির উত্তরই নির্ধারণ করে, তিনি আমার সাথে কেমন ব্যবহার করবেন। তিনি যদি বুঝতে পারেন আমি সাধারণ গফুর, আমার আয় সামান্য, আমি টেনেটুনে চলি, যাকে পাই তাকেই সালাম দিই, আমার পড়াশুনো কম, আমার কোট-টাই নেই, আমাকে কেউ স্যার ডাকে না, আমার আত্মীয়দের মধ্যে কেউ অস্ত্র বহন করে না, আমার ব্যাংক হিশাবে খরা লেগে আছে, আমাকে একটি চড় দিলে প্রতিবাদ করার কেউ থাকবে না— তাহলে তিনি খুব খুশি হন। তিনি নিরাপদ বোধ করেন, এবং নিজের কাজে মন দেন। আমার প্রতি তার আর কোনো কৌতুহল থাকে না। আমার ওজন তার কাছে এক লাফে শূন্যে গিয়ে ঠেকে। কিন্তু যদি টের পান আমি বড় শিল্পপতি, আমি একটি মন্ত্রণালয় চালাই, একটি জেলার মালিকানা আমার ঘাড়ে, আমি অনেকগুলো সমিতির সভাপতি, আমি মানিক মিয়া এভিন্যুতে বকাবকি করি, অস্ত্রের সাথে আমার আত্মীয়তা আছে, আমাকে টিভিতে দেখা যায়, লন্ডন আমেরিকা নিয়মিত দৌড়ঝাঁপ করি, লোকজন আমাকে স্যার ডাকে, আমার নামের আগে মাননীয় বসানো হয়, ব্যাংক হিশাব নয়, আমার নিজেরই একটি ব্যাংক আছে— তাহলে তিনি লাফ দিয়ে উঠেন। চেয়ার এগিয়ে দেন, হাত বাড়িয়ে দেন, তোলপাড় করে তুলেন চারপাশ, এবং মনে মনে অনিরাপদ ও বিপন্ন বোধ করেন। এর কারণ তিনি একটি সংকটে ভোগেন, এবং তার সংকটটি সরল নয়। তিনি একই সাথে ক্ষমতাকে পছন্দ ও ঘৃণা করেন। যদি তিনি ক্ষমতাকে শুধুই পছন্দ, কিংবা শুধুই ঘৃণা করতেন তাহলে তার এ সংকট হতো না। এমন কি ক্ষমতার প্রতি ভাবলেশহীন থাকলেও তার চলতো। তখন 'আমি কী করি', এ নিয়ে তাকে উদ্বেগে থাকতে হতো না। আমার ক্ষমতার অস্তিত্বও তাকে আলোড়িত করতো না। তিনি আমার সাথে করতে পারতেন সাধারণ ও স্বাভাবিক আচরণ। কিন্তু একই সাথে প্রীতি ও ভীতিতে আক্রান্ত হয়ে তিনি ক্ষমতাকে করে তোলেন গুরুত্বপূর্ণ। ফলে আগন্তুকের সাথে সাক্ষাতের শুরুতেই তিনি উদগ্রীব হয়ে উঠেন তার ক্ষমতা নিরূপণে। কেন একজন মানুষ একই সময়ে ক্ষমতাকে পছন্দ ও ঘৃণা করেন? অথবা গুরুত্বহীন ক্ষমতাকে করে তোলেন গুরুত্বপূর্ণ? এর প্রধান কারণ তিনি একটি রাষ্ট্রের বাসিন্দা। রাষ্ট্র তার উপর কিছু সংস্কৃতি আরোপ করে। একটি সংস্কৃতি হলো— রাষ্ট্র উৎপাদনকে উৎসাহিত করে। কিন্তু আপনি আপনার পরিবারের জন্য যতোটুকো প্রয়োজন ঠিক ততটুকো উৎপাদন করলে রাষ্ট্র খুশি হয় না। রাষ্ট্র খুশি হয় তখন, যখন আপনি আপনার প্রয়োজনের অতিরিক্ত উৎপাদন করেন। কারণ: কেবল প্রয়োজনের অতিরিক্ত উৎপাদন করলেই আপনি কিছু পণ্য ও সেবা বিক্রি করবেন, এবং লিপ্ত হবেন বেচাকেনায়। রাষ্ট্র তার পরিচালনা খরচ আহরণ করে নাগরিকদের বেচাকেনা থেকে। যে-রাষ্ট্রে বেচাকেনা শূন্য, সে-রাষ্ট্র মৃত রাষ্ট্র। এ জন্য রাষ্ট্র চায় যেকোনো মূল্যে বেচাকেনা চালু রাখতে। এর সাথে রাষ্ট্র যারা চালায় তাদের আরাম-আয়েশের সরাসরি সম্পর্ক রয়েছে।
আন্দালুসিয়ার আকাশে এগারোটি নক্ষত্র এই দেশে আমাদের শেষ সন্ধ্যা - ১ মাহমুদ দারবিশ এই দেশে আমাদের শেষ সন্ধ্যায় আমরা মাচা থেকে ছিড়ে নামাই আমাদের দিনগুলি গুনে দেখি সঙ্গে করে নেবো কয়টা পাজরের হাড় আর কয়টা ফেলে রেখে যাবো। শেষ সন্ধ্যাটিতে আমরা না পারি কিছুকে বিদায় জানাতে, না পারি করতে কিছু শেষ, সবকিছু পড়ে থাকে যেমন তেমন, দেশ পালটে গেলে স্বপ্নেরাও পালটে যাবে যেমন পালটে যায় নাটকের নট নটি। হঠাৎ আমরা ঠাট্টা করতে ভুলে গেছি, এই দেশে এখন থেকে ঘর করবে ধূলিকণা... এইখানে, এই শেষ সন্ধ্যায় আমরা মনযোগ দিয়ে দেখি মেঘ অবরোধ করা পাহাড়গুলাকেঃ দখল...এবং বেদখল, আর এক আদীকাল আমাদের ঘরের চাবি তুলে দেয় নতুন জমানার হাতে। সুতরাং ঢোকো আমাদের ঘরে, ওহে দখলদার, আর পান করো আমাদের কবিতার শরাব। আমরা মধ্যরাতের রাত, শেষ আযানের ঘর থেকে আর কোন অশ্বারোহী আমাদের জন্যে ভোর নিয়ে আসবেনা। আমাদের চা গরম ও সবুজ; পান করো। আমাদের পেস্তা বাদাম পাকা ও তরতাজা; খাও। আমাদের খাটগুলো সবুজ সিডারের; আয়েশ করো! এতো লম্বা একটা অবরোধের পর, শুয়ে থাকো আমাদের স্বপ্নের নরম পালকে। শুকনা চাদর পাবে, দরজায় সুগন্ধ, আর আছে অনেক অনেক আয়না; সেসব আয়নার মধ্যেও ঢুকে পড়, যাতে এইখানে কোথাও আমরা আর এতোটুকুও না থাকতে পারি। পরে কোন একদিন আমরা আমাদের ইতিহাসের পাতা খুলে দেখবো তোমাদের দূরান্তের দেশ, যা ছিল এককালে আমাদেরও ইতিহাস। আর তখন আমরা জিজ্ঞাস করবো; “কোথায় ছিল আন্দালুসিয়া? হেথা না কি অন্য কোনখানে? এই দুনিয়ায় না কি শুধুই কবিতায়?” অনুবাদঃ পারভেজ আলম, ৩/১০/২০১৮
ত্যাগের মহিমায় উদ্ভাসিত হোক সবার জীবন।পবিত্র ঈদুল আযহার শুভেচ্ছা ও ঈদ মোবারক জানাচ্ছি প্রিয় ফেসবুক বন্ধু ও সকল শুভাকাঙ্ক্ষীদের।আজকের এই কুরবানীর মাধ্যমে আমরা সকলেই যেন আমাদের ভিতরের পশুত্বটাকে কুরবানী দিতে পারি মহান আল্লাহ তায়লা আমাদেরকে সেই তৌফিক দান করুক।আমিন।
--মেয়েদের আন্দোলনে ''আমার শরীর, আমার সিদ্ধান্ত'' স্লোগানটা কেমন লাগে? --ভীষণ ভালো। --সমর্থন করো? --ভীষণ। --এই যে তোমার শহরে একটি মেয়ে বিবাহিত অবস্থায় স্বামী নয়, অন্য কারো সঙ্গে শুয়ে প্রেগনেন্ট হলো, একে কিভাবে দেখ? --ওর কথা বলো না, ও তো একটা বেশ্যা। --হলিউডের নায়িকা ''বি'' কে তোমার ভালো লাগে? --ভীষণ। --''বি'' তো বিবাহিতা, কিন্তু বয়ফ্রেন্ডের বাচ্চা তার পেটে। তারপরও ভালো লাগে? --ওর অভিনয়ের কোনও তুলনা হয়? হয় না। --আর বাচ্চা যে পেটে, একে অবৈধ বলবে না? --এটা ওর ব্যক্তিগত ব্যাপার। --নাকি ও তোমার শহরের বা দেশের মেয়ে নয় বলে মেনে নিচ্ছ? --পাশ্চাত্যে ওসব চলে। --এখানে চলে না? --মোটেও না। --তাহলে তোমার শহরে 'আমার শরীর আমার সিদ্ধান্ত' স্লোগান দিয়ে যখন মিছিল বের হয়, সেই মিছিলে কেন সামিল হও? --হবো না কেন? --প্রগতিশীল বনার জন্য? --এ কেমন অদ্ভুত প্রশ্ন? গেট লস্ট।
(যেহেতু ঘুম আসছে না) সিলেট না ঢাকা- সিলেট চা না কফি- অবশ্যই চা এয়ারপোর্ট না ইকোপার্ক - ইকোপার্ক পাহাড় না সমুদ্র - সমুদ্র রবীন্দ্রনাথ না বঙ্কিমচন্দ্র - রবীন্দ্রনাথের ছোটগল্প ফেলুদা না ব্যোমকেশ - ব্যোমকেশ ভূতের গল্প না রহস্য- রহস্য সত্যজিৎ না মৃনাল সেন- সত্যজিৎ জহির রায়হান না মুনীর চৌধুরী- জহির রায়হান হাজার বছর ধরে না পদ্মা নদীর মাঝি-হাজার বছর ধরে কবর না নীলদর্পণ - কবর ক্রিস্টেফার নোলান না কুইন্টিন টারান্টিনো- এইসব বুঝি না সালমান, শাহরুখ, না আমির- আমির নাওয়াজউদ্দীন সিদ্দিকী না মনোজ বাজপেয়ী- আয়ুষ্মান হিরানী না বানশালী- হিরানী ডি ক্যাপ্রিও না জনি ডেপ- জনি ডেপ কৌশিক না সৃজিত- সৃজিত জাহিদ হাসান না মোশাররফ করিম- জাহিদ হাসান হায়দার হোসেন না শায়ন- শায়ন বাকের ভাই না মাসুদ রানা- বাকের ভাই অপি করিম না শ্রাবন্তী- অপি করিম ঐশ্বরিয়া না মাধুরী- মাধুরী আর্টসেল না ওয়ারফেজ- জানি না বিরিয়ানি না আখনি- আখনি আবীর, অনির্বান,পরমব্রত না যীশু - আবীর, পরমব্রত অনুপম না রুপঙ্কর- অনুপম ফুটবল না ক্রিকেট- ক্রিকেট আর্জেন্টিনা না ব্রাজিল - ব্রাজিল (যদিও ফুটবল ভাল্লাগে না, তাও একটা পক্ষ নিয়ে ঝগড়া না করলে মজা কীসের) মেসি না রোনালদো- রোনালদো 🤔 Hold your finger, copy, go to your timeline and paste. Change the answers accordingly. Enjoy❤
”বিকল্প আছে ? বিকল্প নাই । ওই জন্য ফ্যাসিবাদ বিরোধী আন্দোলন বৃথা তাই।” এইটা অস্বিকার করার কোন উপায় নাই এই প্রপঞ্চ বাম প্রগতিশীল এর উদ্ভাবিত এবং একটা বিরাট অংশের বাম প্রগতিশীল এইরকম করেই ভাবে, চিন্তা করে, সেই চিন্তা ধারন করে এবং ছরায়, বারায় । এই চিন্তা ধারন করে, লালন করে, পালন করে কিন্তু কামের কাম কিছু করে না । যেহেতু বিকল্প নাই ফ্যাসিবাদীই সহি তাই। এই যে বিকল্প নাই এইটা বিএনপিও মনে করে । বিএনপি মনে করে তারা হচ্ছে একমাত্র বিকল্প এবং এখেন যেহেতু বিএনপির সাংগঠনিক অবস্থা খারাপ তাইলে আসলে আওমেলীগ কে হঠানোর মতো বিকল্প কে ? কাজেই এই আওয়াজ যত খানি তারা বামদের ট্রল করে তার চেয়ে বেশি আসলে তারা মনে মনে নিজেরাই ভাবে বিকল্প আছে ? বিকল্প নাই । কাজেই ফ্যাসিবাদ হঠানোর চেষ্টা বৃথা তাই । ওই জন্য এই চেষ্টায় যাওয়ার আত্ম বিশ্বাস আসলে তাদের নাই । ইচ্ছা নাই এইটা আমি বলব না । কিন্তু কেউ যখন মনে মনে ভাবে বিকল্পতো নাই তখন আসলে আত্ম বিশ্বাস পাবে কোথায় ? তারেক জিয়া ইংল্যান্ডে কাজেই ফ্যাসিবাদ বিরোধী আন্দোলন তারা করবে কাকে নিয়ে ? আর বিনপি হচ্ছে সর্বতভাবে নেতা নির্ভর একটা দল । কাজেই নেতা নাই মানে তাদের সম্ভাবনাও নাই এইটা তারা মনে করে ! সবচেয়ে দুঃখ জনক হলো বাম প্রগতিশীলদের একটা অংশ যে বলে বিকল্প নাই তারা আসলে এইটা মনে করে না । তারাও মনে করে বিকল্প হচ্ছে বিএনপি এবং বিএনপিকে তারা বিকল্প হিসেবে পছন্দ করে না । কাজেই তারা একের বিকল্প অপর থেকে আওমেলীগে কে বেছে নেয়। বিকল্প আছে? বিকল্প নাই । এই প্রশ্ন উ্ততর তারাই করে যারা আসলে বিএনপিকে বিকল্প হিসেবে ভাবে । মানুক না মানুক চিন্তায় তারা এই স্বীকৃতি আসলে আগে দিয়ে নেয় এরা এক অপরের বিকল্প আর নইলে এই বস্তা পচা প্রশ্নটাই তো সামনে আসার কথা না । দেশের এই সংকট মুহূর্তে আসল প্রশ্নটা কি ? আসল প্রশ্ন হচ্ছে তোমার দেশের এই মুহূর্তে সংকট কি ? বিকল্প আছে না নাই এইটাতো তোমার দেখার বিষয় না । বিষয়টা কি এমন আপনি বাজারে গেছেন আলু কিনবেন না পটল কিনবেন সেই সিদ্ধান্ত নিচ্ছেন ? আরে তোমার ঘরে নাই চাল, জলে না চুলা, খাইতে পারো না মাসের পর মাস আর তুমি আছ পিৎজা খাবা না বারগার খাবা সেই আবদার নিয়া আরে মরন ......... আগে ঘরে চুলা যেন জ্বলে সেই ব্যবাস্থা করো । মনে রাখ বেগারস ডোন্ট হেভ চয়েজ । আগে এইটা বুঝি আমি জনগন এখন ফকির আমার সামনে চয়েজ আছে নাকি যে আমি চয়েজ খুজব? বিকল্প ‍খুজব ??? আগের কাজতো আগে সারি । আগেতো জান বাচাইরে মেরি বাপ মা !!! বিকল্প আছে ? এই প্রশ্নটা হচ্ছে এই সময়ের সবচেয়ে ভুল এবং বাজে প্রশ্ন । প্রশ্ন এইটা না যে বিকল্প কে ? প্রশ্ন এইটা যে “এখন করনীয় কি?” বিকল্প না খুজে নিজের করনীয় আগে ঠিক করেন । সময়ের দায় মিটান । আর মার্কসবাদীরাতো তাদের ভাষায় না বললে আবার গোস্মা হয়। আপনাদের মার্কসতো মনে হয় বলে গেছে প্রধান সংকট চিহ্নিত করে কর্মপন্থা নির্ধারন করুন । তাইলে এখন দেশে প্রধান সংকট কোনটা ? বিকল্প নাই এইটা না সংকট ফ্যাসিবাদ ? আর আপনে যদি মনে করেন মার্কসবাদী হিসেবে সংকট চিহ্নিত করতে সংকটে পরে যাচ্ছেন তাইলে বুঝতে হবে আপনার রাজনৈতিক বোঝা পড়ায় ঘাটতি আছে এবং ওইটা লাল মলাটের বই মুখস্ত করে হবে না। ইতিহাস নির্মানের সময় প্রতিদিন আসে না । আপনি যদি সময়ে সারা দিতে না পারেন সময় আপনাকে মনে রাখবে না। বেরহমের সাথে ছুরে ফেলবে ইতিহাস থেকে। 
মশাইয়ের বয়স যদি সাতাশ হয় তবে লেখকের বয়স কত? উত্তর পারলে কেয়া কসমেটিক্স এর পক্ষ থেকে থাকছে "কিছুইনা"। অনেক জল্পনা কল্পনা শেষে বইমেলা ২০২১ এ সুর তুলে ফেলল "বাঁশি'। "বিড়ালাক্ষী" এর শেষে রাত্রিকে নিয়ে মশাইয়ের সাথে আমরা সবাই ধোঁকা খাওয়ার পর কী হলো জানতে তর সইছিল না। তাই বইটা হাতে পেয়ে এক নিমিষেই পড়ে ফেলেছি "বাঁশি'। যদিও শেষ করতে ইচ্ছা করছিলনা। শেষ পাতা পড়ে ফেলা মানেই তো স্মিতা শেষ, বকুল ফুলের সুবাস শেষ। শেষের কয়েকটা পৃষ্ঠা আমি যেন এক অক্ষর করে এগিয়েছি। শেষ শব্দতে এসে মনে হচ্ছিল এক পুকুর বকুল ফুলের মাঝে থেকে কেউ উঠিয়ে এনেছে আমাকে।  যাই হোক, "বকুল ফুল", "বিড়ালাক্ষী" এর সাথে তাল মিলিয়ে লেখক "বাঁশি" তেও নতুন আর পুরোনো চরিত্রের মধ্যে বেশ ভাল মেলবন্ধন রেখেছেন। পুরোনো চরিত্রের সাথে নতুন চরিত্রও একদম মিশে গেছে সমানভাবে।স্মিতা চৌধুরানির বকুলের সুবাস, রুক্সিনী চৌধুরীর ক্ষমতার সাথে "বাঁশি" তে এসেছে এক নতুন চরিত্র! যার বাঁশির সুরে মোহিত হয়ে যেতেই হবে। কিন্তু সেই সুর কি আসলেই মায়াবী, না কি প্রবঞ্চনা!  সেই বাঁশির সুরে কী আছে যার থেকে কৃষ্ণসুন্দরীও পালিয়ে বেড়ায়! স্মিতা কেন বারে বারে মশাইয়ের কাছে ছুটে আসে? শুধুই কি মুক্তির আশায়? মশাইয়ের এমন কী হলো যাতে করে দিন দিন তার স্বাস্থ্যের অবনতি ঘটছে, চুল পেঁকে যাচ্ছে।রুক্সিনীর ক্ষমতাবলে সে আরো কত কী করে বেড়াচ্ছে তার হিসাব কি হবে বাঁশিতে?"বাঁশি" তে এবার অতিপ্রাকৃত রহস্য, বকুলের সুবাস ছাড়াও উঠে এসেছে লোভ, প্রেম, বিশ্বাসঘাতকতা, ভয়, মৃত্যু। সাথে কাঠের বিড়ালের মায়াবী ও সুন্দর চোখ। কাঠের বিড়াল আসলেই কাঠের না কি এর পেছনে আছে বড় কোনো রহস্য?কৃষ্ণনগরের জমিদারি পাওয়ার জন্য রুক্সিনী চৌধুরীর ষড়যন্ত্র কি শেষমেশ সফল হয়েছিল?"বকুল ফুল" এর সুবাস দিয়ে শুরু হওয়া গল্পটা কিভাবে "বাঁশি" এর মোহনীয় সুরে শেষ হয় জানতে বইটা পড়ে নিতে হবে খুব দ্রুত। পড়ার সময় যেন টানটান উত্তেজনা নিয়ে পড়তে পারেন তাই অনেক কিছু বাদ দিয়ে গেছি। "বাঁশি" এর বিস্ময়কর একটা চরিত্রকেও লেখায় আনি নাই। সেটা আপনি পড়েই বুঝে নিবেন।লেখকের কিছু উক্তি আমার বেশ মনেধরেছে। কয়েকটা তুলে ধরছি:১. রুক্সিনী চৌধুরী যদি সত্য হয় তবে তার চেয়ে বড় সত্য স্মিতা চৌধুরানি।২. আমি অহল্যা না, আর আপনিও ঋষি-গৌতম না।৩. কিছু কিছু সত্যও লুকিয়ে থাকে অবিশ্বাসের আড়ালে।৪. মানুষের কত রূপ তা বোধ হয় মানুষই জানে না। আর জানে না বলেই সে ক্ষণে ক্ষণে রূপ বদলায়।৫. মুক্তিরও আনন্দ আছে।শেষকথা: ভূমিকায় লেখক ধন্যবাদ জানিয়েছিলেন তাদের যারা এক শব্দে বলে ফেলেন "মনোয়ার দুর্দান্ত লেখেন কিংবা ছাইপাশ লেখেন"। আমার মতে লেখক অতিপ্রাকৃত লেখেন। হতেও পারে সেটা ছাইপাশ কিছুকে দুর্দান্ত বানিয়ে ফেলা।বই পড়ার সময় বই এরসাথে সামঞ্জস্য রেখে আমি গান শুনি। এইবারও তাই করেছি। বাঁশি নিয়ে গান খুজঁতে খুঁজতে শেষমেশ শুনেছি,কে বাঁশি বাজায় রেমন কেন নাচায় রেআমার প্রান যে মানে নাকিছুই ভালো লাগে নাঐ বাঁশি কি বিষের বাঁশিতবু কেন ভালোবাসিআসলেই কি "বাঁশি" বিষের বাঁশি না কি মায়াবী সুর?প্রচ্ছদ: প্রচ্ছদে চোখের ছবিটা দেখে একবার খুব ভয় লাগে আবার কিছুক্ষণ দেখলে কিউট লাগে। একদম রহস্যে ভরা একটা চোখ!বইয়ের নাম: বাঁশি (বকুল ফুল ট্রিলজীর শেষ বই)লেখক: মনোয়ারুল ইসলাম‍প্রকাশনী: নালন্দামুদ্রিত মূল্য: ৩০০টাকাপ্রকাশকাল: বইমেলা, ২০২১ছবি ঋণ: সামুন হক
পেন্সিল অস্ট্রেলিয়ার বর্ষবরণ অনুষ্ঠানে আরিফুর রহমান ভাইয়ের বই ''এবং একা'' আর সাদাত হোসাইন ভাইয়ের বই ''তোমার নামে সন্ধ্যা নামে'' !
এক মরিচ তুলতে গিয়ে ঘেমে নেয়ে একাকার।একেতো আজ গরমে তিন ঘণ্টা লাইনে দাঁড়িয়ে করোনার টিকা নিয়ে মাথা বিগড়ে আছে।তার উপর এত কাজ😭😭😭এখনও তো বাগানে ঔষধ দেওয়া বাকি।আজ না দিলে কাল থেকে রোজা।একটু হেল্প করার জন্য বাগানী সব বন্ধুদের ডাকব সে উপায় ও নেই ।সবাই আমার থেকে অনেক অনেক  দূরে।😭😭😭যাই----গল্প করলে কাজ  হবেনা।কাজ করি। সব আপুদের  মরিচের চপ ভাজার জন্য দিলাম।নিয়ে নিন।
বিপদ আসে।। বিপদ কেটে যায়।।আবার আমরা ভুলে যায় আমাদের রবের দেওয়া আদেশ..............
ম্যাগাজিন অত্রিক পাঠকের কাছে সরবরাহ করে যে ফান্ড এসেছে তা দিয়ে প্রাথমিকভাবে ঘূর্ণিঝড় আম্ফানে ক্ষতিগ্রস্ত এবং আগে থেকেই করোনা মহামারীতে নাজেহাল, চুয়াডাঙ্গা জেলার আলমডাংগা তে ৫০ টি অসহায় পরিবারের মাঝে এক সপ্তাহের খাদ্য সহায়তা পৌছে দেয়া হয়েছে। আজ বান্দরবন জেলার লামা উপজেলাতেও চলেছে আমাদের বিতরণ কার্যক্রম। আপডেট জানতে আমাদের সাথেই থাকুন....
...অথচ আমার কেবলই মনে হয়, কোনো এক গোধুলী বেলায় তোমার চোখের দিকে তাকিয়ে থাকতে না পারবার বেদনায় আমি টুপ করে নাই হয়ে যাবো💙
এই কনে ভেবেছিলো 'বিয়ে যদি করি প্রেম করেই করবো' কিন্তু হলো উলটো দেখুন গল্প... ©মোশারাত ফারহানা শাম্মা
সুন্দর সুখময় সময়❤️ যদিওবা সুখেদের এক বিরাট অংশ এই ছোট্ট ভিডিও ধারণ করতে পারেনি🥴 
একটা জিনিস ভালো করে লক্ষ্য করো ২০২১ কে উল্টে লিখলে হয় ১২০২....আর যদি প্রথমের ১ আর লাস্টের ২ তুলে নেওয়া হয় তাহলে থাকে ২০.... এটার মানে কিছুই না😁😁মন দিয়ে পড়ার জন্য ধন্যবাদ🙃🙃🙃 
আমরা দুইটা তখন আর এখন😍😍😍 দাদা তখন ও দেখতে পারতো আমাকে এখনো পারে 🥰🥰 খালি মাঝে মাঝে চুল টানি শেষ করি দেই😔
আপনার জীবনে যেমন পরিস্থিতিই আসুক না কেনো?সঠিক মানুষটি সবসময় এইভাবেই আপনাকে সাপোর্ট করে যাবে🥀
সুপ্রভাত। কয়েকদিন আগে আমার এক বন্ধু বিবাহ করলেন। করোনাকালের ‘জরুরি বিবাহ’, খুবই সংক্ষিপ্ত আয়োজন। বিবাহ আনন্দের ব্যাপার, কিন্তু মোনাজাত করতে গিয়ে আমার কান্না পাচ্ছিলো। ভাবছিলাম মানব অসহায়ত্বের কথা। আমার বন্ধুটি রাষ্ট্র ব্যবস্থার পক্ষে না। এবং বোধ করি ধর্ম ব্যবস্থার পক্ষেও না। কিন্তু সে এখন অসহায়। বিবাহ করতে গিয়ে রাষ্ট্র এবং ধর্ম দুটিরই শরণ নিতে হচ্ছে তাকে। বিবাহের এক অংশ ধর্মের হাতে, অন্য অংশ রাষ্ট্রের হাতে। ধর্মকে রাষ্ট্র থেকে পৃথক করার জন্য এবং রাজনীতিতে ধর্মের ব্যবহার নিষিদ্ধ করার জন্য প্রচুর লেখালেখি করেছি একসময়। এখন বুঝতে পেরেছি ধর্ম ও রাষ্ট্র পৃথক ছিল না কোনো কালেই, ভবিষ্যতেও এই দুটি পৃথক হওয়ার কোনো সম্ভাবনা দেখা যাচ্ছে না। রাষ্ট্র ও ধর্ম এক ছিল প্রাচীনকাল থেকেই। রাষ্ট্র গঠিত হয়েছে ধর্ম দ্বারা। ধর্ম বিস্তার লাভ করেছে রাষ্ট্র দ্বারা। বিষয়টি সকলের কাছেই স্পষ্ট হবে ইসলামের ইতিহাস পাঠে। পৃথিবীতে এখন পর্যন্ত যত ধর্মীয় আন্দোলন হয়েছে তার সঙ্গে রাজনীতি যুক্ত ছিল এবং যত রাজনৈতিক আন্দোলন হয়েছে, তার সঙ্গে ধর্ম যুক্ত ছিল। ইউরোপ আমেরিকায় বাহ্য দৃষ্টিতে রাষ্ট্র ও ধর্ম পৃথক দেখা যায় বটে। কিন্তু পর্দার আড়ালে ধর্ম ও রাষ্ট্র পৃথক তো নয়ই, বরং এক। প্রমাণ: ঐসব দেশে মসজিদ মন্দির গীর্জা নির্মাণ করা যায় না রাষ্ট্রের অনুমোদন ও সহযোগিতা ছাড়া এবং রাষ্ট্রপতিদেরকেও শপথ নিতে হয় ধর্মশাস্ত্রে হাত রেখে। বিচারক হলো ধর্মাবতার। মাই লর্ড- রাষ্ট্রও, ধর্মও। কর্মদাতাও মালিক। ঈশ্বরও মালিক। রাজাও প্রভু। ঈশ্বরও প্রভু। ধর্ম কেউ মানুক বা না মানুক, জীবনের সঙ্গে তা লেপ্টে থাকে। রাষ্ট্র তো বটেই। কারণ, ধর্ম ও রাষ্ট্র উভয়েরই লক্ষ্য, উদ্দেশ্য ও কর্মসূচি এক- মানুষকে শাসন, শোষণ ও নিয়ন্ত্রণ করা। তুমি কোথায় যাও, কি কর, কি চিন্তা কর, কি বল, কি লেখ ইত্যাদি সবদিকে ধর্ম ও রাষ্ট্রের সমান নজরদারি। সমগ্র মহাবিশ্বে যা কিছু আছে সবই স্বাধীন। সবাই স্বাধীন। শুধু মানুষ স্বাধীন না। পাখিরা খাদ্যের সন্ধানে এক দেশ থেকে আরেক দেশে উড়ে যায়, ভিসা লাগে না। যেমন খুশি গান গায়- সমস্যা নেই। কাকের বাসায় কোকিল ডিম পাড়ে, তাতেও সমস্যা নেই। সব সমস্যা শুধু মানুষের বেলায়। কেন? কারণ, মানুষ নিজেই চয়ন করেছে তার পরাধীনতা। মানুষ তার মাথা বেচে দিয়েছে রাষ্ট্রের কাছে। এবং অবশ্যই ধর্মের কাছে। তাই এখন বিবাহ করতে ধর্ম লাগে, তালাক দিতে আদালত পর্যন্ত দৌড়াতে হয়। রাষ্ট্র বলছে: জন্ম হলে জন্মের সনদ নাও। ১৮ হলে ভোটার আইডি নাও। মৃত্যু হলে মৃত্যুর সনদ নাও। ধর্ম বলছে: সব কাজে মোল্লা, পুরোহিত ডাকো। মোল্লা ডাকবে- মোল্লা তৈরী করবে না, তা তো হয় না! তাই অসংখ্য মোল্লা তৈরীর কাজটি দেদারসে করে দিচ্ছে রাষ্ট্র। একদিকে রাষ্ট্র ধর্ম ইসলাম। অন্যদিকে ধর্মনিরপেক্ষতা। না, সাংঘর্ষিকতা নেই কোথাও। কারণ, ধর্মের বিরুদ্ধে কিছু বলা যাবে না, রাষ্ট্রের বিরুদ্ধেও কিছু বলা যাবে না। ধর্মদ্রোহী ও রাষ্ট্রদ্রোহীর শাস্তি ভয়ঙ্কর। আমি মানুষ, কিন্তু মুক্ত চিন্তা করার অধিকার আমার নেই। খাঁচায় বন্দী পাখি মুক্তির আনন্দে গান গায় না। পাখি বুঝতে পারে এটি খাঁচা। কিন্তু মানুষের কি হলো? মানুষ তো খাঁচার ভেতরে থেকেই মুক্তির গান গাইছে। গভীর অন্ধকারে নিমজ্জিত থেকেও যদি কেউ আলোর মধ্যে থাকার দাবি করে, তবে সে কেমন অন্ধকারে আছে, কে জানে? অন্য সকল জীবের মতো মানুষের ভেতরেও রয়েছে স্বাধীনতার স্পৃহা। মানুষ হিসেবে মানুষের দায় একটিই- স্বাধীনতা লাভ করা, যে স্বাধীনতা মানুষের জন্মগত অধিকার। - ড. এমদাদুল ড. হক
যেখানে আমার নরমাল গলার আওয়াজ-টাই ঝগড়া মনে হয় সেখানে কেউ আমাকে সারাজীবন বুঝবে তা আশা করা বিলাসিতা মাত্র।🙂
#আপডেটঃ মাত্রই অনিতার জন্য শেষ ডিজিট ৯৯৯ থেকে ৫ হাজার টাকা অনুদান এসেছে। প্রিয় এক দিদি দিয়েছেন। এখন অনিতার ঘরের জন্য বরাবর ১o৬oo টাকা দরকার। সবার অল্প অল্প সহযোগিতায় অনিতার ঘর তুলে দিতে পারব আমরা। অনিতার ঘর তৈরির জন্য আর ১৭৬oo হাজার টাকা দরকার। ❤️ গতকাল চা বাগানের নারী অনিতার জন্য একটি ঘর নির্মানে সহযোগিতা চেয়েছিলাম। কাল একদিনে শুভাকাংখীদের সহযোগিতায় উঠে গেছে ১২৪oo টাকা। শেষ ডিজিট o৫৫ থেকে এসেছে ২শ টাকা, ৬৬৪ থেকে এসেছে ১হাজার টাকা, ৬৯৩ থেকে এসেছে ৫ হাজার টাকা, ১৩৫ থেকে এসেছে ৫ হাজার টাকা, ১২৫ থেকে এসেছে ২ শ টাকা এবং ১১৫ থেকে এসেছে ১ হাজার টাকা। যারা গত পোস্ট পড়েননি। তাদের জন্য আবার ও জানাচ্ছি, অনিতা সুদ্র সভর চা বাগানের একজন নারী। ভিক্ষাবৃত্তি এবং দিনমজুর তার পেশা। তিনি চা বাগানের শ্রমিক নয় বলে, শ্রমিকের জন্য বরাদ্দ ঘর তিনি পান নি। যেই জীর্ণ কুটিরে তিনি থাকেন তা এত অসহায় অবস্থায় আছে যে একটু ঝড় বৃষ্টিতে ভেসে যাচ্ছে পানিতে। অনিতার স্বামী মারা গেছেন। দুইটি বাচ্চা দিয়ে কষ্টে দিনাতিপাত করছে। যেখানে চা বাগানের শ্রমিক নারীদের ন্যুনতম মজুরি মাত্র একশ দুইটাকা দিনপ্রতি। সেখানে এই চা বাগানের নারী দিনে একশ টাকাও যোগাড় করতে পারেনা। এই অবস্থায় কয়েকজন চা নারী শ্রমিক অনিতার পাশে থাকতে চেয়েছে। তাকে ন্যুনতম বসবাসযোগ্য একটি টিনের ঘর করে দিতে চেয়েছে। সেজন্য তাদের আর্থিক সহযোগিতা দরকার। বর্তমানে আমরা ঘর বানাতে টিনের টাকাটা তুলছি। ত্রিশ হাজার টাকার মধ্যে আমাদের ১২ হাজার ৪শত কাল উঠে গেছে। আর বাকি ১৭৬শ উঠে গেলে আমরা টিন কেনার টাকাটা চা বাগানের নারী শ্রমিকদের হাতে দিতে পারব।
পবিত্র রমজান মাস শেষ হয়ে যাচ্ছে। আমরা আল্লাহর নিকট বেশি বেশি ক্ষমা প্রার্থনা করি আর নেক আমল করি। 🥰
নেচে-কুঁদে কুকুরছানা চাঁদ উঠলে বাঁদুরছানা বৃষ্টি হইলে বেড়ালছানা ধুম তানা তানা নানা ইচিকদানা বিচিকদানা 🙆 
আমাকে নোবেল ছুড়ে দেয়া হোক। একটা রোদ আর বাব্বাহ 🧡💛 ক্যাস্পার আর আমার সেলফি 🐱
মৌলভীবাজার রামকৃষ্ণ সেবা সমিতি থেকে সারদেশ্বরী মহিলা সমিতি শিশু সরকারি প্রাথমিক বিদ্যালয়ের কৃতি শিক্ষার্থীদের মাঝে শিক্ষা উপকরণ বিতরণ করেন।
আমি তো ব্যাটার পোস্ট পড়ে পড়ে সেই কাঁনসিলাম,তখন যে ছিলো জীবনে তাকে আবার বলসিলামও যে আমি মরলেও কি তুমি এমনেই কাঁনবা?সংসার সামলাবা?🥴
কি বিদঘুটে সবজি রান্না করসি 😒 থাক চাইনিজ রেসিপি চাইনিজরাই খাক😐😐
প্রত্যেকের আসলে বিষয়টা এভাবে চিন্তা করে, নিজ নিজ জায়গা থেকে সচেতন হওয়া উচিত 😊, কারণ আপনি একা আক্রান্ত হবেন না সাথে জড়িত থাকবে আপনার আশেপাশের সদস্যরা😊'
একটি সুসংবাদ - আমার প্রথম কাব্যগ্রন্থ "কবিতা অথবা অন্যকিছু" আগামী কাল থেকে বইমেলায় জাগৃতি প্রকাশনীর ১৫৪/১৫৫/১৫৬ নাম্বার স্টলে পাওয়া যাবে। একটি দুঃসংবাদ - ঢাকায় আবার লকডাউন দেয়া হয়েছে একটা সুসংবাদ - লক ডাউনেও বইমেলা খোলা থাকবে একটি দুঃসংবাদ - আমি নিজেই বইমেলায় যেতে পারছি না। বইটাকে হাত দিয়ে ছুঁয়ে দেখতে পারছিনা। এইসব সু এবং দুঃসংবাদ এর মধ্যে আমার সুন্দরী প্রকাশক রাজিয়া রহমান জলি নতুন টেনশন ঢুকিয়ে দিয়েছেন মাথায়। বলেছেন, - রাখী প্রথম দফায় ১০০০ কপি ছাপসি বই। এই ১০০০ কপি বিক্রি না হলে আমার হাতে হারিকেন। বললাম - আপা, চিন্তা নিয়েন না।আমি দেশে আসতেসি কয়দিন পরেই।দরকার পড়লে নীল রঙ্গের ক্ষ্যাতা বিছায়ে, নীল রং এর কাতান শাড়ি পরে, নীল ক্ষেতের ফুটপাতে বসে বই বেচব। আপাকে টেনশন নিতে না বল্লেও আমি নিজেই টেনশনে নীল হয়ে যাচ্ছি......!
সকালে হাঁটতে বের হইছি। এক মুরব্বী ফুঁসতেছে আর বলতেছে- "কুমিল্লার মাইয়ারা সোয়ামীর আদর করে না ট্যাকার আদর করে।"🥴 এটা শোনার পর থেকে মনে হচ্ছে কুমিল্লা তার নিজস্ব গৌরবে আরও এক ধাপ এগিয়ে গেল। অবিলম্বে কুমিল্লায় পদ্মা সেতুর শাখা চালু করে ট্যাকা কামানোর সুযোগ দেয়া হউক।🙄 [বাই দ্য রাস্তা- আমারে নিয়া টানাটানির কিছু নাই। আমি নিরব দর্শক]😒
অনেক দূর থেকে আবছা আবছাভাবে হাসতে দেখো, গাইতে দেখোর কিছু কিছু লাইন ভেসে আসছে। শুক্রবারের এই সময়টা চারিদিকে এক অদ্ভুত নিরবতা থাকে। ঘুম ঘুম নিরবতা। ঘরের সবাই বাসায় থাকার দরুন সকালে ঘর গমগম করলেও তিনটার পরে ভালোমন্দ খেয়ে সবাই একটু গড়িয়ে নেয়। বাবা-মা শুয়ে শুয়ে গুটুর গুটুর করে সাংসারিক আলাপ সারতে সারতে টুপ করে ঘুমিয়ে পরে। ভাইয়াও ঝিম মেরে শুয়ে ফোন টিপছে। ছোটভাইয়া বইমেলায় কাজ নেওয়ায় তার বিশ্রাম নেই। ভার্সিটির ক্লাস শুরু হওয়ায় তিন বছর পর অবশেষে আমিও অসম্ভব ব্যস্ত দিন কাটাচ্ছি। শুক্রবার পেলে গড়িয়ে নেওয়াই ভালো। বিছানায় জঞ্জাল হয়ে আছে। একটা বই শেষ করে আরেকটা ধরলাম মাত্র। চিরকুটে নতুন অফার শুরু হয়েছে, তাই কাজ করতে হচ্ছে। ক্যালকুলেটর, চশমা, হেডফোন, মোবাইল, চার্জার, বই, বালিশ, কাঁথা আর বিশাল একটা অনুভূতির দলা নিয়ে আমি শুয়ে আছি। শুক্রবারেও টিউশনি করাতে যেতে হবে ভেবেই বিরক্ত লাগছে। এটা একটা সমস্যা বটে! সপ্তাহের অন্যদিনগুলোতে মনে হয়, আজ এত্ত ধকল গেলো, আজ নাহয় পড়াতে না যাই। শুক্রবারে ফ্রি থাকবো, সেদিন আরামসে যাবো। শুক্রবার এলে মনে হয়, ইশ! একটা দিন অন্তত সারাদিন বিশ্রাম নিতাম! কেন যে সপ্তাহটা পুরোটা পড়ালাম না! পরের সপ্তাহে আবার একই ঘটনার পুনরাবৃত্তি হয়। মানুষ অদ্ভুত। না?
গ্রুপে জয়েনের ইনভাইটেশন এবং পেইজে লাইকের ইনভাইটেশন না দিয়ে বিয়ের ইনভাইটেশন দিলেও তো পারো.... 😉😉🙂🙂
"মধুর বসন্ত এসেছে মধুর মিলন ঘটাতে। মধুর মলয়-সমীরে মধুর মিলন রটাতে। কুহক লেখনী ছুটায়ে কুসুম তুলিছে ফুটায়ে, লিখিছে প্রণয়কাহিনী বিবিধ বরন-ছটাতে।..."
বিজয় দিবস, স্বাধীনতা দিবস, শহীদ দিবস সহ সকল দিবসে উচ্চ শব্দে সকলকে হিন্দি গান শোনানো সব মানুষদের বিজয় দিবসের শুভেচ্ছা।
দূরে থাকা মেঘ তুই দূরে দূরে থাক, যতটুকু পারা যায় সামলিয়ে রাখ! শ্রীমঙ্গল || ২০.০১.২১
আমার জন্ম চিটাগাং শহরে। চট্টগ্রাম মেডিকেল কলেজ হাসপাতালে ডা: নুরজাহান ভুঁইয়া’র হাতে। তবে পাসপোর্ট আর অন্যান্য কাগজপত্রে জন্মস্থান হিসাবে নাম দেয়া জামালপুর! কেন যে পাসপোর্টে ভুল জায়গার নাম দেয়া হলো তা জিজ্ঞেস করলে আমার বাবা গম্ভীর ভঙ্গিতে বলেন “জন্মস্থান হিসাবে নিজের গ্রামের বাড়ির নাম দেয়াই উত্তম!” আমার গ্রামের বাড়ি জামালপুর। আমার জন্ম তারিখ নিয়েও কাগজপত্রে কিছু ভুল ছিল! এসএসসি পরীক্ষার ফর্ম পূরণের সময় আমার বাবা লিখে দিয়ে আসলেন ‘১২ ডিসেম্বর, ১৯৮২’!! সেখানে কেন যে ভুল লিখলেন এটা জিজ্ঞেস করতেই আব্বু লজ্জিত হাসি দিয়ে বলেছিলেন “আমি তারিখ ফারিখ মনে রাখতে পারি না রে মা!” এই তারিখ অবশ্য পরে আমি ঠিক করেছি। সার্টিফিকেট, পাসপোর্ট সব জায়গায়। কিন্তু জন্মস্থানটা কেন যেন আর ঠিক করা হয়নি! ‘তারিখ ফারিখ’ আসলেই আমার বাবার মনে থাকে না। আমাদের ৪ ভাইবোনের কারো জন্মদিন তার মনে নেই। আমার সবচাইতে ছোটবোন নিজ দায়িত্বে প্রত্যেকের জন্মদিনের আগের রাতে আব্বু আম্মুকে মনে করিয়ে দেয় যেন তারা জন্মদিনের মানুষটাকে শুভেচ্ছা জানাতে পারে। এবার সেও তাদের মনে করিয়ে দিতে ভুলে গেল। তাই জন্মদিনের প্রথম প্রহরে আব্বু কিংবা আম্মুর কাছ থেকে কোনো শুভেচ্ছা বার্তা পাওয়া হয়নি আমার। আমি অবশ্য দমে যাবার পাত্র না! নিজ দায়িত্বে রাত ১২.১৫ মিনিটে তাদের ফোন করে বললাম- “তাড়াতাড়ি আমাকে উইশ করো, আমার জন্মদিন! আর জলদি জলদি বলো গিফট কি দিচ্ছ।” ১২ অক্টোবর ছিল আমার জন্মদিন। জন্মদিনের প্রথম প্রহর শুরু হবার অনেক আগে থেকেই ফোন, হোয়াটসঅ্যাপ, ভাইবার, সামাজিক মাধ্যমের দেয়াল আর ইনবক্স শুভেচ্ছার প্লাবনে ভেসেছে। প্রিয় মানুষদের ভালোবাসার সান্নিধ্যে কেটেছে জন্মদিনের প্রতিটি প্রহর। আমি আপ্লুত... বিহ্বল... কৃতজ্ঞ। ঊনচল্লিশ পেরিয়ে চল্লিশে পা দেয়া এই আমি জীবনে হারিয়েছি অনেক কিছু। তারপরও পরম করুণাময় আমায় আজলা ভরে দিয়েছেন। আমার আর কি চাই! ‘তব আশীষ কুসুম ধরি নাই শিরে, পায়ে দলে গেছি, চাহি নাই ফিরে; তবু দয়া করে কেবলি দিয়েছ- প্রতিদান কিছু চাওনি! আমি অকৃতি অধম বলেও তো কিছু কম করে মোরে দাওনি...’
একটা জিনিস খেয়াল করলাম, বয়সের সাথে সাথে মানুষের ঝগড়ার বিষয় চেইঞ্জ হয়। আগে ঝগড়া হতো টিভির রিমোট নিয়া, এখন হয় এসির রিমোট নিয়া।
দিন দিন ব্যস্ততা বেড়েই চলেছে! তার উপর আবার অতিথি আপ্যায়ন 😞 বইপড়া আপাতত কয়েকদিনের জন্য শিকেয়তোলা থাকবে। আজকের জন্য-হ্যাপি রিডিং উইথ চা টু মি🙄

এই জিনিসটা একটু মাথায় ঢুকান নর ও নারীগন! প্লিজ। ছোট বেলায় এক প্রবন্ধে এমন পড়ছিলাম- কেও বাজার করতে না পারলে সেটা নিয়া গর্ববোধের কিছু নাই, বরং এটা তার একটা ঘাটতি। রান্না এবং ক্লিনিং টাও তাই!
আমের মুকুলের গন্ধে এক অদ্ভুত নস্টালজিয়ায় ভুগি আমি। এইতো সেদিন এক ফাল্গুন সন্ধ্যায় আমের মুকুলের পাগল করা ঘ্রাণে আমবাগান ঘেরা চাঁপাইনবাবগঞ্জ শহরে তোমার হাত ধরে জীবনের নতুন অধ্যায়ের সূচনা হয়েছিল। কীভাবে যেন স্বপ্নের মতো কেটে গেল এতগুলি বছর! সবসময় এভাবেই পাশে থেকো।
বড় কন্যাকে একটা পিতলের ডিনার সেট গিফট করমু কইছিলাম কিন্তু তার দাম কয় ৭০হাজার টাকা ওরে খোদা কোন ভাবেই তো কেনা সম্বব না!! কন্যাকে সত্য কথা বলা যাবে না তাই তাকে বুঝাইছি পিতলের জিনিস তো আমাদের নানী দাদীরা ব্যবহার করতো এখন মাটির জিনিস অনেক আধুনিক অনেক সুন্দর! এখন ভুলাইয়া ভালাইয়া মাটির ডিনার সেট নিতে রাজি করছি! তাও পছন্দ মতো নিলে ২৫ হাজার টাকা! ওরে খোদা কই যাইতাম. আমিও ফকির হইলাম দেশেও আকাল লাগলো 😴😴😴
গত তিনদিন যাবত আমি হসপিটালে শুয়ে আছি। তার একমাত্র কারণ আমি সিড়ি থেকে পড়ে গিয়ে পা ভেঙেছি। সে যাইহোক ফোন হাতে নিয়ে দেখি আমার প্রেমিক কাফির একগাদা কল। ব্যথায় এতদিন ফোন ধরতে পারিনি।বেচারা ওদিকে বিশাল টেনশনে ছিল। আবার দেখি ম্যাসেজ ও দিয়েছে যে আমি না বলে ব্রেকাপ করলাম কেনো। হঠাৎ করে ভাবলাম ওকে এখানে আসতে বলি। ওকে বললে ও কাঁদতে কাঁদতে চলে আসবে আর আমার প্রতি ভালোবাসা দেখে বাবা ওকে মেনে নিবে যতই ও অদ্ভুত হোক। সাতপাঁচ না ভেবে কল দিলাম। - হ্যালো - তুমি এতদিন ফোন কেনো ধরনি ? বিয়ে দিয়ে দিয়েছে তোমাকে ? আমাকে না জানিয়েই তুমি - এই চুপ করো।যত্তসব আমার।।আমি পা ভেঙেছি। - ইয়া আল্লাহ। কার পা ? - নিজের। সিড়ি থেকে পড়ে গিয়ে। তুমি কি স্বাভাবিক মানুষের মত কথা বলতে পারোনা ? - আল্লাহ। কিভাবে হলো এটা ? তুমি বেঁচে আছো তোহ ? - আরেহ আজব। আমি কবর থেকে ফোন করেছি ? -তনু, আমি না ভুলভাল বলছি। তুমি থাকো। আমি আসছি। কোথাও যেওনা প্লিজ । - পা ভাঙা নিয়ে আমি কই যাবো ? ডানা আছে আমার ? আমি বুঝিনা একটা ছেলে এতটা অসহ্য কিভাবে হয়। আর একটা মেয়েই বা কিভাবে এত অসহ্য একটা মানুষকে ভালোবাসে। আসলে ও অস্বাভাবিক নাকি আমি এটা আমি বুঝিনা।ওর প্রেমে পড়ি আমি ওর চা খাওয়া দেখে। পিরিচে চা ঢেলে চুমুক দিয়ে চা খায় ও। এত্ত কিউট লাগে দেখতে। সে যেমনই হোক বাবার ওকে পছন্দ না।কারণ বাবা বলে আমি এক পাগলকে আরেক বদ্ধ পাগলের হাতে তুলে দিতে পারিনা। ও যে হসপিটালে আসবে আমি বাবাকে বলিনি।আমি জানি ও হাউমাউ করে কেঁদে দিবে এসে আর বাবা তাতে গলে যাবে। তারপর আমাদের বিয়ে দিয়ে দিবে।ইশ আমার পা টা আরো ভাঙলেও পারতো। বিকেল ৪টার একটু আগে ও এসে হাজির। যেমন ভেবেছিলাম তাই। এসেই হাউমাউ করে কান্না শুরু করলো। আহারে দেখলেই মায়া লাগছিল কিন্তু কিছু করার নাই। বাবার এটাই দরকার ।বাবার চোখ ছলছল করছে এমন এক অবস্থায় হঠাৎ করে ও বলে বসলো ," - তুমি এখনো বেঁচে আছো ? আমি আসতে আসতে যদি তুমি মরে যেতে আমি আফসোস নিয়ে বেঁচে থাকতাম। এখন আমি এসে গিয়েছি। আর আফসোস থাকবেনা। আমি কিছু বলবো পাশের থেকে দেখি বাবা রাগে গদগদ করতে করতে বললো ," তুমি কি চাচ্ছো আমার মেয়ে মরুক ?" আমি বাবাকে বুঝাতে পারছিনা যে ওর কথাবার্তা এমন উল্টাপাল্টা আর আমি ওকে এজন্যই ভালোবাসি। হঠাৎ ও বলে বসলো, " না না আংকেল তা হবে কেনো? প্রেমিকা মরুক কেউ চায় নাকি? হায়াত মউত তোহ আল্লাহর হাতে। যদি মরে যেতো? শেষ সময়ে পাশে না থাকার যন্ত্রণায় আমিও মরে যেতাম " বাবা চেঁচিয়ে ওকে বললো, " তোহ তুই মর " বাবা ওকে কোনোভাবেই সহ্য করতে পারেনি সেদিন। এক কারণ ওর কথাবার্তা আর আরেক কারণ ও আমার সাথে দেখা করতে মরিচ গাছের চারা নিয়ে হসপিটালে হাজির।আমি জানি বিষয়টা খুবই অস্বাভাবিক কিন্তু আমার ভালো লেগেছিল।আমি ফল পছন্দ করিনা তাই ও ফল আনেনি কিন্তু ঝাল পছন্দ করি বলেই চারা ও এনেছিল। মরিচ গাছের চারাটা আমি বাসায় টবে লাগিয়েছিলাম পরে। বহুত ঝড় ঝাপটা পার করে আজ আমার আর কাফির বিয়ে। বিয়েতে বাবাকে রাজি বানাতে আমাকেই কাঁদতে হয়েছিল কেননা কাফি যতবার কান্না করে যা বলেছে ততবার বাবার প্রেশার হাই হয়েছে। আমার কান্না দেখেই বাবা রাজি। বিয়ে শেষ করে বিদায়বেলা তে বাবা কাফির হাত ধরে বললো, - মেয়েকে তোমার হাতে দিয়ে দিলাম বাবা, ওকে দেখে রেখো। কাফি ইমোশনাল হয়ে গেলো অনেক। চোখ মুছে বাবাকে বললো, - বাবা আপনি চিন্তা করবেন না। ওর মৃত্যুর শেষ সময় পর্যন্ত আমি ওর পাশে থাকবো যেনো কখনো আফসোস না থাকে।ওর মৃত্যুর মুহূর্তেও আমি ওকে একা ফিল করতে দিবোনা ইনশাল্লাহ। বাবা তখনই ওর হাত ছেড়ে দিয়ে রাগে কটমট করে চেঁচিয়ে বললো, "এই বেয়াদব তোর আজীবন আমার মেয়ের মরা নিয়েই এত মাথাব্যথা কেনো? সেই হসপিটাল থেকে দেখে আসছি এই বেয়াদবটার চিন্তা এটা নিয়েই।" বিদায়বেলাতে বাবা বিশাল রেগে গেলো। কিন্তু আমি বাবাকে কিভাবে বোঝাই যে এটা আমার প্রতি কাফির ভালোবাসার একধরনের বহিঃপ্রকাশ। ওদিকে কাফি কাঁদো কাঁদো হয়ে বারবার বাবাকে বোঝাচ্ছে ও কেনো আমার মৃত্যুর সময় পাশে থাকতে চায় আর বাবা বারবার এটা বলে চেঁচাচ্ছে এই ছেলে একটা বদ্ধ পাগল।
লিস্টের বেশ কয়েকজন মেয়েকে দেখলাম নিজের টাকায় কোরবানি দিয়েছে।আবার বেশ কয়েকজন ছেলেকে দেখলাম গরুর মাংস রান্না করা ছবি দিচ্ছে। এই দুইটা ব্যাপার এতো সুন্দর লাগলো!
কর্কট এবং কয়েকজনের কথা—১৬ একদিন ক্লাস শেষে সুমিত খুবই বিখ্যাত একজন ডাঃএর সাথে কথা বলতে যায়,যাঁর সাথে যোগাযোগ করিয়ে দিয়েছিলেন ওর এইচ ও ডি৷সন্ধ্যায় ওর ফিরবার অপেক্ষায় ছিলাম৷স্বাভাবিকের থেকে মনটা বা মুখটা একটু বেশি ম্লান ছিল৷ঠিক বুঝলাম কোনো দুঃসংবাদই হবে৷চা খাবার সময় জানালো ,স্যার বলেছেন একই কেমো হয়ত থার্ড রাউন্ডও দিতে হবে !রেডিও থেরাপী তো দিতে হবেই৷নিজের অসহায়তা আর দুঃখ যথারীতি গোপন করে বুঝালাম সবইতো চিকিৎসার অঙ্গ,যা নেবার নিতেই হবে!আমরা দুজনে সব বুঝতাম অথবা না বোঝার ভান করে দিন গুনতাম পরের কেমোর জন্যে!ওর হাতের আর একটি শিরা কালো হয়ে যেতো,কিছু খেতে পারত না৷প্রবল বমি আর অসহ্য গা-গোলানো একটা যুবককে নাস্তানাবুদ করে রাখত৷ এর মাঝেই বরষার শীত বা শীতের বরষায় পড়তাম নানান ঝামেলায়৷খুব ভোরে যেদিন যাওয়া লাগতো কেমো নিতে,সেদিন থাকতো আরও অনেক সমস্যা৷যাই হোক !দিন কারো আপন নয়,সময়ের দাবী মেনে সে এগিয়ে যেতো সামনের দিকে৷আমি যেতাম বাজার করতে৷সুমিতের হাতে এক সময় যন্ত্রণা বাড়তে লাগলো৷একদিন আমাকে বললো,পাশ বালিশ হলে মা হাতটা রাখতে সুবিধা হয়..৷ আমি সিআর পার্ক ঘুরতে লাগলাম,কিন্তু কোথাও একটা কোলবালিশ পেলাম না৷আমি চাল-ডালের সওদা নিতাম যার কাছ থেকে,মোটামুটি একটা ভালো সম্পর্ক হয়ে যাওয়ায় আমি তাকে বলার সময় তার এক কর্মচারী জানালো,পাশে আর একটা মার্কেট আছে৷সেখানে পাওয়া যেতে পারে৷চারশত টাকা নিয়ে আমাকে সে কোলবালিশ এনে দিয়েছিল৷তার গুণগত বিচারে না যাওয়াই ভালো৷ এ প্রসঙ্গে আর একটা দিনের কথা মনে আসছে৷একটাই মিষ্টির দোকান ছিল ওখানে৷আমি একদিন দুটি পাটিসাপটা পিঠা কিনে আনি৷সব কিছুই সিদ্ধ করে খাওয়াতে হোত,তাই আমি সেগুলো একটা বড় বাটিতে দুধ দিয়ে গরম করতে বসিয়ে অন্য কাজে ব্যস্ত হয়ে ভুলে যাই৷দুধ পোড়ার তীব্র গন্ধে মনে পড়ার পরে যখন ছুটে যাই,ততক্ষণে বাটিটাও কালো হয়ে গেছে৷তখন রাত প্রায় ন'টা৷আমি আবার প্রায় দৌড়ে দোকানে যাই৷তখন মাত্র একটা পাটিসাপটা অবিক্রীত ছিল..৷ আমার জীবন অনেক ভুল ভ্রান্তিতে ভরা,জানি৷অজানিত অপরাধেরও শেষ নেই৷..তবু আমি অন্য অসংখ্য মায়েদের মতই সর্বতো চেষ্টা করেছি সন্তানের জন্যে যতটা করা সম্ভব৷ সুমিত হোস্টেল পাবার পরে আমরা চলে আসি সেখানে৷ বাপ্পাই এসে সব ধরণের জোগাড় করে আমাদের পৌঁছে দেয়,সেদিনও ছিল সকাল থেকে বৃষ্টি..সারাদিন৷ ততদিনে অবশ্য সুমিতের আরো একটা সাইকেল মানে কুড়িটা কেমো দেওয়া হয়ে গেছে৷অভিষেকের মা-বাবা ছিলেন৷তাঁরা সে সময়ে অনেক সাহায্য করেছেন৷এখানে অমলের মা,আমি আর অভিষেকের মা অনেকটা সময় একসাথে ছিলাম৷যদিও অমল ম্যারেড হোস্টেল পেয়ে সেখানে চলে যায়,তবু অপরিচিত আমাদের বন্ধুত্বে কোনো সমস্যা হয়নি..৷ 
লকডাউন 'তুমি আবার মাঝখান দিয়ে অন্য কিছু মনে কইরো না'। তোমাকে আমরা যথেষ্ট সম্মান দেখাতে পারছিনা। এইটা আসলে বাস মালিক সমিতির পরিবহন ধর্মঘট চলতেছে। আসলে আমাদের সবই 'ভুয়া। থ্যাংক ইউ'।
শিষ‍্যদা নেই। না মানে শীর্ষদা নেই। এলোপাথাড়ি ফোন করেছি লোককে। আমার বিশ্বাস ছিল আজ দুপুর তিনটেয় ফোন করে লোকটা বলবে- "গল্পের প্লট। তুই বুঝবিনা"। আমি সত্যিই বুঝতে চাইনা। শঙ্খ ঘোষ চলে যাওয়ার দিন ফোন করেছিলে। কথা হলো। আমরা শান্ত ছিলাম। ঐদিন ঝগড়ার কোনো ট্রেনিং তুমি নাওনি। আজ দুপুরটা অপেক্ষা করেছি। তুমি ফোন করনি। আর কখনো তুমি ফোন করবেনা। তোমার নাম্বার মুছে দেব?? এই যে আজ এখানে এত ঝড়, তুমি পাঠাচ্ছো বুঝি??
সৃষ্টিকর্তা যা দেন মানুষ তাই মেনে নেয়। মানসিক ও শারীরিক প্রতিবন্ধিদের বাবা মা অনেক আদর যত্ন নিয়ে বড় করেন। মানুষ মহান বলেই সৃষ্টিকর্তা মানুষকে এমন ধরণের কষ্টের মধ্যে ফেলেন। ওই বাচ্চাদের প্রতিও মানুষের এক অপার্থিব মায়া জন্মে।
আমার বুক জ্বলে আমার বুক জ্বালাপোড়া করে। ডাক্তার বলছে, এসিডিটি। আমি জানি, এটা এসিড নয়। এটা স্মৃতি। আমার অনেক স্মৃতি আছে। আমার তাই বুক জ্বালাপোড়া করে। আমার ভালো লাগে না। আমার অস্থির লাগে। আমার সবসময় মনে হয়, কী যেন নেই, কে যেন নেই। যার পায়ের শব্দ শুনবো বলে কান পেতে থাকি দুয়ারে বাতাসে কেবলই শুকনো পাতার মর্মর ধ্বনি। আমি জানি, এ শুকনো পাতা নয়। এ স্মৃতি, কেবলই স্মৃতি। আমার বুক জ্বলে। আমি পাতার শব্দ শুনি।
জীবনে প্রথম শুটিং এর জন্য হিজাব পরা৷ জানি ভালো হয়নি,আমাকেও ভালো দেখাচ্ছেনা। নেক্সট টাইম আরও পরিপাটিভাবে পরবো,ইনশাআল্লাহ 😀 ফটো তুলেছেন আমার একান্ত ব্যক্তিগত ফটোগ্রাফার সিরাজুম মুনির ❤️
তামান্নাকে কল করে ৭ মিনিট ৩৩ সেকেন্ড কথা বললাম, এতক্ষণ কথায় খালি "বোকাঢোড়া" ছাড়া একটা শব্দও বুঝলাম না ঠিক করে! আমি নাকি "বোকাঢোড়া"। 🙄 এই "বোকাঢোড়াটা" আসলে কি এখনো ভাবছি! 😒 
আমার গন্তব্যের সীমারেখা আঁকা। হাসপাতাল আর বাসা। আজ হাসপাতালে যাতায়াতের সময় ছবিগুলো তুলেছি।
আজ ভুত চতুর্দশী! সন্ধ্যের পর থেকেই ভুতেরা বের হবেন তাঁদের বার্ষিক সম্মিলনীতে! কেমন গা ছমছমে ব্যাপার তাইনা!? এই চতুর্দশীতেই চোদ্দ শাক খাবার নিয়ম। ছোটবেলায় মায়ের সাথে আমাদের বাড়ির বিশাল বাগানে ঘুরে ঘুরে শাক তুলতাম। মা চিনিয়ে দিত দেশি কত বিচিত্র শাক। প্রায়ই চোদ্দর বেশি হয়ে যেত শাক। বেশিগুলো রেখে দেয়া হত। গুনে গুনে চোদ্দরকম শাকই রান্না হতো। আমরা ছোটরা বলাবলি করতাম, এই শাক খেলে ভুত আমাদের কিচ্ছু করতে পারবেনা। খুব জোরদার ছিল এই বিশ্বাস। তাই সারাবছর যে বাচ্চাদের মুখে শাক রুচতো না তারাও গাপুসগুপুস করে খেয়ে নিত চোদ্দশাকের ঘন্ট! আহা ছোটবেলা! কতইনা বর্নিল ছিল। ঢাকায় বসবাসের সময় ভুলেই গিয়েছিলাম সেইসব দিন। সংসার, সন্তান, কেরিয়ার সবকিছুর তুমুল চাপে দিনাতিপাতের জীবনে কোথায় এসব?! তারপর কিছুটা থিতু হবার পর একবার গ্রামের বাড়িতে কালীপূজোয় ছিলাম। তো কালীপূজোর আগেরদিন গ্রামের বৌ- ঝিদের সাথে ঘুরে ঘুরে সেই শাক তোলা। খুব আনন্দ করেছিলাম। কে কার আগে কোন শাক খুঁজে পেলো তা নিয়ে সে কী আনন্দ! আরো পরে ছাদবাগান করলাম। ড্রাম আর টবের গাছে গোড়ায় মাঝে মাঝেই দেখা পেতাম নানারকম দেশি শাকের। চতুর্দশীতে চোদ্দ না হোক দশ রকম শাক জুটে যেত ছাদবাগান থেকেই। এবার আমার ছাদ শূন্য। বাগান নেই! এবারে রূপা পরম মমতায় তার ছাদবাগান থেকে শাক তুলে আলাদা আলাদা করে বেঁধে পাঠিয়েছে। কী বলে একে?! ভালোবাসা?! হ্যাঁ ভালোবাসাই। শুধু ভালোবাসাই পারে এমন করে ফিরতে, ফেরাতে, ভাসতে, ভাসাতে!!!!!! ভালোবাসা রূপা!! আমার মস্তিষ্ক জুড়ে স্মৃতির মন্তাজ আজ। এই অনুভূতি গুলো সবাই ছুঁতে পারেনা। যে পারে সে পারে! অন্যদের কথা আজ থাক নাহয়।
এবারের মেলায় আমার কোনো বই আসবে না। তবুও লেখক-পাঠকরা নক করছে, আমি হাই-হ্যালো করেই যাচ্ছি 😑😂💞
উড়তে ইচ্ছে  করে।ডানা থাকলে হয়তো ইচ্ছে  করতো না।জানো?মানুষের যা থাকে না তাই নিয়া সে সারাজীবন  আক্ষেপে মইরা যাইতে চায়।যেমন তুমি থাকলে হয়তো,তুমি নাই যেনো কোথাও নাই পৃথিবীর  বাইরেও নাই এই আফসোস থাকতো না।
প্রথমদিন যখন সাজিদ আমাকে ফোন দিলো তখন আমি ব‌ই পড়তেছিলাম। জটিল জায়গায় ছিলাম। কাজেই রিসিভ করে হেঁড়ে গলায় বললাম, অ্যাই কে? কি চাই? সাজিদ থতমত খেয়ে বললো, ইয়ে মানে আমি সাজিদ। কাল ক্যাম্পাসে পরিচয় হলো, তুমি নাম্বার দিলে.... আমি চিনতে পেরে ততক্ষণে গলা লাজুক লাজুক করে ফেলে বলছি, ও হ্যাঁ হ্যাঁ! ইয়ে মানে,সরি আসলে আননোন নাম্বার দেখে ভাবছি আজেবাজে লোক। আজকাল আজেবাজে মানুষজন রং নাম্বারে ফোন দিয়ে বিরক্ত করে তো! -ইটস ওকে! কেমন আছো? :ভালো -কি করছিলে? :ব‌ই পড়ছিলাম -কি ব‌ই? -টেল নো ওয়ান :ওকে! আমি আবার কাকে বলতে যাবো! বলো না কি ব‌ই! আজেবাজে ব‌ই নাকি যে কাউকে বলা যাবেনা? আমি ফোনের এপাশ থেকে একটা মুখ ঝামটা দিয়ে আবার যথারীতি গলাটা লাজুক লাজুক করে বললাম,ব‌ইয়ের নাম‌ই টেল নো ওয়ান। একটা থ্রিলার। সাজিদ লজ্জা পেয়ে বললো, ও আচ্ছা সরি! আসলে ব‌ই সম্পর্কে তেমন ধারণা নাই তো! পড়া হয়ে ওঠে না! সেটা এতক্ষণে আমার বুঝতে বাকি নাই।‌ এত সুন্দর দেখতে একটা ছেলে, রেগুলার জিমে গিয়ে বডিও বানাইছে হিরোদের মতো। অথচ ব‌ই সম্পর্কে কোন ধারনাই নাই? স্টুপিড! আমার গলা কর্কশ হলো না। যথারীতি লাজুক লাজুক ভাব করেই কয়েকদিন কথা চালিয়ে গেলাম। কয়েকবার দেখাও হলো। প্রতিবার‌ই আশেপাশের মেয়েরা আমাদের দিকে একটা হিংসাত্মক দৃষ্টি হানতো। আমার খুবই ভালো লাগতো। ক্যাম্পাসের মেয়েদের জাতীয় ক্রাশের সাথে হাঁটাহাঁটি করা,ফোনে গল্প করা! সোজা কথা তো না! অনেক পরিশ্রমের ফলাফল। যদিও আমার তেমন ইচ্ছা ছিল না বান্ধবীদের পাল্লায় পড়েই ফোন নাম্বারটা দিয়েছিলাম। সে আরেক বিরাট হিস্ট্রি। সে কথা থাক। বর্তমানের কথা বলি। সাজিদের সাথে ফোনে কথা বলতে আমার ভালো লাগেনা। রোজ‌ই এক প্রশ্ন,কি করো? আমার রোজ‌ই এক উত্তর, ব‌ই পড়ি। একপর্যায়ে আমি বিরক্ত হয়ে উঠলাম সাজিদের রেগুলার রুটিনমাফিক প্রশ্নে আর সে বিরক্ত হয়ে উঠলো আমার রেগুলার ''ব‌ই পড়ি" উত্তরে। একদিন সে রেগেমেগে বলেই ফেললো,আমার জন্য তো তোমার কোন টাইম নাই! সারাদিন ব‌ই পড়ি আর ব‌ই পড়ি! কি আছে ব‌ইয়ে? আমি রাগী গলায় বললাম,কি আছে ব‌ইয়ে মানে কি? কি নেই ব‌ইয়ে তাই আগে বলো? সাজিদ থমথমে গলায় বললো, রিয়েল লাইফের দুঃখ কষ্ট কখনো দেখোনি তো তাই ব‌ইয়ে মুখ গুঁজে জীবনটা কাটিয়ে দিতে পারছো! আমিও শান্ত গলায় উত্তর দিলাম, তোমার কি তাতে হিংসা হচ্ছে যে রিয়েল লাইফের দুঃখ কষ্ট আমি দেখিনি! বেশ তুমি দেখাও! সাজিদ উত্তর না দিয়ে ফোন কেটে দিলো। আমিও ব্যাক করলাম না। এভাবে সাতদিন কেটে গেলো। ভার্সিটি বন্ধ ছিল আমাদের কাজেই আর দেখাও হলো না। সাতদিন পর ভার্সিটি গিয়ে দেখি সাজিদ আরেক মেয়ের সাথে বাইকে বসে জাকিয়ে গল্প করছে। আমাকে আড়চোখে দেখে মেয়েটার মাথার ওপরকার চুলগুলো কানের পাশে সরিয়ে দিলো। মেয়েটা তাতে কি মজা পেল কে জানে,হেসে কুটিকুটি হচ্ছে। আমি দেখেও দেখলাম না। ক্লাসে চলে গেলাম।‌ বাসায় আসতেই সাজিদের ফোন, :দেখেছো রিয়েল লাইফের দুঃখ কষ্ট কেমন হয়? হৃদয় ভাঙ্গার কষ্ট কেমন হয় বুঝেছো এইবার? আমি অবাক হবার ভান করে বললাম, কি দেখবো আর কি বুঝবো? কার হৃদয় ভাঙ্গলো? :কিহ! তোমার ভাঙ্গে নাই? -ক্যান? আমার ভাঙ্গবে কেন? সাজিদ রাগে দুঃখেই সম্ভবত খানিকক্ষণ কথা বলতে পারলো না। খানিক পরে নিজেকে সামলে নিয়ে বললো, আমার ধারণা তুমি আমাকে ভালোবাসো না! আমি আরেক দফা অবাক হয়ে বললাম, কখনো তো বলিওনি আমি তোমাকে ভালোবাসি! : আমার সাথে কথা বলো কেন? -তুমি ফোন দাও কেন? :তুমি নাম্বার দিলা কেন? -তুমি চাইলা কেন? :তুমি..তুমি..তুমি... আমি আর জীবনে তোমার সাথে কথা বলবো না! -বাঁচলাম! বলিও না! প্রতিদিন ভাঙ্গা রেকর্ডের মতো কি করো,কি করো শুনতে ভালোও লাগে না। আমাদের কথা বন্ধ হয়ে গেল।‌একদিন দুইদিন না,ছয়মাস, একবছর সাজিদ আমাকে ফোন দিলো না। আমিও নাম্বারটা ডিলিট করে দিলাম। এরমধ্যে করোনার জন্য লকডাউন হয়ে ভার্সিটি গেল বন্ধ হয়ে। পাক্কা এক বছর দুই মাস পর সাজিদের মেসেজ পেলাম ফেসবুকে। -হ্যালো! :হাই! -ফোন নষ্ট হয়ে গিয়েছিলো। তোমার নাম্বারটাও ডিলিট হয়ে গিয়েছিলো তাই পরে আর ফোন দেয়া হয়নি কখনো। :ইটস ওকে। আমি তো এলিগেশন লাগাইও নাই কেন ফোন দাও নাই। আজ হঠাৎ কি মনে করে? -আমার বিয়ে! :ও কনগ্রাটস! -বাট লাবণ্য আমি তো তোমাকে এখনো ভালোবাসি। কাল রাত থেকে হঠাৎ মনে হলো আমার মনে সারাজীবন তুমিই ছিলে, তোমাকে ছাড়া তো আমি বাঁচবো না! :এতে আমার কি করার আছে? এরকমটা মনে হচ্ছে তোমার আমার তো না! আমি তোমাকে ছাড়া বেশ আছি। ব‌ই পড়ছি। আনন্দে আছি। সাজিদ রেগেমেগে উত্তর দিলো, তোমার ব‌ইয়ের আমি গুষ্টি কিলাই। আমি ওকে ব্লক করে দিলাম। এরপর জানিনা হয়তো কোন ফ্রেন্ডের কাছ থেকেই আমার নাম্বার ম্যানেজ করে ফোন দিলো সাজিদ। হাহাকারের গলায় বললো, প্লিজ ম্যারি মি! আমি তোমাকে ছাড়া বাঁচবো না। -যে ছেলে ব‌ই পড়ে না তাকে আমি বিয়ে করবো না। তাছাড়া তোমাকে ছাড়া আমি ভালোমতোই বাঁচবো। : তুমি একটা নিষ্ঠুর মেয়েমানুষ! -হু হতে পারে। আচ্ছা বাই। আর ফোন দিও না। বিয়ের আগে পরনারীকে বারবার ফোন দিয়ে ভালোবাসি বলাটা ঠিক না। শুনেছি যথাসময়ে সাজিদের বিয়ে হয়ে গেছে। বিয়ের দিন মেয়ের থেকে নাকি সেই বেশী কাঁদছিলো তাই দেখে সবাই প্রচুর হাসাহাসিও করছিলো। তবে আমার এসব দেখার সময় কোথায়? একটা সুপার ইমোশনাল ব‌ই নিয়ে বসেছি। নায়িকার বিয়ে হয়ে যাচ্ছে জানতে পেরে নায়ক বিষ খেয়ে হসপিটালে। সে যখন মোটামুটি সুস্থ তখন তার বিষ খাবার খবর পেয়ে বিয়ের রাতেই নায়িকা নিজেও বিষ খেয়েছে,তার জীবন নিয়ে টানাটানি। চোখের পানি মুছে দুঃখের হাসি হাসলাম। ব‌ই পড়তে পড়তে আমার সবসময় চোখে পানি আসে। আহারে বেচারা! 

কে দেয় সমস্তকিছু আমাদের? কে আমাদের অঞ্জলি ভরে দেয় এত দুঃখ,অবসাদ।কে দেয় এত এত অবজ্ঞা,অভিমান।তার সংগে একবার আমাদের দেখা হতো যদি, হাতে-পায়ে ধরে চেয়ে নিতাম একটা হৃদয়ের সমস্ত মালিকানা,সবটুকু প্রেম। 
২০১৯ সালের পর থেকে আমি নিজের মধ্যে একটা ম্যাসিভ চেইঞ্জ আনার চেষ্টা করছি, আমি মনে করি সেটায় কিছুটা হলেও সফল হয়েছি। এক সময় আমার মধ্যে খুবই ড্যাম কেয়ার ভাব ছিলো, যেমন ইচ্ছে আচরণ করতাম। এবং ভাবতাম আমার ব্যবহার এমনই হওয়া উচিত, বাজে ব্যবহার করা খুব কুল ব্যাপার কিংবা উদ্ধত না হলে কেউ আমাকে সিরিয়াসলি নেবে না। আমি জানি না আমার মধ্যের এই চেইঞ্জটা ক'জন ধরতে পারে, তবে ২০১৯ সাল থেকে আমি চেয়েছিলাম মানুষ আমাকে আর যা-ই ডাকুক, রুড না ডাকুক। কেউ আমাকে পছন্দ না করলেও যেন এটা কখনো বলতে না পারে যে আনুশা মেয়েটা বিনয়ী না, মানুষের সাথে অভদ্র ব্যবহার করে। আমি এখনও কিছু মানুষকে কষ্ট দিতে পছন্দ করি, কিন্তু সেটা খুবই কম। আগে যেখানে নিজেকে নিজেকে অন্যের থেকে বেটার প্রুভ করার একটা তাড়া থাকতো, সেটা প্রায় শূণ্যের কোঠায় নেমে গেছে। আমি অনেক বেশি সহনশীল হয়েছি, ধৈর্যশীল হয়েছি, পরমতসহিষ্ণু হয়েছি। আমার এখন খুব ভালো লাগে কেউ যখন আমাকে ডাউন টু আর্থ বলে, অথবা কারো মনে হয় আমি মানুষকে আপন করে নিতে পারি কিংবা ওয়েলকামিং ভাইব দেই। আমি নিজেকে নিয়ে অনেক প্রাউড আমার এই গ্রোথটার জন্যে। কারণ আমি জানি এগুলো আমার ক্যারেক্টার ট্রেইট বানানোর জন্যে আমাকে চেষ্টা করতে হয়েছে, স্ট্রাগল করতে হয়েছে। আমি আমার বয়সে ছোট কিংবা বড় সকলকেই যথেষ্ট সম্মান দিয়ে কথা বলতে চেষ্টা করি। সে আমার যতটা ক্লোজ কিংবা যতটা ফ্রিই আমরা হই না কেন। জানি না কতটুকু পারি, কিন্তু আমি সবসময় চাই যাতে কাউকে আমার আচরণের কারণে অপমানিত বা অসম্মানিত বোধ করতে না হয়। আমি মানুষের সাথে নিজ থেকে কথা বলি, তাদের কথা শুনতে চেষ্টা করি, তাদের মতামতকে সম্মান করতে চাই। এটা রিয়েল লাইফ থেকে ফেসবুক সব জায়গার জন্যে প্রযোজ্য। আর আমার জীবনের অনেক বড় একটা অংশজুড়ে যেহেতু আমার ভার্চুয়াল লাইফ আছে, তাই এর প্রভাব আমার ভার্চুয়াল আচার আচরণেও প্রবলভাবে প্রকাশিত হয় বলে আমার ধারণা। ইদানীং আমি একটা সমস্যায় পড়েছি। আমার বিনয় ও ওয়েলকামিং ভাইবকে মানুষ আমার দুর্বলতা আর ব্যক্তিত্বের অভাব হিসেবে ভেবে নেয়, মনে করে আমার সাথে যথেচ্ছ আচরণ করা যাবে, আমার স্নেহ কিংবা সদাচরণের বিপরীতে অসভ্য ব্যবহার করা যাবে। আমি জানিনা এটা কি কোনোভাবে ফর গ্র‍্যান্টেড হিসেবে নেয়া নাকি, তবে মানুষ তার সাথে আমার রিলেশনশিপ ডায়নামিকের বাইরে গিয়ে আচরণ করলে আমি অত্যন্ত বিরক্ত, দুঃখিত ও অপমানিত হই। যেহেতু আমি নিজেকে বিনয়ী ভাবতে চাই, সেহেতু আগের মতো কুৎসিত আউটবার্স্ট করি না। জাস্ট নিজের অবস্থানটা বুঝে নিয়ে সেইমতো আচরণ করার চেষ্টা করি। আমি মানুষ হিসেবে অত্যন্ত অ্যাভেইলেবল- কিন্তু সেটা ততক্ষণই, যতক্ষণ আমি চাই৷ এটা আমার ইচ্ছে ও সিদ্ধান্ত, আমার ক্যারেক্টার ট্রেইট নয়। 
#নীলবালক কোনো নীল বালকের সহসা আলোকে তার চোখ ঢেকে যায় মসলিন পালকে ঘুমটুম সব চুপ জোনাকির তছরুপ বিবাদের পিয়ানোয় অবিকল সেইরূপ জোছনার আকাশে প্রতিদিন ঢাকা সে যেন তার ঘর নাই রোদ্দুর ফ্যাকাশে যদি তার ডাক পাও অভিমান শিখে নাও শিখে নাও গান তার... যে ভীষণ একা যে...
ফেসবুকে লাইভ চলাকালীন সময়ে ব্যাকগ্রাউন্ড এ 'হিন্দি-ইংলিশ-নায়ি পুরানি' গান ছেড়ে দিলে যদি লাইভ কেটে যায়, তাহলে পরের লাইভে টিস্যুর বক্স লইয়া কান্দতে কান্দতে প্লিজ বলবেন না- ' আই হ্যাভ সো মেনি হেটার্স, রিপোর্ট মেরে লাইভ অফ করায় দিসে-আমার অনেক ফলোয়ার্স বলে জেলাস পিপল রা লাইভ রিপোর্ট মেরে উড়ায় দিসে। বিষয় টা হচ্ছে- 'চোট বাই মাতা থান্ডা করো-আপাতত তানায় কেচ করার কুনু প্রয়োজন নাই। পিছের গানডা' বন্ধো করো। কেউ আপনার লাইভ রিপোর্ট করে নাই, ব্যাকগ্রাউন্ড এ কপিরাইট ফ্রি মিউজিক লাগান, ঝিরি খিরি বৃষ্টি-কিংবা দুরুম দারুম ঠাডা পড়ার রিলাক্সিং মিউজিক, দেখবেন লাইভ কাটবে না। এনাফ অফ দিস 'বুল বুঝাবুঝি' 🙏🤧🙃 আসুন, বেসিক ফেসবুক পরিচালনা এবং কার্যকারণ শিখি,সুন্দর ফুলের মত জীবন গড়ি। 🌻
গঙ্গায় ভাসছে মরদেহ ফিলিস্তিনের গাজায় চলছে ইসরায়েলের বিমান হামলা অন্তত ২০ জন নিহত। আফগানিস্তানের রাজধানী কাবুলে মেয়েদের স্কুলে বোমা হামলা ৮৫ জন নিষ্পাপ মেয়ে নিহত অনেক হতাহত। মানুষ কি আসলে ঈশ্বর কে ভয় পায় নাকি ভালোবাসে?
মানে তোরা বুঝাইতে চাস জানালার পর্দা টেনে দেওয়া জঙ্গির লক্ষ্মণ? তোরাও কি কাঁচা গু'র সাথে গাঁজা মিশিয়ে টানিস? বালের এড বানাইসে🤢🤮
পুরনো লেখা থেকে ----------------------- ওরা সবাই কানুনগোপাড়া গ্রামের আদি বাসিন্দা। আমাদের কোয়ার্টারের পাঁচিলের ওপারে তাদের বিশাল পাড়া। পুব দিকে পাড়াটির অবস্থান বলে সবাই বলে পূবপাড়া।সে পাড়ায় সনাতন ধর্মের লোকদের বসবাস। পূবপাড়ার ঠিক বিপরীতেই ইসলাম ধর্মের লোক জনদের বাস।সে পাড়াটির অবস্থান পশ্চিম দিকে নামটাও তাই পশ্চিম পাড়া।অনেকে আবার সেই পাড়াটিকে খরঞ্জপাড়াও বলতেন। খরঞ্জ শব্দের আভিধানিক কোনও অর্থ আছে কিনা জানিনা।আঞ্চলিক শব্দও হতে পারে। আমরা ছিলাম দুই পাড়ার মাঝখানে। পুবপাড়ার লোকজন তাদের পুকুরঘাটে কাপড় কাচলে তার আওয়াজ আমাদের কোয়ার্টার থেকেই শোনা যেতো। ওদের গরু বা বাছুরের হাম্বা হাম্বা ডাক বা ওদের হাঁসগুলি যখন পুকুরে একসাথে প্যাঁকপ্যাঁক করে ডেকে উঠতো তাও আমরা শুনতে পেতাম। ওদের পাড়ার ছেলেমেয়েরা হৈ হৈ করে পুকুরে সাঁতার কাটলে এপারে তার প্রতিধ্বনি হত। এমন কি গ্রামের বউঝিরা উচ্চস্বরে গল্প করলে তাও এপারে ভেসে আসতো। কখনো আবার বলা কওয়া নেই ওই পাড়ারই কোন বুড়ি বা ঘোমটা পরা কোন বউ তাদের নিজেদের জমির একগাদা শাক বা সব্জী এনে ঢেলে দিয়ে যেতো আমাদের রান্নাঘরের বারান্দায়। আবার পশ্চিম পাড়ার সিরাজির মা ধাই বা চৌকিদারের বউ জানুর মা কোন মাজারের খোরমা বা খেজুর আমার মাকে ভালোবেসে দিয়ে যেতো। পুব পাড়া থেকে সকাল সন্ধ্যায় শাঁখের আওয়াজ বা উলুধ্বনি যেমন আমাদের ঘরে এসে পৌঁছাতো।তেমনি পশ্চিম পাড়ার আযানের ধ্বনিও এসে পৌঁছাতো। ,নিতান্ত সহজ সরল বোকাসোকা সেই গ্রামবাসীদের যুদ্ধ সম্পর্কে কোন ধারণাই তখন ছিলো না। ৭১ য়ের যুদ্ধ তখন সবে শুরু হয়েছে।পুব পাড়ার গ্রামের বউ ঝিরা পুকুরে স্নান করতে আসলে একে অন্যকে বলতো "দ্যাশত বলে যুদ্ধ লাইগগে? লাগিলে লাগক। আঁরার কি? আঁরার এডে ন লাগিলে অইল। অর্থাৎ দেশে নাকি যুদ্ধ শুরু হয়েছে? হলে হোক।আমাদের আর কি? আমাদের এখানে না লাগলেই হল। যুদ্ধ যেখানে শুরু হয়ে গেছে সেখানে কতখানি সরল আর অজ্ঞ হলে এমন কথা বলা যায়? সেই অজ্ঞ গ্রামবাসীদের ঘরে ঘরে ঢুকে পাকবাহিনী আর তাদের দোসর রাজাকারের দল যখন তাদের ঘরবাড়ি লুট করে,পুড়িয়ে দিয়ে,তাদের মেয়েদের পাক বাহিনীর হাতে তুলে দিয়ে তাদের ঘরের উঠতি বয়সের ছেলেদের চোখ বন্ধ করে পিছমোড়া করে গুলি করে মেরে হাড়ে হাড়ে বুঝিয়ে দিয়ে গেলো যুদ্ধ বলতে কি বোঝায়? তখন তাদের পালাবারও আর সময় নেই। ঘরে ঘরে তখন কান্নার রোল পড়েছে।পুকুর ঘাটে পাড়া মাতিয়ে যারা গল্প করতো তাদের কান্নার শব্দটুকুও তখন বাইরে যাবার উপায় নেই। সে কান্না আর থামে না।যুদ্ধ যে কি জিনিস এমন করে কি তাদের বোঝার কথা ছিলো? আমার মায়ের সাথে তাদের খুব হৃদ্যতা ছিলো।চট্টগ্রামের ডাকসাঁইটে জমিদারবাড়ির এই কন্যাটি কি পূব বা কি পশ্চিম পাড়ার এই লোকগুলির সাথে পান খেতে খেতে অনায়াসে সুখ দুঃখের গল্প করতে পারতেন ।গ্রামের লোকগুলিও তাঁকে খুড়িমা বা খালা বলতে অজ্ঞান ছিলো। যুদ্ধের পরে পোড়া ভিটেয় যারা বেঁচে ছিল মা শরণার্থী শিবির থেকে ফিরে এলে তারা সবাই মার কাছে ছুটে এলো কলেজের অধ্যক্ষ আমাদের প্রিয় শান্তি জ্যেঠামশাইকে কিভাবে তারা মেরেছে? ধর্মগ্রন্থ বুকে জড়িয়ে থাকা অবস্থায় তাঁকে কিভাবে গুলি করা হয়েছে? তাদের ঘরবাড়ি লুট থেকে শুরু করে কার কার মেয়েকে নিয়ে গেছে?কার ছেলেকে মেরে ফেলেছে? তারা কিভাবে করলডেঙ্গা পাহাড়ে লুকিয়ে প্রাণে বেঁচে আছে? কারও কথা যেন আর ফুরাতে চাইছিলো না। ওরা চলে গেলে মা নিজেদের পোড়া ভিটে ছেড়ে শান্তি জ্যেঠুদের উঠানে এসে দাঁড়ালেন। উঠানের একপাশে মাটির রান্নাঘরের দরজাটা হাট করে খোলা। রান্নাঘরের দাওয়ার নিচেই অজস্র তিলের গাছে সাদা সাদা তিল ফুল ফুটে আছে । তিলফুল দেখে মায়ের চোখে ভাসতে লাগলো শরণার্থী শিবিরেও অনেকেই তাদের ঘরের সামনে এই তিলের বীজ বুনেছিলেন।তাতে ফুলও ফুটেছিল। এই তিলফুল দেখে মার মনে হল শান্তি জ্যেঠামশাই যুদ্ধের সময়ে এই তিলের চারা দেখেই তাঁর গৃহকর্মী নারায়ণ বসুকে জিজ্ঞেস করেছিলেন ওগুলি কি গাছ রে নারায়ণ? নারায়ণ বসু উত্তর দিয়েছিলেন,বাবু আমি পোস্ত ধুয়ে জল ফেলেছিলাম। মনে হয় জলের সাথে যে পোস্ত ছিল তারই কিছুটা পড়ে চারাগুলি জন্মেছে। নারায়ণ বসুর সেই গাছগুলিরই সন্তান এই গাছ গুলি। গাছগুলিতে যখন ফুল ফুটলো তখন জ্যেঠামশাই বা নারায়ণ বসু কেউই আর বেঁচে নেই। বাড়িটার চারিদিকে অজস্র জঙ্গলে ভরে আছে। অনেকটা পোড়োবাড়ির মতোই লাগছে বাড়িটাকে ।কোয়ার্টারের ছোট্ট পুকুরটা পর্যন্ত কচুরিপানা আর জঙ্গলের আগ্রাসী লতায় ঢেকে গেছে। কেমন যেন অন্ধকার আর ভুতুড়ে একটা পরিবেশ বিরাজ করছে চারিদিকে। বাবা তখন চুপ করে ভিটেয় দাঁড়িয়ে শান্তি জেঠুর বাসাটার দিকে তাকিয়ে আছেন।ওই বাসাটিই তাঁর থাকার জন্যে নির্ধারণ করা হয়েছে।ওটাই যে অধ্যক্ষের কোয়ার্টার। যে কোয়ার্টারে ঢুকলেই তিনি তার দেয়ালে দেখবেন শান্তি জ্যেঠুকে পরপর তিনবার গুলি করে মারার বুলেটের চিহ্ন! যে মানুষটিকে বারবার বলা সত্বেও কলেজ আর বাড়ি ছেড়ে কোথাও যাননি।তাঁর একান্ত বিশ্বাস ছিল তিনি একা মানুষ।চারিদিকে তাঁর এত ছাত্র। তাঁর ক্ষতি কেউ করবেনা।সেই শান্তি জ্যেঠুকেই কিনা তাঁরই ছাত্রদের হাতে প্রাণ দিতে হল!।মুখে কালো কাপড় বাঁধা তথাকথিত সেই ছাত্রদের নারায়ণ বসু চিনে ফেলেছিলো বলে তাকেও প্রাণ দিতে হল। বাবার বুক থেকে গভীর এক দীর্ঘশ্বাস বেরিয়ে এলো।তিনি নিজের মনকে শক্ত করে ঘরটির দিকে ধীরে ধীরে এগিয়ে যেতে লাগলেন। 
অনেকের কাছে শুনি বাজে খরচ করলে নাকি কেউ পরবর্তিতে ভুগে! অথচ আমি মেয়ে কখনো বাজে খরচ করিনি। বন্ধু মহলে "কিপ্টে" পরিচিতি ছিলো আমার ! বর্তমান অবস্থা এমন যে মবাইল হারিয়ে যাবার পর সস্তায় মোবাইল পেয়েও কেনা দূরের কথা অসুস্থতায় মেডিসিন কিনতেও ভাবতে হচ্ছে.!! আসলে খারাপ পরিস্থিতি যেকোন সময় আসতে পারে তার জন্য কোন কারণ লাগেনা...।।

চট্টগ্রাম কলেজের ক্যাম্পাসে ঢুকলেই মনে হয় সবাই আমার ভাই৷ নিজের ক্যাম্পাস তো। চকবাজারে ক্যাম্পাস এলাকায় যেকোনো টংয়ের সামনে একা একা দাঁড়িয়েও যতটা নিঃসংকোচে চা খেতে পারি, আর কোথাও পারি না। মাঝেমধ্যে কোনো কাজ না থাকলে আমি অযথাই এক ঘন্টা জার্নি করে চকবাজারে যাই৷ একা একা ফুচকা খাই, চা খাই, ক্যাম্পাসের এদিকওদিক চক্কর দিয়ে চলে আসি। স্মৃতিকাতর হই, ছাত্রজীবনের কথা মনে পড়ে। ভালো লাগে। এইসব ভালো লাগার আসলে কোনো ব্যাখ্যা নেই।
কী যুগ আইলো! কাউকে মুখ ফসকে দুইটা দুঃখের কথা বলে ফেললে সে আরো চারটা দুঃখের কথা শুনিয়ে দেয়। এবং তাদের দুঃখগুলো লাইক ঃ - সেদিন একটা ছবি আপলোড করেছি সবাই লাভ দিলো, কিন্তু অমুকে লাইক দিয়েছে। - সেদিন তমুকের পোস্টে এতো সুন্দর একটা কবিতা কমেন্ট করলাম, সে শুধুমাত্র একটা লাইক দিয়েছে। নো লাভ, নো কমেন্টের রিপ্লাই। মুখে বলি ও আচ্ছা! আপনার অনেক দুঃখ! মনে মনে বলি - এতো দুঃখ নিয়া বাঁইচা রইছেন কেন? মইরা যান 😑
এগারো কদম দূরত্বেই আনকোরা বসন্ত। রাত, তুমি পাহারায় থেকো, চোখের পাতায় ঘুমের মিছিল নামেনা যেন! কবির প্রেম শহরে এলে- ঘুমের তোড়ে লুটিয়ে পড়ে, কাঁধটা ছোঁবার একটা ছুতোও ভাঙেনা যেন!
বনমালী তুমি পরজনমে হইও রাধা, আমি মরিয়া হইবো শ্রীনন্দের নন্দন তোমারে বানাবো আধা.... 
কয়েকদিন আগে বিটিএস ফ্যানদেরকে কমেন্টে গালি দিসো, আবার দুদিন পর দেখি বিজনেসের জন্য বিটিএস ফ্যানদের দ্বারস্থ হইতেসো বিটিএস রিলেটেড কি প্রোডাক্ট আনা যায় হেল্প করতে! কি মনে করসো আপু আমরা কিসু দেখিনা? -.- 
শুনেছি মানুষ গুলো একটা সময় ফিরে আসে। কিন্তু তারা ফিরতে অনেক দেরি করে ফেলে🙂 ফিরে আসার জন্যই যদি যাবে তাহলে ফিরতে এতো দেরি কেন?
আমার চাঁদপুর গ্রহের কোনো পোলা বিয়া করার বিন্দুমাত্র ইচ্ছা না থাকলেও, আমার পিতৃদেব এবং মাতৃদেবীর সম্পুর্ন ইচ্ছা হইতাছে আমাকে চাঁদপুরে পাত্রস্থ করা। আর আমি যেহেতু উনাদের খেলাপ যাইয়া বিবাহের মতোন গুরুত্বপূর্ণ কাজ করবোনা, সো আমাকে এই গ্রহেই থাকতে হবে 🙃 প্রেম থাকলে একটা আলাদা কতা চিলো...
