চবির একজন লোক পোস্ট দিসে হুজুররা খালি মুক্তিযুদ্ধে ধর্ষণই করসে! এত এত বীরেদের লিস্টে কোনো হুজুর মাওলানা নাই! সেই গর্ধব জানেই না হয়ত তাজউদ্দীন একজন হাফেজ ছিলেন। মাওলানা কাশেমপুরী বা যশোরী হুজুরের নামই শুনে নাই আত্মত্যাগ অনেক দূরে!  সে তার ক্ষুদ্র আর পড়াশোনাহীন মস্তিষ্ক নিয়েই এমন পোস্ট দিতেই পারে..  আপনি ভাই??  শুধুমাত্র আপনি আর সে একই দল করেন বলে তার পোস্টে লাভ্রিএক্ট দিতে আপনার বিবেকে বাধে নাই?? এটা সম্পূর্ণ  ভুল জেনে ও একই দল করেন বলে তাকে শোধরায়ে যে দিলেন না, আপনার এত পড়াশোনার / জানাশোনার কি দাম ভাই??  সে ক্ষমতাসীন কোনো দলের চাটুকার বলে চুপচাপ তার পোস্ট এভয়েড করে যেতে পারলেন যেখানে কেউ কোন মতামত দিলেই জ্ঞান নিয়ে ঝাপায়ে পড়েন!!এই ডিসেম্বর মাসে এই নোংরামি দেখে আপনার বুক কাপে নাই??থু মারি আপনাদের মানসিকতায়...
ফেসবুক মুসলিমদের চিন্তার পরিধিটা দেখেন! ফিলিস্তিন নিয়ে দুই লাইন কপি-পেস্ট করে, ওখানে হ্যাশট্যাগ দিলে না কি কেয়ামতের দিন আল্লাহর প্রশ্নের উত্তর দেয়া যাবে! তাদের দাবি— আল্লাহ যখন বলবেন, তুই কী করছিলি, তখন না কি তারা অন্তত বলতে পারবে, হে আল্লাহ, আমি হ্যাশট্যাগ দিয়েছিলাম! তারা ভাবে, আল্লাহর বুদ্ধি, তাদের বুদ্ধির সমান। থিওলোজিক্যাল ফিলোসোফিতে একটি প্রোপোজিশন আছে এরকম— গাধাকে যদি তার ঈশ্বর সম্পর্কে বলতে বলা হয়, তাহলে সে একটি গাধার বর্ণনাই করবে। কারণ গাধার ধারণা, তার ঈশ্বরও নিশ্চয়ই গাধা। ঢাকাস্থ ফিলিস্তিন দূতাবাস, যুদ্ধপীড়িত মানুষদের জন্য সাহায্য চেয়ে একটি বিকাশ ও ব্যাংক একাউন্ট নাম্বার ফেসবুকে শেয়ার করেছে (একটি ভেরিফায়েড ফেসবুক একাউন্টে এরকম দেখলাম)। আমার বুঝে আসে না, ওই বিকাশ একাউন্টে যিনি ১০ টাকা দেন নি, তিনি কীভাবে 'আমি হ্যাশট্যাগ দিয়েছি' বলে আল্লাহর দরবারে পার পাবেন! আল্লাহকে কি আপনারা আপনাদের মতো মনে করেন? —মহিউদ্দিন মোহাম্মদ
জায়নবাদ আমরা বাংলাদেশীরা জায়নবাদ বুঝিনা তেমন। খোদ ইজরায়েল প্রসঙ্গে আমাদের জ্ঞান খুব কম। ইউরোপে জায়নবাদ বিকাশের মতাদর্শিক ভিত্তি সম্বন্ধে বাংলা ভাষায় লেখালেখি তেমন হয় নাই। একাডেমিক পড়াশোনারও সুযোগ নাই। প্রকৃতপক্ষে জায়নবাদ অনেক জটিল ফেনোমেনা। আধুনিক যুগে সব ইহুদি যেমন জায়নবাদী না (রক্ষণশীল ইহুদিদের একটা বড় অংশই ইজরায়েল রাষ্ট্রের পক্ষেও না), তেমনি জায়নবাদেরও বিভিন্ন শাখা প্রশাখা আছে। ধার্মিক জায়নবাদ এবং ডানপন্থী জাতীয়তাবাদী জায়নবাদে ফারাক আছে। জাতীয়তাবাদী জায়নবাদের উত্থান ইউরোপে আধুনিক জাতি, জাতি রাষ্ট্র ইত্যাদি ধারণার এবং জাতীয়তাবাদের বিজয় অর্জিত হওয়ার পরে। মানে যেই সময় ইউরোপের ইহুদিদের অনেকের কাছেই মনে হইছে যে তাদের নিজেদের জন্যে জাতিরাষ্ট্র প্রতিষ্ঠা ছাড়া তাদের মুক্তির কোন উপায় নাই। যেহেতু ইউরোপে তারা যেসব দেশে থাকতো, সেসব দেশে গড়ে ওঠা জাতির ধারণায় তাদেরকে বহির্ভূত রাখা হইতো সাধারণত। একসময় এমনকি বামপন্থী জায়নবাদও ছিল, যা এখন অনেকটাই বিলুপ্ত হয়ে গেছে। লেবার জায়নবাদীদের বড় ভূমিকা ছিল ইজরায়লে প্রতিষ্ঠায়। আবার সোভিয়েত ইউনিয়ন একটা রুহানি জায়নও প্রতিষ্ঠা করেছিল পূর্ব ইউরোপের ইহুদিদের নতুন আবাসভূমি হিসাবে। নাম ছিল বিরোবিদজান। সাইবারিয়ার কাছের বিরান এলাকা হওয়ায় এই প্রজেক্টটা পরবর্তিতে ফেইল করেছিল। ইজরায়েল প্রতিষ্ঠা হওয়াও এই প্রজেক্টের ব্যর্থতার একটা কারন ছিল। বিরোবিদজান এখনো আছে। তবে যেই রূপে ও যেই পরিকল্পনায় শুরু হয়েছিল, তার চাইতে অনেক ক্ষুদ্র আঙ্গিকে। আবার বিরোবিদজানই একমাত্র রুহানি জায়ন ছিল তা না। আসলে প্রো-ইজরায়েলি জাতীয়তাবাদী যে জায়নবাদ, তার চাইতে রুহানি জায়নের ধারণা একসময় অনেক বেশি শক্তিশালী ছিল। যার কারনে একসময় ইহুদিরা আমেরিকা মহাদেশের বিভিন্ন জায়গাতেও নতুন ইহুদি বসতি প্রতিষ্ঠা করতে চেয়েছে। আফ্রিকাতেও করতে চেয়েছে। আরেকটা ব্যাপার হইল যে আধুনিক ইহুদি জায়নবাদ আসলে গড়ে উঠেছে খ্রিষ্টিয় জায়নবাদের সাংস্কৃতিক পরিমণ্ডলে। প্রটেস্টান্ট আন্দোলনের মধ্য দিয়ে বাইবেলে ফেরত যাওয়ার যে আন্দোলন শুরু হয়েছিল ইউরোপে, তার ফলশ্রুতিতে তাওরাত, যবুর এবং পুরাতন নিয়মের অন্যান্য বিভিন্ন কিতাব থেকে যেই আইডিয়াগুলা সাংস্কৃতিক পরিমণ্ডলে নতুন করে শক্তিশালী হয়ে উঠেছিল জায়ন তার মধ্যে একটা। মিলেনারিয়ান এবং এপোকেলেপ্টিক বিভিন্ন প্রটেস্টান্ট মুভমেন্টের অনুসারীরা আমেরিকায় হিজরত করেছে নতুন জায়ন প্রতিষ্ঠা করার জন্যে। আর আধুনিক ইজরায়েল প্রতিষ্ঠা ও তাকে সাপোর্ট দেয়ার পেছনে আমেরিকার ইভেঞ্জেলিকাল খ্রিষ্টানদের বড় ধরণের মতাদর্শিক কারন আছে। তাদের মধ্যে এই বিশ্বাস প্রবল যে আমরা শেষ জমানায় আছি, ইহুদিদের এই রাষ্ট্র প্রতিষ্ঠা ও তাতে সাপোর্ট দেয়াটা এই কারনেই জরুরি। তাদের অনেকেই ট্রাম্পকে এতো প্রবল সাপোর্ট দিয়েছে এই কারনেই যে তারা মনে করে ইজরায়েল টিকিয়ে রাখাটা ঈসা মসিহের পুনরাগমনের জন্যে জরুরি। তারা হরমাগিদনের ময়দানে শেষ যুদ্ধের জন্যে অপেক্ষায় আছে। ফিলিস্তিন অঞ্চলে শান্তির জন্যে না। সালাফি জিহাদিরা যেমন হাদিস উদ্ধৃতি দিয়ে ইরাক-সিরিয়ায় শেষ জমানার খেলাফত প্রতিষ্ঠা করতে গেছিল, ইভেঞ্জেলিকাল ধর্ম বিশ্বাসী আমেরিকানরাও বাইবেলের উদ্ধৃতি দিয়ে প্রো-ইজরায়েলি আমেরিকান পলিসিগুলাকে সাপোর্ট করে। এবং মোটামুটি শেষ জমানা কেন্দ্রীক বিশ্বাসের কারনেই আবার ধার্মিক হারেদি ইহুদিরা ইজরায়েলের বিপক্ষে। কারন তারা মনে করে আল্লাহ্‌ তাদের নির্বাসিত করেছেন। এই নির্বাসনের মধ্যে নিজেদের রুহানি মুক্তি খোঁজাটাই ধার্মিক ইহুদিদের কাজ। আল্লাহ্‌ যদি আবার বনি ইজরায়েলিদের প্রতিষ্ঠা না করেন, তাহলে তাদের উচিৎ না একটা জাতীয়তাবাদী রাষ্ট্র প্রতিষ্ঠা করে ইজরায়েল নাম দেয়া, এমনটাই তাদের বিশ্বাস। তারা মনে করে জাতীয়তাবাদী জায়নবাদ কোন ধার্মিক মতবাদতো নয়ই, বরং তা ইহুদি ধর্ম বিরোধী ব্যাপার। জায়নবাদ এবং জায়নের মধ্যেও ফারাক করা জরুরি। বাংলা বাইবেলে (কিতাবুল মুকাদ্দাস) জায়ন শব্দটিকে লেখা হয় সিয়ন বলে। সিয়ন শব্দটা আমার খুবি পছন্দের। পুরাতন নিয়মে জেরুজালেমের নাম হিসাবে "সিয়ন কন্যা" কথাটার ব্যবহার খুব কাব্যিক মনে হয়। জাতীয়তাবাদী সিয়নের ধারণার আগে রুহানি সিয়নের ধারণাটাই শক্তিশালী ছিল। এবং এমনকি সিয়নে ফেরত যাওয়াটা আল্লাহর কাছে ফেরত যাওয়ার রুহানি সফরের মেটাফোরও ছিল অনেকের কাছে। আবার এইটাও ভুলে গেলে চলবে না যে খোলাফায়ে রাশেদিনের আমলে ইয়েমেন ও সিরিয়ার ইহুদিদের একটা বড় অংশই ইসলামের পতাকাতলে সিয়ন পুনরুদ্ধার করতে গেছিল। ভুলে গেলে চলবেনা যে খলিফা ওমরই প্রথম ইহুদিদেরকে জেরুজালেমে পুনর্বাসিত করার উদ্যোগ গ্রহণ করেন, রোমানদের হাতে সেখান থেকে তারা প্রায় পাঁচশ বছর নির্বাসিত থাকার পর। ইজরায়েল ইস্যুতে আমরা বাংলাদেশীরা এখনো খুবি আবেগি একটা স্তরে আছি। আবেগ খারাপ না। কিন্তু আপনার আবেগে ফিলিস্তিনের জনগণের কোন উপকার হবেনা। ইজরায়েল ইস্যুতে আপনার নিজের করণিয়টাও ঠিক করতে পারবেন না। যা করা দরকার তা হইল যে জায়নবাদ ও ইজরায়েলকে আমাদের জ্ঞানের বিষয়ে পরিণত করা। একটা ধারণা বা নামকে ঘৃণা করার মধ্যে রাজনীতি বিশেষ নাই। রাজনীতি হলো সেই ধারণা বা নামের অর্থময় উচ্চারণকারী কর্তা হইতে পারাটা। সিয়ন ধারণাটার উপর আমাদের বাংলাদেশীদেরও অধিকার আছে। 
জিরো থেকে আরাম্ভ করার সাহস যার মনে বাসা বাঁধে সে একদিন সফল হবেই।মনে রাখবেন ০(জিরো) কিন্তু অনেক মুল্যবান একটি সংখ্যা।যে বুঝবে সে-ই খোঁজবে।তাই আপনি যখন জিরো তখন আর হারানোর চিন্তা কি।শুরু করুন আজকে থেকেই... 
যে কোনও কারণেই হোক,নিজের দোষে, বা অন্যের দোষে, দুর্ঘটনায় অথবা দুর্ঘটনায় নয়, পশ্চিমবঙ্গের মূখ্যমন্ত্রী মমতা বন্দোপাধ্যায় পায়ে আঘাত পেয়েছেন। হাসপাতালে শুয়ে আছেন পায়ে বিশাল এক ব্যান্ডেজ নিয়ে। দেখে কষ্ট হলো। আমি জানি হাড় ভাঙলে বা অ্যাংকেল স্প্রেইন হলে কী মারাত্মক যন্ত্রণা হয়। দু তিনবার আমার হয়েছে। যন্ত্রণায় আকাশ বাতাস কাঁপিয়ে চিৎকার করার কথাও আমার মনে আছে। মমতা বন্দোপাধ্যায় আমাকে কলকাতায় প্রবেশ করতে দেন না জানি, মুসলিম মৌলবাদীদের সঙ্গে আঁতাত করেন জানি, টিভিতে আমার লেখা মেগা সিরিয়াল প্রচার করতে দেননি --- তারপরও আমি অসুস্থ মমতার প্রতি সহানুভূতি প্রকাশ করেছি। করেছি বলে কেউ ভালো বলছে, কেউ আবার খারাপ বলছে, কেউ কেউ তিরস্কার করছে, বলছে আমি নাকি তৃণমূলে যোগ দিয়েছি। কেউ বলছে মমতা বন্দোপাধ্যায় নাটক করছেন, এমন নাটক তিনি প্রায়ই করেন। বলছে দুর্ঘটনায় তিনি আঘাত পেয়েছেন, কেউ তাঁর ওপর আক্রমণ করেনি। দুর্ঘটনার তথ্যই , আমি মেনে নিচ্ছি, সঠিক। যখন আমি সহানুভূতি প্রকাশ করেছিলাম, তখন পর্যন্ত খবর ছিল যে ভিড়ের মধ্যে তাঁর ওপর কে বা কারা আক্রমণ করেছে। যখন পুলিশ জানালো এ নিতান্তই দুর্ঘটনা, আমি কি সহানুভূতি তুলে নেব? না, নেব না। মমতা বন্দোপাধ্যায়ের সঙ্গে আমার অমিল আছে, তাঁর রাজনীতির কিছু পদ্ধতি আমি অপছন্দ করি, কিন্তু অসুস্থ হয়ে যখন তিনি শয্যাশায়ী, আমি তাঁর আরোগ্য কামনা করবোই, যে যত অপবাদই দিক আমাকে।
#রকমারি_রিভিউ_প্রতিযোগ_জুন বাংলার অন্যতম শীর্ষ দৈনিক ভোরের কাগজের প্রধান সম্পাদক বিল্বদল চট্টোপাধ্যায় কাল রাত একটায় নিজ অফিসে খুন হয়েছেন! বিল্বদল ওরফে বিলু চ্যাটার্জি ইতিহাসের পন্ডিত লোক, বই লিখেছেন বেশ কিছু, তাকে মিডিয়া জগতের ইন্দ্র বলা চলে। এহেন ইন্দ্রপতনের খবরে মিডিয়া যে হামলে পড়বে তাতে সন্দেহ কি? পুলিশ তাই গুরুত্বের সাথে দেখছে কেসটা। এদিকে বিলুর সাথে দেখা করতে মধ্যরাতে 'অদ্বৈত' নামের এক অতিথি এসেছিল। এরপরেই তাকে হাত-মুখ বাঁধা গুলিবিদ্ধ অবস্থায় পাওয়া যায়। '৪...৬...১০...১২...১৬...২...কবির গানকে... খুন করো না... গান... মরলে সব শেষ....ইতিহাস শেষ... অনুস্বার বিসর্গ চন্দ্রবিন্দু।' বিলুবাবু শেষনিঃশ্বাস ফেলার আগে বলে গেছেন এগুলো, যার রহস্যভেদ করা পুলিশের সাধ্যে কুলানোর নয়! লালবাজারের গোয়েন্দাবিভাগের প্রধান রজত তাই যোগাযোগ করলো বাল্যবন্ধু ধরণি কয়াল, মানে ডিকে'র সাথে। ডিকের অগাধ পড়াশোনা, হয়তো পন্ডিত ব্যক্তির শেষ বাক্যগুলোর অর্থোদ্ধার সে-ই করতে পারবে। বিলুর সেক্রেটারি পারিজাত জানালো, ইদানিং রামায়ণ - মহাভারত নিয়ে কাজ করছিলেন নিহত সম্পাদক। রবীন্দ্রনাথের গুপ্তভাষা নিয়ে লেখা ছাপাবার কথা ছিল আসছে রবিবারে। ভীষণ কনফিডেন্সিয়াল লেখাটা পাণ্ডুলিপি থেকে টাইপ করেছিল বিলুর অপর সেক্রেটারি, নিবেদিতা। সেই পান্ডুলিপির রচয়িতা আবার কবীর খান নামের অজানা এক অখ্যাত লেখক। রবীন্দ্রনাথের গুপ্তভাষা? সে আবার কি? রামায়ণ - মহাভারত নিয়ে মাতলেন কেন বিলু? কবি বলতে তো রবীন্দ্রনাথকেই বোঝায়! তার গান নিয়ে মৃত্যুর আগে কি-ই বা বলতে চাইলেন বিলু? বিলুর টেবিলেও শোভা পাচ্ছে গীতবিতান। এদিকে পুলিশের সাথে প্রথম সাক্ষাৎ এর পর নিরুদ্দেশ নিবেদিতা। তবে কি সে-ই খুনটা করলো? অতিথি আততায়ী অদ্বৈত-ও যে হাওয়ায় মিলিয়ে গেছে! এতো রহস্য আর ধাঁধা একপাশে রেখে এবার একটু তত্ত্বে আসি। চিন্তা করা যায়, কেন পুঁজ শব্দটি পুঁজির এতো কাছাকাছি? অথবা দেউল আর দেউলিয়া? ঠক-ই ঠাকুর, মন্দ থেকেই কি মন্দির? কেন প্রতিটি মন্দিরের পাশে খুঁজলেই পাওয়া একটি মসজিদ? রাম - কৃষ্ণ - অর্জুন - হনুমান - রাবণ কি কেবলই পুরাণের চরিত্র নাকি অর্থনীতির পরিভাষা? কার্ল মার্ক্সের ডাস ক্যাপিটালে বিষ্ণুর উল্লেখ কেন? কি করে এলো পুরোহিত চালিত মন্দিরভিত্তিক শাসন আর বর্ণবিভাজন? যে বাল্মিকী রামায়ণ লিখেছেন, তার পদবীধারীরা কেন সমাজে এখন নিম্নবর্ণের অচ্ছুৎ - এসবের উত্তর কি? মহাত্মা হরিচরণ বন্দ্যোপাধ্যায় সেই তেরশো বঙ্গাব্দে 'বঙ্গীয় শব্দকোষ' লিখে দেখিয়েছিলেন, প্রতিটি শব্দের অজস্র অর্থ পাওয়া যায়। এমনকি, প্রাচীণ বাংলায় প্রতিটি বর্ণ'র নিজস্ব অর্থ হত, ক্রিয়াভিত্তিক শব্দার্থ ছিল। হরিচরণের শব্দকোষ থেকে প্রভাবিত হয়েছিলেন বর্তমান যুগের কলিম খান ও রবি চক্রবর্তী। এই ধারায় রামায়ণ ও মহাভারত পড়তে গিয়ে অবাক হয়ে আবিষ্কার করলেন, নিতান্ত ধর্মীয়গ্রন্থ বলে যাকে ঘরের তাকে তুলে রাখা হয়েছে, তার প্রতিটি চরিত্র ও ঘটনা নিরবে বয়ে বেড়াচ্ছে ভারতের আদি ইতিহাস। শুধু কি ইতিহাস? বদলে যাচ্ছে অর্থনীতি, টলে যাচ্ছে রাজনীতি, এমনকি হিন্দুধর্মের মর্মপীড়া বর্ণপ্রথাও। হরিচরণ থেকে কলিম খান - স্বীকৃতি না পাওয়া এই পন্ডিতদের অসামান্য কাজকে জনসাধারণের সামনে আনতেই দেবতোষ দাশ রহস্যকাহিনীর মোড়কে লিখলেন 'বিন্দুবিসর্গ' উপন্যাসটি। উৎসর্গও করেছেন “মহর্ষি কলিম খান ও মহর্ষি রবি চক্রবর্তীকে”। লেখকের উপন্যাসটি যতটা না থ্রিলার, তারচেয়ে অনেক বেশী ধাপে ধাপে ব্যক্ত করা একটি তত্ত্বকাহিনী। বাস্তবের কলিম খান-ই উপন্যাসে চিত্রিত হয়েছেন 'কবীর খান' রূপে। থ্রিলার হিসেবে খুব যে শক্তিশালী, বিন্দুবিসর্গ-কে তা বলা যাবে না। তার প্রয়োজনও পড়েনি, পাঠককে আকর্ষণ করার চুম্বকের অভাব ছিল না। বইটির কথামুখে লেখক নিজেই স্বীকারোক্তি দিয়েছেন, রহস্যের আঙ্গিকে না সাজালে এই জটিল তত্ত্ব পাঠকপ্রিয় করা সম্ভব হতো না। পাঠক নিজেও উপন্যাসটির চরিত্রদের সাথে সাথে অনুভব করবেন, গল্পগাঁথা বলে যাকে ছুঁড়ে ফেলা হয়েছে সেই পুরাণেই আছে ভারতবর্ষের সারকথা, ভাষার গৌরব। প্রাচীন যুগ থেকে ব্রিটিশ আমলের মধ্যিখানে ভারতবর্ষের ইতিহাস যেন নদীর ভাঙ্গা দু'কুলের মতো, পুরাণকে সঠিক পাঠোদ্ধারের মাধ্যমেই কেবল দুইয়ের মধ্যে তৈরি হয় সেতুবন্ধন। ভাষা, পুরাণ, ধর্ম, অর্থনীতি, ইতিহাস ও ধর্মভিত্তিক রাজনীতির যে ব্যবচ্ছেদ কবীরের বয়ানে লেখক করেছেন, তার কতটা যৌক্তিক আর কতটা কেবলই চমকপ্রদ - সে বিবেচনা হয়তো পন্ডিতেরা করবেন। তবে সাধারণ পাঠকদের জন্য চিন্তার নতুন দুয়ার খুলে দিয়েছেন লেখক সার্থকভাবে।
সারা দেশেই একটা সরল চিত্র আছে । সারা দেশেই সমস্ত পাড়া, মহল্লা, শিক্ষা প্রতিষ্ঠানে তাবদ বখাটে, ইভটিজার, পাড়াত মাস্তান, গুন্ডা, ছিনতাই কারী এরা যেয়ে জুটছে ছাত্রলীগে বা যুবলীগে । ধরলাম এরা অনুপ্রবেশকারী । এখন এই সব মাস্তান, চোর, বাটপার এরা কেন একটা দলে অনুপ্রবেশ করেছে ? কারন এই সমস্ত দু্ই নাম্বারি কাজ করার জন্য তাদের ক্ষমতার দরকার । আর ক্ষমতা কেন এই সমস্ত দু্ই নাম্বারী, সুযোগ সন্ধানী ছেলেপিলেকে অনুপ্রবেশ করতে দিয়েছে ? কারন ক্ষমতার তার ক্ষমতা জিইয়ে রাখা দরকার। এই সমস্ত পাড়াত মাস্তান ধরে রাখা ছারা পাড়ায় ক্ষমতা তার নিয়ন্ত্রন রাখবে কি করে ? এই সমস্ত অনুপ্রবেশকারী পাড়াত মাস্তান এবং ক্ষমতা এরা একে অন্যকে ছারা অসহায়, অচল ! 
তিন ভাই কালেকশন✌️কোনও একটা বইতে পড়েছিলাম এই তিন লেখকের মায়ের সাথে পাশের বাড়ির ভাবী সম্বন্ধনীয় কেউ আলাপ করতে এসে উনার তিন ছেলে কে কি করে জানতে চেয়েছিলেন। উনি খুব মজা করেই উত্তর দিয়েছিলেন।পুরোটা মনে নেই, আংশিকটাই বলিঃ"আমার বড় ছেলে রসায়নের অধ্যাপক, মেজ ছেলে পদার্থবিজ্ঞান এর অধ্যাপক আর ছোট ছেলে উন্মাদ"পাশের বাসার ভাবী দুঃখ করে বললেন "আহারে, ছোট ছেলেটা এমন হল"তিনি তখন বললেন " আমার ছেলে পাগল না, সে উন্মাদ পত্রিকার সম্পাদক"😷😷😷
আমি অন্যদের মতো হয়তো এতো সুন্দর করে রিভিউ দিতে পারবো না, তবুও আজ আপুর "মনু দ্যা সারভাইভড চাইল্ড" গল্পটা পড়ে কিছু না বলে পারলাম না। অসাধারণ একটা গল্প। গল্পটা পড়ে অনেকক্ষণ কেঁদেছি। আসলেই মায়ের ভালোবাসা এমনই। যতক্ষণ পড়ছিলাম, ততক্ষণই মনে হচ্ছে গল্পের প্রতিটি মূহুর্ত আমার চোখের সামনে যেন ঘটে চলেছে। গল্প এতোটাই ভালো লেগেছে যে অসাধারণ বললেও হয়তো কম হবে।
কোথায় যেন হারিয়েছি তোমায়!  একদিন জ্বলে উঠেছিলে ধ্রুবতারার মত অন্ধকার আচ্ছন্ন রাতে,তোমার  ভালোবাসার আলোয় দেখিয়েছিলেআমার মনের অলিগলি । বেঁধে  দিয়েছিলে হৃদয়ের মাঝে ভালোবাসার  ছোট্ট  কুটির খানি। অন্ধকার অরণ্যে  হাটছি যখন দুর্গম পথটি ধরে,তখন তুমি এসে মিটি মিটি আলো জ্বালিয়ে পথদেখিয়ে  নিয়ে  এলে আমার হাতটি ধরে।বসিয়ে  দিলে তোমার মনের সিংহাসনে।আর বলেছিলে আমি বিহিন এ রাজ্য  যেন ভীষণ  এলোমেলো! তবে কেন আজ এতটা দুরে ?তবেকি-------------অন্যের হাতটি ধরে?
আমি বুঝিনা কেনো একটা মানুষকে পর্দা করতে গেলে নানারকম কথা শুনতে হবে।।পর্দার কথা তো অনেকবার বলে দেওয়া হয়েছে কুরআন হাদিসে।সালাতের মতই ফরয।এইটা কি আমাদের পূর্ববর্তী জেনারেশনের দোষ দিবো?তারা তাদের ছেলে মেয়েকে শিক্ষা দেয়নি বলে,তাদের ছেলেমেয়েরা আমাদের শিক্ষা দিচ্ছেনা।এবং আমরাও আমাদের ছেলেমেয়েকে শিক্ষা দিবোনা।।আমি জানিনা কিসে দোষ দিবো।কিন্তু সবচেয়ে গাফেল হচ্ছি আমরা নিজেরাই।যখন আমাদের বুঝার বয়স হয় তখন আমরা সব জিনিস নিয়ে রিসার্চ করি,কুরআন ও হাদীস ব্যতীত।ফলস্বরূপ দ্বীন মানতে গেলেও কথা শুনতে হয়।আফসোস......................🙂
ফেরার সময় দেখি হোটেল বেশ কয়েকটা খুলে দিয়েছে.. মোড়ে যে হোটেলটা লকডাউন হওয়ার দুইদিন আগে থেকে বন্ধ করে দিয়েছিলো তার এন্ড তার দুই পাশের দুই হোটেল দোকানও খুলে দিয়েছে! এ কয়দিন মুদি দোকানগুলো খোলা হতো হাফ শাটার, আজকে মাস্ক ছাড়া দোকানদার পুরা শাটার তুলে পান চিবাচ্ছে! অবশ্য এই কয়দিনও সবজির দোকান মুদি দোকানের সামনে একেঁ দেওয়া গোল্লায় কেউ দাঁড়ায় নি, দূরত্ব বজায় রেখে দাঁড়ানো ত আরো পরের কথা! রাস্তায় রিক্সা সিএনজির তুলনায় বাইকের সং্খ্যা তুলনামূলক অনেক বেশিই বলা যায়! অনেকে আবার খালি বাইক স্লো করে কোথায় যাবেন আপু বলেও নক করতেছে! এদের অবশ্য সকালেও দেখেছি- কিন্তু গোটা তিন মাসে এভাবে কখনোই হাসপাতাল গেটের সামনে ভাড়া খাটতে দেখি নাই! অন্তত আপু কই যাবেন ভাইয়া দুইশই দিতে হবে কমে যাবো না - এভাবে ত না ইইইই... কাল রাত থেকে অনেকের ওয়ালে স্টোরিতে দেখছি - আগামি ৭২-১০৮ ঘন্টা বাড়ি থেকে বের না হওয়ার জন্য সতর্ক করেছে WHO , এ সময় নাকি করোনা 3rd স্টেজ নেবে! সবাই করোনার এই ভোল পাল্টানো দেখতে দলে দলে বাহিরে বের হয়ে আসুন 🙂
ভালোবাসার এই বৃষ্টি চোখ থেকে আসুক আর না আসুক... হয়তো আবার দেখা হবে এই জীবনে নয়তো হবে না...
অনুষ্ঠানে যখন গিয়ে দেখি কনে বউ হয়ে আসছে আমার এলাকায়!!! এমন কি আমার বাসা থেকে কনের শ্বশুর বাড়ি দেখা যায়!!!! ব্যাপারটা আমার কাছে বেশ মজার ছিলো পাড়া মহল্লায় যারা থাকেন বুঝবেন কারো বিয়ে হলে বা হলুদ হলে পুরো এলাকায় ধুম পরে 'কার ছেলে বা মেয়ের বিয়ে??' বা বিল্ডিংয়ের সব আন্টিরা মিলে একসাথে মেয়ে দেখতে যাওয়া আবার বরে গাড়ি সাজিয়ে রাখলে একটু পর পর উঁকি দিয়ে দেখা 'বউ নিয়ে আসলো কিনা' সেভাবেই সেদিন আম্মাকে ফোন দিয়ে বলি 'রাস্তায় বিয়ের গাড়ি দেখসো?' - হ্যাঁ কার বিয়ে? -কার তা জানিনা কিন্তু আমি মেয়ে পক্ষ.... 🤣🤣🤣🤣 এখন তো কনেকে প্রায়ই দেখি ছবিয়াল : মোশারাত ফারহানা শাম্মা
এখানেও ইনিনাই!!🥴🥴 এই বান্দার উপস্থিতি খুব বেশি দেখে আটাইতে পারেনা,, নাকি পাত্তা দেয়না কে জানে 🤷‍♀️🤷‍♀️
ইন্ডিয়ার অবস্থা দেখে আমার বাড়ির ছাদে উঠার পর্যন্ত মনমানসিকতা চলে গেছে এখন... আশপাশ কতটা বিষাক্ত হয়ে যাছে দিনদিন...ইন্ডিয়ার এই করুন অবস্থা শুরুর দিকে চীনের করুন অবস্থার মতো পরিনত আজ... ইন্ডিয়ার পাশাপাশি দেশ কিন্তু আমরা...ভিডিও টা দেখবেন এবং যতটুকু সম্ভব সচেতন হওয়ার চেষ্টা করবেন...ঈশ্বর সব আগের মতো সুস্থ হয়ে যাক...
আমরা দুইটা তখন আর এখন😍😍😍 দাদা তখন ও দেখতে পারতো আমাকে এখনো পারে 🥰🥰 খালি মাঝে মাঝে চুল টানি শেষ করি দেই😔
যদি সব ঠিকঠাক থাকতো এতদিনে কত বিয়া না খাইতাম অার কত ছবিনা গ্যালারিতে থাকতো।করোনা সব শেষ করে দিলো রে😪
এই হচ্ছে আসল করোনা। বাকিসব পুঁজিবাদী বিজনেস।শয়তান ভালো হয় এরাম কি কোনো টিকা আছে?
তারা খুব লাকি যাদের ফ্যামিলি তাদের সাথে থাকে। বাংলাদেশের মানুষ সরকারি চাকরির জন্য তাই মনে হয় এতো মরিয়া হয়ে উঠে যাতে ফ্যামিলির সাথে থাকতে পারে।দূর দেশে যাতে যেতে না হয়। জন্মের আগ থেকে ফ্যামিলি থেকে কেউ না কেউ মিসিং দেখেই আসছি।আগে বাপ এখন ভাই।আর,ভাই যখন আসছে তখন আমি নাই। আপন থেকে দূরে থেকে পরের মাঝে আপন ত্ব খুঁজে বেড়াচ্ছি 😑 কান্না আসে কান্না🙂
কেরালা মডেল। যে রাজ্য মিথ্যে জিডেপির পিছনে দৌড়ায় নি। মানুষের জন্য কাজ করেছে। আর তাই ছোট্ট এ রাজ্য করোনা প্রতিরোধের এক দারুণ মডেল হয়ে উঠেছে। চমৎকার একটা লেখা তুহিন ভাইয়ের।
স্কুল এবার খুললো বলে! নিব্বা নিব্বিরা, ১৪ ফেব্রুয়ারি এক্সট্রা ক্লাস করছো তো? 😊
হেহে 💙 উৎসাহ দেওয়ার জন্য ধন্যবাদ ভাও। সময়ে কুলায় না আমার। তুইও গান গা 🧡 বাতাসকে খুশি করে বাঁচ।
যে ভাইয়া টা সেইদিন স্বস্তিকা মুখার্জির পোস্টে তার শারীরিক গড়ন নিয়ে বাজে মন্তব্য করলেন! আপনি যে ঐদিন চঞ্চল চৌধুরীর পোস্টে লিখে আসলেন '** তুই ইন্ডিয়া যাস না ক্যান'! আবার সেই আপনি যে ঐদিন মা দিবসে লিখলেন, মানুষ ছবি না দিলে আপনি বুঝতেন না তাদের মা পর্দা করেনা! আপনার মত মানুষের জন্য সম্মানি মানুষ হোক আর যেই হোক পুনরায় আপনাদের নিয়ে তাদের পোস্ট দিতে হয়। যে ছেলে মায়ের জাত এর শরীর নিয়ে বাজে কমেন্ট করে সে আর যাই হোক লাইক পাওয়ার লোভ ছাড়া পর্দা নিয়ে বলতে পারেনা! আপনি তো না-ই। 'আরে ওরা সেলিব্রিটি কি আর হবে এক দুইটা লিখে৷' এক দুইটা লিখে আপনি তার মধ্যেই নিজের শিক্ষা আর বংশের পরিচয় দিলেন। এবং সেজন্য ধন্যবাদ৷ এই যুগে মানুষ চেনা কষ্ট৷ মানুষদের উচিত নিজের পরিচয় এভাবে নিজ দায়িত্বে দিয়ে দেয়া।
বাংলা মায়ের যেসব সূর্য সন্তানদের পাকিস্তান হানাদার বাহিনী নির্মমভাবে হত্যা করেছিল,মেধা ও মননের অধিকারী সেই সকল পেশাজীবীদের প্রতি গভীর শ্রদ্ধা নিবেদন করছি।
দীর্ঘ ১৬ দিন পর অাল্লাহর অশেষ রহমতে অাব্বু দ্বিতীয়বারের মতো করোনা নেগেটিভ এবং বাসায় ফিরে এসেছেন।অামার জীবনে দেখা সবচেয়ে বড় ফাইটার অামার বাবা।ক্যান্সার,হেপাটাইটিস,করোনার মতো বড় বড় যুদ্ধ গুলোতে অাব্বু একাই লড়ে গেসে।এতো অসুস্হতার মাঝেও তিনি কখনো অাল্লাহর উপর ভরসা হারান নাই।বেশীরভাগ সময় পাশের রোগীদের নিয়েই তিনি ব্যস্ত থাকতেন।তারা খেতে পারলেন কিনা,গরম পানি খাচ্ছেন কিনা কতো কি।অামি নিশ্চিত অামার বাবা অাল্লাহর ভীষণ পছন্দের একজন এবং অাল্লাহর নেয়া সকল পরীক্ষায় তিনি সফল।সবার কাছে অামি কৃতজ্ঞ যারা এই সময় সবসময় অামার অাব্বুর খবর নিসেন,দোয়া করসেন অার সাহস দিয়ে গেসেন। কাতার দেশটার প্রতি অামার কৃতজ্ঞতা অামি কখনো বলে শেষ করতে পারবোনা।যেখানে প্রতিটা রোগীকে সমানভাবে দেখা হয় এবং করোনা যে একটা ছোঁয়াচে রোগ এটা ভেবে অন্তত কোনো রোগীর মন ছোট সেখানে করতে হয়না। সর্বোচ্চ চিকিৎসার পাশাপাশি সর্বোচ্চ অান্তরিকতা;সেই সাথে এন্টারটেইনমেন্টও নিশ্চিত করার জন্য অসংখ্য ধন্যবাদ কাতারের প্রধানদের এবং ডাক্তার-নার্সদের।অার ধন্যবাদ দিয়ে অামি কাতারে অবস্থানরত অামার পরিবারকে কখনো ছোট করবোনা।পরিবার সমসময় পরিবারই হয়।❤
কিরে ভাই!! এইযে আপনারা সবাই রান্না করতে করতে এক এক জন মাস্টারশেফ হয়ে যাচ্ছেন, কিছুদিন পর তো কোনো কিছু রান্না করে একটু ভাব ও নিতে পারবোনা।আপনাদের ভিড়ে তো আমি গুম হয়ে যাবো😒😒 রান্না করিয়েন না রান্নাবান্না করা ভালোনা।যান ঘর মুছেন,ঝাড়ু দেন,ডিশ ওয়াশ করেন, ঘুমান,টিভি দেখেন,নাচেন,লাফালাফি করেন,মেকাপ করেন।যান যান 😑😑 
আস্তে আস্তে সবাই ভুলে যাবে কেউ আর মনে রাখবে না 😅
দেশে আসার সময় আত্মীয় স্বজন বন্ধুবান্ধব এর জন্য উপহার হিসাবে ডাভ সাবান আনার কথা কথা থাকলেও অনিবার্য কারণ বশত সাবান আনতে অসমর্থ হওয়ায়, মাথা পিছু একটি করে ডাভ সাবানের বাজারমূল্য আনুষ্ঠানিক ভাবে হস্তান্তর করা হবে বলে সিদ্ধান্ত গ্রহন করা হইয়াছে। হোম কোয়ারেন্টাইন এবং লক ডাউনের কারনে যাদেরকে শারীরিক ভাবে উপস্থিত হয়ে ডাভ সাবানের মূল্য হস্তান্তর করিতে পারিব না তাহাদিগকে চার্জ সহ সাবানের মূল্য বিকাশ করা হইবে.......। ডাভ সাবানের যোগ্য দাবীদার হলে নিরাশ হইবেন না। সময় মত অর্থ পৌঁছে যাবে আপনার ঠিকানায়। ঘোষণাটি শেষ হইলো....... ঘোষণাক্রমে, একজন আমেরিকা ফেরত ফইন্নি
খেলাধুলা নিয়ে আমার জ্ঞান প্রায় শূণ্যের কোটায়। শুধু বাংলাদেশের খেলা হলে বুক দুরুদুরু করে। না জিতলে খুব মন খারাপ হয় বাচ্চাদের মত। এটাকে ঠিক কি বলা যায় জানি না। আজকে শুধু দল জেতে নি। আমাদের আবেগ অনুভূতিগুলোও জিতে গেছে। 
আমরা আগে যে বাসায় ছিলাম, সেটা নিচতলা ছিল, তো কোনো বারান্দা ছিলনা। বাসার সামনের জায়গায়ই আম্মু বিভিন্ন গাছ লাগাতো। নতুন বাসায় এসেছি ছয় মাস হলো। তিনতলায় বাসা। ছোট্ট একটা বারান্দা আছে, দৈর্ঘ্যে ভালোই হলেও, প্রস্থে কষ্টেসৃষ্টে একজন দাড়ানো যায়। তবু এটা আমাদের একটু স্বস্তির জায়গার মত বানাতে চেয়েছি আমরা। বাসা পাল্টানোর সময় সেই বারান্দার এক কোনে কিছু বাতিল জিনিস রাখা হয়েছিল যে পরে ধীরে ধীরে সেসব গোছানো হবে। এর মাঝে আমরা বারান্দার এক পাশে কিছু গাছ লাগিয়েছি, মাটি জোগাড় করার চেষ্টা করছি বীজ লাগানো জন্য। একদিন সেই জঞ্জাল পরিস্কার করতে গিয়ে দেখি নিচে একটা কোনায় পাখি বাসা করেছে। চড়ুই পাখি। বাচ্চাগুলো সবে ডিম ফেটে বেড়িয়েছে। সিদ্ধান্ত নেয়া হল, ওরা বড় হবার পর বাসাটা ভেঙ্গে বারান্দা পরিস্কার করে ওপাশে গাছ লাগানো হবে। কিন্তু সেই ফ্যামিলি দ্বিতীবারের মত ডিম ফুটায়েও এখনো সেখানে বসবাস করছে আরামে। আমরা বারান্দায় গিয়ে জঞ্জালের দিকে তাকাই, আফসোস করি। তারপর ঘরে এসে ঘুম দেই। ওগুলো সরালে ওরা বাসা হারাবে। মাসখানেক আগে এক সকালে ওয়াশরুমে গিয়ে দেখি ভেন্টিলেটর দিয়ে খড়কুটা এসে পরেছে মেঝেতে। দুদিনের মধ্যে ভেন্টিলেটরে মোটামুটি ভালো মানের একটা পাখির বাসা তৈরি হয়ে গেল। আমরা কেউ ফেলে দিইনি। উল্টো ভাইয়া, শক্ত কার্ড দিয়ে আটকে ওদের বাসা মজবুত করে দিয়েছে যেন বাথরুমে খড়কুটা না পরে। ভেন্টিলেটর দিয়ে প্রচুর মশা আসে। কিন্তু এখন আর আমরা ভেন্টিলেটর বন্ধ করিনা। কারন ওটা ওদের দরজা। কিছুদিন হল ওই বাসায় কয়েকজন নতুন অতিথি এসেছে। সারাদিন কিচিরমিচির করে মাথা খেয়ে ফেলে আমাদের। আম্মু ওয়াশরুমে গিয়ে বলে, কি হয়েছে তোদের, এত চ্যাঁচাস কেন? মা আসেনি? আমরা হাসি। আমি তো ভেবেছি ওদের থেকে বাড়ি ভাড়া নেয়া শুরু করবো। আম্মু পাখি পর্যন্ত মানে। কিন্তু বিড়াল আনবো শুনলেই সে আর রাজি হয়না। জানে শেষে বিড়ালের পটি পরিস্কারের দায়িত্ব তার উপরেই পরবে। কিন্তু আমরা সেজন্য অবশ্য থেমে নেই। পরিচিতদের মধ্যে জানানো আছে বিড়ালের বাচ্চা পেলে জানাতে। রেসকিউ করে আনা হবে। জানি একবার অসহায় বাচ্চার মুখ দেখলে আম্মু কোনোভাবেই ওকে তাড়াতে পারবেনা।এত কথা আমি এমনিই বলিনি। একটা কারনে বলেছি। আর কারনটা মনে হয় সবাই জানে। যেখানে আমরা একটা পাখির বাসা ভেঙ্গে দিতে পারছি না, মনের জোর নেই। একদল লোক একটা অন্তঃসত্ত্বা হাতিকে আনারসের সাথে বারুদ খাইয়ে মেরে ফেলেছে। এটা শুধু একটা ঘটনা। হাজার হাজার লাখ লাখ এমন ঘটনা ঘটেছে, ঘটছে। প্রতিনিয়ত। কুকুরকে রুটির ভেতরে সুঁই দিয়ে সেটা খাইয়ে মেরে ফেলা নিশ্চই আপনি প্রথম শোনেননি। আমাদের বাসার পাশে একটা কুকুর নতুন বাচ্চা প্রসব করেছিল। এত সুন্দর বাচ্চাগুলো! বড়ভাইয়া অফিস থেকে আসার সময় রুটি নিয়ে এসে ওদের খাইয়ে তারপর ঘরে ঢুকতো। একদিন দেখি একটা বাচ্চার পা খোঁড়া। কেন? কারন বিনাকারনে অমুক বাড়ির লোক ওকে পিটিয়েছে। এলাকার সবচেয়ে পরিচিত বৃদ্ধ কুকুরটা একদিন মারাত্মক অসুস্থ অবস্থায় আমাদের দরজার সামনে আশ্রয় নিয়েছিল। খাবার, পানি দিয়ে বাড়িওয়ালার সাথে রীতিমত কথা কাটাকাটি করে রাতটা থাকতে দিয়েছি ওকে।।কারন কেউ একজন ওকে এমনভাবে মেরেছে যে ওর নড়ার শক্তিও ছিলনা। এসব আমাদের কাছে নতুন না। আমরা পশুর সাথে এমন অমানবিক আচরন করি, মানু্ষে মানুষের, জাতিতে জাতিতে, সাদাতে কালোতে, পুরুষে নারীতে এমন ভয়াবহ অন্যায় অত্যাচার করি, বিভেদ করি, তারপর আল্লাহ্ যখন আমাদের উপর কিছু দেয়, তখন আমরা বলি তিনি কেন নারাজ হয়েছেন, কেন মাফ করছেন না। But we deserve to be punished...Don't we?
এগুলোর গোশত ও রক্ত আল্লাহর কাছে পৌঁছে না,কিন্তু পৌঁছে তাঁর কাছে তোমাদের মনের তাকওয়া। ~সূরা হাজ্ব (আয়াত-৩৭) 💖💖 তাকাব্বালাল্লাহু মিন্না ওয়া মিনকুম 🥰💗🥰 ধর্ম যার যার,কোরবানীর গোশত খাওয়ার দাওয়াত সবার 😋😉😋 কোরবান মোবারক 🔥💖💖🔥 
এইসব কৃষ্ণচূড়া, রাধাচূড়া, সোনালুদের হলুদ দুপুরে দুঃখরা পালিয়ে বাঁচে। আমিও বেঁচে উঠি সুখী মানুষের জামা গায়। শুভার প্রতি কৃতজ্ঞতা..
ভালোবাসা যাদের জন্য প্রয়োজন, ভালোবাসা দিবসে তাদের সাথেই আয়োজন💙 পেইজ লিংক -
এরকম ইরিটেটিং মাইয়া গুলারে একটা কসায়া চড় দেওয়া উচিত 😑 আই মিস ইউ🙄🙄
করোনা ভাইরাসের বিস্তার রোধে ঈদ উপলক্ষে বসুন্ধরা শপিং মল, যমুনা ফিউচার পার্ক এবং ঢাকা নিউ মার্কেট না খোলার সিদ্ধান্ত।
আলসে দুপুরের এলোমেলো ক্লিক..... মনকে শান্ত রাখার কত চেষ্টা।কিন্তু তারপরেও অস্থিরতা এসে ভর করে।

ধর্ষণের অভিযোগ মিথ্যা? ওকে নাহয় মেনে নিলাম!! কিন্তু একজন আলেম বিবাহ বহির্ভূত শারীরিক সম্পর্ক কি করে স্থাপন করতে পারে?
আপনি আপনার ওয়াইফের ব্যাপারে যতখানি সংকীর্ণ মানসিকতা রাখবেন, তার কাছ থেকে ততখানিই সংকীর্ণতা ফেরত পাবেন, বিশ্বাস করেন! ভালোবাসা মন থেইকা আসে! অন্যের ওপর জুলুম কইরা খুব বেশি দিন সেই ভালোবাসা পাবেন না! আপনার মা, চাচীর যুগ গ্যাছে! দিনের পর দিন মুখ বুজে সব সহ্য করার মত মেয়ে এই যুগে আর নাই বললেই চলে! 
অভিজ্ঞতা বলে, 'নারী লেখক' সহজে 'লেখক' হয়ে ওঠে না; 'নারী কর্মী' 'কর্মী' হয়ে ওঠে না; কিংবা 'নারী সাংবাদিক' ' সাংবাদিক' হয়ে ওঠে না....... । 'নারী' পরিচয়টির কাছে বারবার মার খেতে হয় দারুন কষ্টে অর্জিত অন্য পরিচগুলোর। এ যে কী ভীষণ যন্ত্রণার তা বলে বুঝাবার নয়। ভাবছেন, অতিরঞ্জিত করে বলছি? মোটেই না। শয়ে শয়ে প্রমাণ আছে। ইদানীং মনে হয় ছদ্মবেশী আর বিকৃত মানসিকতার পুরুষরাই সংখ্যাগরিষ্ঠ হতে চলেছে। ভয়ের ব্যাপার হলো, দ্রুত শ্রদ্ধা হারাচ্ছি পুরুষদের প্রতি। তবে কথা দিলাম, হেরে যাব না।
সবার ঘরে অক্সিমিটার রাখা জরুরী। অক্সিমিটার এর আবার কিন্তু রকম ফের আছে। কম দামে চায়নার অক্সিমিটার ভুলেও কিনবেন না। করোনার উপসর্গ এক একজনের এক এক রকম হচ্ছে। অক্সিজেন কমে গেলে হাসপাতালে হাসপাতালে ঘুরতে ঘুরতে সময় নস্ট না করে হাইফ্লু অক্সিজেন মাস্ক কিনে নিজেই সিলিন্ডারে অক্সিজেন ভরে লাগিয়ে দিন। এখন সব জায়গায় অক্সিজেন সিলিন্ডার পাওয়া যায়। একটা অক্সিজেন মাস্ক ১৫০/১৮০ টাকা দাম। হাসপাতাল আই সি ইউ খুজতে খুজতে জাতে রোগীর অবস্থা খারাপ না হয়ে যায়। এখন করোনায় আক্রান্ত হলেই লাংস ধরে ফেলে। লাংস ধরা মানেই শ্বাস কস্ট কাশী চিকিৎসায় অবহেলার কারণে ও মানুষ মারা যাচ্ছে অহরহ। ' নিজেদেরকেই সচেতন হতে হবে। না হলে উপায় নাই! নিজের ভুল থেকে অনেক শিক্ষা হয়েছে। আমি চাইনা আর কেউ আমার মতো কষ্ট পাক। ডাক্তার হাসপাতাল চিকিৎসা সব যায়গায় কস্ট পেয়ে আসছি। কিভাবে যে বেচে আছি একমাত্র আল্লাহ ই জানে! প্লিজ সময় থাকতে সবাই একটু সচেতন হন। এই বিপদ যে কি বিপদ যে না পরবে সে বুঝবেনা।
আমি আর্জেন্টিনা সাপোর্টার অথচ ফুটবলের ফ টুকুও বুঝিনা। এখন প্রশ্ন হলো আমি সাপোর্টার হলাম কিভাবে? ছোটবেলায় দেখতাম কাজিনরা ব্রাজিল আর্জেন্টিনা নিয়ে কাহিনী করতো। বুঝতাম না কিছুই। মাঝখান দিয়ে দল ভারী করতে আমাকে ওরা জিজ্ঞেস করছিল আমি কোন দল? এখন আমাকে কি খেয়ে জিজ্ঞেস করছিল এটা ওরাই বলতে পারবে ওদিকে আমি বিশাল কনফিউশানে ছিলাম যে কোন পতাকা চুজ করবো, কোনটার কালার সুন্দর। আকাশী ভাল্লাগতো তাই আমি খুশিতে আর্জেন্টিনা বলে বসে ছিলাম। কদিন পর দেখি আম্মুর হলুদ সবুজ কম্বিনেশন এর জামাটা দেখতে সুন্দর লাগতেছে তাই আমি কাজিনদের কাছে গিয়ে বলছিলাম ব্রাজিল ও তোহ সুন্দর কিন্তু যেই ধমক খাইছি এরপর থেকে আমি আর্জেন্টিনা 🙂 
এই যে অনলাইন ক্লাস করার নামে আম্মুর বকা ছাড়াই ঘন্টার পর ঘন্টা মুভি দেখতে পারছি, শুধুমাত্র এজন্যই অনলাইন ক্লাস ভাল্লাগে 😌
ছাতিম ফুলের গন্ধ নিয়ে ষষ্টীর সকাল৷ যে সে ষষ্টীতো নয়!এযে দুগ্গা ষষ্টী৷আমগাছের নেমে আসা ডালের ছায়া মাথায় নিয়ে সাদা শাড়িটা গায়ে বিছিয়ে নিতেন মা৷ তাঁর পাড়াতুতো বোন ইতুর মা,মনার মা ,শিখার মা,কল্পনার মা— সবাই আমাদের কাকীমা৷ এসে বসতেন আমাদের ছাদহীন ভাঙা মন্দিরের বারান্দায়৷ ছাতিমের গন্ধে বাতাস শুদ্ধ হয়ে যেত৷উঠানের শিউলি তলা থেকে কেউ একজন আনতেন সবুজ দুর্বাদল৷ ব্রতকথায় যা অতি সাধারণ অথচ অন্যতম মাঙ্গলিক৷ সামনের কাঁসার ছোট্ট একটি থালায় বাতাসা বা চিনি৷ দিনের বেলাতে জ্বালানো প্রদীপের অনুজ্জ্বল আলোয় মা তাঁর কালো চশমার সামনে খুলে ধরতেন "মেয়েদের ব্রতকথা৷"গুনগুন সুরের ওঠা নামায় শরতের রোদও চুপ হয়ে যেত কথক আর শ্রোতাদের আঁচলে৷আমরা ওম নিতে তাঁদের কোলে আরো একটু ঘন হয়ে বসতাম৷ তেমনি যে নিয়ম এ ব্রতে৷ সন্তানকে কাছে নিয়ে পড়তে হবে,শুনতে হবে৷ "ব্রাক্ষ্মণ তখন এক দোকান থেকে আর এক দোকানে ধূলামুঠি শাটিকা খূঁজতে লাগলেন৷ কোনো বিপনি থেকে কেউ তাঁকে এমন অদ্ভূত শাড়ি দেখাতে পারল না৷ যখন তিনি শেষ দোকানে গেলেন,তখন এক বৃদ্ধ দোকানি তাঁর কাছে জানতে চাইল "ঠাকুর গোঁসাই!এমন কাপড় কার জন্যে নেবেন?"" মেয়েদের ব্রতকথা"র গল্প এগিয়ে চলে৷ ব্রাক্ষ্মণের পুত্রবঁধূটি সন্তানহীনা৷ মনের দুঃখে একাই ঘুরে বেড়ায়৷নীরবে ঘরকন্যার কাজ শেষে বসে থাকে বরই গাছের নিচে ৷কথার কাঁটার থেকে বরই কাঁটা সহনীয় তার কাছে৷ নিজের জন্যে কখনও কিছুটি চায়না৷শ্বশুর মশাই পূজার বাজার করতে যাবার সময় সবার কাছে পছন্দের কথা জানতে চেয়েছেন৷ মৃদুভাষী বৌমা,নতনেত্রে জানিয়েছে একখানা ধূলামুঠি শাড়ি তার পছন্দের,যদি পাওয়া যায়৷দোকানদারকে এত কথা না বলে ব্রাক্ষ্মণ সংক্ষেপে জানান "বৌমার জন্যে৷" দোকানি আবার হেসে বলেন," ঠাকুর মশাই ও শাড়িতো দোকানে পাবেন না৷সন্তান যখন মাটিতে খেলা শেষে হাতভরা ধূলা মায়ের কাপড়ে মুছে দেয়,সেই শাড়িকে বলে ধূলামুঠি শাড়ি৷ আপনার বৌমা দুর্গাষষ্টীতে মায়ের ব্রত করুক৷তাহলে সে মা ভবানীর দয়ায় অমন কাপড়ের শখ মেটাতে পারবে৷" বৃদ্ধের কথা ব্রাক্ষ্মণ বাড়িতে এসে জানান৷বঁধূটি মনপ্রাণ দিয়ে ব্রত শুরু করে এবং সে সন্তানের জননী হয়৷সন্তানটি একদিন মায়ের লাল পাড়ের সাদা শাড়িতে মুঠোর ধুলো মুছে দেয়৷ব্রাক্ষ্মণের বৌমার "ধূলামুঠি শাড়ি" পরার শখ মেটে৷সেই থেকে আস্তে আস্তে দূর্গাষষ্টীর প্রচলন৷ধূপের ধোঁয়া,দীপের আলো,শাঁখে আর উলু ধ্বনিতে শেষ হয় ব্রতকথা৷ বড়ই সরল কাহিনি-সহজ কথায়৷ চোখবূঁজে,মাথা নত করে এরপর প্রার্থনা ঈশ্বরের কাছে,মঙ্গলময়ের কাছে৷ "মা!তুমি সবাইকে ভাল রাখ৷সবার দুঃখ দূর করো৷সবাইকে নীরোগ রাখ৷" সময় পাল্টে যায়,প্রেক্ষাপটও৷ কিছু চরিত্র একই থেকে যায়৷ আজকের সকালের এই " দুগ্গাষষ্টী"রদিনে আমিও ব্রতকথা পড়ি৷মনে আসে মা_কাকীমাদের ,আরও কত প্রিয় মুখ৷ প্রার্থনা করি,"মা!তুমি সবাইকে ভাল রাখ৷সবার দুঃখ দূর করো৷সবাইকে নীরোগ রাখ" ঘর ছাড়িয়ে বাইরে, পরিচিত যারা,তাঁদের জন্যেও ঈশ্বরের কাছে এই প্রার্থনায় ধর্মীয় অনুষ্ঠান সার্বজনীন হয়ে ওঠে৷সেখানে " ধর্ম সবার,উৎসব যার যার, নাকি উৎসব সবার, ধর্ম যার যার "—এমন প্রসঙ্গ অবান্তর হয়ে ওঠে৷উৎসবের দিনে প্রত্যেকেই ভালো থাকুক, আনন্দে থাকুক এমনই প্রার্থনা করছি৷ 
পাশাপাশি দেশ, ভালো চিকিৎসা নিতে আমরা ওখানে ছুটি অনেকেই। সেই দেশ হিমসিম খেয়ে যাচ্ছে। আমরা সচেতন না হলে ভারতের চেয়েও খারাপ অবস্থা হতে পারে আমাদের। একটা মাস্ক, দূরত্বে থাকা, অপ্রয়োজনে বাইরে না যাওয়া- এটুকুও পারবোনা আমরা!

আমাদের ছেলেবেলায় আম্মা স্লেটে করে অক্ষর শেখাতেন। কাঠের স্লেটে। আমি জেদ ধরলাম আমাকে মাটির স্লেট কিনে দেওয়ার জন্য। কারণ আমি দেখেছি মাটির স্লেটে লেখা সুন্দর ভাবে ফুটে ওঠে। একদিন দেখি মাটির স্লেট বাড়িতে এসেছে। আমি তো মহা আনন্দিত। খুব খুশি নিয়ে স্লেট হাতে নিলাম, কি আশ্চর্য স্লেট হাত থেকে পড়ে ভেঙে চুরমার! আম্মা কিছু বললেন না যদিও কিন্তু কোনোদিন মাটির স্লেট আর ঘরে এলো না। আমার সেই  স্মৃতি মনে হলে আজও কষ্ট হয়। আহারে চার বছরের শিশু কন্যাটি একটি মাটির স্লেটের জন্যে কি কান্নাই না করেছিল নিরবে নিভৃতে!
করোনা ভাইরাসের চাইতে বড় একটি ভাইরাস আছে। এর নাম জাতীয়তাবাদ। এই ভাইরাসে আক্রান্ত রোগীর লক্ষণ ৫ টি ১. নিজের দল বাদে অন্য লোকদের ষড়যন্ত্রকারী ভাবা। ২. সমালোচনাকারীদের শত্রু ভাবা। তারা ভুলে যায়, সবচেয়ে আপন মানুষই সমালোচনা করে। ছোটবেলায় বাবা যেমন বলেন, তোর হাতের লেখা এত খারাপ কেন? ৩. নিজেকে সবচেয়ে বড় দেশপ্রেমিক ভাবা। ৪. অন্য দেশ, অন্য জাতি, অন্য ধর্মের লোকদের শত্রু ভাবা। তাদের হেয় করা। ৫. ঘৃণার চাষ করা। পত্রিকায় কলাম লেখা, তার মুখে আমি হড় হড় করে বমি করবো। ১৪ দিন পর অধিকাংশ করোনা রোগী ভালো হয়ে যান। জাতীয়তাবাদ ভাইরাসে আক্রান্ত রোগীরা কোনোদিন সুস্থ হোন না। তারা নিজে ভুগেন, অন্যের ভোগান্তির কারণ হোন।
শুরু হয়ে গেল নাযাতের ১০ দিন। আল্লাহ পাক আমাদের শুদ্ধভাবে চলার এবং সঠিকভাবে তাঁর ইবাদাত করার তওফিক দান করুন। 
নিজের বাড়ি আসলে কইলজার সাইজ আরো বেড়ে যায়,এম্নেও শরীরে কোন মাংস নাই, কেবল কইলজা আর কইলজা। আমার বাপের ভিটা যায় এই পথ দিয়া। কি মায়া! ❤️
রঙধনুর ওপারে আমার ছোট্ট ঘর। বেগুনি দেয়াল রঙে, নীল পর্দা আসমানি চাদর সবুজ ঘর লাগোয়া বাগান হলদে রেইন দারুণ ফুটেছে কমলা রাঙা বাগানবিলাস লাল সূর্য ডুববে এখনি এত রঙেও আঁধার ঘর! তোমার চা জুড়িয়ে গেলো তুমি আসলেই ঘরটা আলো।
স্যালুট জানাই! সংকীর্ণতা ও ভয়কে জয় করা বড়ই কঠিন। তাঁরা পেরেছেন। আপনি আমি কি পারতাম?
সাকলায়েন ও পরীমনির প্রেম নিয়ে আমার কোনো বক্তব্য নাই। আমার আপত্তি অন্য জায়গায়। সাকলায়েন ঘরে বউ রেখে কেন ভিন্ন নারী নিয়ে ব্যস্ত থাকবে? সে তার স্ত্রীর সঙ্গে, সন্তানের সঙ্গে প্রতারণা করেছে। মিথ্যা তথ্য দিয়ে পরীমনির সঙ্গেও প্রতারণা করেছে। আমার বার বার মনে হচ্ছে সাকলায়েনের স্ত্রী কীভাবে এসব সহ্য করছে! উফফফ! সমাজে অনেক পুরুষ আছে এমন। যারা ঘরে বউ রেখেও পরকীয়ায় ব্যস্ত থাকে। সাদা চামড়া কিংবা অন্য নারী দেখলে যাদের হুশ থাকে না, তাদের ভিডিও সামনে আসা উচিত। এদের মুখোশ উন্মোচন হওয়া উচিত। এসব প্রতারকদের কঠিন শাস্তি হওয়া উচিত।
বৃষ্টি পছন্দ হলেও ঈশ্বরের পা ধরে চাটি,পছন্দকে পিষ্ট করি চরনে কারণ, মাঝরাতে-ওদের দু'টাকার সংসার ভেসে যাবে বন্যায়। 
ওবায়দুল কাদের ফেসবুকে দশ হাজার পাঁচশ পঁচাত্তরটা ছবি একসাথে আপলোড করেছেন। এটা কোনো হাসির বিষয় না।‌ এটা একটা শিক্ষনীয় বিষয়। এই পোস্ট থেকে আমাদের অনেক কিছু শেখার আছে। যেমন ওবায়দুল কাদেরের কাছ থেকে শেখার আছে ধৈর্য। ফেসবুকে এতগুলো ছবি আপলোড দেয়া সহজ কথা না,মার্ক করতে করতেই ফোন/পিসি হ্যাং হয়ে যাবার কথা।‌ এছাড়াও শেখার আছে বিনা ফিল্টারে ছবি আপলোড দেয়া। সাড়ে দশ হাজার ছবি উনি নিশ্চয়ই ফিল্টার করে করে আপলোড দেননি! এটা কোনো মানুষের পক্ষে সম্ভব‌ও না। ওবায়দুল কাদেরের ক্যামেরাম্যানের কাছ থেকে শেখার আছে কঠোর পরিশ্রম ও অধ্যবসায়। একজন মানুষের বোরিং স্টাইলে সাড়ে দশ হাজার ছবি তিনি তুলেছেন। এবং সেটার জন্য কোন ক্রেডিট‌ও পাননি। ওবায়দুল কাদের ক্রেডিট দেন না তা তিনি জানেন। কিন্তু তা সত্ত্বেও তিনি ক্রেডিটের আশা না করেই কাজটা করেছেন। ওবায়দুল কাদেরের ক্যামেরাম্যানকে ব্যক্তিগতভাবে আমার হাজার হাজার সেলাম। এরপরেই শেখার আছে সেইসব আমজনতাদের কাছ থেকে যারা স্ক্রল করে করে লাস্ট ছবিটা দেখে কমেন্ট করেছে। এদের কাছ থেকে শেখার আছে সবচেয়ে বেশী। মঞ্জিল যত দূরেই হোক এরা হার মানে না। এরা একঘেয়ে পথ চলেই যায় সেই অজানা পথকে পাড়ি দেবার জন্য। এরপরেও শেখার আছে আরো অনেক কিছু। শেখার আছে ওবায়দুল কাদের স্যারের আঙ্গুল থেকে যেটা ট্যাপ করে করে ক্লান্ত হয়না,শেখার আছে ওনার পিসির কাছ থেকে যেটা এতগুলো ছবি আপলোডের লোড নিলো। শেখার আছে আরো অনেক কিছু যা এই মুহূর্তে আমার আর মাথায় আসছে না। এই মুহূর্তে আমার মাথায় একটা জিনিস‌ই আসছে। এই বয়সে ওবায়দুল কাদের সাড়ে দশ কে ছবি আপলোড দিতে পারেন আমি আর জাস্ট একটা ছেলেকে পটাইতে পারি না। উনি এতগুলো ছবি আপলোড দিতে পারেন আর আমি সামান্য রান্না করতে পারি না। উনি দশ হাজার ছবি আপলোড দিতে পারেন আর আমি সামান্য ওয়ার্ক আউট করতে পারিনা! আই ফিল সো মোটিভেটেট! সত্যি ওনার এই পোস্ট আমার চোখ,নাক,কান সব খুলে দিলো। আমি আর কখনো জীবনে থেমে থাকবো না। আর আমার জীবনে আমি যা কিছু সাফল্য অর্জন করবো সব ক্রেডিট ওবায়দুল কাদের স্যারের। স্যালুট!!!!! 🤧🤧

||আকাশভরাতারাগোয়ামারাসারা অনুগল্প|| আমরা কাউকে কাউকে বলি যেকোন প্রয়োজনে ফোন দিও।এরপর তারা শুধু প্রয়োজনেই আমাদের ফোন দেয়।টাকা ধার লাগলে ফোন দেয়,ছ্যাকা খেয়ে ব্যাকা হয়ে গেলে ফোন দেয়,রাতবিরাতে নানান দুঃখের কথা শেয়ার করতে ফোন দেয়।একলা লাগলে ফোন দেয়। আমরা মাথায় হাত বুলাই।ঘন্টার পর ঘন্টা কানে ফোন চেপে ধরে শুনি তাদের মন ভালোনা,পেট ভালোনা,বুক ব্যথা,প্রেমিক ছাইড়া গেছে,ঝগড়া লাগছে,ব্রেকাপ হইসে,এক্সের বিয়া হইসে,পকেটে টাকা নাই। এরপর এক সময় এরা আমগোরে আর চিনেনা,পুছেনা।সব মাথায় হাত বুলানোর উপ্রে মুইতা দিয়া কলার উঁচা কইরা হাইটা যায়গা। আবার কয়েক বছর পর ফোন দিয়া বলে, এক হাজার টাকা ধার দিতে পারবা,খুব দরকার।আমরা ধার দেই।আবার বলি যেকোন প্রয়োজনে ফোন দিও। তারা বছরের পর বছর প্রয়োজনেই আমাদের ফোন দিয়ে যায়।আমাদের প্রয়োজনের বেলায় এদের ফোন থাকে সুইচড অফ সাইলেন্ট বা এনাদার কলে।আর এরা নেপচুন বা প্লুটোতে বক্সার পরে চিল করতে থাকে 😎
উপায় আছেএএএএ উপায় আছেএএএ শুনলেই আমার ইচ্ছা করে মোবাইল টিভি সব আছড়ায়ে ভেঙ্গে ফেলে বনবাসে চলে যেতে যাতে এই শাউয়ার কমার্শিয়ালটার আশেপাশেও কোনোদিন যেতে না হয়। অসহ্য।
শিল্পীরা তাদের শোক লোকাতে পারে না। পাঠক, দর্শক নয়তো শ্রোতাদের কাছে তা উজার হয়ে যায়। সেই শোকই শিল্পের সৌন্দর্য। আর বাকিটা ঘুরে ঘুরে আকাশে চলে যায়। কিছুটা জানে গাছ। বাকিটা শুষে নেয় মাটি। শিল্পীদের ভেতরের মানুষটা একা পড়ে যায়। একটা ভীতু, বোকাসোকা, লাজুক মানুষ। ওরা চিরকাল একাই থাকে। 

আফগান সৈন্যরা পালিয়ে যাচ্ছে তাজাকিস্তানে। এই আফগান সৈন্যদের আমেরিকা তাহলে কি কুতকুত খেলার প্রশিক্ষণ দিয়েছে? আচ্ছা তালেবানদের প্রশিক্ষণ কারা দেয়? অর্থ এবং অস্ত্র কারা সরবরাহ করে? তালেবানদের সাথে মনে হয় জ্বিন আছে?
কোন কিছু শুনে মনে আঘাত।পাবার পর, হেসে উড়িয়ে দেবার নাম "সেল্ফ কন্ট্রোল " 🙂🥀

বিভিন্ন পেইজে কি সুন্দর সুন্দর ড্রেস, মেকাপের ৫০% ঈদ অফার চলতেছে!! 😳😳 তাতে আমার কি! 🤔 আমার তো কেউ নাই সারপ্রাইজ দেয়ার মতন! 😒🥺😷
সকাল থেকে প্রথমে স্তম্ভিত এবং তারপর যারপরনাই রেগে ছিলাম। এবার একটু সংযত হতে পেরেছি বলে এই স্ক্রিনশটগুলো নিয়ে কয়েকটা কথা বলতে বসি। প্রথমেই বলি, রাজর্ষি বর্ধন প্রসঙ্গেও একজনকে বলছিলাম, ভাল কলেজের সঙ্গে ভাল চরিত্রের সম্পর্ক নেই। কোন শিক্ষাটা লোকে গ্রহণ করবে আর কোনটা করবে না - সেটা তার মনের অনুভূতিপ্রবণতা, দূরদর্শিতা এবং পরিণতিবোধের ওপর নির্ভরশীল। ফলে আবারও যাদবপুরকে খিস্তি মেরে লাভ নেই। বরং, হয়তো কারও নিজের বাড়িতে কী উদাহরণ সে দেখে আসছে তার ওপর কিছুটা নির্ভর করে। এবং, কোন বৃত্ত সে বেছে নিচ্ছে। যা অপরিণত ভুল, সেটাকে লক্ষ করে শুধরে দেওয়ার মতো কেউ আছে কিনা, সেটাও গুরুত্বপূর্ণ, কারণ উপেক্ষা করে গেলে অচিরেই সেটা অপরাধ হয়ে ওঠে। মনে আছে, লীলা মজুমদারের উপন্যাসে পড়েছিলাম, নেপো একবার বয়ঃসন্ধির বীরত্বে মেয়েদের অপমান করে কথা বলায় বাড়ির মেয়েরা তার কান পেঁচিয়ে বলেছিলেন, 'মেয়েদেরকে সম্মান করতে শেখ হতচ্ছাড়া'। ওই কান পেঁচানোটা একটা রূপক মাত্র - যেটা মাঝে মাঝে স্রেফ কথা বলেই করতে হয়। আমরা করি না। আমাদের বন্ধুরা যখন দুর্বলচিত্ত কাউকে 'মাগী' বলে, খিস্তি দেওয়ার মতো করেই বলে, আমরা তাদের শুধরে দিই না। যখন বাড়ির ছেলে 'আবার এই একই সবজি রেঁধেছ?' বলে তম্বি করে, আমরা বলি না, 'কাল থেকে নিজে রাঁধার চেষ্টা করো'। আমরা তাদের চিনিয়ে দিই না আমাদের জীবন কীরকম। তাদের বোঝাই না আমাদের শরীরে ব্যথা লাগে, ক্লান্তি আসে, আমাদের অনেক কিছু ভাল লাগে না এবং তার দাম আছে, আমরা তর্ক করি না অশান্তি চাই না বলে, আমরা 'খেলাচ্ছলে' গায়ে হাত তোলা, রং মাখানো, মুখে কেক মাখিয়ে দেওয়ার বিপক্ষে 'ডোন্ট ইউ ডেয়ার টু টাচ মি লাইক দ্যাট' বলে ফুঁসে উঠি না, এবং চিরটাকাল তাদের বিশ্বাস করতে দিই আমাদের একমাত্র স্ত্রী-জননাঙ্গ ছাড়া বাকি সবকিছুকে উপেক্ষা করা যায়। সে জন্যই আজ খুব সহজে প্রশ্ন করা যায়, 'মেয়েগুলো ছবি দিল কেন, অন্তরঙ্গ কথা বলল কেন?' ওরা পূর্ণবয়স্ক মেয়ে নয়। ওদের আবেগ আছে। কেউ পছন্দ করছে জানলে, তাকে ভরসা করে, আই রিপিট, ভরসা করে তারা এগুলো করতে পারে। সেটা কারও মতে কাঁচা পদক্ষেপ হতে পারে, কিন্তু যুক্তিহীন নয়। যেটার কোনও যুক্তি নেই, হয় না, সেটা হচ্ছে তার অনুমতি ছাড়া সেটাকে ছড়িয়ে দেওয়া। একটা মেয়ের অন্তরঙ্গ ছবি কোনও প্রোডাক্ট নয়। একটি ছেলের প্যান্ট বাজারের মধ্যে টেনে নামিয়ে দিয়ে তার লিঙ্গ নিয়ে হাসাহাসি করলে তার যতটা অপমান হবে, যতটা অসহায় সে বোধ করবে - একটি মেয়ের গোপনে পাঠানো ছবি নিয়ে কেউ বন্ধুদের মধ্যে চর্চা করলে তার চেয়ে কিছু বেশিই হবে। হওয়ার কথা ছিল একই পরিমাণে, তবুও বেশি হবে কারণ এই আমরাই স্থির করে দিয়েছি একটা ছেলের জামার চারটে বোতাম খোলা মানা যায়, কিন্তু একটা মেয়ের ব্রায়ের ফিতে বেরিয়ে থাকাও ভীষণ লজ্জার। ওটা কাপড় নয়, মানসম্মান বোধ ইত্যাদি। ফলে, বিনা অনুমতিতে কারও ছবি বারোয়ারি করে দেওয়া অপরাধ। এটা নিয়ে কোনও দ্বিমত থাকতে পারে না। এবারও যদি প্রশ্ন করেন নগ্ন ছবি পাঠাবে কেন, তার আগে একবার প্রশ্ন করুন, কেউ চাইবে কেন? চাওয়াটা কি কম নগ্ন? সেই চাওয়াতেও তো কোনও আড়াল নেই। কারও একটা ইচ্ছের স্পষ্ট বহিঃপ্রকাশ। সেই মানসিক স্পষ্টতা যদি খারাপ না হয়, তাহলে তাকে মান্যতা দিয়ে এবং সেই লোকটির অনুভূতির ওপর ভরসা রেখে স্পষ্ট শরীরের ছবি পাঠানোতেও খারাপ কিছু নেই। আর যদি খারাপ হয়, চাওয়াটাও খারাপ, মেনে নিন। সেটাকে আগে প্রশ্ন করুন। 'আমি চাইতেই পারি, ও দিল কেন' ইস বুলসিট । কাজেই, এই বিষয়গুলোতে অংশগ্রহণকারী প্রত্যেক ব্যক্তি, তাদের হয়ে যুক্তি সাজানো প্রত্যেক ব্যক্তি অপরাধী। এবং এরা কেউ রাতারাতি অপরাধী হয়ে ওঠেনি। দিল্লিতে যে পাঁচজন ষোল-সতের মিলে এক পঞ্চদশীকে ধর্ষণ করবে এবং তার বর্ণনা দেবে রসিয়ে রসিয়ে, তারা কেউ একরাত্রে এরকম হয়ে ওঠেনি। তারা বড় হতে হতেই মেয়েদের নিম্নতর জীব ভাবতে শিখেছে, সেটা অল্প অল্প করে প্রকাশ করেছে এবং কেউ তাদের কান পেঁচিয়ে ধরার নেই বলে এই জায়গায় এসে পৌঁছেছে। কাজেই, মেয়েরা, চোখ খোলা রাখুন এবং কান পেঁচিয়ে ধরুন। আপনার বাবা এমন হলে মা-কে বলুন ধরতে। আপনার দাদা হলেও। আপনার ভাই, আপনার ছেলে, আপনার বন্ধু, প্রেমিক, বর, সবার দায়িত্ব নিজে নিন। এবং, ভুলে যাবেন না, নিজের কানটাও সময়বিশেষে পেঁচিয়ে ধরুন। আপনি একজন মা হয়ে যদি ছেলেকে মাছের মাথা আর মেয়েকে গাদা খেতে দেন, ছেলের পড়ার জন্য টাকা জমান আর মেয়ের বিয়ের জন্য, ছেলের চুল ছোট করান আর মেয়েকে চুল কাটতে না দেন, নিজের কান ধরুন। একজন স্ত্রী হয়ে যদি স্বামীর ভুল ধরানো পাপ বলে মনে করেন, কান ধরুন। যদি চারপাশের অজস্র মিসজিনিস্ট মন্তব্যকে উপেক্ষা করতে করতে নরমালাইজ করে ফেলেন, নিজের কান টেনে ছিঁড়ে ফেলুন। আর যদি কখনও মেয়েদের সম্মান করতে শিখেছে এমন কোনও পুরুষকে 'পুরুষ জাতটাই এমন' বলে থাকেন, প্লিজ ওঠবস করুন। কারণ আপনি একটি সঠিক শিক্ষা পাওয়া মানুষের মনে ভুল বোঝা-জনিত ঘৃণার ফুলকি জ্বালিয়ে দিয়ে গেলেন, যেটা হাওয়া পাবে। পুরুষরা, যাঁরা অন্যভাবে ভাবতে শিখেছেন, এই কান পেঁচানোর দায় আপনাদেরও আট আনা। আপনারা আমাদের সঙ্গে যেরকম ব্যবহার করবেন, আপনার পরিবেশের ছোটরা তাই শিখবে ঘটনাচক্রে। তাই নিজেরা কী বলছেন, কী ঠাট্টা করছেন, কোন জিনিসটা গুরুত্বপূর্ণ ভাবছেন না, এগুলো নিয়ে সচেতন থাকুন। শিক্ষাপ্রতিষ্ঠানকে গালি দেবেন না। মা-বাবাকে গালি দেবেন না, বোঝান। বয়স, বিত্ত, পদবিকে গালি দেবেন না। কাজটার পেছনের সচেতন মানসিকতাকে গালি দিন। হিংস্র নিন্দা করুন। পারলে প্রতিবাদ করুন যতটা সাধ্য। আর সেটা চারপাশে গজাতে দেখলে বিপক্ষ অবস্থান নিন। আমরা যদি এখনও নিজেদের সম্মানের লড়াই নিজেরা না করতে পারি, খুব দেরি হয়ে যাবে।
ঢাকা যাওয়ার দরকার পড়লেই অনুভব করতে পারি জীবনে একটা প্রাইভেট কার থাকা কত জরুরি। ফালতু বাস জার্নি! 😑
আমি ভাবছি সেই ডিবি কর্মকর্তার বউয়ের কথা। নিউজে দেখলাম একটা বাচ্চাও আছে। এখানে নায়িকা নিজের সুবিধা নিয়েছে, ডিবি কর্মকর্তা নিয়েছে মজা । মাঝখানে বউ আর বাচ্চা কিছু না করেই ভিক্টিম হয়ে গেলো। আজকে সকাল থেকে ওদের মনের উপর কী যাচ্ছে একবার ভাবুন তো! ওদেরও তো পরিবার, আত্নীয় - স্বজন, বন্ধু - কলিগ আছে। নির্লজ্জদের লজ্জা নেই। ডিবি কর্মকর্তা এবং নায়িকা ঠিক স্বাভাবিক জীবনে ফিরে যাবে এবং হয়তো অন্য কারো সাথে সেইম কাজ করবে। সারাজীবন এই ট্রমা বয়ে বেড়াবে ওই বউ আর বাচ্চা। এইরকম ঘটনা যার লাইফে না ঘটবে সে বুঝবে না। তবুও আপনারা একবার চিন্তা করে দেখতে পারেন!
ভাইয়া- ভ্যাকসিন নিবি কবে? আয় একসাথে নিয়ে ফেলি😁 আমি- আমি তোমার মতো বুড়া না। আমার ২৫ হইতে হইতে করোনা ভাইরাস নিজেই মরে ভূত হয়ে যাবে 😏😜😎 ভাইয়া- ভালোই হইছে। বাসায় থাক তুই, ঘুরাঘুরি বন্ধ 🤣 আমি- 😒😒😒 . মনে মনে আমি- মানিনা এইসব। এ কেমন বিচার! সবকিছু কবে স্বাভাবিক হবে?😑 আর ভাল্লাগেনা 😭 

যাদের চুল এমনিতেই একটু ব্রাউনিশ তাদের চুলে কি ব্লিচ ছাড়া কালার বসে? খুব প্রমিনেন্ট কালার চাই না, আভা দিবে হালকা এরকম।

এই বয়সে আইসা আমার নজরে সবচেয়ে সেক্সি পেশা হচ্ছে ডাক্তারি। ওদের দেখলেই দেবদূত দেবদূত মনেহয়। বয়স থাকলে যেকোনো মূল্যে ডাক্তারি পড়ার চেষ্টা করতাম। যারা ডাক্তার, তারা লাকি। ❤️ 
