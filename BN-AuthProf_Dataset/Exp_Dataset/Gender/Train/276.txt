করো চেক কূচিকূচি। খাও কাঁঠালের বিচি। আমি কেবল সাবধান করে গেছি। আপনাদের টাকা আপনাদের কষ্টের আয়। গেলে আপনাদের যাবে। পেলে আপনারা পাবেন। আমার পরিচিতজনদের টাকা এক বছরের বেশি আটকে রেখেছে। তাই আমি সবাইকে সাবধান করেছি। এখনো সময় আছে। সঠিক নিয়মে ব‍্যবসা করলে ব‍্যবসা বন্ধ করার প্রশ্ন আসবে কেন? অগ্রীম টাকার এই বিরাট অংশ বিভিন্ন জনের পকেটে গেছে। বছরে এক কোটি টাকার বেশি বেতন কিভাবে নেয়া যায় যখন কোম্পানি লস করে? যে মানুষের টাকা ফেরত দেয় না সে পাঁচ কোটি টাকা স্পন্সর দেয় কার টাকা দিয়ে? কাঁঠাল। খাওয়া যায়। অন‍্যের মাথায় ভাঙ্গাও যায়।
বাংলার আমাজন এর বিষয়ে বলতে গিয়ে আসল আমাজন নিয়ে যারা লসের গাঁজাখুরি গল্প বলেন। তারা পড়েন।
নাটকের তথ‍্যবিভ্রাটের জন‍্য কখনোই অভিনেতা অভিনেত্রী দায়ী না। কাহিনী সংলাপ তারা লেখে না। এমন হলে পত্রিকার সম্পাদক এর বদলে দায়ী হতো কম্পোজ বিভাগ।
এই দেশে কি আসলেই কোন নিয়মকানুন আছে? ছয়মাস থেকে নয় মাস আগে যারা অগ্রীম টাকা দিয়েছে সেই টাকা কোথায়? পণ্য সরবরাহ করে নাই তাহলে টাকা কার কাছে? ব্যবসার অ্যাসেট নাকি ব্র্যান্ড ভ্যালু? শচীন তেন্ডুলকারকে আপনি ব্যাট কিনে দেয়ার জন্য কিছু টাকা দিলেন। নয়মাস পর ব্যাট না দিয়ে , টাকাও ফেরত না দিয়ে শচীন বললো সে টাকা চাইলে হারিয়ে যাবে। আপনি কি জানেন না শচীনের ব্র্যান্ড ভ্যালু কত? হারিয়ে গেলে ব্র্যান্ড ভ্যালু থাকবে না। বরং এখন সে অসুস্থ । তার চিকিৎসার জন্য আরো টাকা দেন। পাশে থাকেন। কাছে থাকেন। বিলিভ ইন শচীন। যে দোকানে মাল এর জন্য অগ্রীম টাকা দিলে মাল না দিয়ে নয়মাস পরে টাকা চাইলে দোকানের নাম লেখা টি শার্ট ধরিয়ে দিয়ে বলে , আমাদের ব্র্যান্ড ভ্যালু নিয়ে যান, ক্রেতা হিসেবে আপনি সেই দোকানের কোন্ মূল্য দেখতে পান? ওয়াদা রক্ষার মূল্য নাকি প্রতারণার মূল্য? এখন বলছে টাকা ফেরত নিয়ে চাপ দিলে এক টাকাও পাবে না? আবার বলে রিয়াল এস্টেট কোম্পানীতে লোকে টাকা অগ্রীম দেয় না? এটা সেই রকম। আরে ভাই সেই টাকা দিয়ে বাড়ীটা উঠছে সেটা দেখা যায়। জমিটা থাকে। ফ্ল্যাট না পেলে সেগুলো দিয়ে মূল্য শোধ করা যায়। কোন রিয়াল এস্টেট কোম্পানী ফ্ল্যাট না দিয়ে ব্রোশিওর ধরিয়ে দিয়ে বলে না যে এই নেন ব্র্যান্ড ভ্যালু। রিয়াল এস্টেট কোম্পানী সময়মতো ফ্ল্যাট বুঝিয়ে দেয়। না দিলে আমরা সেটাকে দুই নম্বর প্রতারক কোম্পানী বলি। তারা ডেলিভারির ডেট পার করে রিফান্ড দেয় না। ৪৫ দিন পার হয়ে গেলে পণ্য দিতে হবে। সেটা না দিয়ে রিয়াল এস্টেট কোম্পানীর গল্প বলা হলো ভেল্কিবাজি। এখন চাপ দিলে নাকি ব্যবসা বন্ধ হয়ে যাবে। এক টাকাও পাওয়া যাবে না। কেন? মালের জন্য অগ্রীম নেয়া টাকাগুলি কোথায়? অধিকাংশ পণ্য নাকি অগ্রীম দিয়ে তারা আগেই কিনে রাখে। তাহলে সাপ্লায়ার আর ভেন্ডররা টাকা পায়না কেন? কেন ভাউচার ডিজঅনার হয়? তারমানে এখন যারা টাকা দেবে তাদের দিয়ে নয়মাস আগের লোককে বুঝ দেবে আর নয়মাস ধরে সবসময় মানুষ ঝুলে থাকবে? এই লোকগুলির জন্য আমার মায়া লাগে। তারা জানেও না ওয়েস্টিনে আর ধানমন্ডি ক্লাবে প্রতি বৃহস্পতিবার সন্ধ্যা থেকে কিভাবে তাদের স্বপ্ন গ্লেনফিডিশ হয়ে গেছে। এক টাকাও ফেরত দিতে না পারলে টাকার হিসাব দিক। সেটা দিতেও নাকি ছয় মাস লাগবে? স্বামী স্ত্রী বাজারে জন্য একে অন্যের কাছ থেকে টাকা নিলেও হিসাব লিখে রাখে, হিসাব দেয়। আর এই প্রতিষ্ঠান হিসাব দিতে পারে না উল্টো চাপ দিলে ব্যবসা বন্ধ করে এক টাকাও দেবে না বলে হুমকি দেয়। এর চেয়ে মগের মুল্লুকও ভালো হওয়ার কথা। তারাও তাদের বাজারে হিসাব রাখতো। সবসময়ই রেখেছে। আমার নানী বলতেন বোকার সম্পদ বখ্খিলে খায়। এতদিনে এই কথার অর্থ বুঝলাম।
বড় কুরিয়ার সার্ভিসের ডিজিটাল নিক্তিগুলি পরীক্ষা করা উচিত। তারা এতে ১০০ থেকে ১২৫ গ্রাম চুরি করে। তাতে আপনার ডকুমেন্ট সবসময় ৫০০ ও ১০০০ গ্রামের সীমা পার হয়ে যায় ও সে দ্বিগুণ বিল করে। আমি আজ হাতেনাতে প্রমাণ পেয়েছি।
মুনাফিক নিজের বেলায় যে যুক্তি দেয়; অন্যের বেলায় তার বিপরীতটা বলে।
সোজা রাস্তায় ট্রাফিক সিগন‍্যাল লাগে না। তাই ক্রস সেকশনস; আঁকা বাকা, সরু ও বিশাল রাস্তা এসব তৈরী হয়। তখন কারো কারো আয় বাড়ে। সময় অপচয় বাড়ে। অপরাধ বাড়ে। #সরলপথ
সাধারন মানুষের কষ্টের টাকা। বাইক দেয় নাই। টাকাটা ফিরিয়ে দিক। কাল একজন বললেন তার পাওনা বিশ লাখ। তার হিজাবের দোকানের কাপড় নিয়ে অর্ধেক দামে বেচে দিয়েছে। এখন টাকা দেয় না। বলে টাকা বার্ন আউট করেছে। কার টাকা বার্ন আউট করেছে? কাস্টমারের টাকা। সেলারের টাকা। এভাবে মানুষের কষ্টার্জিত টাকা উড়িয়ে দিতে বিবেকে বাঁধে না? বাংলার আমাজন ১৫৭ দিন আপনার টাকা নিয়ে কি করছে? এই প্রশ্নের উত্তর কই? বড় বড় অনুষ্ঠানে বড় বড় মানুষরা একে সফল স্টার্ট আপ বলেছে। মিডিয়া সয়লাব করেছে বিজ্ঞাপনে। কার টাকায়? মানুষ বিশ্বাস করেছে। বাইক দিতে না পারলে মূল টাকা ফেরত দিক। ই কমার্সের নামে বাকির ব‍্যবসা আর টাকা সংগ্রহ করা কি কোন বিজনেস মডেল হতে পারে? এদের বাইক দেয়া হোক অথবা টাকা ফেরত দিক। এটা ২০২১ মার্চের টাকা। গত বছর নভেম্বরে গাড়ীর নাম দিয়ে টাকা নিয়েছে। সেটাই দেয় নাই। আর এই টাকা? আগের টাকা না দিয়ে পরের টাকা কিভাবে দেবে? আহারে! মানুষ সত‍্য বোঝে না। বোঝে শুধু লোভ। 
সত‍্য যার পশ্চাতে প্রবিষ্ট হয় সে সত‍্যবাদিকে যা গালাগাল দেয়, তা তার নিজের সত‍্যপ্রবেশজনিত পশ্চাৎযন্ত্রনার সমানুপাতিক।
অর্ধেক যানবাহন চলবে। কোন অর্ধেক চলবে আর কোন অর্ধেক চলবে না? মানুষ একই থাকলো। সীট কমলো। করোনা বাড়বে না কমবে?
অর্থের বিনিময়ে সঙ্গ ক্রয়কারী পুরুষরা ভিক্টিম না। এদের নাম ঢেকে রেখে এই লোকগুলিকে তাদের কুকাজ চালিয়ে যাওয়ার লাইসেন্স দেয়া হচ্ছে। তারা জেনেবুঝে এসব করেছে; আরো করবে।
অটিজম ও অন‍্যান‍্য বিশেষ অবস্থার মানুষদের জন‍্য করোনা টিকার অগ্রাধিকার প্রয়োজন । তাদের অনেকের সামাজিক দূরত্ব মাস্ক এসব মেনে চলার বিষয়টি কঠিন। আঠারো বছর থেকে তাদের টিকা নিশ্চিত করেন।
এই মেয়েরা ব্ল্যাকমেইল করতো? তার মানে ওরা ব্ল্যাকমেইল না করলে ওদের কাছে যাওয়া আসা ঠিক ছিলো? আপনারা আসলে মহৎ। অরফ্যান এর দেখাশোনা করতে যেতেন, তাই না?
চার্জশিট জমা দেয়ার পর তদন্তকারী কর্মকর্তাকে কি আদালতে যেতে হয়? স্বাক্ষ্যপ্রমাণ উপস্থাপনে অংশ নিতে হয়?পুরো বিষয়টি কেমন যেন চার্জ ফুরিয়ে গিয়ে শিট হয়ে যাচ্ছে।
আয়ান ফ্লেমিং এই দেশে জন্মালে ড্যানিয়েল ক্রেগ এসে নাম বলতেন.. "ভন্ড। জেমস ভন্ড।"
চারহাজার ডেংগু রোগী সনাক্ত হয়েছে। গত ২৪ ঘন্টায় ২০০ এর বেশি। রোজ করোনায় ২০০ এর বেশি মানুষ মরছে। আর আমরা ব‍্যস্ত আছি আমদানিকৃত বোতলের অবৈধ এস্তেমাল নিয়ে। আউজুবিল্লাহি মিনাশ শাইত্বানির রাজিম।
পিঞ্জর খুলে দিয়েছি যা কিছু বলার ছিল বলে দিয়েছি যারে পাখি মরে যা। দলেবলে খতম হয়ে যা।
যারা ইংরেজী বোঝেন পড়তে পারেন। ছেলেটা ভাল লেখে। পক্ষপাত নাই।
সার্টিফিকেট কোর্স, ডিপ্লোমা, ডিগ্রী এক নয়। বিএমডিসি অনুমোদিত নয় এমন কোন কিছুই নামের শেষে ডাক্তাররা ব্যবহার করতে পারবেন না। এটা বাংলাদেশের আইন। এটা সকল চিকিৎসককেই মানতে হবে। একই ভাবে যে কেউ নামের আগে ডা. লিখতে পারবেন না। এটাও বিএমডিসি আইন এ আছে। যত্রতত্র ডা. লিখে দাবী করা কোয়াক ও বাটপার লোকজনকে আইনের আওতায় আনতে হবে।
ভগলুদের সফল ই কমার্স ৬ ক্রেতাকে পণ‍্য না দিয়ে রিফান্ড না দিয়ে চেক ধরিয়ে দিয়ে ঘোরায়। কিন্তু লসের ব‍্যবসায় রেঞ্জরোভার আউদি পোরশে গাড়ি কেনে। বাংলার আমাজন এর গ্রাহক এক্সিওর টাকা দিয়ে সেটা নয় মাসেও পায় না।
ভগলুদের ই কমার্স বচন ১.অনেক পেয়েছি-দুয়েকটা না পেলে অসুবিধা নাই। ২.পাশে আছি - কাছে থাকবো। ৩.আলহামদুলিল্লাহ্ ছয়মাস পরের ডেটে চেক পেলাম;ছয় মাস টিকে থাকুন। ৪.ডাক্তার ই কমার্সের কি বোঝে?
ভগলুদের ই কমার্স প্রশ্নসমূহ - ভাইয়া মিডল‍্যান্ড ব‍্যাংকের চেক কি ক‍্যাশ হবে? অর্ডার নং 000420 গত বছর ডিসেম্বর ভাইয়া, কবে পাবো? ভাইয়া ক‍্যান্সেল করে শিপড দিয়ে রিফান্ড দিয়ে দিয়েছেন। কিন্তু এখনো চেক পেলাম না কেন?
ভগলুদের ই কমার্স ৪ টাকা দিয়ে ধরা খেয়ে আছে কিন্তু সেই টাকা উদ্ধার না করে ফেসবুকে গালির আসর বসায়। যারা পিক্ড আর শিপ্ড দিয়ে পোস্ট ডেটে চেক দেয় তাদের সামনে মিউ মিউ করে। যদি চেক ক‍্যাশ না হয় সেই ভয়ে।
ভগলুদের ই কমার্স ৩ সে টাকা দিয়ে পণ‍্য অর্ডার দেয় আর নিজেকে ই কমার্সের বিনিয়োগকারী মনে করে। সেই বিনিয়োগের টাকা কি হলো জানতে চায় না বরং তার চেয়েও বড় ভগলু আরো বেশি টাকা দিয়ে ব‍্যবসা কিনবে আসা করে।
ভগলুদের ই কমার্স ২ সে চেক নিয়ে ঘোরে আর ভাইয়া অর্ডার নম্বর 000420 কবে পাবো এটা লেখে। আর যে তাকে টাকা না দিয়ে ঘোরায় সে কোটি কোটি টাকা দিয়ে ক্রিকেট খেলা আর রিয়ালিটি শো স্পন্সর করে।
ভগলুদের ই কমার্স। সে মোটরবাইক কেনে কিন্তু পায় না। টাকার বদলে একটা চেক ফেরত পায়। সেই চেক নগদ হয় না। সে ফেসবুকে এসে যে তাকে টাকা নিয়ে ঘোরাচ্ছে তার জন‍্য দোয়া করে।
একজন উত্তর কোরিয়া বোঝাতে গিয়ে আমাকে এই উদাহরণ দিলো। "আপনার নিচতলায় কেউ বায়ুনির্গত করলে আপনি আটক হতে পারেন। কারণ গ‍্যাস ওপরের দিকে ওঠে ও আপনার বারান্দায় দুর্গন্ধ পাওয়া গেছে।"
মিডিয়াম চেইন ট্রাইগ্লিসারাইড এর গবেষণার ফলাফলের ওপর ভিত্তি করে অতিসতী বা এক্সট্রা ভার্জিন নারকেল তেল খেতে বলা আরেকটি ভুল। এরকম নারকেল তেলে এমসিটি ১৩% থেকে ১৪% মাত্র। এই তেল মাখলে ত্বক বা চুলের লাভ হয় কিন্তু খেলে লাভ হয় না তেমন। উল্টো দীর্ঘমেয়াদে কোলেস্টেরল বাড়তে পারে। কারণ নারকেল তেলে স্যাচুরেটেড ফ‍্যাট আরো বেশি। ৮৬ থেকে ৮৭%! যা বাটার এর চেয়ে ৪০% বেশি ও গরুর মাংসের দ্বিগুন। নারকেল তেল গরুর মাংসের চেয়ে বেশি চর্বিদার। এটি নিয়ে পরে লিখবো। তবে ভাইজানেরা; বোকা লোকজন না থাকলে দুনিয়াতে মজা থাকতো না। চুলের জন‍্য নারকেল তেল এক কেজি ৬০০ টাকা আর কোল্ড প্রেসড এক কেজি অতিসতী নারকেল তেল মাত্র ২৪০০ থেকে ২৬০০ টাকা। হাস্যকরভাবে এই তেলকে কোল্ড প্রেসড এক্সট্রা ভার্জিন কোকোনাট অয়েল উইথ মাদার বলে। মা সহ কুমারী তেল। বিপননের তরিকা। ৮৩% আমেরিকান বিশ্বাস করে অতিসতী নারকেল তেল খেলে ওজন কমে। হার্ট ভালো থাকে। যদিও আমেরিকার পুষ্টিবিদরা প্রায় সবাই এর বিপরীতে। বোকার মাথায় কাঁঠাল না ভেঙ্গে নারকেল ভাঙ্গলে লাভ বেশি।
এই বোতলভরা খুশীজল নিশ্চিতরূপে কারো পকেটে করে দেশে প্রবেশ করে নাই। কারা এভাবে এই খুশীজল বাড়ীতে বাড়ীতে বাজারজাত করে? খুশীজলের বোতলে আমদানিকারক ও বিক্রেতার নাম থাকা বাধ‍্যতামূলক করা হোক। আর এই দেশে আমদানিকৃত সিরকা আর সয়াসস এর বোতলে বিএসটিআই মার্কা মারতে হয়। আমদানিকৃত খুশীজলের বোতলে কোন মার্কা থাকে? নলের মুখ বন্ধ না করে ময়লা পানিতে ব্লিচিং পাউডার মেরে লাভ নাই। মাকসুদুল হকের প্রায় পঁচিশ বছর আগে গাওয়া গানে লাইন ছিল আমরা অনেক দেখেছি আমরা অনেক শুনেছি এসব বোতলচিত্র এবারই প্রথম নয়। আমরা অনেক দেখেছি।
হিমালয়ান পিংক সল্ট হলো খনিজ লবণ যাতে 96% থেকে 98% সোডিয়াম ক্লোরাইড ও 2% থেকে 4% ম্যাগনেসিয়াম, পটাশিয়াম এসব থাকে। এই লবণের দাম সাধারণ লবণে চেয়ে বিশগুন বা তারো বেশি। তবে এতে আয়োডিন থাকে না। এটা নিয়মিত খেলে আপনার গলগন্ড হবার সম্ভাবনা বাড়বে। এটা আমরা যে লবণ খাই সেই একই লবন, ২-৪% ভেজাল সহ। এক কেজি পিংক লবণ ১৫৫০ টাকা। এক কেজি আয়োডাইজড লবণ ২৯ টাকা। ৫০ গুন। এটাকে আলাদা করে হিমালয়ান বলার যুক্তি নাই। এটা পাঞ্জাবের পাকিস্তান অংশে খনি থেকে তোলা হয়। এটাকে পাইক্কা বা পাকিস্তানি গোলাপি লবণ বা পাঞ্জাবী গোলাপি লবণ বলা বেশি সঠিক। হিমালয়ান বলে মার্কেটিং করার জন্য। এই লবণ দিয়ে ডেকোরেটিভ ল্যাম্প বানানো হয়। বড় খন্ড কাটিং স্ল্যাব হিসেবে ব্যবহার করা হয়। এই লবণ দিয়ে স্পা করানো হয় ও এটা দিয়ে শটগ্লাস বানিয়ে টাকিলা পান করা হয়। মদপিয়াসিরা বলে এতে হালকা লবণ টাকিলাতে চলে আসায় নাকি টাকিলার স্বাদ বেড়ে যায়। ল্যাম্পওয়ালারা আরেক ধাপ এগিয়ে। তাদের বাতি থেকে নাকি আয়ন বের হয়ে আপনার জীবনকে দুশ্চিন্তামুক্ত ও শরীরকে রোগমুক্ত করে দেয়। ভাগ্য ভালো ল্যাম্পটাই রোজ চেটেপুটে খেতে বলে না। আমেরিকার এফডিএ পরিস্কার বলেছে এই লবণের কোন আলাদা স্বাস্থ্যগত প্রভাব বা উপকারিতা নাই। বরং এটা ভেজালযুক্ত সাধারন লবণ। এই লবণের স্বাস্থ্যগত উপকারিতা দাবী একটি প্রতারণা। যে কোন প্রতারণামূলক ঔষধির একটা সাধারণ বৈশিষ্ট হলো, তাকে যৌনশক্তিবর্ধক বলে দেয়া। এটাকেও এরকম বলা হয়। আরো বলা হয় এটা দিয়ে স্পা করলে ত্বক নতুন হয়ে উঠবে। এসবই ভুয়া কথা। দয়া করে কোন রোগ সারানোর জন্য এই পাথুরে লবণ খাবেন না। এইটা পাকিস্তানি পাথুরে লবণ ; আর কিছু না। এটার সাথে আমাদের টেবিলে যে লবণ থাকে, তার কোন পার্থক্য নাই। (ভেজালটুকু বাদে) এবার আসল শক টা দেই। সিংগাড়াতে মামু যে বিটলবণ দেয় এইটা সেই লবণ এর কেমিক্যাল কম্পোজিশনে ফ‍্যাক্টরিতে বানানো লবন। সেখানে এই রক সল্ট মেশানো থাকে। হিমালায়ান বললে হেলথ ফিটনেস ওয়েলনেস লাইফস্টাইল সব চলে আসে। সখিনা কে সাকিনা আর জরিনা কে জারিনা বলার মতো বিষয়টা। কড়াইল বস্তিতে জরিনা, গুলশানে এলে জারিনা। আর এটা বেশি খেলে এর মধ‍্যে থাকা ফ্লুরাইড দীর্ঘমেয়াদে বিষক্রিয়া করে। ক‍্যান্সারও হয়।
লাইক আর কমেন্ট দিয়ে সত্য মিথ্যার বিচার হয় না। হাহা দেন আর বুড়া আঙুল দেখান, সত্য তাতে বদলায় না।
যার ৪৫ দিন সমান আট মাস তার ১৫ দিন সমান কত? ১৫ দিন পরপর রিপোর্ট দেবে বলেছে যার নিজের দেনা পাওনার হিসাব জানা নাই। ১৫ দিন এর রিপোর্ট একটাও দিয়েছে?
চেক একটি লিগাল ডকুমেন্ট। চেক ছিড়লেন মানে আপনার হাতে আইনগত প্রমাণ থাকলো না। চেক ছিড়তে হবে কেন? টাকা অন‍্যভাবে পরিশোধ হলে চেক নম্বর ব‍্যাংকে বলে দিলেই চেক বাতিল করা যায়। চেক ছিড়লেন তো পুটুস হয়ে গেলেন
চুরাশি কেজি ওজন নিয়ে বিমানে বিলাত যেতে চান কিন্ত বাড়তি ওজনের মূল‍্য দেবেন না। সময় নষ্ট করে বিমানে ওঠেন নাই। এজন‍্য তার শাস্তি না হয়ে সাসপেন্ড হয় বিমান কর্মী।এরপর বিমানকর্মীরা ওজন করতেই ভয় পাবে। উজবুকিস্তান।
কেউ দায়ী নয়। কমলে ক্রেডিট সবার বাড়লে কেউ না জানুক কার কারণে 
অস্ট্রেলিয়ান ক্রিকেটারদের প্রতিবেলা সিডনি শহরে কোন ক‍্যাফেতে গিয়ে খেয়ে আসতে বলা হোক।
 জাগলিং হলো সার্কাসে হাতে আট নয়টা ছোট বল ঘোরানোর খেলা। যতো বল বেশি; ততো ওপরে বল ছুড়তে হয়। কিন্তু সেরা জাগলারের হাত থেকেও একসময় বল পড়ে যাবেই। পরামর্শ না শুনে লকডাউন নিয়ে জাগলিং করা ঠিক হয় নাই।
ই ভ‍্যালি বানিজ‍্য মন্ত্রনালয়ের একটি প্রশ্নেরও জবাব দেয় নাই। বলেছে ছয় মাসের আগে তারা দায় দেনা ও কোম্পানির সম্পদ কোন কিছুর হিসাব দিতে পারবে না। উল্টো তারা বানিজ‍্য মন্ত্রনালয়কে প্রস্তাব দিয়েছে নানারকম। তাদের মার্চেন্টদের পাওনা কতো এটাও তারা বলতে পারে না। মার্চেন্টদের বিল আর পেমেন্ট যোগ বিয়োগ করলেই ডিউ বা বাকি দেনা কয়েক ঘন্টায় বলা সম্ভব। একটি সাধারন একাউন্টিং জানা লোকও বুঝবে - এক্সেলে লেজার রেখে এটা দুই ঘন্টায় বলা সম্ভব। আর ট‍্যালি জাতীয় সফটওয়্যার এ কয়েক মিনিটে। এই অদ্ভুত হিসাবের কোম্পানিতে একহাজার কোটি বিনিয়োগ? হতেও পারে। তাদেরকেও ছয় মাসের চক্করে পড়তে হবে। এই কোম্পানি হলো বাংলার আমাজন। এটা নাকি ডিজিটাল স্টার্ট আপ যার হিসাব ডিজিটাল কিন্তু সেটা দিতে ছয় মাস লাগে। সার্ভার আছে নাকি? সেই সার্ভার কি কমান্ড দিলে ছয় মাস পর এক্জিকিউট করে?
কখন জাতির পতন শুরু হয়? যখন তারা সঠিক কাজ ও কথাকে নিতে পারে না। কেবল নিজের স্বার্থ বিবেচনা করে। চুপ করে অন্যায়কে মেনে নেয় অথবা অন্যায়কারীর কাছ থেকে সুবিধা নেয়।
একটি স্বয়ংক্রিয় ব্যবস্থায় অডিটের সময় বাংলাদেশ ব্যাংকের তদন্তকারীরা অ্যাক্সেস বা প্রবেশাধিকার পান নাই বলে পত্রিকায় এসেছে। এখন আবার বলা হচ্ছে বানিজ্য মন্ত্রনালয়ের চিঠির উত্তর দিতে ছয় মাস লাগবে। এখনো বলা হচ্ছে স্বয়ংক্রিয় ব্যবস্থা, হিসাব দেয়া কোন বিষয় না। কিন্তু তাতেও ছয়মাস লাগবে। পণ্য দিতে ছয় মাস। রিফান্ড দিতে ছয় মাস। কেনো ছয়মাস লাগে এই প্রশ্নের জবাব দিতেও ছয় মাস। আমার এক পরিচিতের গাড়ীর টাকা নিয়ে আটকে রেখেছে আট মাস হয়ে গেছে। তার সাথে এখন ছয় মাস চায়।
যে ডাক্তার বলবে ডায়াবেটিসের ঔষধ দিয়ে কিডনী নষ্ট হয় আর ডায়াস্টোলিক প্রেশার ১১০ হলে পিংক সল্ট গুলে পানি খেতে হয়, তার বিষয়ে বিএমডিসির ব‍্যবস্থা নেয়া উচিত।
হায়! তোমাদের যায় প্রাণ যাক! শুধু লোভ আর লালসার রাজত্ব টিকে থাক।
 বৃহষ্পতিবার রাত থেকে সেভেন ওয়ার্কিং ডে মানে আদতে ১১ দিন। মাঝে দুবার শুক্র শনি। লোক ঠকানো ভেরি ফানি।
ফার্মের মুরগির বাসস্থান খাবার চিকিৎসা কোনকিছুর অভাব নাই। তারা কি সুখী? দারিদ্র না থাকলেই সুখ আসে না। অধিকার না থাকলে উন্নয়ন টেকসই হয় না। গরীবের ওপর ধনীর অত‍্যাচার বাড়ে। পোলট্রি মুরগির জীবন শেষ হয় এভাবেই।
১. লকডাউন ৫ আগস্ট তারিখ পর্যন্ত ছিলো। কি এমন ক্ষতি হতো যদি সেটা সবাই মেনে চলতেন। সবাই মানলেন, মানলেন না শুধু রপ্তানীমুখী গার্মেন্টস মালিকেরা। পাঁচটি দিন। এই ভয়াবহ সময়েও মাত্র পাঁচটি দিন অপেক্ষা করা গেলো না। কিছু বলার নাই। আল্লাহ তাদের সুমতি দেবেন না। শুধু টাকাই দেবেন। ২. এখনো সুরক্ষা অ্যাপে বিশেষভাবে সক্ষম আঠারো বছরের মানুষদের , যাদের অটিজম আছে তাদের কোন ক্যাটাগরী নাই। অথচ এদের অনেকেরই কেয়ারগিভারদের শারিরীক স্পর্শ দরকার হয় । সামাজিক দূরত্ব বজায় রাখা সম্ভব হয় না। তাই এদের জন্য সরাসরি টিকার ব্যবস্থা করা দরকার। তাদের ন্যাশনাল আইডি দেয়া হয় না। কেন? এই দেশে সে জন্মালে তার অধিকার আছে জাতীয় পরিচয়পত্র পাবার। এখন তাদের টিকার বেলাতেও অগ্রাধিকার নাই। অবিলম্বে তাদের ও তাদের পরিচর্যা কারীদের টিকা দেয়া দরকার। যাদের পাসপোর্ট নাই, আইডি নাই তাদের কি হবে? বিশেষ শিশুদের জন্য একটি কার্ড আছে কিন্তু সবার সেটা নাই। তাই এই শিশুদের বিষয়ে বাবা মা তাদের নিয়ে গেলেই টিকা দিয়ে দেয়া উচিত। বাবা মায়ের আইডির সাথে তাদের ট্যাগ করতে দিতে হবে এবং এতে করে আমরা জেনেও যাবো যে বাংলাদেশে আসলেই এরকম শিশু কতোজন। তাদের বাবা মায়ের ডেটাও পেয়ে যাবো। ৩. অনেক গর্ভবতী নারী আক্রান্ত হচ্ছেন। গর্ভবতী চিকিৎসকরাও । তাদের মধ্যে অনেকে মারা যাচ্ছেন। তাই অবিলম্বে সকল গর্ভবতী নারীকে ছুটি দেয়া দরকার। শুধু তাই নয় শেষ ট্রাইমেস্টার বা শেষ বারো সপ্তাহে তাদের আইসোলেশন করা দরকার। তারা যেন অগ্রাধিকার ভিত্তিতে চিকিৎসা পান তাই গর্ভবতী মায়েদের জন্য ডেডিকেটেড আইসোলেশন সেন্টার ও হাসপাতাল জরুরী। কোভিড আক্রান্ত যারা নন তাদেরও বাড়ীতে সবার কাছ থেকে আইসোলেটেড হয়ে বাকি সময়টুকু রাখা দরকার। তাদের পূর্ণ নিরাপত্তা বলয়ে নিয়ে যাওয়া দরকার। ৪. ভ্যাক্সিন যে কাজ করে সেটা সহজ ভাষায় বুঝিয়ে বারবার বিজ্ঞাপন চালানো দরকার। সকল জনপ্রিয় অনলাইন সাইটে লগইন করলেই কালো রং এর লোভের ব্যবসার বিজ্ঞাপন পরে দিয়ে যেন টিকার মেসেজ শুরুতে আসে সেটা নিশ্চিত করা দরকার। ভ্যাক্সিন কারটা ভালো কারটা কম ভালো এসব আলোচনা বন্ধ করে দেয়া দরকার। ৫. যা প্রয়োজন সেটা বলাই শিক্ষিত মানুষের কাজ। যা ঠিক হচ্ছে না সেটা ধরিয়ে দেয়াই শিক্ষিত মানুষের কাজ। দেশপ্রেম মানে দেশের ভালো চাওয়া। আপনার সন্তানের ভালোর জন্য আপনি যদি তাকে তার ভুল ধরিয়ে দিতে পারেন তবে সকল ক্ষেত্রেই এটা করতে পারেন। কোন অসংগতি ধরিয়ে দেয়া সমালোচনা নয়। বরং এটা বললে সবার উপকার হবে। সমস্যার সমাধান হবে। যে জানে সে জানার কথা বলবে, যে শক্তিশালী সে শক্তি ব্যবহার করবে। যে অর্থশালী সে খরচ করবে। ”যার যা আছে তাই নিয়ে প্রস্তুত থাকো” এই কথা কেবল ১৯৭১ সালের জন্য নয়। এটা চিরদিনের কথা। যার যা আছে তাই নিয়ে চিরকাল প্রস্তুত থাকাই দেশপ্রেমিকের কাজ। যদি বুঝি কিছু ঠিক হচ্ছে না সেটা বলবোই। এটা ভালোবাসা থেকে আসে। “আমি যদি হুকুম দিবার নাও পারি....” কেন বলেছিলেন? বলেছিলেন যাতে তিনি না থাকলেও যেনো আমরা তার কথাটি মনে রাখি, কাজটি সম্পন্ন করি। সঠিক কাজটি যেনো থেমে না থাকে। সত্য আজও সত্য কালও সত্য। যিনি বললেন তিনি না থাকলেও তার কথা যে সত্য সেটা মহাকাল বুঝবে। তাই যা ঠিক সেটা বলতে ও করতে হবে। এটাই বঙ্গবন্ধুর আদর্শ।
 আমি অনেক বিষয়ে জানি কেন? এটা জানতে না চেয়ে আপনি জানেন না কেন সেটা বোঝার চেষ্টা করেন। জানার জন‍্য পরিশ্রম করতে হয় মাথা দিয়ে; গর্দভ হতে পরিশ্রম করতে হয় পরের বোঝা পিঠে নিয়ে; পশ্চাতে প্রহৃত হয়ে।
কি করে বুঝবেন গ‍্যান্ডেমিক বা গন্ডমূর্খতার মহামারি চলছে? যখন বিভিন্ন বিষয়ে আপনি সঠিক কথা বললে লোকে আপনাকে উপহাস করবে কিন্তু সকলের পয়সা চুরি করে নিজের পকেটে ভরলে আপনাকে মেধাবী বলবে।
ডাক্তারের ভুয়া সার্টিফিকেট দিয়ে লাইসেন্স নিয়ে মদ না খেয়ে বরং বছরে কয়েকলাখ টাকা মাতলামি ফি নিয়ে গাড়ীর মতো মাতলামাইসেন্স দিলে সরকারের অনেক আয় হতো আর আমরাও প্লাস্টিক বোতল বাদ দিয়ে কাঁচের বোতলে পানি খেতাম।
ঘটনা সত্য। নাম উহ্য রাখি। যখন ক্যাসিনো রেইড হচ্ছে তখন একজন আমাকে বললেন তার বাসায় ২৩ বোতল বিদেশি খুশিজল। তিনি কি করবেন এখন? আমি বললাম কমোডে ফেলে দিন আর বোতলে পানি ভরে খান। পানিই জীবন। তিনি বললেন এত দামী বস্তু কমোডে ফেলবো? আমি বললাম; ওগুলো খেলেও তো কমোডেই যেতো। আর কোন রাস্তা দিয়ে তো বের হতো না। গল্পের মরাল জীবনে যতোই লোক ঠকান আর সম্পদ বানান। খাদ্য- কমোড আর ঘুমের জন্য বিছানা ও কবর ছাড়া আর কিছু নাই কিন্তু।
নিজের নিয়ম নিজে ভঙ্গ করে যে তাকে কি বলে? ওয়েবসাইটে টার্মস কন্ডিশনে নিজেই লিখেছে স্পষ্টভাবে, রিসেল করা নিষিদ্ধ । অথচ নিজেই রিসেলারদের নামে গ্রুপ এ পোস্ট দেয়। রিসেল করলে মামলা করার ভয় দেখিয়েছে। অথচ একজনের কাছে সতেরোটা ফ্রিজ বেচে। তিনশ ফ্রিজের অর্ডারের ছবিও কারা যেন পোস্ট দিয়েছিলো। লিখেছে ৩০ দিনের মধ‍্যে (upto) রিফান্ড দেবে। রিফান্ড এর সাথে কোন বাড়তি টাকা দেবে না। আরো আছে রিফান্ডে দেরী হবে গেটওয়ে অপারেটর দেরি করলে; নাহলে সর্বোচ্চ ৩০ দিন। রিফান্ড হবে যে চ‍্যানেলে টাকা এসেছে সেই একই চ‍্যানেলে। চেক দিয়ে টাকা রিসিভ করার বা নগদ টাকা নেয়ার সুযোগ নাই। তাহলে চেক দিয়ে টাকা ফেরত দিচ্ছে কোন আইনে? নিজের আইন নিজে ভঙ্গ করে রিফান্ড দেয় ছয় মাস পরের ডেটে চেক দিয়ে। আর বাড়তি টাকাও দেয়। অথচ লেখা আছে কোন বোনাস ; ক‍্যাশব‍্যাক রিফান্ডে নাই। এক টাকাও বেশি দেবে না। সরকারি নিয়মে বিক্রয়ের বেলায় যে টাকা নেয় সেই ভ‍্যাট কেটে সরকারকে দেবে। প্রতি ধাপে মূল‍্য সংযোজন হবে। সে অতিরিক্ত ডিসকাউন্ট দেয় কিন্তু ভ‍্যাট দেবে নাকি আসল বিক্রেতা। এতে কে ভ‍্যাট কম পেলো? সরকার ভ‍্যাট পেলো না কারণ একটা ধাপ বাদ দিলো। নিজে বেচে, টাকা নেয় কিন্তু ভ‍্যাট কাটে না। পড়েন। 16. রিসেলিং। আর রিফান্ড এর নিয়ম। রিসেলারকে মামলা দিয়ে জেল খাটানো এমনকি টাকা বাজেয়াপ্ত করে ফেলতে পারে। এমন চুক্তি টাকা দেয়ার আগে পড়ে কেউ দেখেছেন। অনেকে ইংরেজি সেভাবে বোঝেনও না। এবারতো হাজার কোটি রেডি। সবার টাকা ফেরত না দিয়ে আবার অর্ডার দিতে বলে। দেনা মাত্র পাচশ কোটি। টাকা ফেরত না দিলে অর্ডার এর টাকা কোথা থেকে আসবে? অংকটা বোঝেন? মানুষ অন‍্যখাত থেকে আয় করে সেই টাকা দিয়ে অর্ডার করে তাকে উদ্ধার করবে আর সে টাকা নিয়ে ঘোরাবে। টাকার হিসাব দেবে না। একহাজার কোটি থেকে সব মানুষের টাকা ফেরত দিলেও পাঁচশ কোটি থাকবে। এখন দেরি কেন? টাকা নাকি আস্তে আস্তে বিনিয়োগ হবে। এই ফাকে আপনি অর্ডার দেবেন আর আটকাবেন। গোজামিল দিয়ে মানুষের কষ্টের পয়সা আটকে রেখে কি লাভ? বিনিয়োগকারীর বিনিয়োগ কাজে লাগান। সাধারন মানুষের টাকা ফেরত দিয়ে দেন।
জাম্বিয়াতে এক পোলট্রি ফার্মের মালিক মুদির দোকানে ২০০ টাকা দামের ২ ডজন ডিম দিয়েছে। আরো আটশ টাকার ডিম দিতেও পারে। মুদির দোকানদার এই ডিমকে বিনিয়োগ বলে ঘোষণা দিয়ে অগ্রীম টাকা নিয়ে ডিম না দিয়ে ছয়মাস পর মুরগীর বাচ্চা দেবে বলছে। এত টাকা ব‍্যাংকঋণ ছাড়া নগদ দেবার সামর্থ‍্য জাম্বিয়াতে কারো নাই। বিনিয়োগ মানে দোকানের শেয়ার ক্রয়। টাকা যাবে একাউন্টে। সেটা কোথায়? ডিম তো একাউন্টে জমা নেয় না। তাই ডিমের গল্প না বলে টাকা ও শেয়ার ট্রান্সফার দরকার। সেই টাকা দিয়ে আগে যারা ডিম পায় নাই তাদের টাকা ফেরত দিয়ে নতুনভাবে ডিম বেচুক। সেটা না করে ডিমকে বিনিয়োগ ভেবে অদৃশ‍্য ডিম বেচাকেনায় নতুনভাবে যেই টাকা নিয়ে ঢুকবে, তার ধরা খাওয়ার সম্ভাবনা ততো বেশি। নতুন যে ক্রেতা ঢুকবে তার টাকা দিয়ে পুরোনোদের ডিম এর টাকা ফেরত দেবে আর টাকা না দিয়ে পোলট্রি ফার্মের মালিক যদি ডিম দেয় আর নিজেও পুরোনো ডিমের দাম ফেরত নেয় তবে আরো সমস্যা। টাকা চলে যাবে অন‍্যখানে। আবার ডিম নিয়ে বিপাকে থাকবে ক্রেতা। না পাবে ডিম না পাবে টাকা। লিমিটেড কোম্পানিতে বিনিয়োগ পণ্য বা ক্রেডিট লাইন দিয়ে হয় না। নগদ দিতে হয়। শেয়ারের মূল্য হিসাব করে শেয়ার অদল বদল করতে হয়। 
অনেক আগে অনেক ভাবে বলেছিলাম। বলতে গিয়ে কত কুকথা শুনলাম। আবার পড়েন। আমি লিখি নাই। এসব কথা বাসি হলে ফলে। ফি আমানিল্লাহ্। যা মনে লয় করেন। প্যান্ডেমিক ঠেকানো গেলেও "গ্যান্ডেমিক" ঠেকানো প্রায় অসম্ভব। 'গ্যান্ডেমিক" -- গন্ডমূর্খতার মহাবিস্তার
না এ সত্য নয়।। কেন সত্য হয়। না না সত্য নয়। নেট আটকে রয়। শুধু বাফার হয়। তারে ফোর জি কয়। না এ সত্য নয়। তবু সত্য হয়।
এক মাছওয়ালা একটি হোটেলে বাকিতে বিশলাখ টাকার মাছ দিয়েছে। টাকা না পেয়ে একদিন মাছওয়ালা বিশলাখ টাকার সাথে আরো আশি লাখ দিতেও পারে বলে হোটেলটাই কিনলো । এখন সে নিজেই নিজের বাকি আদায় করবে।
এই ঘড়িটার লেখাটা মজার। একটা দোকান ছিল অর্চার্ড রোড সিংগাপুরে। শুধু এমন ঘড়িই বেচতো। নানারকম মজার ঘড়ি।
প্রতিবার টিকা দিলে টিকার ব্র‍্যান্ড- নাম-তারিখ-টিকা যে দিলো তার নাম লিখে সীল দিয়ে সই করে কার্ড ফেরত দিতে হয়। একদিনে তিনবার টিকা দেয়া কার্যত অসম্ভব। জনতাও এসব উজবুকি কথা বিশ্বাস করে। #উজবুকিস্তান
যেসব "সোহমাত" ভাইবোনেরা গালিগালাজের যৌক্তিকতা প্রমাণ করতে শুরু করেছেন তাদের জন‍্য টুট টুট.. টুউউট.. বিপ বিপ বিইইইপ টুট টুটুট টুট। টুট টুট বিপ টুট বিবিপ টূট।
এর নাম টরাস। বৃষ রাশির টরাস। ব্রাজিলের তৈরী। আমাদের ইংরেজি শিক্ষা কত দুর্বল সেটা বুঝেছিলাম যখন সাপ্তাহিক ২০০০ এ লেখা হয়েছিল এর নাম তাউরাস। সত‍্যিই এটাকে তাউরাস বলতো মূর্খ মাস্তান গুলি। তখন ইংরেজি শিক্ষার মান নিয়ে মন খারাপ হয়েছিল। এখন জনৈকা প্রিন্সিপাল আপার বালিশ এর তলা বিষয়ক ফোনালাপ শুনে বাংলা শিক্ষা নিয়েও চিন্তিত হয়ে গেলাম। কিয়েক্টাবস্থা। বালিশের তলে থাকে যার মারনাস্ত্র শিক্ষক তিনি শেখান গালির শাস্ত্র তাকে নিয়ে ট্রল করে কারা? সব জাউরাস! সাহসিকা তিনি' হাতে থাকে শুধু তাউরাস।
অভিনেতা অভিনেত্রী পরিচালকের সিদ্ধান্তে কাহিনি অনুযায়ী অভিনয় করবেন। তাদের পক্ষে কনটেন্ট বাছবিচার করা সম্ভব না। অযথা তাদের আক্রমণ না করি। পরিচালক রুবেল সত‍্যই অনুতপ্ত। পরিচালক কাহিনিকার প্রযোজক ও চ‍্যানেল এরাই নাটকের নিয়ন্ত্রণকারী। আশা করি তারা এ বিষয়ে আগামীতে সতর্ক থাকবেন। আমাদের সন্তানদের জন‍্য নিরাপদ সমাজ গড়তে আমরা বরং তাদের সংগে নেই। তারাও মানুষকে সচেতন করুক ভবিষ্যতে। আমাদের প্রতিবাদ পরিনত হোক দিনবদলের শপথে।
উনি কি সত‍্যিই ভিকারুননিসা নূন স্কুলের প্রিন্সিপাল? নাকি বিকারগ্রস্ত হয়ে বিকারুননিসা হয়ে গেলেন? উনি ফেসবুকে গালিসাহিত‍্য পড়ালে পারেন। পিস্তল বালিশ গালি ক্ষমতা। উফফ হোয়াট আ লেডি মাস্তান!
চালডালকে ধন‍্যবাদ। সমস‍্যাটা তারা বুঝতে পেরে সেভাবেই ব‍্যবস্থা নিয়েছে। অনলাইনে কাস্টমার সন্তুষ্টির সূত্র হলো আপনি নিজে যা আশা করেন সেই আচরন কাস্টমারের সাথে করুন। চালডাল কে শুভেচ্ছা।
সারা পৃথিবীতে বড় বড় ই কমার্স প্রতিষ্ঠানগুলি বড় হয়েছে তাদের সেবার মান ও প্রতিশ্রুতি রক্ষা করার মধ্য দিয়ে। আমাজন ফ্লিপকার্ট ক্রেতাকে দিনের পর দিন টাকা নিয়ে ঝুলিয়ে রাখে নাই। পৃথিবীর কোথাও এই প্র্যাকটিস নাই। তারা যেদিন বলে সেদিন ডেলিভারী করে। তাদের প্রোডাক্ট ঘন্টায় ঘন্টায় ট্র্যাক করা যায়। ১০ দিনের মধ্যে অর্ডার ডেলিভারি দেবে বলে পুরো টাকা নিয়ে ঝুলিয়ে রেখে , শিপড লিখে তারপর সেটা ক্যান্সেল করে দিয়ে নিজে নিজে রিফান্ড দেবে বলে মেসেজ দেয় না। দেশের প্রতিষ্ঠানগুলি যদি তাদের ব্যবসায়িক আচরণ ভালো না করে তখনি এখানে আমাজন আসবে। মানুষ তাদের বিশ্বাস করবে ও সেখানে দল বেঁধে চলে যাবে। আমাজন এখানে এসে কোন প্রতারক কোম্পানীতে বিনিয়োগ করবে না। বরং সেই কোম্পানীর আজেবাজে কাজের ফলে সৃষ্ট অবিশ্বাসকে কাজে লাগাবে। একারণেই দেশী কোম্পানীগুলির মান ও ব্যবসায়িক সেবাকে আইনসংগত করা দরকার। নাহলে বাজার বিদেশীদের কাছে যাবে। লোভ দেখিয়ে মানুষ ডেকে লাভ নাই। দিনশেষে তাতে ক্ষতির পরিমান বাড়ে। তাই দেশের স্বার্থেই আমাদের ডিজিটাল ব্যবসাগুলিকে তদারক করা দরকার। যাতে বিশ্বাসভংগকারীদের কারণে রাতারাতি বিদেশীদের কাছে বাজার চলে না যায়। অন্যায়গুলিকে বন্ধ করা দরকার । ঢেকে রাখলে লাভ হবে না। তাতে ক্ষতি হবে ক্রেতার। কোম্পানীর মালিকের কিছুই হবে না। যারা সারাদিন আমাজন তাদের কিনবে বলে গল্প শোনায় তাদের বলি। বাজার থেকে কেউ প্রতারক বিশ্বাসঘাতক কোম্পানী কিনতে আসে না। আপনাদের অন্যায় কাজের কারণেই আপনারা দেশের বাজারটা বিদেশীদের হাতে দিয়ে দেবেন।
চালডাল নামে একটি অ্যাপভিত্তিক সেবা প্রতিষ্ঠান আছে যারা নানারকম জিনিস বেচে। প্রতিষ্ঠানটা ভালো। আমার মা তাদের কাছে পণ্য অর্ডার দেন। প্রতিষ্ঠানটির ওপরে আমরা সবাই খুশী। যারা ভালো তাদের আরো ভালো হতে হয়। যেমন ওয়াসিমা নাহরিনকে তারা উপহার পাঠিয়েছে তিনটি বেবী ওয়াশ যাতে নাকি ময়স্চারাইজিং লোশনও মেশানো আছে। যার মেয়াদ আছে আর দুমাস। উপহার দেয়াও চমৎকার একটা বিষয়। এগুলো সব ব্যবহার করতে গেলে শিশুকে বেবিওয়াশের সুইমিং পুলে আগামী দুমাস ডুবিয়ে রাখতে হবে। স্টক ক্লিয়ারেন্সের জিনিস উপহার দিলে সাথে লিখে দেয়া উচিত যে মাত্র দুমাস মেয়াদ আছে এবং এর মধ্যেই এটা ব্যবহার করতে হবে। সবাই কন্টেনার উল্টে মেয়াদ দেখতে নাও পারে। দুমাস মেয়াদ আছে তাই চালডাল আইনত দায়ী না। তারা কোন মেয়াদোত্তীর্ণ পণ্য দেয় নাই। সমস্যা হলো দুমাস পরে ডেট চলে গেলে সেইদিনই তারা এই কাজের জন্য দায়ী হবে। এটাকে বলে ব্যাড বিজনেস প্র্যাকটিস। কাস্টোমার আপনার গ্যারাজ সেল চায় না। সে পয়সা দিয়ে জিনিস কেনে। তাকে উপহার দিলে সেভাবেই দেয়া উচিত। ক্রেতা দুটাকার পণ্য কিনলেও সে ক্রেতা। তাকে সম্মান করুন। “একটা চিঠি দিলেই হতো যে এই পণ্যের মেয়াদ দুমাস । হয় এটি ব্যবহার করুন অথবা পরিচিত কাউকে দিয়ে তাকে চালডালের নামটি বলুন।” এইটুকু সম্মান করতে পয়সা লাগে না। ইচ্ছা লাগে।
সহজ নামের একটি গ্যাপ (গু+অ্যাপ) বার বার আপডেট নেয় কিন্তু আমার এলাকায় ও আমার অ্যান্ড্রয়েড ফোনে এটা কোন কাজ করে না। এরকম আর কে কে আছেন? ব্যাংক থেকে আমাকে মেসেজ পাঠায় সহজে তাদের কার্ড দিয়ে অর্ডার দিলে ডিসকাউন্ট পাবো। যে অ্যাপ কাজ করে না সেটাতে কিসের ডিসকাউন্ট ? এসব গুলশান বনানী ধানমন্ডি এলাকাভিত্তিক অ্যাপগুলির নিকুচি করি। এগুলো রেডি হয়েছে মক্কেল ধরে বেচে দিয়ে পয়সা কামানোর জন্য। ডাউনলোড হয়, কাজ না করলেও সেটাকে সাবসক্রাইবার বেস হিসেবে দেখায়। আর সরকারী ফান্ডের টাকা নেয়, বেসরকারী ইনভেস্টরদের টাকা নেয়, তারপর বেচে দেয় বা কারো সাথে মিলে যায়। সেটাকে সাফল্য হিসেবে দেখায়। এটা অনেকটা কোরবানীর গরু মোটাতাজাকরণের মতো। সফলতা বাঁচিয়ে রাখায় নয়, বেচে দেয়ায়। যে যতো বেশি দামে বেচতে পারে সে ততো সফল। কোম্পানী কোরবানি করার ভেতরেই এর সফলতা। তারা যা খুশী করে করুক কিন্তু পুবালী (ইংরেজীতে ভাবতে হবে) ব্যাংককে বলি, বাজে জিনিস প্রমোট করা কিন্তু ভালো কাজ না। #EasternBank #sohojapp 
বউ ডায়েরিজ নামে তিনটি আধঘন্টার নাটক দেখলাম। নামটা আমার পছন্দ হয় নাই। *আধা বাংলা হাফ ইংলিশ* কেন? প্রথম পর্বে অর্ষা ছিল চমৎকার । রওনক হাসানকে শেফ মনে হয় নাই। শেফের কিছু বিশেষ ভংগী থাকে। সেটা কিচেনে তাকে অন্যদের চেয়ে আলাদা করে দেয়। এই বিষয়টা সংলাপে ছিলো। নানা রকম গুলাশ , ফ্রিটার্স , জাতীয় খাবারের মাঞ্চুরিয়ান নামধাম দিয়ে। কিন্তু কিচেনে রওনক হাসানকে সেরকম রন্ধনকলায় পারদর্শী মনে হয় নাই। নিবেদিতপ্রান স্ত্রী হিসেবে অর্ষা দারুন অভিনয় করেছেন। বন্ধুদের আড্ডায় , দাওয়াতে সবখানে রওনককে আগলে রেখেছেন। আমি খুশী হতাম যদি দেখা যেতো রওনক বরং অর্ষাকে সামনে দিয়েছেন। তাকে এমপাওয়ার করছেন। এই নাটকে আলমগীরীয় প্রভাব অনেক। শুধু গানটা ছিল না... আমি তোমার বধু.. তুমি আমার স্বামী। কেন রেস্টুরেন্টটা বন্ধ হলো। খাবার ভালো হলে লস হয় কেন? শেষমেষ দেখা গেলো শাবানার মতো অর্ষা সব বানিয়ে এনে তার কর্তাকে দিলো.... এ যেনো অহংকারী আলমগীরকে টিকিয়ে রাখার শাবানীয় চেষ্টা যা চিরকাল আমরা দেখেছি বাংলা ফিল্মের সংসারে। দ্বিতীয় পর্বে বয়স বাড়ছে এমন এক বিখ্যাত অভিনেত্রীর চরিত্রে মৌটুসী ছিলো। আর রুবেল ছিলেন, অল্প একটু রওনক হাসানও । ডাবিং স্টুডিওর বাইরে বসে রওনকের সংলাপটা অভিনেত্রীকে অ্যাম্বিশাস বা উচ্চাকাংখী হিসেবে তুলে ধরলেও পুরো নাটকে কোথাও তাকে সেরকম মনে হয় নাই। বৃষ্টির মধ্যে রাস্তায় একা এই সময়টুকু সহ বেশ কিছু জায়গায় এত সুন্দর অভিনয় করেছে মৌটুসী যে তাকে প্রশংসা না করলেই নয়। মেকআপ রুমে অসহায় হাসি, খাবার টেবিলে, একাধিক জায়গা আছে যেখানে মানুষের মনে হবে যে চরিত্রটা বাস্তব। কেউ অভিনয় করছে না। বৃষ্টির জায়গাটা ভোলার মতো না। রুবেল ভাইয়ের অভিনয় অতিমাত্রায় কন্ঠনির্ভর। তার হাসি কান্না একই রকম মনে হয়েছে। আর পালিয়ে বের হয়ে আসা স্পর্শিয়ার নাটক টা তার কারনে আর শিল্পী সরকার অপুর কারণে ভালো লাগে। স্পর্শিয়া এরকম অভিনয় আগেও করেছে। কেন জানি তাকে সবাই এরকম ডেয়ারডেভিল চরিত্রের জন্য বেছে নেয়। তার অভিনয়ের দক্ষতা অনেক। এই নাটকটা মজার। স্পর্শিয়ার অভিনয় ক্ষমতাকে ঢেকে দেয় তার সৌন্দর্য। একারণেই তাকে বারবার একই রকম চরিত্র দেয়া হয়। তাকে আরো বিচিত্র চরিত্র দিলে তার অভিনয় শক্তি প্রমানিত হবে। ছেলেটা সরি বলে এই জায়গাটা ভালো। উচ্চমাত্রার ভালো। মদ বা গাঁজার ইনফ্লুয়েন্সে থাকা কাউকে ছেলেটার নিজে থেকে না বলাটা দরকার। এটা সে বুঝেছে । এই বিষয়টা উচ্চমাত্রার দায়িত্ববোধ নিয়ে ছেলেদের সচেতন করবে এবং এটা খুবই উচ্চমাত্রার ভদ্রতা। নাটকটার শেষ শুরুতেই বোঝা যায়। এটা হলো এই নাটকের দুর্বলতা। তবে ওয়েব সিরিজ মানেই গালাগাল, খুন, নেশা, অপরাধ এই চক্কর থেকে বের হয়ে অভিনয় ও গল্প নির্ভর নাটক নির্মানের প্রচেষ্টার জন্য সামীর ধন্যবাদ পাবেন। সব মিলিয়ে এই নাটক তিনটি ভালো। আর অভিনয়ের জন্য তিন প্রধান চরিত্রের অভিনেত্রী বেশী নম্বর পাবেন। তাদের পাশে তাদের সংগীদের একটু ম্লান মনে হয়েছে। এটা হয়তো পরিচালক ও কাহিনীকারের চেষ্টা ছিল। নাম যেহেতু বউ ডায়েরীজ। আজকের প্রজন্ম ডেইলী জার্নাল বা ডায়েরীর আনন্দটা বোঝে কিনা সেটা বোঝা মুশকিল। কলমই তো উঠে যাচ্ছে কী বোর্ডের প্রতাপে।
অশিক্ষা আর বর্বরতা; উজবুকি আর আহাম্মকির চূড়ান্ত নিদর্শন হলো সি এম ভি এর ব্যানারে নগদের স্পন্সরে এক নাটক যেখানে সন্তানের অটিজম স্পেকট্রাম ও অন্যান্য behavioural disorder ও জেনেটিক কন্ডিশনকে মা বাবার পাপের/ভুলের শাস্তি হিসেবে ইংগিত করে দেখানো হয়েছে। এই নাটকের প্রচার বন্ধ করা উচিত এবং নাটকের কাহিনীকার ও পরিচালক প্রযোজক এর উচিত প্রকাশ‍্যে ক্ষমা চাওয়া। তথ্য মন্ত্রণালয়ের অবিলম্বে একটি টাস্কফোর্স গঠন করা দরকার যেখানে এধরনের বলদদের তৈরী করা কনটেন্টের বিরুদ্ধে অভিযোগ গ্রহণ ও বিচার করা হবে। শত শত বাবা মায়ের মনে এরা কুৎসিত আঘাত করেছে গর্দভগুলিকে আমার প্রশ্ন, তাদের নিজেদের বাবামায়ের কোন পাপে তাদের মতো এরকম অকাল কুষ্মান্ড জন্ম নিয়েছিল? সবচেয়ে লজ্জা পেয়েছি যখন শুনেছি চ্যানেল আই এই নাটকটা প্রচার করেছে। দেশে একটি সম্প্রচার পর্যবেক্ষণ কমিশন করা দরকার। (অভিনেতা অভিনেত্রী ও অন্যদের এখানে আমি দায়ী করি না। কারণ তারা হলেন পরিচালকের অধীনে। তারা নির্দেশ অনুযায়ী অভিনয় করেন। কলাকুশলীরাও নয়। কারণ লাইট ক্যামেরা সেট সবই পরিচালকের নিয়ন্ত্রনে। কাহিনীকার পরিচালক ও প্রযোজক বলবেন যে এই অসভ্যতা কেন তারা করলেন! ) নগদ কি কেনে? তাদের এজেন্সী কোনটা? নগদে গু কেনা ভালো কিন্তু।
প্রথম আলোর পাতার এক কোনাতে পড়ে থাকা বাম লংগরখানায় আশ্রিত বাম বুদ্ধিজীবী এক হতাশ গন্ধমাদনের ফেসবুকিয় বিলাপ পড়ে হাসলাম। তার উচিত আলোর কারখানার ”চরকি” খুলে বসে থাকা আর কে কয়টা আম খেলো এটা মুখস্ত করা। আলোকিত শুনলেই তার নাকি ইংরেজ দখলদারদের কথা মনে পড়ে। 'আলো' শুনলে ওনার কার কথা মনে পড়ে? পূঁজিবাদের চেক ভাঙ্গিয়ে হন্টনরত জনিকে ভালোবাসার সময় এই বামালুতা কই থাকে? এই "নামরদ" বামরদগুলির কয়েকদিন পরপর বিশ্বসাহিত্য কেন্দ্র নিয়ে পেটখারাপ হয়। স্ট্যালিন বাবাকে স্বপ্নে দেখে জেগে উঠে আকথা কুকথা লিখতে থাকে। ওসমানী উদ্যানের আন্দোলন নাকি ডেংগু মশা মারার আন্দোলনের কাছে ঢাকা পড়ে গিয়েছিলো। এমনি এই অপদার্থগুলির সাংগঠনিক ক্ষমতা যে এরা একে তো নিজেদের আন্দোলন ঠিকমতো করতে পারে না আবার নিজেদের অসফলতার দায় আরেকজনের ঘাড়ে দিয়ে দেয় আর সার্ক ফোয়ারা দেখতে দেখতে বাদাম চিবায়। দুইখান গাছ বাঁচাইতে পারে না আর শুয়ে শুয়ে সমাজকাঠামোয় পরিবর্তন আনার স্বপ্ন দেখে। Castrated লোক Castro হতে চাইলে যা হয় আর কি! #ঝান্ডুবাম
বাংলাদেশ টেলিভিশনের ক্যান্টিনে বহুদিন একটা পোস্টার লাগানো ছিলো। বনশ্রী নিবাসী জনৈক দামড়া লোক; আওয়ামী শিশু লীগ খুলেছিলেন। যাক আজ এক দশক পরে এই উদ্ভট কাজগুলি বন্ধ হচ্ছে।
যদি ঢোকার দরজা খোলা থাকে তবে বের করে দিলে একই রকম লোকজন আবার প্রবেশ করবে। নেয়ার সময় ছেকে নিলে চায়ের লিকারের সাথে চাপাতা চিবাতে হয় না।
যে ইন্ডাস্ট্রি সবার দেখার জন‍্য জঘন‍্য পোষাকে চিকনি চামেলি বানায়, মেয়েদের ঝান্ডুবাম আর ফেভিকোল মনে করে, সেই একই ইন্ডাস্ট্রি সাবসক্রিপশন বেসড একটা App নিয়ে মরাকান্না জুড়ে দেয়। দ্বিচারিতা আর কাকে বলে!
আপনার কোন কাজকে কেউ স্পন্সর করেছে, এটা দয়া না বরং সে এর মধ‍্য দিয়ে নিজের বিজ্ঞাপন করছে। সেই কোম্পানির অন‍্যায় কাজের খবর আপনি দেখাতে গেলে সেটায় বাধা দেয়ার অধিকার তার নাই। স্পন্সর আপনার নৈতিকতাকে ক্রয় করে নাই। বরং আপনি যতো আপনার স্পন্সরের অন‍্যায়কে এড়িয়ে যাবেন ততোই তার দাসে পরিনত হবেন। আপনার বিশ্বাসযোগ্যতা তলানিতে নামবে আর আপনার টিভি রেডিও বা সংবাদপত্র ডুবতে থাকবে।
অন‍্যের প্রতি করা অপরাধ, অন‍্যের হক বা অধিকার কেড়ে নেয়া আল্লাহ ক্ষমা করবেন না বলে কুরআন শরীফে বলা আছে। তাই চুরির টাকায় দান খয়রাত আর কোরবানি বা হজ্জ্ব করে লাভ হবে না
ভার্চুয়াল ওয়ালেট হলো একটি কাল্পনিক টাকার থলে যেখানে আপনি কাল্পনিক টাকার মালিক। ধরা যাক আপনি একটি দোকানে দুহাজার টাকার সদাই করলেন। সে আপনাকে বললো আরো দুহাজার টাকা আপনার ভার্চুয়াল ওয়ালেটে রাখা আছে। এই টাকা দিয়ে আপনি তার দোকানে নির্দিষ্ট সময় পর্যন্ত বাজার করতে পারবেন। ১. এই টাকাটা আসলে নেই। এটা একটা প্রমিজ মাত্র। এই প্রমিজটা কেবল তার দোকানেই নগদায়ন বা ক‍্যাশ করা যায়। ২. আপনি এটা দিয়ে কিছু কেনা মানে এই কল্পনার টাকা বাস্তবের পণ‍্য হওয়া। ধরা যাক আপনি এই টাকা দিয়ে একজোড়া জুতা কিনলেন। এই জুতাটা কিন্তু দোকানের মালিককে সাপ্লায়ারের কাছ থেকে টাকা দিয়ে আনতে হবে। এনে আপনাকে দেবে। এই টাকাটা সে কোথা থেকে পাবে? ৩. এই টাকাটা সে ধার করতে পারে ব‍্যাংক থেকে। নিজের পকেট থেকে অথবা কোম্পানির শেয়ারে বিনিয়োগকারী কারো কাছ থেকে। ৪. সে কখনোই ক্রেতার টাকা দিয়ে পণ‍্য সরবরাহ না করে বা টাকা নির্দিষ্ট মেয়াদে আটকে রেখে এই ভার্চুয়াল দেনা শোধ করতে সেই আটকে রাখা টাকা কাজে লাগাতে পারবে না। ৫. তাতে তার দায়দেনা আরো বাড়বে। এটা যতো চলবে ততই কল্পনার ওয়ালেটে কাল্পনিক টাকা জমা হবে। যতো বেশি ই ওয়ালেটের দেনা কমবে ততো বেশি আসল টাকার দেনা বাড়বে। কারণ তাকে সেই টাকা জোগাড় করতে হবে। থলে বা tholay নামে আরেকটি নতুন সাইট ইসিবি চত্বরের এক ঠিকানা দিয়ে আবারো ৪৫ দিনের চক্কর শুরু করেছে। আপনাদের মাথা খাটিয়ে একটা প্রশ্নের উত্তর দেন। এত শত শত কোটি টাকা ভর্তুকি বা লস দেয় যে লোকগুলি তারা কিন্তু কোন ব‍্যাংক বা বিনিয়োগকারীর টাকা থেকে এই লস দেয় নাই। কেন? কারণ এই মডেলের প্রতিষ্ঠান টেকে না। কেউ তাদের ঋণ দেবে না। তারা আপনাদের টাকা নিয়ে এসব লস দিয়ে দিয়েছে। ৫০০ কোটি টাকা শোধ করতে আপনাদের পকেট থেকে আরো কত হাজার কোটি টাকার পণ‍্য কিনতে হবে? ডিসকাউন্ট দিলে এই টাকা আরো বাড়বে। এটা যতো চলবে ততোই আপনার টাকা ফেরত পাবার সম্ভাবনা কমবে। কারণ ডিসকাউন্ট এর লোভ দেখিয়ে টাকা নিতে না পারলে এত টাকা বাজার থেকে নিয়ে আটকে রাখা সম্ভব না। ডিসকাউন্ট না দিলে আপনি রিসেল করবেন কিভাবে? ডিসকাউন্ট দিলে এই টাকার বোঝা সে মেটাবে কিভাবে? এই প্রশ্ন করেন। কার টাকা লস দিলো? লস করলে লাভ সহ চেক কিভাবে দিলো? এই টাকা কোথা থেকে এলো? আমিও আপনাদের মতোই ক্রেতা। আমি জানতে চাই আমার আত্মীয়র দেয়া টাকা পণ‍্য না দিয়ে আটমাস আটকে রেখে সেই টাকা দিয়ে কি করেছে? সাড়ে এগারো লাখ টাকার এক্সিও গাড়িগুলো কোথায়? যে বাইকের স্টক নাই বলে আপনাকে বাইক দিতে পারে না সেটা কার কাছে বেচে আপনাকে ৪০% _৬০% লাভ দেয়। বাইক এর স্টকই তো নাই! কোম্পানি লস করে। আপনাকে লাভ দেয়। কেমনে? মেশিন আছে টাকা ছাপানোর? বিবিএর বিজনেস শিক্ষার ক্লাস নেবার দরকার নাই। লসের বিজনেসে কার টাকা দিয়ে ক্রেতাকে লাভ দেয় আর দামী গাড়ি কেনা যায় আর বাজারের চেয়ে বেশি বেতন দিয়ে কর্মচারী পালা যায় এটা জিজ্ঞাসা করেন।
আম-মতা আম-মোদী আম-রান আমরা আম-রাজনীতিতে বিজয়ী
নেটফ্লিক্সে ডকুসিরিজ হাউ টু বিকাম এ টাইরান্ট দেখলাম। একনায়কদের কুকীর্তির সূত্রে হিটলার মুসোলিনি স্টালিন ইদি গাদ্দাফি সাদ্দাম কিম জং সব আছে কিন্তু পিনোচেট সমোজা মার্কোস হোসনি সুহার্তো নাই। এটাই পশ্চিমা পক্ষপাত।
একজন আমাকে বললো "অন‍্যায় করে কোম্পানির মালিক। ধোকা খাবে পাবলিক। আমাকে অনেক বেতন দেয়। তাই যা বলে সেটা করি" যেন আরেকটু বেশি বেতন দিলে ডাকাতদলে চাকরি করতো।
মাস্ক দিয়ে শ্বাস নিতে পারি না একথা বলে যারা মাস্ক পরছেন না, জেনে রাখুন কোভিডের শ্বাসকষ্ট এর চেয়ে বহুগুন বেশি মৃত্যুর শ্বাসকষ্ট।
সর্বাত্মকভাবে সীমিত ও কঠোরভাবে শিথিল, যেমনি হোক না কেন, অনুগ্রহ করে এই লকডাউনটি মেনে চলেন। নাহলে আরেকটা ঈদের দেখা নাও পেতে পারেন।
যে মানুষ অন‍্যের ওপর "পংখীরাজ ঘোড়া" দিয়ে নজরদারি করে সে নিশ্চিতরূপে তার নিয়োগকারির ওপরেও নজরদারি করে। কারণ সে তার নিজের চাকুরি টেকাতে, চাকুরিদাতার মন রাখতে চায়।
 সত্য যাকে আহত করে; বুঝতে হবে সে অন্যায়কারী ও বিবেকহীন। বদ মানসিকতাকে কোরবানি দিন। ঈদ মোবারক।
