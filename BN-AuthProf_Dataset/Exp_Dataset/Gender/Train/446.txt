চবির একজন লোক পোস্ট দিসে হুজুররা খালি মুক্তিযুদ্ধে ধর্ষণই করসে! এত এত বীরেদের লিস্টে কোনো হুজুর মাওলানা নাই! সেই গর্ধব জানেই না হয়ত তাজউদ্দীন একজন হাফেজ ছিলেন। মাওলানা কাশেমপুরী বা যশোরী হুজুরের নামই শুনে নাই আত্মত্যাগ অনেক দূরে!  সে তার ক্ষুদ্র আর পড়াশোনাহীন মস্তিষ্ক নিয়েই এমন পোস্ট দিতেই পারে..  আপনি ভাই??  শুধুমাত্র আপনি আর সে একই দল করেন বলে তার পোস্টে লাভ্রিএক্ট দিতে আপনার বিবেকে বাধে নাই?? এটা সম্পূর্ণ  ভুল জেনে ও একই দল করেন বলে তাকে শোধরায়ে যে দিলেন না, আপনার এত পড়াশোনার / জানাশোনার কি দাম ভাই??  সে ক্ষমতাসীন কোনো দলের চাটুকার বলে চুপচাপ তার পোস্ট এভয়েড করে যেতে পারলেন যেখানে কেউ কোন মতামত দিলেই জ্ঞান নিয়ে ঝাপায়ে পড়েন!!এই ডিসেম্বর মাসে এই নোংরামি দেখে আপনার বুক কাপে নাই??থু মারি আপনাদের মানসিকতায়...
কুকুরের মুখ বন্ধ করার একটি প্রাচীন পদ্ধতি হলো— তাকে এক টুকরো হাড্ডি খেতে দেয়া। প্রভুভক্তিতে কুকুরদের এক সময় খুব সুনাম থাকলেও, সম্প্রতি মানুষেরা তাদের এ সুনাম কেড়ে নিয়েছে। কুকুরেরা লক্ষ করেছে, পৃথিবীর কিছু কিছু এলাকায়, মানুষ প্রভুভক্তিতে কুকুরদেরও ছাড়িয়ে গেছে। মার্ক টোয়াইন ইচ্ছা প্রকাশ করেছিলেন— তাঁকে স্বর্গে নিলে যেন কুকুরদের স্বর্গে নেয়া হয়। কারণ, মানুষের স্বর্গে তিনি যেতে চান না। তাঁর এ ইচ্ছা অমূলক নয়। মানুষ পৃথিবীতে যা যা দেখিয়েছে, তাতে পরকালে তাকে আর বিশ্বাস করা চলে না। কিছুদিন আগে ঢাকায়, পুলিশ একজন প্রতিবাদকারীকে যখন গ্রেপ্তার করে নিয়ে যাচ্ছিলো, তখন একটি কুকুর লোকটিকে ছাড়াতে, তার কাপড় কামড়ে ধরে টানাটানি করছিলো। মানুষ পাশে দাঁড়িয়ে এ দৃশ্য উপভোগ করেছে, কিন্তু কুকুরটির মতো এগিয়ে আসার প্রয়োজন বোধ করে নি। কুকুরদের ধর্ম পালন করতে হয় না, ফলে ধর্মে নিয়ে তাদের মধ্যে কোনো গন্ডগোল নেই। কুকুরদের প্রতি ঈশ্বরের এ এক বিরাট অনুগ্রহ। তারা কাটাচ্ছে পাপপূণ্যহীন চমৎকার উপাসনামুক্ত জীবন। রাম মন্দির ও বাবরি মসজিদ নিয়ে তাদের কোনো উদ্বেগ আছে বলে মনে হয় না। কুকুরদের কোনো পীর নেই, এবং এটা ওটা চেয়ে তারা পীরের দরবারে গিয়ে পড়ে থাকে না। ভবিষ্যৎ নিয়েও তাদের কোনো দুশ্চিন্তা নেই। ঘুমের আশায়, বিছানায় শুয়ে তারা মানুষের মতো ছটফট করে না। এজন্য কবি হুইটম্যান কুকুরদের খুব ঈর্ষা করতেন। কুকুর সমাজ মাননীয়মুক্ত। কুকুরদের কাউকে মাননীয় বলতে হয় না। মর্যাদায় সকল কুকুরই সমান, এটিই তাদের প্রতিষ্ঠিত নীতি। তাদের কোনো ‘স্যার’, স্যালুট, ও হরিলুট নেই। কুকুর প্রয়োজনের অতিরিক্ত আহার করে না। তার শরীর মেদমুক্ত। সে বারবার আয়নার সামনে গিয়ে আক্ষেপ করে না— আহারে! চুল পেকে গেলো! রূপ নিয়ে তার কোনো মাথাব্যথাই নেই। সে যখন বিয়ে করে, তখন তার কোনো কাবিন লাগে না। কুকুরের বংশ পরিচয় আছে। তার পূর্বপুরুষ নেকড়ে ছিলো। সে-হিশেবে তাদের হিংস্র হওয়ারই কথা। কিন্তু মানুষের হিংস্রতা দেখে তারা থমকে গেছে। তারা দেখেছে যে, এক বছরে মানুষ যতো মানুষকে খুন করে, ততো মানুষ তারা একশো বছরেও খুন করতে পারবে না। এজন্য হিংস্রতাকে তারা বিদায় জানিয়ে দিয়েছে। আধুনিক নগরগুলো আদমশুমারির মতো কুকুরশুমারিও করে থাকে। কিন্তু এতে কুকুরদের প্রকৃত সংখ্যা উঠে আসে না। তারা শুধু রাস্তায় ঘুরে বেড়ানো সুস্থ কুকুরদেরই গণনা করে; প্রাসাদের ভেতরের পাগলা কুকুরদের কথা তারা হিশেবে আনে না। কুকুর গাছের উপর প্রস্রাব করতে পছন্দ করে, এবং কুকুরদের এ চরিত্র, সম্প্রতি মানুষও রপ্ত করে ফেলেছে। তবে গাছের বদলে, মানুষ এ কাজের জন্য বেছে নিয়েছে মানুষেরই মাথা। মানুষ এখন রাতদিন প্রস্রাব করছে একে অন্যের মাথার উপর। ‘কুত্তার মতো পেটাবো’— এ বাক্যটি থেকে কুকুরদের প্রতি আমাদের ভালোবাসার প্রমাণ পাওয়া যায়। কোনো সমাজে, মানুষ মানুষের সাথে কেমন আচরণ করে, তা আমি টের পাই ওই সমাজে কুকুরদের প্রতি মানুষের আচরণ দেখে। কোনো নতুন দেশে গেলে, দেশটি নিরাপদ কি না তা বুঝতে আমি কিছুক্ষণ রাস্তার দিকে তাকিয়ে থাকি। যদি দেখি, রাস্তায় কুকুরদের নির্বিঘ্ন আনাগোনা আছে, মানুষ ও কুকুর পাশাপাশি বন্ধুর মতো হাঁটছে, তাহলে ধরে নিই— দেশটি নিরাপদ। —মহিউদ্দিন মোহাম্মদ (সংজ্ঞাবলীর পদাবলী / কুকুর)
কারা আমরা? এই দক্ষিণ এশিয়ায়, এই দুনিয়ায় আমরা কোন অবস্থায় আছি? কেন এই অবস্থায় আছি? আমাদের ভবিষ্যতটা কী? আমাদের ভবিষ্যত ঠিক করার এজেন্সিটা কি আমাদের আছে? আমাদের রাজনীতিটা বর্তমানে কেমন হওয়া দরকার? কেন কাঁটাতারঘেরা বন্দিত্বের যন্ত্রনাকে আমরা জাতিবাদী ভাবাবেগের মলম লাগিয়ে উপশম করবো? বিকল্প রাজনৈতিক চিন্তা ও তৎপরতা কেমন হতে পারে? এর খানিকটা ধারণা দেয়ার চেষ্টা করেছিলাম মদিনা বইয়ের "বাঙলার অনাগত সমাজ" নামক প্রবন্ধটিতে। শিঙ্গা বেজে গেছে। যাদের কানে এখনো সেই আওয়াজ পৌছায় নাই, তারা স্বাভাবিকভাবেই পশ্চাৎপদ। জড়াজির্ণ সেইসব মতাদর্শগুলা ফানা করে দিন, যা কনসেন্ট্রেশন ক্যাম্পের বন্দিত্বকে স্বাধীনতা ভাবতে শেখায়। স্বাধীন হন, স্বাধীন। যিনি মনের দিক থেকে স্বাধীন হয়ে যান, হাসিনা বা মোদির কোন সাধ্য আছে তাকে বন্দী রাখবার? পুনরুত্থিত হোন। দেখুন আপনার সামনের দিগন্তটা কতো বিরাট।
সাংবাদিক রোজিনা ইসলাম যদি চোর হয় তাহলে স্বাস্থ্য বিভাগের অতিরিক্ত সচিব কাজী জেবুন্নেছা বেগম উনি কি? আমি মনে করি সচিবের বিরুদ্ধে আনা অভিযোগ খতিয়ে দেখে তা সত্য বলে প্রমাণিত হলে তাহলে আইনানুগ ব্যবস্থা গ্রহণ করা প্রয়োজন।
সারাজীবন কংগ্রেস করার পর এক পরিবার থেকে একজন গেলেন আর এস এসে, আরেকজন যাচ্ছেন তৃণমূলে। দোষ পার্টির? নাকি মানুষের? আমি তো বলবো মানুষের। টাকাপয়সা ক্ষমতা পুরস্কার যেদিকে বেশি সেদিকে মানুষ যেতে চায়, আদর্শের তোয়াক্কা করে না। হাতে গোণা কিছু মানুষই ঝড় তুফানের মধ্যে অনড় দাঁড়িয়ে থাকে। ভেঙ্গে যেতে থাকে, মরে যেতে থাকে, তবু দাঁড়িয়ে থাকে। 
#রকমারি_রিভিউ_প্রতিযোগ_মার্চ ঢাকা শহরের নাম ঢাকা হলো কি করে জানেন? তখন বাংলায় সেন শাসন চলছে। রাজা বল্লাল সেন স্বপ্নে দেখলেন গহীন জঙ্গলে ঢাকা এক দেবীমূর্তি। স্বপ্নে দিকনির্দেশ পেয়ে সেই মূর্তি উদ্ধার করলেন অরণ্য থেকে। মন্দিরে পুনঃপ্রতিষ্ঠা করলেন দেবীকে। মূর্তিটি জঙ্গলে ঢাকা ছিল, তাই মন্দিরের নাম হলো ঢাকেশ্বরী বা ঢাকার ঈশ্বরী। সেই অঞ্চলের নামও হয়ে গেল ঢাকা। আরেকটি গল্প বলি। পর্বতঘেরা এলাকায় আরব দেশ থেকে ইসলাম প্রচারে এলেন সাধক হজরত বদর শাহ আউলিয়া। সেখানে বন-জঙ্গলে জ্বীন-পরীর বাসস্থান, ভয়ে মানুষ থাকে না। পাহাড় চূড়ায় মাটির চাটি (প্রদীপ) জ্বালালেন বদর শাহ। অলৌকিক প্রদীপের আলো ছড়িয়ে পড়লো দিকে দিকে। পুড়ে গেলো পরীদের ডানা, পালিয়ে গেলো সব জ্বীন। আলৌকিক রশ্মি ঘিরে জনপদ গড়ে উঠলো। বদর শাহ পীরের প্রদীপ বা চাটি ঘিরে গড়ে ওঠা অঞ্চলের নাম হয়ে গেলো 'চাটিগ্রাম' বা চট্টগ্রাম। যে ঢাকা শহরের অলিগলিতে ঘুরে বেড়ান তার নামগুলোরও কিন্তু অনেক গল্প বলার আছে। ঢাকা শহরে ইংরেজরা যেখানে বন্য হাতি পোষ মানানোর জন্য রাখতো সে জায়গাকে পিলখানা বলা হত। ইংরেজ কমিশনার মি. ককরেলের নামে ককরেল রোড, সেই থেকে গোটা এলাকাটাই হয়ে যায় কাকরাইল। ইন্দিরা রোড কিন্তু আবার ইন্দিরা গান্ধীর সম্মানার্থে নয়, এই এলাকার বিত্তশালী ব্যক্তি দ্বিজদাস বাবুর কন্যা ইন্দিরার নামেই এই নাম। নানা অঞ্চলের কত গল্প এভাবে ছড়িয়ে আছে বাংলাদেশের আনাচে কানাচে। লোক মুখে মুখে তৈরী হয়ে আসছে কতসব কিংবদন্তী। কখনো তা প্রসিদ্ধ লখিন্দর-বেহুলার গল্প, বা ইতিহাসের পাতা থেকে হারিয়ে যাওয়া কমল বাওয়ালির উপাখ্যান। সত্য আর কল্পনার মিশেলে গল্পগুলোতে থাকে মানুষের বিশ্বাস, ধর্মীয় আচার, রাজা বা রাজনীতি। এইসব গল্প আর জনশ্রুতিকে সারা দেশ থেকে মণিমাণিক্যের মত কুড়িয়ে দুই মলাটে আবদ্ধ করেছেন আসাদুজ্জামান জুয়েল 'বাংলা কিংবদন্তী' বইটিতে। পাঠপ্রতিক্রিয়া: লোককথা পড়তে কে না ভালোবাসে। বইটি পড়লে ঠাকুরমার ঝুলি বা ছোটবেলায় ঘুমিয়ে পড়ার সময় শোনা গল্পের একটা স্বাদ পাওয়া যায়। লেখক সংক্ষিপ্ত আকারের মধ্যে অধ্যায়গুলো রাখলেও, গল্পের স্বাদ নষ্ট হয়নি একটুও। পুরো বইয়ে ছিল লেখকের যত্নের ছাপ। মজার অনেক কিছু লক্ষ্য করা যায় বাংলার কিংবদন্তীগুলো পড়লে। বেশিরভাগ অঞ্চলের লোকশ্রুতিতে রাক্ষস বা জ্বীনের আবির্ভাব, কিন্তু বান্দরবানের উপজাতিদের গল্পে পাওয়া যায় ড্রাগনের খোঁজ! বিভিন্ন এলাকার একটা প্রতিচ্ছবিও ভেসে উঠে। দরবেশ-ব্রাহ্মণ, মাজার-মন্দির মিলেমিশে কতরকম মানুষের দেশ বাংলাদেশ। ধন্যবাদ লেখককে আমাদের কাছে 'বাংলা কিংবদন্তী' পৌঁছে দেওয়ার জন্য।
বিজেপীর নির্বাচনী গান যদি দেখে না থাকেন তাহলে দেখে নেন । কলকাতায় বিজেপি নির্বাচনে জেতার জন্য কি কি বিক্রি করছে। বাংলাদেশের পূর্ণিমা শীল এর ধর্ষণ ঘটনা, এক নদীর রক্ত দিয়ে যে বাঙলা কিনেছেন সেইখানে জঙ্গী হামলা । যত বার ইতিহাস বলে ততবার ৭১ এর ছবি দেখায়। মনে প্রশ্ন জাগে না আমাদের ৭১ ক্যামনে বিজেপীর নির্বাচনে বিক্রির প্রডাক্ট হয় ? বিএনপি জামাত আমলের পূর্নিমা শীলের ধর্ষণ ঘটনা কেমনে বিজেপীরে ভোটে জেতার রসদ জোগায় ?? মনে প্রশ্ন জাগে না ? আপনার বলা আরব গেরিলা ঘোরায় চরা ছবি বিজেপি বিক্রি করে ক্যমনে ? কেন বিক্রি করে একবার নিজেরে জিগাইতে ইচ্ছা করে না ? আপনাদের রাগ উঠে না নাকি খালি একা আমারই এই রকম রাগ উঠে ?????
#শরীফুলহাসান #বইছবি_প্রতিযোগিতা২.০বইয়ের নাম: রূপকুমারী ও স্বপ্নকুহক লেখক: শরীফুল হাসানপ্রেমিকের ধর্ম একটাই। তারা প্রেম ছড়াতে চায়। প্রেম এক জায়গায় থাকে না, সে বহমান নদীর মতো।
ঈদ সমাচারঃ প্রফাইল পিকচারে যে ড্রেস পরা ছবিটা দেখতে পাচ্ছেন সবাই, ওটা আমাকে গত বছর ঈদের আগে গিফট করেছিল আমার বন্ধু । ঈদ উপলক্ষে না, সে মাঝেমধ্যেই আমাকে এটা-সেটা কিনে পাঠায়। এটাও পাঠিয়েছিল। কিন্তু ঈদের আগে পাঠিয়েছে। তাই ঈদ গিফট। তখন লকডাউনে ঈদ করার মেন্টালিটি ছিল না। ঈদ আসলে পালনই করি নাই। শুধু হাজব্যান্ডের অনুরোধে একটু রান্নাবান্না করেছিলাম। আর ঈদের জামাত পড়েছিলাম বাসায়, তিন ছেলে আর আমরা দুইজন মিলে। ব্যস, এটুকুই আমাদের ঈদ ছিল। দিনের বাকিটা সময় ফোনে কথা বলেছি বাংলাদেশে বা অন্য দেশে দুই ভাই আর বিভিন্ন রিলেটিভদের সাথে। কথা বলতে বলতেই ঈদ শেষ। নতুন জামাকাপড় পরিনি। এরপর লকডাউনের বন্দি জীবনে একঘেঁয়েমি শুরু হলো। তখন লেখালেখি বাদ দিয়ে দর্জিগিরি শুরু করলাম। পুরানো শাড়ি, যেগুলো আর কখনো পরা হবে না, ওসব নিয়ে ডিজাইনার জামাকাপড় বানানো শুরু করলাম। ইন্টারনেট থেকে ডিজাইন নিতাম। সেই জামাকাপড় আবার ঘরেই পরতে লাগলাম। ঠিক তখনই, শায়লার পাঠানো থ্রিপিসের দিকে চোখ পড়ল। এটাকে একদিন কাঁটাকুটি করলাম। আর সেলাই করতে পাক্কা একমাস লেগেছে। টানা একনাগাড়ে সেলাই করার মতো ধৈর্য আমার ছিল না। এটা শেষ হবার পর যথারীতি আলমারিতে তুলে রেখেছি। একদিনও পরা হয়নি। ঈদের দিন সকালে আলমারি খুলে ঝাড়া দশ মিনিট চুপচাপ দাঁড়িয়ে থাকলাম। কোনটা পরব, দিশা পাচ্ছি না। কারণ ঈদে নতুন জামা পরতে হয়। আর আমার আলমারিতে কোনো নতুন জামা নেই। অতঃপর চিপা থেকে বের হলো এই থ্রিপিস। সকালবেলায় এটা পরলাম মহানন্দে। দুপুরে আমরা বাইরে যাব। আবহাওয়া ভালো। লকডাউন নাই। তাই রেডি হচ্ছিলাম মানে সাজুগুজু করছিলাম। ছেলেরা বলল, তোমার ড্রেস পাল্টাও নাই, মাম্মি? এইটা তো সকাল থেকেই পরে আছ। বাইরের জন্য আরেকটা ড্রেস পরো। আমি বললাম, আর কোনো নতুন ড্রেস নাই আমার। সবগুলো অন্তত একবার পরা হয়ে গেছে। আর ঈদের দিন একদম ঝকঝকে নতুন জামা পরার নিয়ম। তাই এটাই আমার ঈদের ড্রেস। তোমাদের শায়লা আন্টি পাঠিয়েছে। ছেলেরা আর কিছু বলল না। আমি সারাদিন এই জামা পরে ঈদ করলাম। ঈদের পরের দুইদিনও এই জামা পরেই ঈদ করা হলো। একাধারে তিনদিন এই জামা পরার পর আজ সকালে ওয়াশিং মেশিনে দিয়েছি। আর নতুন জামা পরার জন্য বাসার জামাকাপড়ের দিকে হাত বাড়িয়েছি। তখনই দেখলাম, নতুন একটা সালোয়ার কামিজ। একদমই নতুন। কবে কোনকালে আমার এক পাঠক দিপ্তির ফেসবুকে পেইজ মায়াবতী থেকে কিছু কাপড় কিনেছিলাম কুর্তির। সেগুলো সে পাঠিয়েছিল আরও পরে। এবং কোনো এক ফাঁকে জামাও বানানো হয়েছিল। এরপর রেখে দিয়েছি। আর খোঁজ নেই। মজার ব্যাপার হচ্ছে, আজ খুঁজে খুঁজে এরকম চারটা ড্রেস বের করেছি আলমারির চিপা থেকে। এই খবর আমার হাজব্যান্ড শুনলে আমাকে দৌড়ানি দিবে। কারণ আমি কিছুদিন ধরেই তার কানের কাছে ঘ্যানঘ্যান করছি, সালোয়ার কামিজ কিনে দাও। একটা না, বেশ কয়েকটা কিনে দিবা। আমার একটাও সালোয়ার কামিজ নাই পরার মতো। চাইলে আমি নিজেই কিনতে পারি, কিন্তু আমার ইচ্ছে, তাকে দিয়ে কেনাব গ্লাসগো শহর থেকে। সে কিনলে আবার বাজেট নিয়ে চিন্তা করতে হয় না। হিহিহিহি। অনেক ঘ্যানঘ্যানানির পর সে একটু-আধটু রাজি হচ্ছিল গ্লাসগো যেতে। মাঝেমধ্যে গড়িমসি করে বলতেছিল, অনলাইন থেকে কিনো। লন্ডনের দোকানগুলো এখন অনলাইনে সেল করতেছে। বেহুদা গ্লাসগো যাব কেন? কথা সত্য। কিন্তু ওই যে আমি বাজেট নিয়ে ভাবতে চাই না। যাহা পছন্দ হবে, তাহাই কিনিব পদ্ধতিতে শপিং করতে চাই। পাক্কা দেড় বছর কোনোরকম শপিং করা হয় নাই লকডাউনের জন্য। এইবার তো শপিং না করলেই নয়! আজকে এইরকম ধরা খাব, ভাবি নাই। চারটা জামাকাপড় পরে পুরান করতে হবে এইবার। তারপর আবার ছয় মাস পর নতুন করে ঘ্যানঘ্যান শুরু করব গ্লাসগো যাওয়ার জন্য। সবশেষ খবর এটাই, পাক্কা দেড় বছর কোনোরকম আনন্দ-ফুর্তি করা হয়নি। কোনো ঈদ বা উপলক্ষ পালন করা হয়নি। লকডাউনে জেল খেটেছি। এবারই প্রথম লকডাউন ছাড়া ঈদ পালন হয়েছে এবং শায়লা আমাকে ঈদ গিফট (সালামি) পাঠিয়েছে। এইটা দিয়ে তিন ছেলে বেদম শপিং করেছে। দেড় বছর পর শপিং সেন্টারে পা দিয়ে আবেগ দমিয়ে রাখা সম্ভব হয় নাই। ধুন্ধুমার কেনাকাটা হয়েছে। দেড় বছরে আমি ফইন্নি স্টাইলে সংসারদারী চালিয়েছি, অর্থাৎ খাবার ছাড়া সংসারের প্রয়োজনে বাড়তি কিছু কেনা হয়নি অনিশ্চিত ভবিষ্যতের আশঙ্কায়। এই আশঙ্কা এখনো কাটেনি। তবু বেশ কয়েকটা সার্ভিং ডিশ কিনেছি। এতকাল আমার সংসারে সার্ভিং ডিশের আকাল ছিল। আমি টিফিন বক্স বা ফুড বক্সে রান্নাবান্না সার্ভ করতাম। ও হ্যাঁ, ঈদ সমাচারের অন্যতম বড় অংশের কথা এখনো বলাই হয়নি। এবারই প্রথম, আমার ছেলেদের স্কুল থেকে ঈদ মুবারক উইশ জানিয়েছে হেড টিচারসহ অন্য সব টিচাররা। শুধু তাই-ই না, ঈদের দিন কায়্যিনাতের ক্লাসে রমজান এবং ঈদ নিয়ে পড়ানো হয়েছে। কায়্যিনাত সেদিন স্কুলে যায়নি। তবু ওর বন্ধুরা সবাই ওর জন্য ঈদ মুবারক কার্ড আর ঈদের ছবি রঙ করে গিফট করেছে। আর সুন্নিয়্যাতের ক্লাস টিচার একটা বিশাল বড় মাফিন কেক বানিয়ে উপরে ডেকোরেট করেছে ঈদ মুবারক লিখে। ঈদের দিন ক্লাসে সেই কেক কেটে ঈদ পালন করেছে তারা। কয়েক পিস কেক সুন্নিয়্যাত-কায়্যিনাত তথা ওদের মুসলিম পিউপিলদের জন্য রেখেছিল, যাতে পরের দিন ওরা স্কুলে আসলে খেতে পারে। হেড টিচার জানিয়েছে, এখন থেকে প্রতি বছর ঈদের দিন স্কুল বন্ধ না থাকলেও ঈদ পালনে অংশ নেয়া হবে বিভিন্ন একটিভিটির মাধ্যমে। একটা ভিন্নধর্মী দেশের স্কুলের এই উদ্যোগ আমাকে অবাক করেছে। স্কুলে খুব বেশি মুসলিম নেই, আমার ছেলেরাসহ হাতেগোণা পাঁচ-ছয়জন হবে। কিন্তু স্কুল কর্তৃপক্ষ মুসলিমদের ব্যাপারে খুব উদার। শুধু স্কুলই নয়, স্কটিশরাও। প্রতিবার ঈদের দিন রাস্তায় বের হলেই ওরা মুসলিম দেখলেই ''হ্যাপি ঈদ'' বলে শুভেচ্ছা জানায়, পরিচিত-অপরিচিত যাই হোক। এমনকি আমি গত কয়েক বছরে বেশ কিছু স্কটিশ মহিলাদের সাথে রাস্তাঘাটে, বাসে-ট্রেনে পরিচিত হয়েছি, যারা ক্রিশ্চিয়ান হলেও ইসলাম ধর্মের প্রতি আগ্রহী। এজন্য তারা মসজিদ কম্যুনিটির সাথে যোগাযোগ করে রেগুলার ক্লাস করে ইসলাম ধর্মকে জানতে। ব্যাপারটা এমন নয়, এরা মুসলিম হতে চায়। এরা এদের ধর্মকেই আঁকড়ে ধরে থাকবে। কেবল জানার আগ্রহ থেকেই ইসলাম ধর্ম শিক্ষা গ্রহণ করতে চায়। এদের মধ্যে আমি দুইজনকে পেয়েছি, যারা কুরআন পড়েছে ইংরেজিতে। এবং ঠটস্থ করে ফেলেছে। বিধর্মী হয়েও ইসলামকে অন্তরে লালন করছে, এই ব্যাপারটা আমাকে খুব পুলকিত করে। বছর দুয়েক আগে একজন স্কটিশ মহিলার সাথে বাসে চড়ার সময় গল্প করছিলাম। সে একজন কট্টর ক্রিশ্চিয়ান হয়েও বাইরে চলাফেরা করার সময় ওড়না দিয়ে মাথা ঢেকে রাখে। কারণ ইসলাম ধর্ম সম্পর্কে জানার পর তার মনে হয়েছে, একজন মেয়ে হিসেবে তার এটা করা উচিত। তার নিজ ধর্মেও মেয়েদের পর্দা করার কথা বলা আছে ঠিকই, কিন্তু ইসলাম ধর্ম সম্পর্কে জানার আগে এই উপলব্ধি হয়নি। সে আমাকে বিদায় নেবার আগে একটা কথা বলেছিল, ''রেশমী, তোমার ধর্মে সবকিছু এত সুন্দর করে গোছানো আছে, যাতে সহজেই উপলব্ধি হয়। এত পরিপাটি করে কুরআনের একেকটা আয়াত লিপিবদ্ধ করা হয়েছে, যেটা বুঝতে সমস্যা হয় না। তোমার ধর্মের সাথে আমার ধর্মের অনেক মিল। কিন্তু এই মিলগুলো বাইবেল পড়ে নয়, কুরআন পড়ে উপলব্ধি হয়েছে আমার। আমি ক্রিশ্চিয়ান হলেও এখন চেষ্টা করি ইসলাম আর ক্রিস্ট ধর্মের মধ্যেকার এই মিলগুলো ভালোভাবে মেনে চলতে। তোমাদের নামাজ পড়াটা শিখেছি। একদিন নামাজ পড়ার অভ্যেস করে ফেলব। কারণ, নামাজ পড়লে মনের মধ্যে শান্তি লাগে। আমাকে স্বীকার করতেই হবে, কুরআন আর নামাজ হচ্ছে যে কোনো মানসিক রোগের বেস্ট মেডিসিন। কথাগুলো আমাকে ছুঁয়ে গিয়েছিল খুব। তাই এখনো মনে আছে। এরপর আর দেখা হয়নি তার সাথে। আর হয়তো হবেও না। এই দেশের মানুষগুলো আমাকে প্রতিনিয়ত রিয়েলাইজ করায়, আমার ধর্ম কতটা প্রেশিয়াস। এদের কারণেই আমি নিজেকে খুব দামি মনে করি। এবারে স্কুল থেকে আমাদের জন্য ঈদ চমক আমাকে আরও একবার রিয়েলাইজ করাল। স্কটল্যান্ডকে অনেকেই রেসিস্ট কান্ট্রি হিসেবে জানে। আমাকে অনেকেই বলেছে, স্কটল্যান্ডে রেসিজম গ্রো করতে দেয়া হয়। আদতে এই ধারণা ভুল। স্কটিশরা রেসিস্ট জাতি নয়, তারা ইংরেজ বাদে অন্য সব দেশের মানুষের প্রতি, সব ধর্মের প্রতি সম্মান দেখায়। কেবল ইংরেজরা বাদে। পাকিস্তানের সাথে বাঙ্গালীর যে দুশমনি, ইংল্যান্ডের সাথে তাদের দুশমনি এর থেকেও বেশি। রেসিস্টের ট্যাগ এদের গায়ে লাগে কেবল ইংরেজদের বেলাতেই।
এই গাছটাকে খুব অবহেলা করি। তাই সে আমাকে অবহেলার জবাব দেয় এই ভাবে। আমাকে বেশি বেশি ভালোবেসে। (গরিবের খুদে মালবেরী)
এই কথা গুলো অনেক শান্তি দেয়।। যেখানে এই ফিতনার লোক দেখানো সমাজে নিজের ঈমান ধরে রাখা টাই দায়ী।।।
এজ লাইক নায়র যাচ্ছি!! যদিও এ কদিন আব্বা আম্মা কল দিয়ে দিয়ে শুধু জিজ্ঞেস করে "তোর ঈদ আর কয়দিন চলবে? শ্বশুরবাড়ি বেড়ানো শেষ হয় নায় এখনো!" আমার হাসি পায় তবু বলা হয় না - শ্বশুরবাড়ি কি বেড়াতে যায় আব্বু? 😴 😪
ছবিটা মেইল এ দেখে অবাক হয়েছি। ছবির এমন কারিসাজির কারিগর কে আমি চিনিনা। তবুও অনেক অনেক ভালোবাসা❤ যার মারফত পেয়েছি তাকেও ভালোবাসা❤ ছবির কারসাজির কারিগর : শায়ান❤
সুদীপ্তা আর সৌরভের গল্প ❤️ দুইজন ব্যাংকার হলেও মোটেও এত এত ব্যস্ততার মাঝে ঠিকই নিজেদের জন্য সময় বের করে নেয়... এটাই আমার সবচেয়ে বেশি ভালো লেগেছে কোথাও ঘুরতে যাবার আগে আমরা হাজার‍টা প্ল্যান করি এটা হবে সেটা হবে শেষ পর্যন্ত কিন্তু কোথাও যাওয়াও হয়ে ওঠে না... কিন্তু এরা দুইজন এত কিছু না ভেবে একটু ছুটি পেলেই ঘুরতে চলে যায় কনের বস্ত্রালংকারে বর আসা মানা তাই বলে কি হলুদ সাজে বরের সাথে ছবি তুলবে না!!! না না সেটা কি করে হয় ছবিয়াল : মোশারাত ফারহানা শাম্মা
প্রতিবারের মতই ডিসেম্বরের শেষ সময়টা আমার আউটঅফনেটওয়ার্ক এর সময়❤️ আমার হাসিখুশিদের সাথে দু'টো দিন কিছু নতুন স্মৃতি কুড়ানোর উদ্দেশ্যে🥰🥰 তফাৎ শুধু একটাই,, সবসময় বছরের শেষে সবাইকে একত্রিত হতেই হবে এমন নিয়ম করে রাখা মধ্যমণি এবার না থেকেও কেমন করে যেন সবটা মিলিয়ে দিয়ে নিয়ম ভাঙার কোনো সুযোগ ই দিলোনা...😊
চাঁদ মামা আজ বড্ড একা হারমোনিকা ইন্সট্রুমেন্টাল ভিডিও গান- আজ রাতে কোনো রুপকথা নেই
তোদের কারো কি আমার উপর মায়া হয় না😭😭 বাইরেও যাইতে পারি না কিছু খাওয়াও হই না। কেউ পার্সেল টার্সেল ও তো পাঠায় সারপ্রাইজ দিতে পারস🥺🥺🥺
একটা পিক🙄🙄ভাইরে ভাই শাড়ি পোলারা পড়লে মানা যাইতো।বাট মেয়েরা শাড়ি পড়ে একটা পিক?কেমনে কি🙄
গায়ে মানে না আপনি মোড়ল!!!! শুধু নিজের অধিকারের প্রশ্নে ১৬ আনার জায়গায় ৩২ আনা বোঝে। অন্যের বেলায় কাঁচকলা। কেনো????
আমার ও এমন পাত্র পক্ষ চাই😭😭😭 গরীব মানুষের দিকে কেউ ফিরে থাকায় না😭😭
এইটা দিপ্তি এর আইডিয়া। রোদচশমা আর মৌন মিছিলে ছাত্রলীগের হামলা এবং মোদি আগমনের বিরুদ্ধে প্রতিবাদ। ছাত্রলীগের এই হামলার প্রতিবাদ করা, মোদীর সফরের বিরুদ্ধে প্রতিবাদ করাতে আমরা কি করতে পারি আসলে? প্রগতিশীল ছাত্র সংগঠনরা লাস্ট এক মাস মাঠে আছে, মার খাচ্ছে, ব্যান্ডেজ বেঁধে আবার মিছিল করছে। কিন্তু তাদের উপর এই ন্যাক্কারজনক হাতুড়িলীগের হামলার প্রতিবাদ কেবল তারাই করবে? আমরা কিছুই করুম না? কাল একটা মৌন মিছিল করতে চাই আমরা।।রাজু থেকে নিউমার্কেট অব্ধি। প্ল্যাকার্ড হাতে নিয়ে, চোখে কালো চশমা পরে, কাপড়ে গো ব্যাক মোদি লিখে মাথায় বেঁধে আগামীকাল বিকাল তিনটায় রাজুতে থাকতে চাই আমরা। কেউ যদি আসেন ভালো। না আসলে আমরাই দাঁড়ায় থাকব রাজুতে। যেখানে আওয়ামীলীগের স্বাধীনতা অর্ধশত জয়ন্তী উপলক্ষে কর্মসুচি চলছে রোজ। এইসময়ে মৌন মিছিল অত্যন্ত উইয়ার্ড লাগতে পারে। প্রতিবাদের ভাষা একটু উইয়ার্ড হইলই বা!
মাঝেমধ্যে নিজেরে খুব সুখী মনে হয়। অত:পর, জীবনে মাইগ্রেন আসে.... 🙂
ইয়া আল্লাহ 😮 আমি এদেরকে অরোরা বললে কি খুব বেশি ভুল করে ফেলবো? কিন্তু আপাতত বলবো, প্লিজ।
শালার জ্যাম তোদের এত শপিং কইত্তে আসে ভাই জানের মায়া নাই? বাসায় বসে শান্তিতে ইফতার করতে ইচ্ছা করেনা? 🌚🌚🌚
স্কুলের শিক্ষকদের মধ্যে ৩০ মার্চ স্কুল খুলে যাবে বলে একটা ভালোলাগা কাজ করছিল, একবছর পর প্রিয় মুখগুলোর সাথে সামনাসামনি দেখা হবে হোক না তা সীমিত পরিসরে। কিন্তু পরিস্থিতি নিয়ন্ত্রণে না আসায় আমার চিন্তা করছিলাম জুমে প্রতি শ্রেণির শিশুদের সাথে আলাদা করে কথা বলার একটা উদ্যোগ নেই। এমন চিন্তার মধ্যেই নির্দেশনা আসলো শিশুদের বাড়ি বাড়ি গিয়ে বাড়ির কাজ বিতরণ করতে হবে এবং সক্ষমতা সাপেক্ষে গুগল মিটে ক্লাস নিতে হবে। ১ মে পরীক্ষামূলকভাবে আমাদের স্কুলের ৫ম শ্রেণির শিশুদের সাথে একটা ক্লাসে মিলিত হলাম। খুব বেশি না হলেও কয়েকজন শিশুর সাথে একসাথে কথা বললাম, শিশুরাও উচ্ছ্বসিত, অনেকটা সময় আনন্দে কাটলো। মনে মনে কৃতজ্ঞতা প্রকাশ করলাম প্রাথমিক ও গণশিক্ষা মন্ত্রণালয়ের মাননীয় মন্ত্রীমহোদয়, সচিব মহোদয় ও মহাপরিচালক মহোদয়ের প্রতি। এরপর ২ মে বাহারমর্দান ক্লাস্টারে ১ম ক্লাস নিলাম। ক্লাস্টারের ক্লাসের পাশাপাশি আমাদের স্কুলের শিশুদের নিয়ে ক্লাস অব্যাহত রাখলাম। এন্ড্রয়েড ডিভাইস না থাকা, ইন্টারনেট কেনার সক্ষমতা না থাকা, বৈরী আবহাওয়া, এত সমস্যার পরেও কিছু সংখ্যক শিশুর সাথে প্রতিদিন দেখা হওয়া, ক্লাস করা এ যেন অন্যরকম এক অনুভূতি। ধীরে ধীরে শিক্ষার্থী যুক্ত হওয়ার সংখ্যা বাড়ছে ১০/১২/১৫/২০/২৫।শিক্ষার্থী অভিভাবকদের সহযোগিতায় আমরা সন্তুষ্ট। মাননীয় সরকার যদি শিক্ষার্থীদের জন্য ইন্টারনেট এর মূল্য কমাতেন তাহলে যাদের এন্ড্রয়েড ডিভাইস ছিল তারা সকলেই ক্লাসে যুক্ত হতে পারতো। গুগল মিটে ক্লাস এর পাশাপাশি শিক্ষার্থীদের বাড়ি বাড়ি গিয়ে বাড়ির কাজ বিতরণ ও আদায় কার্যক্রম চলছে। ৬০০ শিক্ষার্থী, শিক্ষক স্বল্পতা, শিক্ষক প্রশিক্ষণ, সব কিছুর পরেও আমরা শিশু সরকারি প্রাথমিক বিদ্যালয়ের শিক্ষকরা আন্তরিকতা দিয়ে চেষ্টা চালিয়ে যাচ্ছি। বিশ্ব করোনা থেকে মুক্তি পাক।আমরা আবার শ্রেণিকক্ষে ফিরে আসি, সৃষ্টিকর্তার কাছে প্রার্থনা জানাচ্ছি।
বিকাশ নাহিদ,নগদ মাহির সবাই ফোন দিবে আমাকে।শুধু আমার ক্রাশরা একটা নকও দিবেনা কখনো😒
আচ্ছা ওই যে, সুন্দর সুন্দর পোজ দিয়ে ছবি তোলা এস্থেটিক ছেলে-মেয়েগুলা এমন কেন মনে করে যে তাদেরকে সবাই হেট করে???...🥺🤷‍♀ না মানে.. ওদের পিকের ক্যাপশান দেখে যা বুঝলাম আরকি.....🤔 ওকে টাটা 😪😪😴😴
আমি সত্যি কান্নাই করে দি, আফসোস শেষ দেখাটা হলো না💔💔 উনার বাসায় যাবো বলে বলে যাওয়া হলো না 💔💔 কতো আদর করতো 😭 আমি আর তুই বেশি প্রিয় ছিলাম স্যারের 😭😭😭
আমি বিবাহিত, দুই বাচ্চার মা জানার পরেও আমাকে অনেকে ভালোবাসার মেসেজ পাঠায়। সমস্যা সেটা না। বিবাহিত, দুই বাচ্চার মা হলেই কাউকে ভালোবাসা যাবে না এটা কোন পুস্তকে লেখা নাই।বরং এখনো মানুষজন ভালোবাসে শুনলে মনে একটা পুলকের ভাব আসে। মানুষ ভালোবাসে ঠিকাসে, কিন্তু সমস্যা হইলো তারা আমার কাছ থেকেও ভালোবাসা চায়। সেই সকল প্রেমিক ভাইদের উদ্দেশ্যে আমার দুটো কথা। আমি দেখতে শুনতে এক নাম্বার সুন্দরী না হইলেও দশ এ সাড়ে ছয় তো পাবই। সামান্য লেখালেখি করি। ভালো রান্না বান্না, সেলাই ফোড়াই করি,গাড়ি চালাইতে পারি, বিদেশ থেকে পিজা বানানোরও ট্রেনিং নিয়া আসছি। বাজার সদাই করতে পারি, বাচ্চা কাচ্চা ভালো পালি, সামান্য পরিচিতিও আছে সমাজে। সব মিলায়ে আমাকে ভালোবাসাই যায়। কিন্তু আপনাদের আমি ভালোবাসবো কিল্লিগা ? কেন দা হোয়াই ? 🙊
খেলাধুলা নিয়ে আমার জ্ঞান প্রায় শূণ্যের কোটায়। শুধু বাংলাদেশের খেলা হলে বুক দুরুদুরু করে। না জিতলে খুব মন খারাপ হয় বাচ্চাদের মত। এটাকে ঠিক কি বলা যায় জানি না। আজকে শুধু দল জেতে নি। আমাদের আবেগ অনুভূতিগুলোও জিতে গেছে। 
ব্যোমকেশ আর চুড়ি দুটোই বড়ভাইয়ার (ফাই য়াজ) হাত ধরে বাসায় এসেছে। বিষটা কি স্বইচ্ছায় খাওয়া হয়েছে নাকি পুরোটাই সাজানো, রহস্য সমাধান করার দায়িত্বটা আপাতত ব্যোমকেশের উপরেই থাক। বিঃদ্রঃ বইপোকা বোন হলে তার জন্য চুড়ি আর বইয়ের চেয়ে প্রিয় জিনিস আর কিছু হতে পারে না, এটা বোঝার জন্য ধন্যবাদ। লাভিউ ভাইয়া 😃 😃 বই, চুড়ি এবং ফটো ক্রেডিটঃ বড়ভাইয়া ❤
রাইয়া এবং হাসানুজ্জামানের সংসারে দুই সন্তান হচ্ছে ইমন এবং সুপ্রভা।তাদের সংসারে ইমনের দাদী আক্লিমা বেগম কয়েক মাস পর পর বেড়াতে আসতেন,ইমনের চাচা ফিরোজও তাদের সাথেই থাকতেন।সুপ্রভার জন্মের পূর্বেই তার বাবা একদিন হঠাৎ করেই নিখোঁজ হয়ে যান এবং এর মাঝেই সুপ্রভার জন্ম হয়।হাসানুজ্জামানের নিঁখোজ হওয়ার ব্যাপারটি সুরাইয়াকে মানষিকভাবে অনেক অস্বাভাবিক করে তুলেছিলো এবং প্রতিনিয়ত তার ছেলেমেয়ে এবং দেবরের সাথেও খারাপ আচরণ করতো।সুরাইয়া মনে মনে বিশ্বাস করতেন ইমনের বাবা একদিন ঠিক ই ফিরে আসবেন এবং সেটি হবে ইমনের যখন বিয়ে হবে সেই রাতে।পরবর্তীতে সুরাইয়া তার বাচ্চাদের নিয়ে ইমনের মামা জামিলুর রহমানের বাসায় উঠেন।জামিলুর রহমানের ছেলেমেয়েরা হচ্ছে শোভন টোকন এবং মিতু।ছোট চাচাকে ফেলে আসতে ইমনের খুব কষ্ট হয়েছিলো কারণ একমাত্র ছোট চাচায় ইমন তাকে অনেক আদর করতো।ধীরে ধীরে তাদের জীবনের সময়গুলো পার হতে লাগলো ইমনের ছোট চাচা মাঝেমাঝে তাকে বাইরের দেশ থেকে চিঠি লিখতেন,পরবর্তীতে সুপ্রভা স্কুলে গেলো এক সময় সে পরীক্ষায় ফেল করলে মায়ের ভৎর্সনা শুনে ছাদ থেকে লাফ দিয়ে হাসপাতালে ভর্তি হলে সে সেখানেই মারা যায়।ইমন তার বোনের গল্প কথা ভেবে অনেক কষ্ট পেতো,বিশেষ করে যখন তার জ্বর আসতো তখন কারণ জ্বর হলেই সুপ্রভা তার ভাইকে গল্পের বই পড়ে শুনাতো। সুরাইয়া এরপর তার ছেলেকে নিয়ে আলাদা বাসায় উঠেন এবং অতীত ভুলে অনেকটাই স্বাভাবিক হওয়ার চেষ্টা করতেন।ইমন টিউশনিতে নবণী নামের এক মেয়েকে পড়াতে গেলে মেয়েটি ইমনকে পছন্দের কথাও জানিয়েছিলো কিন্ত ইমন জানতো এসব জানলে মিতু অনেক রাগ করবে।মামার বাসায় থাকাকালীন সময়ে ইমনকে মিতু মাঝেমাঝে দুষ্টামি করে উড়োচিঠি পাঠাতো,যদিও এসব চিঠি যে মিতুর ই দেওয়া তা ইমন বুঝতো।পরবর্তীতে তাদের আলাদা জায়গায় বিয়ের কথা থাকলেও সেসবের কিছুই ঘটেনি। পরে তারা একে অন্যকে বিয়ে করেছিলো কারণ ইমন টোকনের সাথে গিয়ে বাসায় আসার পর কাউকে চিনতে পারেনি,সে শুধুমাত্র মিতুকেই চিনতে পেরেছিলো।এরপর তাদের বিয়ে হয়। অনেক সময় পার হলেও হুট করে আবারো সুরাইয়ার যেন মনে হলো ইমনের বিয়ের রাতেই যদি ইমনের বাবা ফিরে আসতো.!তার এত বছরের এই অপেক্ষা কি তবে বৃথা?এই ভেবে তার চোখের জল তিনি মুছতে লাগলেন এবং তার শাশুড়ী আকলিমা বেগমের কথাও ভাবতে লাগলেন,তিনিও কি এই বয়সে এভাবেই চোখের জল মুছতেন?ইমন যেভাবে মিতুর জীবনে এসেছে তাঁর জীবনেও হাসানুজ্জামান এসেছিলো তবে তাদের মাঝে হয়তো কোনো এক অপশক্তি ঢুকে গিয়েছিলো।সুরাইয়া হয়তো অপশক্তির বিরুদ্ধে কিছু করতে পারেনি।কিন্ত মিতু তা পারবে কারণ সে অনেক শক্ত মেয়ে।এসব ই ভাবতে লাগলেন সুরাইয়া।এক সময় হুট করেই কে যেন কলিংবেল বাজাতে লাগলো বারবার,এই ঘন্টা যেন থামছিলোই না.... তবে কি হাসানুজ্জামান সুরাইয়ার এত বছরের অপেক্ষার সমাপ্তি ঘটাতে চলছিলেন...? ~অপেক্ষা _হুমায়ূন আহমেদ 📖❤️❤️📖
'এই বাস্তবতা অস্বীকার না করে বিবাহবিচ্ছেদের কারণে উদ্ভুত সমস্যাগুলো কীভাবে সমাধান করা যায়, তা নিয়ে ভাবা উচিত। পৃথিবীর অনেক অর্ধশতক আগে থেকেই পরিবার ও শিশুকল্যাণ কর্মসূচি চালু রয়েছে। কিন্তু বাংলাদেশে এই এখনো সেভাবে শুরু হয়নি। বিবাহবিচ্ছেদ ‘মহামারির মতো’ বেড়ে যাচ্ছে ভেবে উদ্বিগ্ন না হয়ে বরং পরিবার ও শিশু কল্যাণ কর্মসূচিকে জাতীয় উন্নয়ন পরিকল্পনার অবিচ্ছেদ্য অঙ্গে পরিণত করা দরকার।'
প্রথম দুইটা ছবি দেখে বিভ্রান্ত হবেন না।। এই পাব্লিক আমাকে বা আমি তাকে একটুও দেখতে পারি না। 😪 আমাদের গ্রুপের সবচেয়ে কেয়ারলেস, বেহায়া, ঝগড়াইট্টা মেয়ে এটা।। কিন্তু সে প্রুভ করছে যে চাইলে সে আসলেই খুব ভালোভাবে একটা দায়িত্বশীল মানুষের মতো আচরণ করতে পারে। 
ভেবেছিলাম নিজেকে স্রোতের বিপরীতে একজন প্রেম নিয়ে মাতামাতি শুধুই আদিখ্যেতা
অক্টোবর আমার জন্মমাস। এই মাসে বেশ কিছু উপহার আসে আমার কাছে। বিশেষ করে অনলাইন বুটিক হাউস গুলোর কথা আলাদা করে বলতেই হয়। তাদের উপহার পেয়ে কেমন যেন লজ্জা লজ্জা মেশানো ভালোলাগা কাজ করে। আমি এমন আলসে যে তাদের প্রত্যেককে আলাদা আলাদা করে ধন্যবাদ দিতেই পারি না! এবার থেকে দেব।
পরজন্মে আমি বৃক্ষ হবো, ছায়া দিয়ে তোমায় আবৃত করবো। পরজন্মে আমি মাটি হবো, তোমার চরণে মিলেমিশে রইবো । পরজন্মে আমি বাতাস হবো, তোমার গায়ে নিজেকে মাখাবো প্রিয় । ©️ইসরাত

কেউ কেউ মানুষ হিসেবে তার উচ্চতাকেও ছাড়িয়ে গেছে।। কেউ কেউ তার উচ্চতায় পড়ে গেছে।।
এত মশা, এত মশা যে- আন্দাজে হাত নাড়লেও ২/৪ টা এমনেই মারা যাবে!
অবশেষে দেখা মিললো আরেকটি নতুন বইয়ের প্রচ্ছদের। সময় প্রকাশন থেকে শিশুদের জন্য আগামী বইমেলায় আসছে নতুন পুরাতন ৭ টি গল্পের সংকলন 'গল্প চাই, গল্প?' ধন্যবাদ মামুন ভাই সুন্দর অলংকরণের জন্য। কৃতজ্ঞতা ফরিদ ভাই, সবসময় পাশে থাকার জন্য।
হাসপাতাল থেকে নিজ দায়িত্বে বাসায় আসার পর ক্ষুধায় পাগল হয়ে যাচ্ছিলাম কিন্তু কিছুই খেতে পারছিলাম না।লিকুইড খাবার খাওয়ার সাথে সাথে বমি শুরু হয়ে যেতো বমির অসুধেও কোন কাজ হচ্ছিল না। একটা সময় আল্লাহর কাছে বললাম আল্লাহ এই জীবনটা তুমি ভিক্ষা যখন দিয়েছই রিজিকটাও দাও। আল্লাহ তোমাকে দেয়া ওয়াদা অক্ষরে অক্ষরে পালন করার তৌফিক দাও অন্যায়ের প্রতিবাদ করার শক্তি দাও আল্লাহ তুমি অন্তরজামি। নিশ্চয়ই তুমি ভঙ্গ করোনা অংগীকার........ 
মানুষজনের চুল যখন বাতাসে উড়ে কি সুন্দর লাগে দেখতে আর আমার চুল যখন বাতাসে উড়া শুরু করে তখন মনে হয় পাবনা থেকে পাগল আসছে 🙂
তাহসান -ঃ আমার আর মিথিলার হয়ত বিচ্ছেদ হয়ে গিয়েছে পাঁচ বছর আগে।কিন্তু আমরা এখনো দুইজনে পাশাপাশি বসে কোনো কদর্যতা,কটু কথা না বলে চা খেতে পারি। চারপাশে অনেক নেতিবাচকতার ছড়াছড়ির মাঝে ইতিবাচকতাও আছে।ইতিবাচকতা প্র্যাক্টিস করতে হবে।মিথিলা, চঞ্চল বা অন্যান্য পাবলিক ফিগারদের এসব সাইবার বুলিং বন্ধ করতে হবে। বাঙালি ১ -ঃ না! প্রাক্তনরে আবার কটু কথা না বলে কেমনে!এক্স মানেই তো কুত্তারবাচ্চা!তুই আমগো মত গালি দে তোর এক্স রে।গালি দে মিথিলারে! বাঙালি ২ -ঃ তুই তাহসান এখনো মিথিলারে ভালোবাসোস!আমরা অংক না বুঝলেও তোর চোখ দেখেই বুঝে গেসি তুই এখনো মিথিলারে ভালোবাসোস! হায়রে মিথিলা!ভালোবাসা বুঝলিনা! আসল সোনা রাইখা নকল সোনার কাছে গেসোস! Kanke Mage Mitila!
কোনো এক দীপাবলীর আলোয়! এখন শুধু আবার দীপাবলীর অপেক্ষায়!

১ মে, নবগ্রাম সারদামনি প্রতিষ্ঠানে রক্তদান শিবির আছে। আর হাত গুটিয়ে বসে থাকবেন না। বিপদ আসার আগে মিসডকল মেরে আসেনা। আপনি এখনও না এগিয়ে আসলে আপনার দিকেও কেউ কখনও এগোবেনা। ইতিহাস সব মনে রাখে। সকাল ১০. ৩০ টা থেকে শুরু। রক্ত দিন। রক্ত দেওয়া মহানতা নয়, কর্তব্য🙏
আমার ফেরদৌসির শাহানামা নিয়ে এই লেখাটির কারণ আছে আর সেটি হলো কবিদের নিয়ে। কবি হলেন তার সৃষ্টির স্রষ্টা। কবির অহংকার থাকতে হয়। মাহমুদ গজনবীর কীর্তি তার মৃত্যুর পর শেষ হয়ে যায়। মহাকবি ফেরদৌসির মহাকাব্য বেঁচে আছে আজ অবধি। পৃথিবীর সাহিত্য প্রেমিকদের কাছে অত্যন্ত সম্মানের সহিত টিকে আছে এবং নিরবধি সমৃদ্ধ করে চলেছে এই পৃথিবীর শিল্প সংস্কৃতির জগতকে।
জ্ঞান হবার পর কোনোদিন ন্যাড়া হই নি। ভাবছি, এবার মাথা ন্যাড়া করবো। এই স্ট্যাটাসে যদি ৫০ হাজার কমেন্ট পড়ে, তাহলে সেই ন্যাড়া মাথার ছবি ফেসবুকে আপলোড করবো। 
এই মানুষগুলো সহ বিনা কারণে বাইরে যাওয়া,বিকল্প থাকা সত্ত্বেও বাইরে যাওয়া এবং বাইরে গিয়ে মাস্ক ব্যবহার আর হাত ধোয়ায় মনযোগ না থাকা মানুষগুলো যদি করোনা আক্রান্ত হয়ে হাসপাতাল থেকে হাসপাতালে দৌড়াতে থাকেন, বেড না পান, ভুগতে থাকেন,তাহলে তারা ওটাই ডিজার্ভ করেন। এদের জন্য আরও অনেক মানুষ অসুস্থ হবেন৷ এদের জন্য আমার বিন্দুমাত্র সহানুভূতি নেই, থাকবেনা৷
আমার দৃষ্টিতে,মেয়েদের তুলনায় ছেলেদের সাথে সম্পর্ক টিকিয়ে রাখা সহজ, মেয়েরা অতিমাত্রায় ইগোবাজ। "তুমি খোঁজ নাও নাই তাই আমি কেন নিব" টাইপ ইগোওলা ছেলেরা অনেকটাই মেয়েলি ইমোশনওয়ালা,আগে পরে তাদের সাথে সম্পর্ক রাখা কষ্টকর। যাজ্ঞে বন্ধুত্ব পাতানোর ক্ষেত্রে ছেলেদেরই আমার বেশি পছন্দ।
উদাস-করা হৃদয়-হরা না জানি কোন্‌ ডাকে সাগর-পারের বনের ধারে কে ভুলালো তাকে
শুভ জন্মদিন ফরহাদ ভাই! অকাতরে সবুজ বিস্তারে নিরলস ও অন্তর্মুখী মানুষটার আজ জন্মদিন। আপনার কাছে সর্বদা অনুপ্রেরণা পাই সবুজের স্বপ্ন সর্বত্র ছড়িয়ে দেয়ার। অনেক অনেক ভালো থাকবেন। ঠিক এমনটাই থাকবেন। আপনার সুস্থ ও আনন্দময় দীর্ঘজীবন কামনা করি।
তার বিষাদ ছোঁয়ানো চোখ, এক সমুদ্র ভরা জল বুকে নিয়ে দাঁড়িয়ে আছে। আছে দেবদারুর মতো শূন্যতার দুপুর, খাঁ খাঁ রোদ্দুর বয়ে বেড়ানো ছাদ। চেলিকাঠের মতো শরীর নিয়ে - বুকে জমাট বেধে রেখেছে কয়েক লক্ষ কাঁচের পাহাড়। দিনের পর দিন, মাসের পর মাস যন্ত্রণার চাবুক সহ্য করে মিষ্টি কুমড়ার মতো ফেটে যেতে চায় নীল আঘাতের ছেদচিহ্নরা আঘাতের বুকে কোমল হাত বুলিয়ে সে বলে, জোনাকির মতো জ্বলে ওঠো। আলো দাও। সে নীরব লরেল গাছের মতো কাঁদে। তবুও দাঁড়িয়ে থাকে একা। (সহকর্মী শারমিন সানজিদা আপুর এই ছবি দেখে কবিতাটি লিখেছিলাম কয়েক মাস আগে। কবিতাটি আপুকে উৎসর্গ করলাম ❤)
পাশেই থাকছো তবুও মনে হয়, তোমার সাথে আমার দেখা হয়না ক্যান? তোমারে দেখছি না কোথায় চোখের কার্নিশে! ঠোঁটের বার্নিশে, দেহের শ্রাবণ আশ্বিন বা জ্বরের ঘোরে কম্বলে ভেবে জড়িয়ে থাকা তোমাকে।
বাংলাভিশনে ঈদের চতুর্থ দিন সন্ধ্যা ৭টা ৪৫ মিনিটে দেখবেন বিশেষ নাটক শুষ্কং কাষ্ঠং। ঈদের বিশেষ নাটক তো বটেই,আমার জন্য‌ও বিশেষ কারণ এটা আমার গল্পে নিশো মেহজাবিন জুটির দ্বিতীয় কাজ হলেও আমার চিত্রনাট্যে প্রথম কাজ এবং নামকরণটাও আমার করা। 🤓💙
একটুখানি বড় হয়ে যাওয়ার অন্যতম প্রধান সমস্যা হলো আপনার সব আত্মীয়রা আশা করবে আপনি তাদের সাথে নিয়মিত ফোনকলের মাধ্যমে যোগাযোগ করেন। আর এদিকে আপনি এখনও বুঝেই উঠতে পারতেসেন না যে ঠিক কি কি বিষয় নিয়ে এদের সাথে নিয়মিত কথা বলা যেতে পারে।
মানুষ পাশাপাশি বসে শব্দহীন থাকে দুটো সময়ে।যখন গভীর ভালোবাসা ছুঁয়ে থাকে দুজনকে আর যখন ছুঁয়ে থাকার মতন একটু ভালোবাসাও অবশিষ্ট থাকেনা।

জীবন অন্যের লেকচারে চলে না। বইয়ের গতানুগতিক আদর্শেও নয়। জীবন যার যেমন লড়াইও তেমনই। যাকে বন্ধু ভাববে সেইই হয়ত সবচেয়ে বড় প্রতিপক্ষ হয়ে দাঁড়াবে। আবার যাকে কোনোদিন পাত্তা দাওনি সেইই হাত ধরবে বিপদে। জীবনের কোনো রুলস হয় না। ট্রিকস হয়। এই ট্রিকগুলো চলতে চলতে বুঝে যায় মানুষ। তাই নিজের আনন্দে, নিজের ইচ্ছেতে যা খুশি ( অন্যের ক্ষতি না করে) বাঁচো। নির্লজ্জের মতো। বেপরোয়া। একটা সময়ে এসে নাহলে মনে হবে সময় শুধু বয়ে গেছে। হাতে কিছুই নেই। আগে অনেক ভাবতাম আমি। এটা করলে ওটা হবে। তাতে সেটা হবে। পরে দেখলাম জীবনটা নিজের। হেরে যাওয়া মানুষকে কেউ মনে রাখে না। ভালো থাকার চেয়ে বড় জিতে যাওয়া আর কিছুতে নেই।
সোশ্যাল মিডিয়াতে কারো হাতে ধরা আইফোন প্রো ম্যাক্সের তিন চোখের ক্যামেরা যদি তোমার চোখে শূল হয়, তবে নিশ্চিত থাকো 'সমস্যা টা তোমার' ই। সোশ্যাল মিডিয়াতে কারো সুন্দর প্রেমের ছবি কিংবা সুখ জড়ানো ফ্যামিলি ফটো যদি তোমার চোখে শূল হয়, তবে নিশ্চিত থাকো 'সমস্যা টা তোমার' ই। সোশ্যাল মিডিয়াতে কারো গাড়িতে হেলান দিয়ে দাঁড়ানো ছবিতে গাড়ির মডেল কিংবা নাম্বার প্লেটের ফার্স্ট দুই ডিজিট যদি তোমার চোখে শূল হয়, তবে নিশ্চিত থাকো 'সমস্যা টা তোমার' ই। সোশ্যাল মিডিয়াতে কারো জব প্রমোশনের পোস্ট যদি তোমার চোখে শূল হয়, তবে নিশ্চিত থাকো 'সমস্যা টা তোমার' ই। সোশ্যাল মিডিয়াতে কারো জামা-জুতো-ব্যাগ- মেকাপ- সুখ- পরিবার-খুশি-আনন্দ- উৎসব - সাফল্য- প্রমোশন- যদি তোমার চোখে শূল হয়, তবে নিশ্চিত থাকো 'সমস্যা টা তোমার' ই। আর তোমার এই সমস্যাটা কি জানো ? এই সমস্যা কে সুন্দর বাংলায় বলা হয়- 'পরশ্রীকাতরতা' বাংলা একাডেমির অভিধানে পরশ্রীকাতর শব্দটির অর্থ দেওয়া আছে এভাবে- অপরের উন্নতি বা সৌভাগ্য দেখে কাতর বা ঈর্ষান্বিত হয় এমন। শব্দটির বিশেষণ পরশ্রীকাতরতা। তোমার কাছে যার আইফোন, গাড়ি, জামা,জুতো, ব্যাগ 'লোক-দেখানো' মনে হয়েছে, সেটা আসলে তার লোক দেখানো নয়। 'বরং তুমি এই জিনিসগুলো তোমার জীবনে পাও নি বলে মনে তীব্র বাসনা রাখো যে- এই জিনিস গুলো আমার জীবনে হলে আমি ব্যাপক শো অফ করবো' আয়না'র সামনে দাঁড়ালে আমরা যেমন আমাদের নিজেদের প্রতিবিম্ব ই দেখি, বিষয়টা ঠিক তেমন ই। আর তোমার এই সমস্যা সমাধানের উপায় কি জানো? নেক্সট টাইম থেকে অন্যের যা কিছু দেখে নিজের লেজে আগুণ জ্বলবে, সেই সব কিছু নিজের পরিশ্রম দিয়ে অর্জন করে নেবে, দেখবে জীবনে অনেক কিছু অর্জন করতে পারবে। 'লেজে আগুণ জ্বলা থেকে যদি ভালো কিছু হয়,তবে 'লেজে আগুণ জ্বলা' ই ভাল! ' 🙏🌹
মিতু হত্যাকান্ডের কাহিনী লিখলেন এবার দয়া করে মুনিয়া হত্যাকান্ডের কাহিনীও লিখুন। আপনারা নাকি সত্যের পথে নির্ভীক। 🙃
খুব মনে পড়ে তাকে, তার মৃত্যুর পর প্রায় ১৫দিন আমি স্বাভাবিক হতে পারি নি। নিজের ভাই হারানোর মতো শোক হয়েছিলো আমার।
আমার দেখা মেলা ও একজন ঠাকুমা -২ দুপুরের পরে প্রশস্ত গ্রাণ্ড ট্রাঙ্ক রোড পার হয়ে গাঁয়ের আঁকাবাঁকা পথ ধরে তিনজন মহাসুখে গল্প করতে করতে চলেছি ননীদার সাথে। রাস্তা কোথাও সরু ,কোথাও চওড়া, কখনও আবার কারও বাড়ির পাশ দিয়ে তো কখনও ধানের ক্ষেতের আল ধরে যাচ্ছিলাম।ভারি মজা লাগছিলো। একসময় ঠাকুমার বাড়িতে যখন এসে পৌঁছলাম তখন বিকেল গড়িয়ে গিয়েছে। ঠাকুরদাদা বাড়িতে ছিলো না। ছোটখাটো ঠাকুমা আমাদের দেখেই এক গাল হেসে আঁচলের চাবির গোছাটা ঝপ করে পিঠে ফেলতে ফেলতে তাড়াতাড়ি উঠানে নেমে এলো। পরণে লালপেড়ে সাদা শাড়ি,রুপালী সিঁথিতে লাল সিঁদুর, মুখে পান,পায়ে আলতা আর লাল টিপে ঠাকুমাকে তখন কি যে সুন্দর দেখাচ্ছিল! চারপাশে সবুজ গাছপালায় ঠাকুমাদের একতলা মাটির বাড়িটি ঢাকা। বাড়ির পাশেই ছোট্ট একটা পুকুর।আশেপাশে আর কোনও বাড়ি নেই। আমাদের নিয়ে ঠাকুমা ঘরে ঢুকেই পাটি পেতে বসতে দিয়ে তালপাখা জলে ভিজিয়ে আনলো। এরপর নিজেই সেই পাখা দিয়ে আমাদের হাওয়া দিতে দিতে বলতে লাগলো, "আহারে মনা রোইদে তাতিপুড়ি আইসস।আগে ইক্কিনি ঠাণ্ডা হই ল। আঁই দই দি বেলর শরবত বানাই রাখখি । একটু পরেই ঠাকুরদাদাও বই হাতে আমাদের সাথে বসলে ঠাকুমা আমাদের বেলের শরবত খেতে দিলো।ঠাকুরদাদা বিশেষ কথা বলেন না।চোখে চশমা এঁটে বই পড়তেই থাকেন সারাক্ষণ। শরবত খাওয়া শেষ না হতেই এলো বিশাল এক থালায় সাজানো আম, কাঁঠাল আর লিচু । যতদূর মনে পড়ে ঠাকুরদাদা আর ঠাকুমার কোন ছেলেমেয়ে ছিলো না। ঘরে দুই একজন কাজের মানুষ ছাড়া আর কেউ নেই। রাতে খেতে বসেছি কেরোসিনের কুপির আলোতে।গ্রামের বাড়ি। নিঝুম চারিদিকে। মাঝে মাঝে ঝিঁঝি পোকার ডাক শোনা যাচ্ছে। দূরে কোথাও শেয়ালের হুক্কাহুয়া ডাক ভেসে আসলে বুকের ভিতরে কেমন ভয় ধরে যায়। ঠাকুমা নিজের হাতেই আমাদের তিনজনের পাতে মাছ,ডিম, এটা ওটা আদর করে তুলে দিচ্ছিলো। খাওয়াদাওয়ার পরে ঠাকুরমা আমাদের নিয়ে পাশা খেলতে বসলো। পাশা আমি এর আগে কখনো দেখিনি। চৌকো ছক কাটা কাপড়ের সেই পাশা ছিল ঠাকুমার নিজের হাতে বানানো। সকাল হতে না হতেই দেখি একপাল ছোট ছোট ছেলেমেয়ে এসে ঠাকুমাকে ছেঁকে ধরলো,ও ঠাকুমা মেলাত যাইয়ম মউলি দ্য।ঠাকুমা একটা কৌটো খুলে তাদের সবাইকে খুচরো পয়সা দিতেই তারা হই হই করে নাচতে নাচতে চলে গেলো। সকালে ঠাকুমা আমাদের দই,চিঁড়ে, কলা আর সন্দেশ দিলো খেতে।এরপর আমাদের তিনজনের হাতেও মউলি দিলো এক টাকা করে। একটাকা কম কথা না।নিজেকে যেন কোটিপতি মনে হতে লাগলো। ননীদা আমাদের নিয়ে চললো সেই মেলায়।মেলা খুব বেশি দূরে না।একটা খালের পাড় থেকে কিছুটা দূরেই সেই মেলা। ছোট্ট মেলা। সূর্যখোলার সাথে এই মেলার কোন তুলনাই হয় না।তারপরও সেই বয়সে মেলা মানেই আনন্দ,মেলা মানেই খুশি,মেলা মানেই ঘর থেকে বেরিয়ে পড়া।মেলা মানেই মানুষ দেখা,মেলা মানেই মানুষের সাথে মেশা। আমরা তিনজনে কখনও নাগরদোলা চড়ে,কখনও বায়োস্কোপ দেখে,কখনও হাওয়াই মিঠা খেতে খেতে পুরো মেলায় ঘুরছিলাম। আমি আর স্বপ্নাদি লাল রঙের লারেলাপ্পা চুড়ি কিনে দুই হাতে পরেছিলাম। পরদিন সকালেই আবার যখন ঠাকুমাদের বাড়ি থেকে ফিরে আসছিলাম তখন ঠাকুমা আমাদের জন্যে বিশাল এক মুড়ি মুড়কির বোঁচকা ননীদার হাতে দিয়ে বলেছিলো ওদের জন্যে দিলাম। আমাদের সাথে সাথে ঠাকুমা সেদিন হাঁটতে হাঁটতে একটা কাঁচালঙ্কার ক্ষেতের ধারে এসে দাঁড়িয়ে ছিলো। যতক্ষন আমাদের দেখা যায় ততক্ষণ পর্যন্ত ঠাকুমা সেই ক্ষেতের ধারেই ঠায় দাঁড়িয়েছিলো। ঠাকুমার সেই ছবি আর সেই মেলা এখনও মনে পড়লে ইচ্ছে করে আবার একবার যদি সেই শৈশবে ফিরে যেতে পারতাম! সমাপ্ত 
কোরআন শরীফ একটা নেশার মতন ১ পাড়া শেষ করলে মনে হয় আরও ১ পাড়া শেষ করি! ☺️☺️
যে রংটা এইমাত্র ঘষে তুললে ভেজা তুলি চেপে চেপে, ওই রঙের ঠোঁট আমার। ভূপালি গাইতে গাইতে ভুল করে লাগানো যে মধ্যম তোমারই ভুরুতে ভাঁজ ফেলল, আমি তোমার নাম সেই সুরে ডাকি। তোমার পেনের এক দাগে সুরম্য কবিতার শরীর হারাল যে শব্দ, তা দিয়ে কত চিঠি শুরু করি রোজ রাত্রে! যে ছবি ঝাপসা বলে কোনওদিন স্থান পাবে না তোমার দেওয়ালে, তাকে দিয়ে ডায়রির মলাট করেছি দেখো কেমন স্বপ্নিল! তোমার সব বাতিল ফুটেজ আমার ট্রিলজি, সব দুমড়োনো কাগজ আমার দলিল-দস্তাবেজ, সব ভুল কর্ড আমার রিংটোন। একটা নিখুঁত জীবন বেঁচে এসে আমার কাছে একলা হয়ে দাঁড়িয়ো একদিন। জমানো সব ভুল গায়ে মেখে তোমায় এলোমেলো করে দেব।
পুরাতন বাজারের চেয়ে নতুন কোনো বাজারে গেলে অনেক ভিন্ন রকম অভিজ্ঞতা হয়। কিছু না চেনার কারণে ঘুরপাক খেতে খেতে এটাসেটা কিনতে হয়। মাঝেমধ্যে পথ হারিয়ে একই গলিতে বারবার চক্কর খাওয়া লাগে। যেন কোনো গোলকধাঁধা, অসংখ্য অপরিচিত মুখের মধ্যে ক্রমশ হারিয়ে যেতে থাকে দৃষ্টি। নতুন কোনো বাজারে নতুন মানুষ হয়ে ঘুরে বেড়াতে গিয়ে দেখলাম, যে দোকান থেকেই কিছু কিনি, সেই দোকানীই জিজ্ঞেস করে, "আপনি কি এলাকায় নতুন?" একটা এত বড় বাজার, শত শত মানুষ সেখানে। তবু এরা কী করে বোঝে আমি নতুন মানুষ? পুরাতন মানুষের কি তবে আলাদা কোনো ঘ্রাণ থাকে?
' আমার অল্প আয়ে সংসার শুরু করতে ভয় পাচ্ছ ? ' ' আয় অল্প, নাকি বেশি সেটা নিয়ে আমি ভাবছি না। কিন্তু বেকার হয়ে বিয়ে করার সাহস পাচ্ছি না। ' ' আজকে আমি বেকার হলে তুমি আমাকে বিয়ে করতে না ?' ' কি সব বলছো! তুমি আর আমি এক হলাম ? ' ' আমরা কি তবে আলাদা ?' ' লিরা! তুমি একজন মেয়ে আর আমি একজন ছেলে। ' ' তো? এমন তো নয় তুমি চাকরি পাবে না বা করবে না। তুমি চাকরি খোঁজছো। আজ না হলে কাল পেয়ে যাবে। আপাতত আমরা বিয়েটা করে নেই। ' পুরো দুই ঘন্টা তর্ক বিতর্ক করার পর লিরা তার লজিকে জিতে যায়। আমি গেলাম হেরে। বেশ লজিক জানা মেয়ে। কোন বিষয়ে লজিক ছাড়া নিজে কথা বলেও না, শুনতেও চায় না। যুক্তিবাদী বউ আমার। বেশ ভালো উকিল হতে পারতো কিন্তু ভুলক্রমে শিক্ষক হয়ে গেছে। বিয়ের সময় অতিথি শিক্ষক হিসেবে একটি বেসরকারি ভার্সিটিতে কর্মরত ছিলো। পরে অবশ্য পার্মানেন্ট শিক্ষক হয়েছে। আমি অমিত। বর্তমানে ব্যবসায়ী। কোথাও চাকরি করতে পারিনি। সেই ধরাবাঁধা নিয়মে নিজেকে আটকে রাখা সম্ভব হয়নি। ধরাবাঁধার নিয়মের বাহিরে কিছু করার ইচ্ছে সবসময় ছিলো। কিন্তু সময়, সুযোগ আর টাকা কোনটাই ধরা দিচ্ছিলো না। লিরা জীবনে আসার পরপর সকলকিছুই কিভাবে যেন ধরা দিলো আমার কাছে। লিরার সাথে পারিবারিকভাবে আমার বিয়ে ঠিক হয়। তখন আমি একটি বেসরকারি প্রতিষ্ঠানে কর্মরত ছিলাম। বিয়ের ঠিক হওয়ার তিনদিন পর আমার বাবা হুট করে অসুস্থ হয়ে পড়েন। বাবা অসুস্থ হয়ে পড়ায় বিয়ের তারিখ পিছিয়ে দেওয়া হয়। তারপর বাবার পাশে থাকার জন্য আমি চাকরি ছেড়ে দেই। বাবা অসুস্থ হওয়ায় চাকরি কেন ছেড়ে দিতে হবে এই অপরাধের কারণে লিরার পরিবার শুরু করলো অশান্তি। রীতিমতো লিরার বড় ভাই বিয়ে ভেঙ্গে দেওয়ার হুমকি পর্যন্ত দিলো। আমি বুঝতে পারলাম না বিয়ে ঠিক হয়েছে বলে বা যদি বিয়েটা হয়েও যেতো তবুও তো তারা আমার চাকরিজীবন নিয়ে সিদ্ধান্ত দিতে পারে না। আমার পরিবারের জন্য কখন কোনটা ভালো হবে সেটা আমার থেকে ভালো কেউ বুঝবে না। বিয়ে আমি করবো, দ্বায় - দায়িত্ব আমার, চিন্তা - ভাবনা আমার। কিন্তু পাত্রীপক্ষ দেখি আমার থেকে আমার চাকরি নিয়ে বেশি চিন্তিত। চিন্তিত না শুধু পাত্রী। সে দেখি উল্টো আমার সিদ্ধান্তকে সাধুবাদ জানিয়েছে। আমার সাহসের প্রশংসা করেছে। আমি দোটানায় পড়লাম। পাত্রীর পরিবার বিয়ে ভেঙে দেয় দেয় অবস্থা, অন্যদিকে পাত্রী বিন্দাস আমার সাথে কথা বলছে, বাবার খোঁজ - খবর নিচ্ছে। চাকরি বিষয়ক সে কোন কথা বলছে না । হুট করে চাকরি ছাড়ার সিদ্ধান্ত আমার পরিবারও ভালোমতো নেয়নি। বিশেষ করে বড় দুই ভাবী আমাকে কিছু বলতে পারছে না , মাকে যখন তখন কথা শুনাচ্ছে। সামনে বিয়ে। অনেক খরচের ব্যাপার। তাছাড়া বাবা অসুস্থ। এখানেও টাকা দরকার। আমি নাকি অলস! বাবার পাশে থাকার অজুহাতে চাকরি ছেড়েছি। কিন্তু আমার আসল মতলব ভাইদের ঘাড়ে বসে নিজে খাওয়া এবং বউকে খাওয়ানো! আমার মা ভাবীদের কথা শুনে এসে আমাকে কথা শোনায়। মধ্যবিত্ত পরিবারের ছেলে। দুই ভাইয়ের ভালো চাকরির সুবাদে সংসার মধ্যবিত্ত থেকে উচ্চবিত্তে টান নিচ্ছিলো। কিন্তু দুই ভাবীর ' আমার বর বেশি টাকা দেয়! আমার বরের একার সংসার নাকি! ' মন্ত্রে সংসারের সুখ আটকে গেলো। সকাল থেকে রাত পর্যন্ত এই সংসারে এখন শুধু টাকা নিয়েই কথা এবং তর্ক হয়। আগে সংসারে টাকার টানাটানি ছিলো কিন্তু সুখ ছিলো। এখন টাকার টান নেই. সাথে সুখও নেই। এইদিকে আমি ভাবছি লোহা দিয়ে লোহা কাটার মতো টাকা দিয়ে এই সংসারের টাকা টাকা টপিক্স চাপা দিতে হবে। চাকরি করে আমার পক্ষে এটা সম্ভব না। বিশেষ করে চাকরির ধরাবাঁধা নিয়ম আর মেপে মেপে টাকা আয় দিয়ে আমার ইচ্ছে পূরণ হবে না। অনেকদিন ধরে ব্যবসার দিতে ঝুঁকতে চাচ্ছি । কিন্তু ক্যাশ পাচ্ছি না। বাবার কাছে তেমন টাকা নেই। যা আছে চাইতে লজ্জা লাগে। বড় দুই ভাইয়ের কাছে চাওয়ার ইচ্ছে নেই। কারণ ভাবীদের ছোটলোকি ভাইদের মধ্যেও সংক্রমিত হয়েছে। এতকিছুর মধ্যে বাবা তার পরিচিত এক কলিগের মাধ্যমে লিরার খোঁজ পায়। লিরার পরিবার আমার পরিবার থেকে বেশ ভালো অবস্থানে আছে। তারা একটি ভালো পরিবার এবং ছেলে খোঁজছিলো। আমাকে ভালো ছেলে এবং আমার পরিবারকে ভালো পরিবার মনে হয়েছে। সেই কারণে বিয়ে ঠিক হয়েছিলো। যেই আমি চাকরি ছেড়ে দিয়েছি অমনি খামখেয়ালিপনা ছেলে হয়ে গেলাম আর আমার পরিবার হয়ে গেলো দায়িত্বজ্ঞানহীন। যে ভয় আমার পরিবার পাচ্ছিলো সেটাই হলো। লিরার পরিবার থেকে বিয়ে ভেঙ্গে দিলো। যেদিন দুপুরবেলা তার পরিবার বিয়ে ভেঙ্গে দিলো, সেদিন বিকেলবেলা লিরা আমার কাছে এসে বিয়ের কথা বললো। ও আমাকেই বিয়ে করবে এবং অবশ্যই বেকার অবস্থায় বিয়ে করবে। মেয়ে মানুষের ভালোবাসা মিশ্রিত জেদ এবং অভিমানের কাছে আমরা পুরুষেরা সবসময় পরাজিত। আমিও সেদিন পরাজিত হয়েছিলাম। কাজী অফিসে গিয়ে লিরা একজন বেকার ছেলেকে বিয়ে করে নিলো। বিয়ের আগে দুই পরিবারকে জানিয়েছিলাম। তাদের বলেছিলাম আমরা ধুমধাম করে বিয়ে করতে চাচ্ছি না। দুইপক্ষ উপস্থিত থাকবে আর কাজীকে ডেকে বিয়ে করতে চাচ্ছি। লিরার পরিবার রাজি হয়নি। আমার পরিবারও রাজি হয়নি। বাধ্য হয়ে বন্ধুদের ডেকে কাজী অফিসে বিয়ে করে নিলাম। যে বিয়ে ধুমধাম করে হওয়ার কথা ছিলো, সেটা চুপিচুপি হয়ে গেলো। বিয়ের পর দুইজন দুইজনের বাসায় গেলাম। কিন্তু পরিবারের লোকজন আমাদের সাথে কথা বলে না। আমার বাবা আমাকে ডেকে কিছু টাকা হাতে দিয়ে বৌমাকে কিছু কিনে দিতে বললো। সাথে আরেকটা কথা বললো। বিয়ের পর বউকে নিজের কাছে রাখতে। বিয়ের পর মেয়েরা বাপের বাড়িতে স্বস্তিবোধ করে না। তাও আবার যদি হয় এমন পালিয়ে করা বিয়ে। বাপের রুম থেকে বের হয়ে লিরাকে ফোন দিলাম। আমি বুঝতে পারছিলাম লিরা কাঁদছে। নিজে কিছু বলছিলাম না। কাঁদতে কাঁদতে লিরা বললো এক রুমের একটা বাসা দেখতে। আপাতত সাবলেট হলেও চলবে। শুরু হলো আমার আর লিরার এক রুমের সংসার। আমার বাবার বাসার কাছেই বাসা নিলাম। বাবাকে দেখতে যেন আমার সুবিধা হয়। লিরা তার শিক্ষকতা, পাশাপাশি টিউশনি করাতে শুরু করলো। বাবার দেওয়া টাকাটা আমি লিরার হাতে দিয়েছিলাম। লিরা বলেছিলো আমার কাছে রাখতে। প্রয়োজনে সে নিবে। ঘরের কাজ, রান্নাবান্না সব আমি নিজ দায়িত্বে করছি। সাথে বাবার দেখাশোনা। দুইটা রুম নিতে পারলে বাবা - মাকে আমাদের কাছে নিয়ে আসতাম। কিন্তু আপাতত সম্ভব হচ্ছে না। লিরা অবশ্য আশ্বাস দিয়েছে খুব শীগ্রই দুই রুমের বাসা নিয়ে বাবা - মাকে আমাদের কাছে নিয়ে আসবে। লিরার মতো আত্মসম্মান মনে হয় আমারো নেই। বিয়ের পর আমাকে আর আমার পরিবারকে অসম্মান করায় সে তার বাবা মায়ের কাছ থেকে কিছুই নেয়নি। একদিনও সে বাসায় থাকেনি। তাদের বলে এসেছে যেদিন তাদের সমান সমান হতে পারবে সেদিন সেই বাসায় পা রাখবে। কিন্তু পরিবারের খোঁজ খবর নেয় সে। লিরার আত্মসম্মান এবং ইগো দুইটাই বেশ প্রবল। ওর আত্মসম্মানকে সম্মান করি আর ইগোকে ভয় পাই। অতিরিক্ত ইগো সুস্থ সম্পর্ক নষ্ট করে দেয়। একটা ঘটনা ঘটার পর অনেক ধরণের কথাবার্তা হয়। সব ধরতে হয় না। আমার পরিবারও তো কম কথা শোনায়নি। কই তাদের আমি ছেড়ে দিয়েছি ? ভাবীরা কত বাঁকা বাঁকা কথা বলে তাই বলে তাদের সাথে যোগাযোগ বন্ধ করে দিয়েছি ? আমি ইগো আর আত্মসম্মানের ব্যালেন্স রেখে চলার চেষ্টা করি। লিরার মধ্যে এই ব্যাপারটা কম। কিন্তু মেয়েটা বেশ ভালো মনের, পরিশ্রমী এবং দায়িত্ববান। বিয়ের প্রায় ৫ মাস পর লিরা জানালো সে একটা ব্যাংক লোনের এপ্লাই করেছে। সেই টাকা আমার ব্যবসার জন্য। আমি কিসের ব্যবসা করবো এবং কিভাবে করবো সেই পরিকল্পনা যেন সাজিয়ে নেই। আমাকে বাজেটও বলে দিলো। বিয়ের এই পাঁচ মাসে আমি টুকিটাকি চাকরির চেষ্টা করিনি তা নয় কিন্তু মনের মতো হয়নি। আপাতত ব্যবসার কথা আমি মাথা থেকে ঝেড়ে ফেলে দিয়েছিলাম । আগে তো চলার ব্যবস্থা করতে হবে, পরে অন্য চিন্তা। কিন্তু লিরা আমার ব্যবসার কথা ভুলেনি। লিরার মুখের দিকে তাকিয়ে আমি ভাবছি এই মেয়েদের কে বলে অবলা ? কে বলে অসহায় ? লিরার জায়গায় আমি থাকলে এতদিনে লেজ গুটিয়ে পালিয়ে বাঁচার চেষ্টা করতাম। একটা ছেলের সাথে বিয়ে ঠিক হওয়ার পর সেই ছেলে চাকরি ছেড়ে দিয়েছে। তার পরিবার তাই বিয়ে ভেঙ্গে দিবে। এই অন্যায় সে মেনে নিতে পারেনি। কারণ চাকরি - বাকরি কারো দুই / চার / ছয় মাস নাই থাকতে পারে। তাছাড়া সে তো চাকরি করছে। চাকরি নেই একে ইস্যু করে বিয়ের মতো এতো বড় একটি ব্যাপার ভেঙ্গে দেওয়ার মতো অন্যায় সে করেনি। পরিবারের অমতে বিয়ে করেছে। বিয়ের পর স্বামী এবং শ্বশুড়বাড়ীর লোকদের অপমান করায় চুপচাপ বাবার বাসা থেকে বের হয়ে এসেছে। চাকরির পাশাপাশি টিউশনি করছে। সংসারের আর্থিক যোগান দিচ্ছে। আবার, সেই সাথে স্বামীর ব্যবসার টাকা জোগাড় করছে। নতুন অবস্থায় ব্যবসার লস করার সম্ভাবনা সবথেকে বেশি। তবুও সে রিস্ক নিচ্ছে। পুরুষ মানুষ হয়ে আমি নিজেও এতো সাহস করার কথা ভাবতে পারছি না। আমি উঠে গিয়ে লিরাকে জড়িয়ে ধরলাম। কোন ভাগ্যের জোরে আমি লিরার খোঁজ পেয়েছিলাম! লিরা আমার উপর বিশ্বাস রেখে যে রিস্ক নিতে যাচ্ছে তার মান আমাকে রাখতে হবে। আগে আমার ব্যবসার চিন্তা - ভাবনা ছিলো অন্যরকম। কিন্তু এখন যে অবস্থা অনেক ভাবনা চিন্তা করে মাঠে নামতে হবে। আমি ভাবলাম স্ট্রিট ফুডের ব্যবসা করবো। অফিস লোকেশনগুলো সিলেক্ট করে তিনটা ভিন্ন ভিন্ন জায়গায় তিনটা ফুড ভ্যান নামাবো। সকল হাইজিন মেইনটেইন করে পুষ্টিগুণ বজায় রেখে অল্প দামে ভালো মানের খাবারের ব্যবস্থা রাখতে হবে। তিনটা ভ্যানে ছয়জন লোক রাখবো। তিনজন বাবুর্চি আর তিনজন সহকারী থাকবে। সহকারীরা বাবুর্চিদের সাহায্য করবে, আবার কাস্টমারও হ্যান্ডেল করবে। লিরার সাথে আমি এই বিষয়ে আলোচনা করলাম। ও আমার আইডিয়া পছন্দ করলো। বিশ্বস্ত লোক পাবো কিনা সেটা চিন্তার বিষয়। আমি ওকে আশ্বাস দিলাম আগে কাজ শুরু করি, পরেরটা পরে ভাববো। কাজ করতে না গেলে তো মানুষ চেনা যাবে না। লোন পেলাম, লোক খুঁজে বের করলাম, লোকেশন ঠিক করলাম , ভ্যান নিলাম। বাবা - মায়ের দোয়া আর ভালোবাসা মানুষের বিশ্বাস নিয়ে আমি ব্যবসা শুরু করলাম। আসলে লক্ষ্য ঠিক থাকলে আর গুছিয়ে কাজ করতে পারলে সকল কাজেই সফলতা পাওয়া যায়। ব্যবসা শুরু করার পর লিরাও ঘরের কাজে অনেকটা সাহায্য করে। ঘরের কাজগুলো কেউ একজন সুযোগ পেলেই করে নিচ্ছি। বাবাকে দেখে আমি তিনটা লোকেশনে যাতায়াত করছি। কোনোদিন বাবাকে নিয়ে আমি ডাক্তারের কাছে যাচ্ছি, কোনদিন লিরা। কেটে গেলো আরো কয়েকমাস। দুই রুমের বাসা নিয়েছি। আরো দুইটা নতুন ভ্যান কিনেছি। বাবা - মাকে নিজেদের কাছে নিয়ে এসেছি। লিরাও তার বাবার বাড়ি আজকাল যায় কিন্তু থাকে না। আমিও যাই, থাকতে চাই এক দুই রাত কিন্তু লিরার অমতে না। যাওয়া যেহেতু শুরু করেছে, খুব শীগ্রই থাকবেও। এই বিশ্বাস আছে আমার। সংগ্রামের দিন বুঝি ফুরালো, সফলতার দিন আসলো। আজকে ধানমন্ডিতে আমাদের প্রথম ফাইভ স্টার হোটেল এ্যান্ড রেস্টুরেন্ট উদ্বোধন করা হবে। আমরা সকলে লিরার জন্য অপেক্ষা করছি। ও বাবাকে নিয়ে রেগুলার চেকআপে গিয়েছি। বাবা এখন অনেকটা সুস্থ। আজ বাবার চেকআপ ছিলো আমাদের কারো মাথায় ছিলো না। লিরার ছিলো এবং সে আগে জানায়নি। গতকাল রাতে জানিয়েছে। তাকে জিজ্ঞেস করলাম আগে কেন জানায়নি তাহলে তারিখ চেঞ্জ করতাম। লিরা বললো প্রোগাম সন্ধ্যায়। আমরা দুপুরে যাবো চেকআপে। সমস্যা নেই। ডাক্তারের চেম্বার থেকে সোজা রেস্টুরেন্টে চলে যাবো। লিরাকে সমানে ফোন দিচ্ছি। রিং হচ্ছে কিন্তু ও ফোন তুলছে না। বাবার ফোন নেই। প্রথমদিকে স্বাভাবিক থাকলেও পরে আমার টেনশন বেড়ে গেলো। মা, আমার শ্বশুর - শ্বাশুড়ি তারাও চিন্তিত। ডাক্তারের নাম্বার আমার কাছে নেই যে তাকে ফোন দিবো। বড় ভাইয়া ডাক্তারের চেম্বারের দিকে রওয়ানা দিলো। সেখান থেকে ভাইয়া ফোন করে জানালো তারা অনেক আগে বের হয়ে গেছে। আমার পুরো ঘাম ছুটে যাচ্ছে। বাবাকে নিয়ে লিরা কোথায় গেলো ? আমার মা আর শ্বাশুড়ি রীতিমতো কান্নাকাটি শুরু করে দিয়েছে। আনন্দের একটা পরিবেশ রীতিমতো থমথমে হয়ে গেলো। মা আর শ্বাশুড়ীকে কী থামাবো! আমার নিজেরই ভিতর থেকে চিৎকার করে কান্না আসছে। কিন্তু কাঁদতে পারছি না। থানায় জানাবো কিনা ভাবছি। বড় ভাইয়াকে বললাম হাসপাতাল রোডে কোন একসিডেন্ট হয়েছে কিনা খোঁজ নিতে। ভাইয়া জানালো হয়নি। লিরা উবারে গিয়েছে ডাক্তারের কাছে। উবারের গাড়ির নাম্বার বা ড্রাইভারের নাম্বার কিছুই আমি জানি না। মেজো ভাইয়া বললো আরো কিছুক্ষণ অপেক্ষা করে তারপর থানায় যেতে। সবকিছুতে একটু সময় দেওয়ার প্রয়োজন। আমি আর নিজেকে কন্ট্রোল করতে পারলাম না। হাউমাউ করে কান্না করে দিলাম। লিরার কিছু হয়েছে এটা আমি ভাবতে পারছি না। কিন্তু এই মুহূর্তে পজেটিভ কোন ভাবনাও মাথায় আসছে না। সবাই যখন আমাকে নিয়ে ব্যস্ত ঠিক সেই সময়ে রেস্টুরেন্টের সামনে একটা গাড়ি এসে থামলো। বাবাকে উবারে বসিয়ে রেখে লিরা এসেছে ৫০ টাকার ভাংতির জন্য। উবার ভাড়া ২০৫০ টাকা এসেছে। তার কাছে ৫০ টাকা ভাংতি নেই। লিরাকে দেখে আমি উঠে এসে ওকে জড়িয়ে ধরে হাউমাউ করে কান্না করে দিলাম। কয়েকশো লোকজন চারপাশে দাঁড়িয়ে আছে, বাবা - মা, শ্বশুর - শ্বাশুড়ি, ভাইয়া - ভাবী, লিরার ভাই - ভাবী এবং আত্মীয় - স্বজন কারো কথা মাথায় নেই। আমার মাথায় আছে আমার বউ ফিরে এসেছে এবং সুস্থ আছে। লিরা পরিবেশ স্বাভাবিক করতে বললো আগে টাকাটা দাও। উবার বিদায় করে আসি। না হলে আরো বিল বাড়বে। মেজো ভাইয়া উবারের বিল মিটিয়ে বাবাকে নিয়ে আসলো। সবাই মিলে ওদের ঘিরে ধরলাম কোথায় গিয়েছিলো এবং ফোন ধরেনি কেন এই বিষয়ে জানতে। তাদের ভাষ্যমতে ডাক্তারের চেম্বার থেকে বের হয়ে লিরা বাবাকে অফার দেয় আমাদের ফুড ভ্যানগাড়িগুলো কোথায় কোথায় আছে দেখতে যাবে কিনা! যেহেতু হাতে সময় ছিলো আর বাবারও ইচ্ছে ছিল তাই বাবা রাজি হয়ে যায়। ডাক্তারের চেম্বারে ঢুকার সময় লিরা ফোন সাইলেন্ট করে ঢুকে। পরে আর ওর মনে ছিলো না। আর, সব কয়টা জায়গায় জ্যাম ঠেলে যেতে যেতে তাদের দেরি হয়ে গেছে। বাবাও অনেকদিন পর ঘুরতে পেরে অনেক আনন্দ করছিলো। তাই প্রোগামের কথা মনে করিয়ে বাবার আনন্দে ভাটা ফেলতে চায়নি। ফোনে আমাকে জানাবে সেই কথাও মাথায় আসেনি। লিরার কথা শুনে রাগ করার বদলে নিজেকে অপরাধী মনে হচ্ছিলো। বাবাকে নিয়ে কতবার ডাক্তারের কাছে গিয়েছি। কিন্তু কখনো জিজ্ঞেস করিনি বাবা কোথাও বসবে ? কিছু খাবে ? কোথাও যাবে ? মাকেও বলিনি। বিয়ের পর থেকে শুধু সংগ্রাম করে গিয়েছি। বউকেও বলিনি। টাকার পিছনে এমনভাবে ছুটছিলাম আসলে সুখ, আনন্দের কথা ভুলেই গিয়েছিলাম। ফাইভ স্টার হোটেল উদ্বোধন করার জন্য অপেক্ষা করছি। ঐদিকে আমার বউ আর বাপ উবার নিয়ে ফুড ভ্যান দেখতে বের হয়ে আনন্দ করছে। খুব অল্পতে ওরা খুশী আর আনন্দ খুঁজে নিয়েছে। আমি ওদের বিলাসবহুল জীবন দেওয়ায় ব্যস্ত, কিন্তু ওরা খুঁজে বেড়াচ্ছে কোয়ালিটি সময়, আন্তরিকতা। টাকা দিয়ে বিলাসিতা কেনা যায় কিন্তু মনের আনন্দ আর তৃপ্তি পাওয়া যায় না। আমি লিরার হাত ধরে বললাম , ' চলো রাতে কক্সবাজার যাই । ' পাশ থেকে বাবা বললো, ' না। বউমা আগে পাহাড়ে যাবে। আসতে আসতে আমাকে বললো বউমার পাহাড়ে যেতে ইচ্ছে করছে। ' আমি চোখ মুছতে মুছতে বললাম লিরা আমাদের ইচ্ছে পূরণের দৈত্য। এই দৈত্য এতদিন আমাদের ইচ্ছে পূরণ করেছে। এখন থেকে আমরা এই দৈত্যের ইচ্ছে পূরণ করবো। লিরা সবার অলক্ষ্যে আমার কানের কাছে এসে ফিসফিস করে বললো, ' তুমি মেয়েদের মতো এতো কান্নাকাটি করো কেন ? কিছু হলেই কান্না করো। এতো আবেগ কেন তোমার ?' আমি ওকে বললাম সম্পর্কে একজনের দায়িত্বজ্ঞান বেশি থাকবে, অন্যজনের আবেগ। এই দুইটার ব্যালেন্স না হলে সম্পর্ক সম্পূর্ণ হয় না। তোমার দায়িত্বজ্ঞান বেশি, অন্যদিকে আমার আবেগ। লিরা একহাতে আমার গাল টানতে টানতে বললো, ' ওরে আমার লাভগুরু!' আমি লিরার দিকে তাকিয়ে ওর হাসি দেখছি। লিরার চোখেমুখে তৃপ্তির হাসি আর আমার প্রশান্তির। 

মৃত্যুর স্বাদ কেমন দোস্ত?খুব করে না জানতে ইচ্ছে করে।জানিনা কেন এতো অকালেই চলে গেলি,কতো কিছুই তো লিখতে ইচ্ছে করছে কিন্তু কিছুই লিখতে পারতেসিনা 😞 ভালো থাকিস দোস্ত 😭😭
কয়েকদিন আগে বিটিএস ফ্যানদেরকে কমেন্টে গালি দিসো, আবার দুদিন পর দেখি বিজনেসের জন্য বিটিএস ফ্যানদের দ্বারস্থ হইতেসো বিটিএস রিলেটেড কি প্রোডাক্ট আনা যায় হেল্প করতে! কি মনে করসো আপু আমরা কিসু দেখিনা? -.- 
আজ আমার জন্মদিন। কিন্তু একখানা বকুল ফুলের মালা আর হলুদ খামের নীল চিঠি আমার আজও পাওয়া হলো না। আমার এই অপেক্ষা গত তিন বছর ধরে...💔
"একদিন আমার বোনরে বললাম, অমুকের প্রিয় কাজ বই পড়া ওর বিশাল বইয়ের সংগ্রহ আছে।" ও ফুটবল দেখতে ভালোবাসে, প্রায়ই দেখে। ওর গেইম ভাল্লাগে, ও অনেক খেলে গেইম। এসব বলতে বলতে হুট করে বললাম, আমার জন্য ওর তেমন সময়নাই। আসলে ও অনেক ব্যস্ত থাকে তো। বললে হয়ত কথা বলে। আমার বোন কইলো, " আচ্ছা ওর যে বই কিনতে হবে এটা ওরে কারুর বলা লাগে?" আমি বললাম, "না" বোন আবার বললো, " ফুটবলের কোন খেলা কখন দেখায় বা খেলা দেখার কথা ওরে বারবার বলা লাগে?" আমি বললাম, "না"। বোন কইলো, " কিন্তু তুমি বললা তোমার সঙ্গে কথা বলার জন্য, এফোর্ট দেয়ার জন্য বারবার ওরে ইনসিস্ট করা লাগে। নাউ ইউ হ্যাভ ইউর আন্সারস। সে যা ভালোবাসে, তার জন্য অটোমেটিক সময় বের হতে থাকে। কারুর তাকে বলা লাগেনা হোয়াট টু ডু। কিন্তু তোমাকে ভালোবাসি দাবি করে, তোমার তার কাছে এফোর্ট ভিক্ষা চাওয়া লাগে। তুমি ভাবো, বই, ফুটবল খেলা, গেইম ধরনের জড়বস্তুর গুরুত্ব ও তোমার উপরে। তুমি কি করবা তুমি জানো, তবে দুনিয়াতে সব মানুষ প্রায়োরিটি বেসিসে কাজ করে। তোমার প্রায়োরিটি সে, তুমি কি তার প্রায়োরিটি? আমার বোনের কথাগুলা আমার জীবনে অক্ষরে অক্ষরে মিলেছে, এবং দ্যাটস প্রোবাবলি দ্য আগলিয়েস্ট ট্রুথ অব লাইফ। যত্ন করার মতোন পুরুষ পাওয়ার পরে টের পেয়েছি, অযত্নে আসলে জীবনের সময় নষ্ট হয় তাছাড়া কিছুই হয়না। আমি এমন কাউকে ভালোবাসতে চাই যার আমার কাছে আসতে হিসেবনিকেশের বালাই থাকবেনা, আমাকে না দেখলে যার অস্থির লাগবে, আমাকে তার ব্যস্ততম দিনের একটা অংশে স্মরণ করবে শুধু সারাদিনের বর্ণনা দেয়ার জন্য। যারা মুখ ভার করে রাখা, নিজের মধ্যে মেতে থাকা, নিজেকে সর্বেসর্বা মনে করে, তাদের আমি ট্রাম্পের বর্ডিগার্ড হওয়ার জন্য ছেড়ে দিছি। 😂
