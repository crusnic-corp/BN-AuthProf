জি ভাই!! বাংলাটাকে ধারন করি বলেই ডিনার করসি  না বলে রাতে ডিনার করসি বলি..
কৃষক হলো ধানক্ষেতের ক্রীতদাস। ধানক্ষেত যখন যা আদেশ করে, কৃষক চোখ বুজে তাই পালন করেন। ধানক্ষেত যখন পানি চায়, কৃষক তখন পানির ব্যবস্থা করেন। ধানক্ষেত যখন সার চায়, কৃষক তখন সারের ব্যবস্থা করেন। এভাবে তিন-চার-মাস খাটানোর পর ধানক্ষেতের মন খারাপ হয়। কৃষকের শরীর দেখে তার মায়া জাগে। ধানক্ষেত তখন একটি কঠিন সিদ্ধান্ত নেয়। সে কৃষককে আদেশ করে— আমাকে মেরে লাশ বাড়ি নিয়ে যাও। কৃষক তখন একটি কাচি নিয়ে আসেন। কাটতে থাকেন মনিবের দেহ। কিছু ধান এসময় বিদ্রোহ করে। এগুলোর নাম হয় চোঁচা ধান। কৃষক এদের খোলসটা পান, কিন্তু ভেতরটা পান না। বাড়ি এসে মনিবের স্মৃতি স্বরূপ, কিছু ধান কৃষক আলাদা করে রাখেন। কিছু ধান বিক্রি করেন। বাকিগুলো খেতে থাকেন। একদিন আলাদা করে রাখা, ওই ধানগুলোর কথা কৃষকের আবার মনে পড়ে। মনিবের আত্মত্যাগের কথা তার বারবার চোখে ভাসতে থাকে। কৃষক তখন একটি কঠিন সিদ্ধান্ত নেন। তিনি ধানগুলো ডোল থেকে বের করে পুনরায় হাঁটা শুরু করেন ধানক্ষেতের দিকে। ক্রীতদাস আবার ক্রীতদাস হয়ে ওঠে। —মহিউদ্দিন মোহাম্মদ (সংজ্ঞাবলীর পদাবলী / কৃষক)
আমি কিছুদিন আগে কিছু জালেমদের উদ্দেশ্যে লিখেছিলাম যে আমি দুনিয়াতেই আল্লাহর বিচারে বিশ্বাস করি। এই কথাটায় আমার এক নাস্তিক ছোট ভাইয়ের খুবি মন খারাপ হইছিল। আমি আল্লাহর বিচার ধরণের অলৌকিক কিছুতে বিশ্বাস রাখি এইটা তিনি মানতে পারতাছিলেন না। আমি তারে বলছিলাম যে আপনি যদি আমার লেখা বহুদিন যাবৎ আসলেই মনযোগ দিয়া পইড়া থাকেন, তাইলে আপনার এতো অবাক হওয়ার কারন কী? দুনিয়ায় যারা অবিচারের মধ্যে বসবাস করেন, তারাই আল্লাহর বিচারের দাবিটা টিকাইয়া রাখেন। এই দুনিয়ায় কখনো ন্যায় বিচার ছিলনা মজলুমদের জন্যে। মানুষ নিজের সীমাবদ্ধতার সম্মুখীন হয়ে আল্লাহর কাছে আশ্রয় প্রার্থনা করে। দুনিয়ার বিচারের সীমার মুখোমুখি হয়ে প্রার্থনা করে আল্লাহর বিচারের। হাশরের ময়দানের কল্পনা একটা বৈপ্লবিক বিচার দিবসেরই কল্পনা, যেহেতু ঐদিন দুনিয়াবি অবিচারের সমাপ্তি ঘটবে অবশেষে। যেহেতু, সব যুগের মজলুমরা পাবে ন্যায় বিচারের দেখা। যেহেতু এই রিকশা শ্রমিকের জন্যে এই দুনিয়াটা একটা অবিচারের দুনিয়া, তাই আল্লাহর বিচার তাকে চাইতে হয়। আমিও তাই আল্লাহর বিচার চাই। তবে, যেহেতু আমি একজন মার্ক্সিস্ট, একজন বামপন্থী - সেহেতু আমি দুনিয়াতেই আল্লাহর বিচারের ধারণায় সবার আগে ইমান স্থাপন করি। এই বিচারেরর ধরণ, এলাকা ও সম্ভাবনাগুলা পরিষ্কার করতে চাই। পরকাল মানে অন্য একটা কাল। একটা অন্য সময়। দুনিয়ার বেশিরভাগ মানুষই বর্তমান জুলুমের কাল, এই অবিচারের দুনিয়াটা মেনে নিয়েছে। কিন্তু সবাই তা মানতে পারে না। দরবেশরা পারেনা। বিপ্লবীরা পারেনা। তারা আপনকালেই পরকালকে ধরতে চান, স্পষ্ট কইরা তুলতে চান।
আজ বিকাল ৩টায় গণপ্রজাতন্ত্রী বাংলাদেশ সরকারের যুব উন্নয়ন অধিদপ্তরের চট্টগ্রাম জেলা কার্যালয় কতৃক আয়োজিত "ফ্যাশন ডিজাইন"প্রশিক্ষণ ক্লাসে। উপস্থিত ছিলেন চট্টগ্রাম জেলার মাননীয় উপ-পরিচালক জনাব প্রজেষ কুমার সাহা মহোদয় ও কোতয়ালী ইউনিটের যুব কর্মকর্তা জনাব জাহান উদ্দিন মহোদয়। 
শুনলাম বাংলাদেশে অভিজিৎএর হত্যাকারীদের বিচার চেয়ে যে প্রতিবাদ মিছিল হয়েছে, তা নাকি ছিল টুকরো টুকরো, বিভক্ত। একদিকে জাসদ, আরেকদিকে বাসদ, ডানে লেনিনবাদী, বামে মার্ক্সবাদী, উত্তরে ইমরান, দক্ষিণে লাকি, পশ্চিমে মিশু...। একটি ভয়াবহ বীভৎস মৃত্যুও একদিনের জন্য দেশের মানুষগুলোকে এক কাতারে দাঁড় করাতে পারলো না। অভিজিৎ তো সবাইকে নিয়ে লড়াই করতে চাইতো। সবাই একসঙ্গে আপোসহীন লড়লে মৌলবাদ নিপাত যাবে। শোকার্ত মানুষ কি মনে রাখে কে কোন দলের! তারা তো পাশাপাশি দাঁড়িয়ে পরস্পরের চোখের জল মুছিয়ে দিতে দিতে মুষ্ঠিবদ্ধ করে হাত! আজ মৌলবাদীদের জিতে যাওয়ার পেছনে বড় একটি কারণ: মৌলবাদীরা সংগঠিত, কিন্তু মৌলবাদবিরোধীরা সংগঠিত নয়।
#রকমারি_রিভিউ_প্রতিযোগ_মার্চ ভজহরি মুখুজ্জে কে তো চিনেনই আপনারা। সে কি, চিনতে পারছেন না? আরে, ওই যে পটলডাঙ্গার ছেলেটা - খাঁড়ার মতন নাক, ইয়া চওড়া ছাতি, গড়ের মাঠে গোরা পিটায়, দারুণ সব গল্প শোনায়, আর চারমূর্তি মিলে রকে বসে মাঝেমধ্যেই চেঁচিয়ে উঠে বলে "ডি-লা গ্রান্ডি মেফিস্টোফিলিস ইয়াক ইয়াক"! হ্যাঁ, আমাদের টেনিদার কথাই তো বলছি! তো হয়েছে কি, টেনিদা এবার পাড়ায় এক্সারসাইজ ক্লাব খুলে বসেছে। কিন্তু লোকজনও ভারি 'বোগাস'! দু'চার জন ছাড়া কেউ চাঁদাই দিলো না। চাঁদা ছাড়া ক্লাব চলবে কি করে? তাহলে কি ক্লাবটাই তুলে দিতে হবে? না না! টেনিদা যখন আছে, একটা উপায় হয়েই যাবে! ওদিকে চলুন শুনে আসি 'একটি খুনের ঘটনা'। গল্প নয়, সত্যি কাহিনী! মেরু অভিযানে গিয়েছেন দুজন বিখ্যাত বৈজ্ঞানিক৷ এক বনে দুই বাঘ হলে যা হয় আর কি, জ্ঞানের বহর হলে কি হবে, সম্পর্কটা একেবারে আদায় - কাঁচকলায়। ধরি, বয়স্ক বিজ্ঞানীর নাম প্রফেসর এক্স, আর অল্প বয়েসী জন প্রফেসর ওয়াই। দুই পন্ডিত তাদের সহকারীকে নিয়ে একদিন বেড়িয়েছেন হাঁস শিকার করতে। জলার ধারে দাঁড়িয়ে এক্স, আর ওয়াই একটু দূরে হাঁস খুঁজছেন। সহকারী একটু দরকারে তাঁবুতে গিয়েছিল, ফিরে এসে দেখে এক্স খুন হয়ে মাটিতে পড়ে আছেন! বন্দুকটা তখনও পাশেই পড়ে রয়েছে, আর হাটিং নাইফটা চোখে বিঁধে একেবারে মগজে আঘাত হেনেছে। পাশে হতবিহবল প্রোফেসর ওয়াই দাঁড়িয়ে। বলছেন কিছুই দেখেননি, শুধু গুলির আওয়াজ পেয়েছেন। ব্যাপারটা কি হলো তাহলে? সন্দেহের তীর তো ওয়াই-এর দিকেই। ভালো বিপদ হলো! প্যালারাম এরমধ্যে আছে আরেক মুসিবতে! হারুবাবু গাছ থেকে আঁকশি দিয়ে পাড়ছেন খাসা সব পাকা আম। সোনালি রঙ, গন্ধে মৌ মৌ। কিপ্টে হারুবাবু একটা দুটো চাখতেও দিবেন না জানা কথা, প্যালা কি তাই বলে একটু নজরও দিতে পারে না? নাহয় হারুবাবুর টাকের উপর একটা পাকা আম টপাক করে পড়ার দৃশ্যও তো উপভোগ করতে পারে? তাতেও ভারি অপমান করে তাড়িয়ে দিলে প্যালাকে! ঠিক তখন --- না, কি হলো আমি বলবো না! হারুবাবু 'সাড়ে তিন আনার আমের জন্যে' কিভাবে নাকাল হলেন আপনারাই জেনে নিন। পড়ে ফেলুন ভুত, চোর, ছেলেধরা, পকেটমার, খুন আর হাস্যরসের প্যাকেজ নারায়ণ গঙ্গোপাধ্যায়ের দশটি কিশোর সাহিত্যের সংকলন 'টেনিদা ও ভূতুড়ে কামরা'। নারায়ণ গঙ্গোপাধ্যায়ের গল্পগুলো কখনো পুরোনো হয় না। কিশোরদের জন্য লেখা হলেও উপভোগ করতে পারবেন সব বয়সের সবাই। হালকা কিছু চটজলদি পড়ার জন্য বইটি দারুন উপযোগী। ছোট ভাই-বোনদের গল্পের বই পড়ার অভ্যাস তৈরী করতেও উপহার দিতে পারেন। বইটিতে স্থান পেয়েছে টেনিদার 'প্রভাত সঙ্গীত' গল্পটি, সাথে আরো নয়টি ভিন্ন ভিন্ন স্বাদের ছোট গল্প। ৮৪ পৃষ্ঠার ছোট্ট আকারের বইটি প্রকাশ পেয়েছে কলকাতার আনন্দ পাবলিশার্স থেকে। সুব্রত গঙ্গোপাধ্যায় প্রচ্ছদ ও ভেতরের অলংকরণ করেছেন। চমৎকার বাইন্ডিং আর নির্ভুল ছাপার বইটির ভারতীয় মুদ্রিত মূল্য ৪০ টাকা। অরিজিনাল প্রিন্ট সংগ্রহ করা যাবে রকমারি থেকে ১৮০ টাকায়।
৪৫ মিনিট ধরে শাহবাগের মোরে সি্এনজিতে বসে আছি । ঢাকায় আজকে ভিআইপি মুভমেন্ট । সমস্ত গাড়ি গিট্টু লাগাই সব হাসফাস করছে । পাশের সিএনজি চালক শরু করলো - জীবনের প্রথম ভোট আওমেলীগরে দিছি । তারপর পর পর দুইবার দিছি এখন আমি আওমেলীগরে ঘৃনা করি ( একটা শব্দ মিছা কই নাই ) । তার যাত্রী এবার বলা শুরু করলো ভোট টোটে তোমার এত কাম কি মিয়া ? সরকার দিয়া তোমার কি কাম ? তোমার ইমান আমল ঠিক আছে কিনা তুমি ওইটা দেখ । পাঁচ ওয়াক্ত নামাজ পর তোমার কাজ হয়ে যাবে। আল্লাহরে খুশি রাখতে পার কিনা তুমি ওইটা দেখ। কে কি করলো না করলো তা দিয়া তোমার এত কাম কি ? সিএনজি চালক সাথে সাথে নৈতিক দ্বন্দে পরে গেলো । তা ঠিক তা ঠিক.. .. ...ভোটে তোমার কাম কি তুমি আমল ঠিক করো ... খেয়াল করেন ব্যাক্তির ধর্ম চিন্তা দিয়ে কিভাবে অন্তহীন ক্ষমতার মসনদের স্বীকৃতি তৈরী হয় । ...৪৫ মিনিটের রাস্তার গিট্টু হয়ত ছুটবে কিন্তু এই চিন্তার গিট্টু ছুটানোর এলেম আমার নাই !!! 
#বইয়ের_ছবি_প্রতিযোগিতা_৯৯বইয়ের নাম: ইশতেহারলেখক: আবুল ফাতাহ"ওরা সবাই এতদিন আপনাকে বলেছে,দেশটা নাকি মা। কিন্তু এই দেশ আমাদের মা নয়।""অবাক হচ্ছেন?""হওয়াটাই স্বাভাবিক, এতদিন তো সবাই এ কথাই বলে এসেছে। কারণ দেশটাকে মা ভাবলে এবং ভাবাতে পারলে চুরি-চামারিতে বেশ সুবিধা হয়। মায়ের আঁচল থেকে চুরি করা দু'টাকার নোটটা কখন যে দু’হাজার কোটি টাকায় পরিণত হয় বুঝতেই পারবেন না। এবং এ কাজটা তারা কোনো লজ্জা ও অপরাধবােধ ছাড়াই করে। মায়ের টাকা চুরি করতে আবার কীসের লজ্জা! কিন্তু এই নির্লজ্জ মানুষটারও বুক কাঁপবে তার শিশু সন্তানের হাত থেকে কিছু কেড়ে নিতে। তাই আজ থেকে দেশকে মা নয় , সন্তান ভাবতে শিখুন। বৃদ্ধ মাকে মানুষ ফেলে দেয় এমন খবর আমরা হররোজই দেখি। কিন্তু নিজের সুস্থ সবল ফুটফুটে সন্তানকে? কখনই না। দেশটাকেও সন্তান ভাবুন, বয়স পঞ্চাশ হলেও যে সন্তান সবে হাঁটতে শিখেছে। তার হাত ছেড়ে দেবেন না, আঙুল ধরে দৌঁড়াতে শেখান, কোলেপিঠে করে গড়ে তুলুন। দেশ বড়াে হলে সেও একদিন আপনার সমস্ত ভালােবাসা ফিরিয়ে দেবে সন্তানের মতােই। ”
পাঠকরা অনেকেই ফ্রেন্ড রিকুয়েস্ট পাঠাচ্ছেন, প্রায় এক হাজার রিকুয়েস্ট ঝুলছে। আমি অ্যাকসেপ্ট করতে পারছি না ফ্রেন্ডলিস্ট পাঁচ হাজার পূর্ণ হবার কারণে। আরেকটা ব্যাপার হচ্ছে, পাঠক মাত্রই লেখকের আইডিতে অ্যাড থাকতে হবে এমন কোনো কথা কিন্তু নেই। লেখালেখির জন্য প্রায় প্রতিটা লেখকেরই আলাদা পেইজ আছে। কারওবা গ্রুপ আছে। পাঠকরা সেখানে যুক্ত হতে পারেন। তাহলে এক অর্থে লেখকের সাথে কানেকটেড থাকা যায়। গ্রুপ বা পেইজে কোনো রেস্ট্রিকশন নেই। তাই যত খুশি পাঠক সেখানে অ্যাড হতে পারেন। আমার পাঠকরা কমবেশি সবাই পেইজ আর গ্রুপে অ্যাড হয়েছে। তবু অনেকেই আছেন যারা নতুন পাঠক, তারা পেইজ ফলো করুন। আমার লেখালেখি সংক্রান্ত সমস্ত পোস্ট ওখানেই দেয়া হয়। ফ্রেন্ডলিস্ট পাঁচ হাজার পূর্ণ হয়ে যাবার কারণে অনেক সময় গুরুত্বপূর্ণ বা কাছের কাউকে অ্যাড করা সম্ভব হয় না। এজন্য ফ্রেন্ডলিস্ট বাছাই করা হবে। ডিজেবলড আইডি, ডিএকটিভ আইডিগুলো ছাড়াও যারা শুধুমাত্র পাঠক, তাদেরকে আনফ্রেন্ড করা হতে পারে। অতএব, কেউ আনফ্রেন্ড হলে মন খারাপ করবেন না। ফ্রেন্ডলিস্টের সীমিত পরিসরের কারণে এই সিদ্ধান্ত নিতে হচ্ছে। নয়তো পাঠকদের সাথে কানেকটেড থাকতে আমারও ভালো লাগে অনেক। সম্ভব হলে আমি আইডিতেই সবাইকে অ্যাড করে নিতাম। যেহেতু সম্ভব না, তাই পাঠকরা প্লিজ পেইজ ফলো করুন। গ্রুপে অ্যাড থাকুন। তবে গ্রুপে পাঠকদের অ্যাড করার ব্যাপারে কিছু রেস্ট্রিকশন আছে। নতুন আইডি বা ফেক আইডি অ্যাড করা হয় না গ্রুপে। গ্রুপে প্রতিটা আইডি অ্যাড করার আগে আমি প্রফাইল চেক করি। পাঠকের প্রফাইল এবং তার একটিভিটি লক্ষ করি। এরপর ভেবেচিন্তে অ্যাড করা হয়। আর এই সিদ্ধান্ত একান্তই আমার নিজের। তাই কেউ প্লিজ জোরপূর্বক অনুরোধ করবেন না গ্রুপে অ্যাড হবার জন্য। প্রতিটা পাঠকের জন্য আমার পেইজ উন্মুক্ত। পেইজের ইনবক্সে আমি রেগুলার রিপ্লাই দেই। গ্রুপ আর পেইজের মধ্যে কোনো পার্থক্য নেই আসলে। ফেসবুকে আমি যত গল্প পোস্ট করি, সবটাই পেইজে দেয়া হয়। তাই পেইজ ফলো করলেই চলবে। 
হঠাৎ বাড়িতে গেস্ট এসেছে?নাস্তা দেওয়ার মত ঘরে কিছু নেই?তাতে কি, একটা ছোট্ট ছাদ বাগান তো আছেই।এর থেকে ভালো উপায় আর কি কিছু হতে পারে?আজ ছাদ বাগান আমাকে বাঁচিয়ে দিল লজ্জার হাত থেকে।এবার ভাবুন তো ছাদ বাগান আমাদের কতটা জরুরি।কতটা কাছের বন্ধু।
আলহামদুলিল্লাহ। সবাই বের হয়ে আসুক মিউজিক নামক অশান্তি থেকে,যা আল্লাহ তায়ালা এবং মানুষের মধ্যে অবশ্যই দূরত্ব সৃষ্টি করে।হতাশা অবসাদ সব বৃদ্ধি করে।যদিও অনেকে এই থেকে টাকা ইনকাম করে,সবই হারাম আর হারাম,যার মধ্যে থাকবেনা কোনো বরকত এবং শান্তি।। আল্লাহ তায়ালা সবাইকে বুঝার তৌফিক দিক।
আমার ভাই রান্ধে আর আমার মা খালা মোবাইল গুতায়! ঢাকায় এসে বহুকাল পর হোস্টেল স্টাইলে ফ্রাইডে পার করলাম 🥰🥰 আর লওওওং ফ্রাই নাইট ঢাকা মেডিকেল কলেজ এবং হাসপাতাল এনআইসিইউ তে! তাও মেলায়ায়া দিন পরেই! 🙄 🥴
ইনবক্সে আজকে একজন অপরিচিত মানুষ এক পরিচিত বোন মারফত জানতে চেয়েছে আমার বিয়ে নাকি আজ কাল, তার আর্জেন্ট জানা দরকার। উত্তর দিয়েছি হ্যা। পরের প্রশ্ন: কেউ জানে না কেন? উত্তর: আগামীকাল পালিয়ে বিয়ে করতেছি। কেউ জানে না। পরের প্রশ্ন: হাজবেন্ড কি করে, না জানতে পারলে তার জীবন বৃথা টাইপ অবস্থা। উত্তর: বেকার, এবং আসল কথা হচ্ছে ছেলে খ্রিস্টান ধর্মাবলম্বী । ধর্মে মিল নাই। তাই পালায়ে বিয়ে করতেছি। আমি ইচ্ছা করেই এসব উত্তর দিই। এত সময় মানুষের কই থেকে আসে এসব করবার? তো সারকথা হইতেছে, আমি প্রায়ই দু-তিনমাস পর পর আমার বিয়ের কথাবার্তা শুনি লোক মারফত। এসবের হিসেবে বারকয়েক বিবাহ সম্পন্ন হবার কথা। বিয়ে তো আর লুকানোর কিছু না। অন্তত আমার তা মনে হয় না। যখন হবে, ইনশাআল্লাহ জানাও যাবে।
চুলকানি আপু ভাইয়ারা দূরে থাকুন যারা কষ্ট করে কাজ করে তাদের উদ্দেশ্য আমি কখনোই কিছু লেখবো না এটুকু বোধশক্তি যাদের আছে তারা বুঝবে আমি এই পোস্ট কেন করেছি। আর হ্যাঁ যারা সার্কাজম বুঝেন না তারাও দূরে থাকুন আমি ঝামেলা পছন্দ করিনা আর কমেন্টে গায়ে লেগে ঝগড়া করা তো একদমই বাজে আমার মতে। পোস্টের অর্থ বুঝলে বুঝপাতা আর না বুঝলে তেজপাতা সবাই ভাল থাকবেন ধন্যবাদ 🙂
প্যারাবোলার প্যারায় এবং আল্ট্রামর্ডাণ ইংলিশ শুনিয়া চট্টগ্রাম কলেজ এর দুই মেধাবী শিক্ষার্থী সবাই তাদের আত্মার শান্তি কামনা করে দুই রাকাত নফল নামাজ পড়বেন।।। 😰😰😰 তাদেরকে এখন সেই বিখ্যাত চটপটি খাওয়ানোর মাধ্যমে সুস্থ করার প্রচেষ্টা চালানো হচ্ছে 😁😁😁 এতক্ষন কোনো মানবিক শিক্ষক ক্লাস নেয় বুঝিইইইইই😖😖😖😖 বাচ্চা গুলার প্রতি কোনো মায়া দয়া নাই 😭😭😭
এটা ত ভেবে দেখেনি🤣🤣🤣🤣 প্রশ্নপত্র ফাঁসের কথা মনে পড়লে আমার ২০১৫ সালের মেডিকেল এডমিশন টেস্টের কথা মনে পরে যায়...🙄🙄এক্সাম দিয়ে বের হয়ে শুনি যে অনেকে এক্সাম হলে ঢুকার ১৫মিনিট আগেই প্রশ্ন আন্সার সিট সহ পেয়ে গেছিলো...🙄🙄১৫/২০ টাকার দরে ও নাকি বিক্রি হয়ছিলো..... মেডিকেলে না ঠিকায় ওই টাইমটাতে জীবন ছিলো বাঁশময়🙃🙃🙃 যে মুডে এক্সাম হলে প্রশ্ন দাগায়ছি😁😁 আশেপাশের মানুষ হয়তো ভাবছিলো আমি প্রশ্ন পেয়ে গেছি🙃🙃নাইলে মাল্টিট্যালেন্ট🙃🙃
আমার পোলা মাইয়া রে জিগামু আমার ভবিষ্যৎ এ কি করা উচিত। তাদের সিধান্তের ও তো একটা মুল্য আছে নাকি😑😑😑
হঠাৎ যদি দেখো ল্যাম্পোষ্টের অালোতে তোমার পাশে অামি নেই তাহলে খুব বেশি চিন্তিত হইয়ো না।তোমার বেখেয়ালিপনায় খুব যত্ন নিয়ে খোঁজার জন্যই অামি ইচ্ছাকৃত তোমার চোখের অাড়াল হবো,যাতে তুমি খুঁজে নিয়ে একবুক দীর্ঘশ্বাস ফেলে জড়িয়ে নিতে পারো😍🤗🤗🤗।
দ্রোহীদের জীবন হোক রঙিন... গতকাল দ্রোহীর জন্মদিন গেলো। ৯ বছর শেষ! এত দ্রুত বাচ্চারা বড় হয় কেনো? কোই আমরা বড়রা তো তাদের বাসযোগ্য সমাজ এখনো গড়তে পারিনি। বরং সমাজটা পিছিয়ে গেছে অনেক। কোথায় রেখে যাচ্ছি এই বাচ্চাদের? তাই আসুন, শুধু শুভকামনা নয় বরং প্রতিটি বাচ্চার জন্মদিনে শুভেচ্ছা জানানোর মাধ্যমে আমরা নিজেকে মনে করিয়ে দিই সমাজ/ সভ্যতা নির্মাণে নিজের দায়িত্ব। আর প্রতিদিন চলার পথে কিছু না কিছু সে দায়িত্ব বাস্তবায়ন করি। ছবি# এই দিন সেই দিন।
ওদের মতো জিলাপির প্যাঁচ আর কারো আছে বলে তো আমার মনে হয়না🐜
এই যে মোদীরে নিয়ে দৌড় দিল, এইটাই আসলে আওয়ামীলীগ। একটা হিন্দুত্ববাদ ফ্যাসিস্ট অতি সাম্প্রদায়িক চরিত্রকে এভাবেই কোলে নিয়ে আওয়ামীলীগ দৌড় দেয়। নিজের ফ্যাসিজমরে শক্ত করতে। আপনারা যারা শাল্লাতে বাম নাই [যদিও ছিল😉[কেন অথচ মোদীর বিরুদ্ধে আছে কেন এই প্রশ্ন করছিলেন তারা এই ছবিগুলা টাংগাইয়া রাখেন! শাল্লার সাম্প্রদায়িকতা আর মোদীর সাম্প্রদায়িকতাকে যদি আপনারা বিচ্ছিন্ন করে দেইখা আহাজারি পারেন, তাইলে বুঝতে হবে আপনাদের দেখার চোখটা আসলে আওয়ামীলীগেরই চোখ। ও ভালো কথা আজকে হেফাজত সুড়সুড় করে কইছে তারা আর মোদী বিরোধী কর্মসুচি নেবে না। কারণ মোদী তাদের জন্মের ভাইই। খালি মুদ্রার এপিঠ ওপিঠ। আওয়ামীলীগ মোদী নিয়ে যেমন দৌড় দেয়, তেমনি হেফাজতরেও কোলেই বসায় রাখে। আজকে বাম ছাত্রসংগঠন এর মোদীর কুশপুত্তুর দাহ মিছিলে ছাত্রলীগের হামলা। আগামী ২৫ তারিখ মশাল মিছিল। ঝান্ডা কত দুর বাড়াইতে পারে দেখাই যাক না!
ভুলে যাচ্ছি গেল বছরের ক্ষত, ভুলছি প্রিয় মুখ, কয়েক দিন আগে ভুলে গেছি গত হওয়া মনের ব্যথা৷ মানুষ ভাবছে, ভুলে যাওয়ার রোগে আক্রান্ত আমি, অথচ মানিয়ে নিতে শিখছি, জানে ক'জন?
ঘুরে স্যাটিস্ফ্যাকশন আসেনাই ব্রো 🤧 চোখের পলকে টাইম চলে যায়, আজব!
“মাঝে মধ্যে জাঙ্গিয়া না পরে বের হয়ে যাওয়া পাবলিকদের মাস্ক পরতে বলা খানিকটা বিলাসিতা দেখায়না?”
খুব ভালো লাগছে আজ।পিইসিই তে শিশু সপ্রাবি এর ৭৯ জন শিক্ষার্থীর মধ্যে ১৯ জন A+, ১৭ জন A পেয়েছে!পাশের হার ৯১%। নিয়মিত পাঠদানের বাইরেও স্কুলের সময়সূচীর আগে ৫ম শ্রেণির জন্য বিশেষ ক্লাস,পুজোর ছুটিতেও বিশেষ ক্লাস নেওয়ার কষ্টটুকু আজ সফল হলো।সরকারি উচ্চ বিদ্যালয় এবং আলী আমজাদ সরকারি বালিকা উচ্চ বিদ্যালয়ে ২০ জন শিক্ষার্থী ভর্তিপরীক্ষায় উত্তীর্ণ হয়েছে।সকল শিক্ষার্থী,শিক্ষক ও অভিভাবকদের অভিনন্দন।  শিক্ষার্থীদের জন্য শুভকামনা রইল।
ফাবলিক এখন মারাত্মক,রিকোয়েস্ট এক্সেপ্ট না করলেও হুমকি ধামকি দেয় অাজকাল🙄
এর সাথে এর রিলেশান, ওর সাথে ওর রিলেশান। মনে হচ্ছে ২/৩ দিন বছর পর, রিলেশান না থাকলে তার কপালে বিয়েই জুটবে না 😐
"গান্ধী শান্তি পুরস্কার" পেলেন বঙ্গবন্ধু শেখ মুজিবুর রহমান❤️❤️ - ২২ শে মার্চ ২০২১
আমার ট্র্যাভেল এজেন্সির অফিসে এক আলজেরিয়ান সুন্দরী আর তার নেপালী বয়ফ্রেন্ড এসেছে। এই মুহূর্তে তারা একজন আরেকজন এর উপর পা তুলে বসে cuddle করছে। এরা যদি আরো গভীরে চলে যায়, অর্থাৎ একে অপরকে ফরাসী চুম্বন দেয়া শুরু করে তাহলে আমি আর আমার সিনিয়র কলিগ খুব বিপদে পড়ে যাব। এদের কিছু বলারও উপায় নাই। এই দেশে প্রকাশ্যে চুম্বন করা প্রকাশ্যে খাদ্যগ্রহন করার মত স্বাভাবিক ঘটনা। কিছু বললে উল্টা অনধিকার চর্চার অপরাধে আমাদেরই পানিশমেন্ট হবে। কি যে ক্যাল্লাব্যল্লার মধ্যে পড়লাম......
সাধ আর সাধ্যের সংযোগ সবসময় হয় না। কখনো কখনো বিকল্প খুঁজতে হয়। সেখান থেকেই এই প্রয়াস। নিজের ড্রইংরুমে নিজের হাতের ছোঁয়া। ভাবছি সাড়া পেলে প্রফেশনালি শুরু করব। মূল্য সাধ্যের ভেতরই রাখার চেষ্টা করব। শুরুটা সাধারণভাবেই হোক।♥
এইযে নীল শাড়ি পরা আপু, আপনি যে আমাকে চড় দিতে গিয়ে শেষে জড়িয়ে ধরলেন, এটা কি ঠিক হলো? আপনাদের এত ভালোবাসা আমি কই রাখবো। আপুগুলা এমন মায়া লাগায় কেন! আজকের তারিখটাকে তো আপনি আমার জন্য স্পেশাল বানায়ে দিছেন। আজকের তারিখ না থাকলে আমাকে অসম্ভব ভালোবাসে এমন একটা মানুষ আর আমার অসম্ভব ভালোবাসার একটা মানুষ পেতাম না। শুভ জন্মদিন আপু 😘... আমি তোমাকে অনেক অনেক ভালোবাসি 😘 জগতের সবচেয়ে সুন্দর, শুভ্র জিনিসগুলো তোমাকে ঘিরে থাকুক...❤️ বিঃ দ্রঃ ছবি দেখে হাহা দিবে নাকি পোস্ট দেখে লাভরিঅ্যাক্ট দিবে এই কনফিউশনে সবাইকে ফেলতে আমি আমার খুব আনন্দ লাগতেছে🤣🤣
রক্তে বিষের না যৌবনের জালা 🤣🤣🤣😬😬 ফেসবুক অন গরিত ন ফারির ওও বেহুলায়ায়ায়ায়ায়ায়ায়া মাইল্লাফিরার 😑😑 
গত বছর নারী দিবসে আমার ছোট্ট একটা লেখা প্রকাশ করেছিল নারী। এবারেও সেটা প্রাসঙ্গিক মনে করছি তাই শেয়ার করলাম। 'রুবানা হকরা কোন শ্রেণির প্রতিনিধিত্ব করছেন সেটিতে দৃষ্টি দেওয়া সবথেকে গুরুত্বপূর্ণ। বিজিএমই এর সভাপতি হয়ে তিনি যদি নারী দিবস পালন করতে চান তাহলে তো শুধু নারী হওয়ার কারণে নারী শ্রমিকদের বেতন বৈষম্য, অনিরাপদ কর্মক্ষেত্র, যৌন হয়রানি, জেন্ডার সেগ্রেগেটেড কর্মক্ষেত্র নিয়ে কথা উঠবে, কথা উঠবে রানা প্লাজা, তাজরিন ফ্যাশন্স নিয়েও। এগুলো এড়ানোর সবথেকে উত্তম পন্থা হল মানুষ দিবস পালন করা নারী দিবস না। কোনো প্রতিষ্ঠানের সর্বোচ্চ পদে একজন নারী বসে আছে তারমানেই যে সংগঠনটি নারী প্রশ্নে গুরুত্বপূর্ণ ভূমিকা রাখবে সেটা ভাবা আর যাই হোক বোকামি ছাড়া আর কিছু নয়। মনে রাখতে হবে এই পুরুষতান্ত্রিক সমাজ কাঠামোতে বেশিরভাগ নারীই পুরুষতান্ত্রিক মানসিকতা ধারন করে।'
দুই নং গেটের একদিক থেকে অন্যদিকে যাওয়ার সময় মনে হয় যেকোন সময় যেকোন দিক থেকে গাড়ি একটা মেরে দিবে।বিশেষ করে সন্ধ্যার টাইমটা হরর মুভির সেট লাগে। নর্মালি এরকম টাইমে আমি নিজের মনে চালকদের উদ্দেশ্যে বলি - "হ্যাঁ আংকেল, গাড়ি চাপা দিয়ে চলে যান। বাইক্কা আছি এমনিতেও।" সেদিনও এরকম বলছিলাম। তো এটা শুনে শাওয়ান ভাইয়া বলতছে - "না আংকেল, আমাকে চাপা দিয়েন না। আমার থেকে চিকিৎসা নিয়ে এখনো অনেক গরু - ছাগলের সুস্থ হওয়া বাকি। " এরকম কে বলে! 🤷‍♀🤦‍♀😒
সেদিন নওশাদকে নিয়ে চাইনিজ খেতে যাওয়ার সময় কাক্কা বারবার বলছিলেন, "শেষ খানা আব্বা, শেষ খানা।" হ্যাঁ, মদীনাফেরত বাবা আবার মদীনায় চলে যাওয়ার আগে ছেলের চাইনিজ খাওয়ার ছোট্ট শখ পূরণ করতেই পারে, পারে না? কে জানতো মনের ডাক তিনি অনেক আগেই পেয়েছিলেন? তাই ই তো মেয়ের বিয়ে দিলেন, মেয়েটার ছোট্ট পরীটাকেও দেখলেন, মৃত্যুর আগের রাতে সব ভাইবোনের সাথে "শেষ কথা" বলে নিলেন! বড় কাক্কার তাড়া ছিলো না এত কোনোকিছুতেই, ধীরে সুস্থেই সব কাজ শেষ করেন। কিন্তু ২৫ বছর দেশের বাইরে থেকে একটা জিনিস বেশ করে শিখেছিলেন, ছুরি দিয়ে পেঁয়াজ কাটা! সে এক দারুন দৃশ্য! চোখের সামনে ছুরি দিয়ে মেশিনের মত ধ্রুউউউম করে পেঁয়াজ কেটে ফেলা এই শহীদুল ইসলাম দ্বারাই সম্ভব। দেশের সব প্রয়োজন শেষে ২০ দিন আগেই মদীনায় গেলেন কাক্কা! কারণ মদীনার মাটি তার জন্য অপেক্ষমাণ! আজ সৌদি আরব সময়ের ফজর নামাজের পর মসজিদে নববীতে জানাযা শেষে জান্নাতুল বা'কী তে বড় কাক্কাকে দাফন করা হয়! এত সুন্দর মৃত্যুভাগ্য নিয়ে কয়জনেই বা জন্মায়?.. আল্লাহর ঘরের পাশে ঘুমাও, কাক্কা! আল্লাহ তোমার হিসাব সহজ করে দিক! আল্লাহর আরশে অবস্থান করো! আমিন! দেখা তো হবেই একসময়! ইনশাআল্লাহ 😊
যে মানুষটার জন্ম না হলে বাংলাদেশ এর জন্ম হতো না। শুভ জন্মদিবস জাতির পিতা... অবনত শ্রদ্ধা, ভালোবাসা... 
--আর্জেন্টিনারে নিয়া তোমার লাফালাফি কি শেষ হইছে? --কেন? কোন সমস্যা? --না, পাড়ার জাম্বুরা স্টাইলের খেলা দেখে যে লাফানি দিলা, রাত একটায় ইতালি জিতলে না জানি কি করো? --শোনো হিংসুটে লোকজন, হারলে এমন কথাই বলে।রাতে ইতালি জিতলে কোন স্টাইল বলবা আগেই ঠিক করো। পাড়ার জাম্বুরারে লক করে ফেলছো।
পড়ছি হাসান হামিদ এর বই 'দাগাল'। বইটি ঐতিহ্য'র মুক্তিযুদ্ধের সুবর্ণসংগ্রহ প্যাকেজের অন্তর্ভুক্ত। মুক্তিযুদ্ধ নিয়ে লেখা নতুন কোনো বই এখন আর কেনা বা পড়া হয় না। তবে "চেহেলসেতুন" পড়ার পর থেকে হাসান হামিদ এর ঐতিহাসিক রচনার প্রতি আগ্রহ জন্মেছে। প্রথমত, এগুলো মোটেও গবেষণা গ্রন্থ নয়! ইতিহাস আশ্রিত উপন্যাস। তাও আবার, সহজপাচ্য! সুখপাঠ্য! তাছাড়া ভিন্ন আঙ্গিকে বিষয় উপস্থাপনে জুড়ি নেই তার। সেই একই মুক্তিযুদ্ধ। সেই ১৯৭১। ২৫ শে মার্চের ভয়ার্ত রাত। উপস্থাপনা ভিন্ন.... .........উপন্যাস শুরু হয়েছে ইয়াহিয়ার চরিত্র দিয়ে, ভুট্টো, টিক্কা খান সবই আছে শুধু অপরপিঠটা দেখতে পাচ্ছি। তারা ওইসব দিনগুলোতে কি ভাবছিল! কিভাবে প্ল্যান অফ এ্যাকশন ঠিক করেছিল। তাদের শঠতা, প্রতারণা তাদের ভাষ্যেই উঠে এসেছে। তাছাড়া আমার কাছে বিশেষ আকর্ষণ হিসাবে রয়েছে গল্পের প্রেক্ষাপট ও বিভিন্ন চরিত্রের মাধ্যমে লেখকের অসংখ্য নিজস্ব মনঃস্তাত্ত্বিক, দার্শনিক আলোচনা। দারুণ সব উক্তি। ★★"নিয়মের মধ্যে মানুষ যা করে, তার পুরোটাই অভিনয়; অনিয়মে যা ঘটে তার সবটাই সত্যি। অনিয়মের ভিতর হারালেই কেবল নিজেকে খুঁজে পাওয়া যায়, সে জীবনের যে বাঁকেই হোক।" ★★"এ জগতে আঘাত পাবার সম্ভাবনার চেয়ে আঘাত করার ইচ্ছা কম অস্বস্তির নয়।" ★★"ধার করা নিজস্বতা কখনো আপনার হয় না।" ★★"মানুষ যতই ধূর্ত হোক, সে কোনদিন নিজেকে ছাড়িয়ে যেতে পারে না। সমস্ত ভুবনজয়ী কোনো মানুষও দিনশেষে নিজের কাছে ধরা পড়ে; অন্তত অন্ধকারে একা সে যখন তার কাছে বসে থাকে; তখন। অবশ্য এই ধরা পড়ার ভয়ে কেউ কেউ সারা জীবনে একবারও নিজের কাছে গিয়ে বসে না। নিজের কাছে অচেনা হয়েই একটা জীবন যাপন করে ফেলে।"

যা বুঝলাম- সব হলুদের প্রোগ্রামের দাওয়াতে পোলাপান যাওয়ার আগ্রহ পায় না! #নাবুনা 😑😑
পোশাকে, মুখোশে আর মুখের বুলিতে নয়, বঙ্গবন্ধুর আদর্শ ধারণ করতে হয় হৃদয়ের গভীরে। এইসব তেলবাজি থেকে অন্তত শিশুদের মুক্তি দিই।
দুইটা অক্সিজেন সিলিন্ডার একটা প্রাকৃতিক অক্সিজেন একটা ভাইপপ মেসিন আছে। আল্লাহর অশেষ রহমতে আমি অক্সিজেন ছাড়া থাকতে পারি তাই আমার আর প্রয়োজন নাই। যার লাগবে কাজ শেষে ফেরত দিয়ে দিতে হবে। সম্পুর্ন ফ্রি সেবা করার তৌফিক দাও আল্লাহ ❤️ বিঃদ্রঃ৷সেয়ার করে সবাইকে জানানোর অনুরোধ রইল
মামা কাল দৌড়ানি খেয়ে বাসায় এসেছে। আর্মি নাকি বিশাল দৌড়ানি দিয়েছে। মামা চিন্তা করেছে লকডাউন শেষ না হলে বাসায় যাবেনা। সবাই আমরা খুশি কিন্তু বাবা বাদে। - তোহ তওফিক, আল্লাহ তোমাকে বাসায় যাবার তওফিক কবে দিবে। - আর্মি ভাইয়েরা একটু নরম হলেই দুলাভাই। দুলাভাই আপনি আপনার রাস্তায় ঘুরা বাদ দিন নাহলে এই বয়সে দৌড়াতে তোহ পারবেন না,উল্টা এমন জায়গায় মারবে যে দেখাতে পারবেন না - কোথায় মারবে? - দুলাভাই পাছায়। - পাছা দেখাতে আর এমন কি। আমি আগেও দেখিয়েছি। - নাউযুবিল্লাহ। কি বলেন। কবে মার খেলেন? - মারবে কেনো? । আমাকে একবার কুকুর পাছায় কামড়েছিল।ইঞ্জেকশন দিয়েছিলাম। তখন আমি অনার্স দ্বিতীয় বর্ষের ছাত্র। - বাহ তাহলে তোহ দেখাতে সমস্যা নেই কিন্তু এই বুড়ো বয়সে পাছায় মার খাবেন বিষয়টা কেমন হয়ে যায়না,? - কে বুড়ো? আম স্টিল ইয়াং ফ্রম ইনসাইড। এরপর বাবা মামার উপর রাগ করে বাইরে চলে গেলো। মিনিট বিশেক পর বাবা হাজির। মুখ গম্ভীর করে হেঁটে বেড়াচ্ছে ঘর দিয়ে। মামা আস্তে করে বাবার কাছে গেলো, - দুলাভাই আসেন পাছায় মালিশ করে দেই। আমি তোহ আপনার ছোট ভাইয়ের মত।লজ্জা পাবেন না। মামার মুখের দিকে কিছুক্ষন তাকিয়ে বাবা বললো, - ওইযে ঝান্ডু বাম এর বোতল। পাছার বাম পাশে মালিশ করো। ডান পাশে কিছু হয়নি।অনেক জোরে দৌড় দিয়েছিলাম। রম্যগল্প: লকডাউন 
কিছু ছেলে এমন ডাক্তার বউ চায় যে বউ ডাক্তারি না করে তারে ঘরে রান্নাবান্না করে খাওয়াবে।
টলটলে পুকুরের জলে গাছের পাতার ছায়া৷ নীল নীল সেই ছায়াতে তিতপুঁটির ঝাঁক ঘুরে ফিরে সিঁড়ির শ্যাওলাঁ খুঁটে নেয়আর দুপুরের আলোছায়ায় কারো পায়ের ছাপের প্রতীক্ষা করে৷ একবেলা ভাত খেয়ে থাকেন মা৷প্রথম গ্রাসটা তুলে রাখেন মাছেদের জন্যে,প্রতিদিন৷ খাওয়া শেষে জলে ভাসিয়ে দেন ভাত, মাছেরা তা জানে৷ দুপুরের ক্ষণে তাই তাদের আনাগোনা ৷ বাচ্চাসহ তারা খেলাকরে অল্প জলে৷ বৈশাখে মাছের রোগ দেখা দেয় রোদের তীব্র ঝাঁঝে৷ মা লোক লাগিয়ে মাঝ পুকুরে নারকেলের পাতার ছাউনি দিয়ে দেন৷ অবলা জীব,অনর্থক কষ্ট না পায় খাবারের অভাবে৷বস্তা ভর্তি নারকেলের খোল ভিজিয়ে দেন জলে৷ সকাল বা দুপুর৷ স্নান শেষে মা ছাদে পাখিদের চাল দিতেন মুঠো ভর্তি৷ দুটো কাক বা একটা কবুতর অথবা কিছু ঘরকুনো পায়রা ঠীকঠাক অলসভাবে বসে থাকতো কার্নিসে৷আর মায়ের আঁচলের গন্ধে চলে আসত মায়েরই কাছে৷ শীতের দুপুরে খাওয়া শেষের অবসরে পানের বাটা আর অসমাপ্ত সেলাই নিয়ে মা ছাদের রোদে পা মেলতেন৷ কোথাথেকে বাচ্চাকাচ্চাসহ মিনি বেড়াল এসে হাজির হোত৷ আড়চোখে তাকিয়ে কাঁথাকানির কোণে গুঁজে দিত তাদের,ওমের লোভে৷ মা দেখেও না দেখতেন৷ উঠানের একপাশে তখন হয়ত বুলি কুকুরের শাবককটি অবোধ ধুলো খেলায় মেতে থাকত৷ লাউ মাচার শাক আর লাউ একসাথে মা কাটতেন না ৷ মা ছা একসাথে খেতে নেই তাই৷বরবটি লতাটা নুয়ে আসলে নিজেই উঠিয়ে দিতেন৷ জলের অভাবে কোনোগাছ না শুকিয়ে যায়,তাই গ্রীষ্মের বেলা অবসান অন্তে দিতেন তাদের জল৷ এইভাবে প্রকৃতি আর চারপাশের জীবকূল নিয়ে ঘোরতর সংসারী আমাদের মায়েরা আসলে সংসারকে একটু পাশেই রেখে দিতেন৷ একটা ছোটভাই,মারা গিয়েছিল বছর দুএক বয়সে৷ তারপর চলে গেছে প্রায় বিশ বছর৷ সেবার ,এক ফাল্গুন বা আশ্বিনের বিকেল৷ অতশত দিন তারিখ মনে নেই ৷শুধু মনে আছে পড়ন্ত দুপুরে মা হঠাৎ আনমনে বলে উঠলেন,""আজ অপুর জন্মদিন!"" চমকিত আমি বেশ অবাকও হয়েছিলাম৷ আমরা ভাইবোনের সবাই বেঁচে, মায়ের তবু কত আগের মৃত সন্তানের জন্মদিন মনে পড়ে!! আমাদের মায়েরা এমনই ছিলেন৷ মৃত বা জীবিত,জড় বা সজীব সব নিয়ে এক পূর্ণতার জীবন৷ কোথাও যেন তাঁদের থেকে নিজেকে আলাদা মনে হয়৷ অথবা হয়ত সন্তান হিসাবে মায়েদের এক আলাদা মূল্যায়ণ থেকে এমন বোধের জন্ম৷ বুঝতে পারিনা৷ শুধু বুঝি, সহজ সরল সেই সব মায়েদের কথা খুব মনে আসে৷ যাপিত জীবনের বেদনা ,ঐ সব পুরাতন স্মৃতির কাছে মাথাকুটে আশ্রয় প্রার্থনা করে৷ নিজেরও থাকে একান্ত মিনতি৷৷ঈশ্বর! সকল প্রানীর সন্তান সুস্থ্যতার আনন্দে জীবন কাটাক৷
লকডাউন'র নামে এটা অব্যবস্থাপনা নয়? এগুলো তামাশা নয়? মানুষের বাড়ি ফেরা আটকাতে না পারলে তাদেরকে এই যন্ত্রণা দেয়ার মানে কি?
নবগ্রাম- কানাইপুর অঞ্চলের রেড ভলেন্টিয়ারসদের জন‍্য এন ৯৫ মাস্ক ও ফেস শিল্ড, সারফেজ স‍্যানিটাইজার দরকার। আপনারা এগিয়ে এলে সুবিধা হয়🙏
আপনার সন্তান স্কুলে গিয়ে যখন নানা রকম ভোগান্তির সম্মুখীন হয় তবে এর চেয়ে যাতনার বিষয় আর কি হতে পারে ?
আমি আশীফ এন্তাজ রবি এই দেশের একজন নগন্য লেখক- তরুন ইসলামী বক্তা আবু ত্বহা মুহাম্মদ আদনানের ব্যাপারে গভীর উদ্বেগ প্রকাশ করছি। একজন জলজ্যান্ত মানুষ তার ড্রাইভারসহ, সাথে আরও দুজন ছিলেন, মোট ৪ জন পুরো হাওয়া হয়ে গেলেন, এটা আমি কোনোভাবেই মানতে পারছি না। আমাদের দেশের আইন শৃঙ্খলা বাহিনীর সক্ষমতার উপক আমার আস্থা সীমাহীন। আমি সজ্ঞানে মনে করি, পৃথিবীর সকল দেশের চাইতে, বাংলাদেশের আইন শৃঙ্খলা বাহিনীর ক্ষমতা সীমাহীন। একটি গাড়িসহ মোট ৪ জন লোক হুট করে “নাই” হয়ে যাবেন, পাঁচদিন পার হবার পরও তার হদিশ পাওয়া যাব না, এটা মানতে আমার অসুবিধা হচ্ছে। একজন সচেতন নাগরিক হিসেবে আমি এও মনে করি, গুম একটি মানবতা বিরোধী অপরাধ। পুনশ্চ: কেউ অপরাধী হলে তাকে প্রচলিত আইনে শাস্তি দেয়া যেতে পারে। দরকার হলে বিশেষ আদালত বসিয়েও বিচারের ব্যবস্থা করা যায়। কিন্তু গুম একটি সভ্যতার পরিপন্থী উপায়। এটি অবশ্যই পরিত্যাজ্য।
শাহরিয়ার নাজিম জয় এর খোঁচা মার্কা আর বিপদে ফেলা প্রশ্নবান কেমন সামলেছি,জানতে চাইলে দেখতে পারেন "৩০০ সেকেন্ড", আজ রাত ১০ঃ১৫ মিনিটে, চ্যানেল আই তে 😀
আমার ফ্রেণ্ডলিস্টে প্রগোতিশীল কোন বাঙালই মাওলানা থাকলে আনফ্রেন্ড করে দিন প্লিজ, ধর্ম বিষয়ক আলোচনা দুই মিনিট করার মত চামড়া নাই আপনাদের সুতরাং বেপর্দা নারীর ফ্রেণ্ড হওয়াও জায়েজ না আপনার জন্যে এটাও মাথায় রেখে চলে যান। ধন্যবাদ।
দীপু মাহমুদের ফুসফুস করোনায় সামান্য আক্রান্ত হয়েছে। ইনশাআল্লাহ্‌ দ্রুত সেই সংকটটুকুও কেটে যাবে। সবাই দোয়া করুন তার সুস্থতার জন্য।
সৌম্যর জলরঙে আঁকা প্রথম বিমূর্ত ছবি। বিঃদ্রঃ কোটি বিলিয়ন ডলারেও এ ছবি বিক্রি হবেনা।
"এই তোমারই জন্যে অনায়াসে আমি হিমালয় ডিঙাবো এই তোমারই জন্যে ঘুমহীন চোখে রাত্রি কাটাবো এই তোমারই জন্যে গোটা পৃথিবীটা ভরে দেব ফুলে ফুলে"
মরতে যাই, নষ্ট রক্তে জরায়ু  জুড়ে মিশ্রিত কামনাশ আমাবস্যায়  ফুল   হয়ে আবার জন্ম নেবো।
গত সোমবার থেকে স্টার জলসায় নতুন একটা সিরিয়াল শুরু হয়েছে 'খেলাঘর' নামে। এই সিরিয়ালটা শুরু থেকেই আমি দেখছি কারণ নায়কটার ওপর ক্রাশ খেয়েছি,নায়িকাটাও সুন্দর। এইজন্য ভেবেছিলাম কাহিনী যা হয় হোক নায়ক নায়িকার মুখের দিকে তাকিয়ে থাকবো। কিন্তু দুঃখের বিষয় সিরিয়াল দেখতে গেলে অনিচ্ছাসত্ত্বেও কাহিনী‌ও জানতে হয় এবং মাথার ভেতর লজিকেরা দৌড়াদৌড়ি শুরু করে দেয় এবং কোন রাস্তা খুঁজে না পেয়ে ছটফট করে। এই সিরিয়ালে দেখা যাচ্ছে নায়িকা বিরাট বড়লোকের একমাত্র মেয়ে বিদেশ থেকে পড়াশোনা করে ফিরে আসতেই বাসা থেকে আরেক বড়লোকের ছেলের সাথে বিয়ে দিয়ে দিচ্ছে। এদিকে নায়ক আবার পাড়ার মাস্তান। বন্দুক নিয়ে সবখানে ছোটাছুটি করে আর চাঁদা তুলে জনগনের সেবায় সেসব টাকা উজাড় করে দেয়। নায়কের বাবা যেহেতু সম্মানিত একজন রিটায়ার্ড শিক্ষক সেহেতু নায়কের মারামারির টাকা সে সংসারে খরচ করবে না। এদিকে সংসার‌ও চলে না। তার বড় বৌদির শাড়ি ছিড়ে গেছে এবং বস্তির কল থেকে প্রতিদিন জল তুলে আনতে হয় বলে তার দাদাকে অপদার্থ বলে গালাগালি করছে। এদিকে আশ্চর্যের বিষয় যেটা আমার চোখে পড়লো যে বস্তিতে থেকে এবং এত কাজ কর্ম করেও বড়বৌদির স্কিনটা অস্বাভাবিক রকমের মসৃণ,যেন সদ্য পার্লার থেকে ফেসিয়াল করে আসছে। এবং যে শাড়িটা সে ছেঁড়া বলে দাবী করছে সেটাও কাপড়টা পচে যায়নি কিছুই না উল্টা চকচক করছে। সে যাক ছেলের আরেক ভাই আছে সংসারে টাকা দিতে বললেই সে মুখ ঝামটা দিয়ে বলে, "কেন দেবো? আমার টাকা আমি আমার বৌকে খাওয়াবো আর কাউকে না।" এতে তার বৌকে খুশী হয়ে খুব মাথা ঝাঁকাতে দেখা গেল। এ পর্যন্ত ঠিক ছিল কিন্তু যখন মুদি দোকানী ধারে চিনি দিচ্ছে না বলে নায়ক একটা বন্দুক বের করলো এবং বললো, "এরা মুখের ভাষা বোঝে না,এটার ভাষা বোঝে।" তখন আশ্চর্য হয়ে লক্ষ্য করলাম যে এরকম একটা বন্দুক নিয়ে আমার ভাতিজা খেলা করে,গুলি করলে কমলা রঙের ছোটছোট পুঁতি বের হয়ে আসে সেটা থেকে। আরো লক্ষ্য করলাম নায়কের মা রান্না বসিয়েছে। ঘরে কিছুই নাই বলে শুধু আলু সেদ্ধ আর ভাত। অথচ ভাতের হাঁড়িটায় জং ধরা কালিকুলি কিছুই নাই তখন আর সহ্য করতে পারলাম না। আমার এই মন শুধু লজিক নিয়ে খেলতে চায় যেটা স্টার জলসায় থাকে না,আবার আবেগ নিয়েও খেলতে চায় যেজন্য নায়কটাকে দেখতে ইচ্ছা করে। এই দোটানা থেকে বাঁচার জন্য একটা উপায় বের করেছি। শুনছি সবখানে স্টার জলসা চলে যাচ্ছে অথচ আমাদের এখানে যায় না,তাই স্থানীয় ক্যাবল অপারেটরদের সাথে যোগাযোগ করে আমি নিজেই মনে করিয়ে দিলাম যে, "এই চ্যানেলটা অফ করতে আপনারা ভুলে গেছেন, দয়া করে তাড়াতাড়ি করুন।" 🙂


আমি যদি ভুল করেও ভাবি যে আমি মেন্টালি একটু ভালো অবস্থানে আছি, পরেরদিন সেই ভালো অবস্থান হোগা মারা খেয়ে আকাশে উঠে যায় 😁
হারাচ্ছে সব। বাড়াচ্ছে ঢেউ সন্ধ্যাকালীন মাঠে। একটা ছেলে একটা মেয়ে বসতো কোনো ঘাটে। হাওয়ার মিঠাই, বাদাম খোলা, কাচের চুড়ির ঋণ। অল্প বাতাস আসছে উড়ে, ছোট্টবেলার দিন। বাবার কাছে ছোট্ট ছিলাম, বাবার ভেতর আলো। হঠাৎ করে কে ডেকে নেয় , ছায়ার থেকেও কালো। আবছায়াতে চশমা ভেজে, মনের ভেতর ঘর। খেলনাবাটি, পুতুল বিয়ে, আবছা পরস্পর। বাবা! তুমি শুনতে পাচ্ছো? তোমার ছোট মেয়ে। ঘুমের ভেতর স্বপ্ন দেখি, বাবার আকাশ ছেয়ে... 
'ওভার এক্টিং' কিংবা 'অতিরিক্ত খাওয়া' একটা সর্বজন স্বীকৃত বদ অভ্যাস, স্বাস্থ্যের প্রতি এর কোন ভালো দিক ই নাই। অতিরিক্ত খাওয়ার এই বাজে সিন্ড্রোমের কারনে পাকস্থলি স্বাভাবিকের চেয়ে বড় হয়ে যায়, ওজন বাড়ে,হতাশা-বিষাদ বাড়ে, শরীর নিয়ে স্বাভাবিক নড়াচড়া ব্যাহত হয়,হৃদযন্ত্রের নালী তে চর্বি জমে। আমি ডাক্তার না,ডাক্তার রা এটা ভাল বলতে পারবে আরো। তাই এই জিনিস নিয়া গর্ব করার ও কিছু নাই, ব্যাডাস কিংবা 'খারাপ পাছা' সাজার ও কিছু নাই, স্যাভেজ ভিডিও বানানোর ও কিছু নাই। পেট আছে,খামু, মুখ আছে ভরমু, - এইটা কোন সুস্থ স্বাভাবিক জীবনের লক্ষ্য কিংবা উদ্দেশ্য হতেই পারে না। হ্যা হতে পারে- আপনার অন্য সব দোষ গুনের মধ্যে এটা ও আপনার মধ্যে রয়ে গিয়েছে,ভুল ত্রুটি নিয়েই তো মানুষ। তো এই বদভ্যাস থাকলে নিজেরে 'প্রাউড' ফিল না করায় অভ্যাস বদলানোর চেষ্টা করুন। 'ভোজন রসিক' মানেই আপনাকে জান প্রান দিয়ে অতিরিক্ত খাইতে হবে বিষয় টা তা না। মাঝে মাঝে টি এল সি / বাইরের ফুড চ্যানেল/ইন্টারন্যাশনাল কুকিং শো গুলো দেখবেন। কীভাবে বিশাল বিশাল সব কিচেনে লোভনীয় সব খাবারের মাঝে ফিট বিশ্বখ্যাত শেফ রা পরিমিত পরিমানে অনেক ধরনের খাবার চেখে দেখেন। আর আপনে,পাড়ার গলির কাচ্চি পাইলেই একদম ছ্যাদড়ায় পড়েন। এক বসায় পাচ প্লেট বিরিয়ানি গুহায় হোম ডেলিভারি মেরে বিসমিল্লাহ /যে ধর্মে যেভাবে খাবার শুরু করে সেভাবে সুন্দর মত এক প্লেট বিরিয়ানি খান, এরপর বোরহানি খান, পানি খান। এক বিঘত মুখের ভেতর আস্তা বার্গার যাইত্তা না ঢুকায় আস্তে ধীরে কামড়ায় খান-তৃপ্তি পাবেন। আই এম দ্যা আল্টিমেট চীজ লাভার প্রুভ করতে গিয়ে ১৬ ইঞ্চির ফুল পিজ্জা একা সাবাড় না করে মাঝে মাঝে একটু শাক সবজি খান। এসব 'ওভার ইটিং কন্টেন্ট ' 'এসএম আর' দেখে বাজে অভ্যাস বাধায় ফেললে,পরবর্তীতে নিজের স্বাস্থ্যে স্বার্থে জীম আর ডাক্তারের কাছে আপনাকেই দৌড়াইতে হবে। দেখেন, এই মহামারি তে খুব নিষ্ঠুর সময়ের মধ্যে দিয়ে যাচ্ছি আমরা সবাই, সারাদিন ইন্টারনেট এ পড়ে আছে,যার যেমনে যা কন্টেন্ট বানানোর বানাচ্ছে, যে যেইটা পারতেসে সেইটা কনজিউম করতেসে। এতে খারাপ কিছু নাই,তবে এর সাথে 'নিজের খেয়াল রেখো' জানি এই ভাল কথা গুলার জন্যে ও কেউ না কেউ এইডা শেয়ার দিয়ে বলবে- 'আমার টাকার খাওন, আমার বাপের খাওন,আমার জামাই এর খাওন- আমি খাই,তুর কি?' উত্তর- কিছু না ভাই,আমার কিছু না। যা খাওয়ার খাইয়া রাখেন,যখন অসুখ বিসুখ সব দিক দিয়া ধরবে তখন ডাক্তরের দেয়া চার্ট দেখে খাওন লাগবে। 🙏❤️
মা দিবসে সিঁদুর পরা মায়ের সাথে ছবি দেওার পর চঞ্চল চৌধুরীকে ও তার মা কে যেভাবে অপমান করল আমাদের দেশের মানুষের মত দেখতে ছাগুগুলি তার প্রতিবাদে এ ছবি। যা এবার কাঁঠালপাতা খা।
কমিটির টিম ব্রাজিল, রেফারি কিনে ফেলছে কাকলী টিম। এইটা কোনো কথা🥴
সময়ের কাহন-৪১ -------------- দীর্ঘ দশ মাস পরে সকালের ঘুম ভাঙলো ফিল্ডের বাঁশির শব্দে। পাশ ফিরে দেখি কর্তা আর ছেলেমেয়ে দুটি তখনো অঘোর ঘুমে। আমি গায়ে একটা শাল চড়িয়ে রান্নাঘরে গিয়ে এক কাপ চা বানিয়ে চাটা হাতে নিয়ে বারান্দায় এসে দাঁড়ালাম। ডিসেম্বর মাস।প্রচণ্ড ঠাণ্ডা পড়েছে। ধবধবে কুয়াশায় ডুবে আছে চারিদিক। বাংলোর ছোট্ট বাগান আলো করে ফুটে আছে কয়েকরকম গোলাপ।শিশিরে ভিজে গোলাপগুলি অপূর্ব এক শ্রী ধারণ করেছে।প্রতিটি গোলাপ গাছের গোড়ায় ইঁট দিয়ে গোল করে বেদীর মতো করে দেয়া হয়েছে। এক ধারে একটা মিঠে নিম গাছ অজস্র খুদে খুদে ফুলে ছেয়ে আছে।গাছের নিচেও ঝরে পড়ে আছে প্রচুর ফুল।বাতাসে সেই ফুলের হালকা মিষ্টি গন্ধ ছড়িয়ে পড়েছে। অনেকটা কামিনী ফুলের মতো গন্ধ। ছোট্ট গোলাপ বাগানটাকে পাশ কাটিয়ে তিন চার পা উঠলেই সমতল একটা জায়গা।জায়গাটাকে ঘিরে আছে কয়েকটা ঝোপালো কাঁঠাল গাছ। তারই ভিতর দিয়ে পায়ে চলা একটা সরুপথ নেমে গেছে নিচে কোম্পানির নিজস্ব পাকা রাস্তা পর্যন্ত। বাংলোকে ঘিরে টিলার চারিদিকে ছড়িয়ে আছে অজস্র কাঁঠাল, তেজপাতা,হরিতকি,লিচু, আম, যজ্ঞিডুমুর, লটকন ছাড়াও আরও চেনা অচেনা সব গাছ। গোলাপ বাগানটা পেরিয়ে টিলার সমতল জায়গাটিতে এসে দাঁড়ালাম। কাছেই ঘাসের শিসের মধ্যে শিল্পী মাকড়সা অপূর্ব সুন্দর নকশার একটি জাল বুনেছে। রাতের শিশিরবিন্দু সেই নকশার সৌন্দর্য আরও বাড়িয়ে দিয়েছে। দূরে দেখা যাচ্ছে। আমার ভাশুরের বন্ধ কোয়ার্টার। ভাশুর আর জা আসাম থেকে ছেলেমেয়েদের নিয়ে তখনো এসে পৌঁছাননি।হয়তো দু এক দিনের মধ্যেই তাঁরাও এসে পড়বেন। আমরা যে বাংলোতে উঠেছি সেটা জ্যাকসন নামে একজন অফিসারের। ভদ্রলোক একাই থাকতেন বাংলোতে। তাঁর পরিবারকে কখনও আমি দেখিনি।শুনেছি তাঁর স্ত্রী একটি মাত্র মেয়েকে নিয়ে করাচিতে থাকেন। জ্যাকসন সাহেব শেষ মুহুর্তে এদেশ ছেড়ে পাকিস্তানে চলে যাবেন ভেবে তাঁর সব জিনিসপত্র প্যাকও করেছিলেন। আমি এসেই দেখেছি তাঁর প্যাক করা স্যুটকেস আর ট্রাঙ্কগুলি কাঠের স্লাইস করা বাক্সতে বন্দী অবস্থায় একটা ঘরে পড়ে আছে। রশীদ তাঁরই বাবুর্চি। রশীদকে জিজ্ঞেস করে জানতে পারলাম তিনি নাকি পাকবাহিনী সারেন্ডার করার সাথে সাথে ভয়ে বাংলো ছেড়ে চলে গেছেন।প্লেনে করে জিনিসপত্র নিয়ে যাবার আর সময় পান নি। মনে মনে ভাবছিলাম নিরীহ প্রৌঢ় ভদ্রলোক কেন খামোখা ভয় পেলেন? কেনই বা এত যত্ন করে তাঁর এতদিনের সঞ্চিত সব জিনিসপত্র সাথে নিয়ে যেতে পারলেন না? বাংলো খালি না থাকায় তাঁরই বাংলোতে আমাদের থাকার ব্যবস্থা করে দেয়া হয়েছে। আমি চা শেষ করার আগেই রশীদ চলে এলো। কি নাস্তা বানাবে জিজ্ঞেস করলে বললাম পরোটা, ডিম আর দুধ সেমাই বানাতে।আলুভাজি করবে কিনা জিজ্ঞেস করাতে বললাম না দরকার নেই। দীর্ঘ দিন নিরামিষ সবজি খেতে খেতে জিভে চড়া পড়ে গেছে।সবজি ভাজি খেতে ইচ্ছে করছে না। দূরে দেখা যাচ্ছে খান টি এস্টেটের চা বাগান।কোম্পানির কাঁটাতারের সীমানার ঘেঁষেই একটা ধানক্ষেত। ধানক্ষেতটার সাথেই একটা টিলার গায়ে কয়েকজন চা শ্রমিকদের ঝুপড়ি ঘর। একবার আমার জায়ের সাথে চা বাগানে বেড়াতে বেড়াতে টিলার ওই ঝুপড়ি ঘরেও গিয়েছিলাম।ঝুপড়ি ঘর হলেও তাদের ঘর দোর তকতকে করে নিকানো,কাঁসার ঝকঝকে বাসন,ঘরের দেয়ালে মাটির আলপনা। ভারি একটা শ্রী দেখেছিলাম। সেই ঝুপড়ি থেকেই এক দেহাতি মেয়ে মাথায় ঝকঝকে পেতলের কলস নিয়ে আমার জায়ের বাসায় গরুর দুধ দিয়ে যেতো। কলসের ওপরে থাকতো দুধ মেপে দেয়ার ছোট একটা ঘটি।সে যখন টিলার ঢালু পথ বেয়ে নেমে আসতো তখন সূর্যের আলোয় তার পেতলের ঘটিটা সোনার মতো ঝকঝক করতো। মেয়েটিকে দেখলেই আমার কেন জানি তারাশঙ্করের কবি উপন্যাসের ঠাকুরঝি চরিত্রটির কথা মনে পড়ে যেতো। মাঝে মাঝে সেই ঝুপড়ি থেকে মাদলের তালে তালে ওদের নাচগানের শব্দও ভেসে আসতো।কান পাতলে অস্পষ্ট একটা গানের কলি শুনতাম " আইলো করম রাজা মন নদীর কূলে বইলো করম রাজা মন নদীর কূলে। " আমি ভাবতাম এই করম রাজা কে? কাকে উদ্দেশ্য করে তারা এই গান গায়? মহাভারতের দাতাকর্ণ নয়তো?যিনি অকাতরে গরীব দুঃখীদের দান করতে ভালোবাসতেন?কর্ণ নামটার বিকৃত উচ্চারণ করম না তো? পরে জেনেছি করম তাদের দেবতার নাম।মূলত এটা প্রকৃতি পূজা।অঙ্কুরিত পঞ্চ শষ্য ধান,মাসকলাই, তিল,মুগ আর যব দিয়ে সেই পূজা করা হয়। তাঁর নামেই তারা পূজা করে, গান গায়, নাচে। কী সুন্দর তাদের এই রীতি। জানি না যুদ্ধের এই নয় মাস কেমন ছিলো ওই ঝুপড়ি ঘরের মানুষগুলি? যুদ্ধশেষেই বা কেমন আছে তারা এখন? হঠাৎ কুয়াশা ভেদ করে পূব দিক রাঙা করে সূর্য উঠতেই আমার চোখ দুটি আটকে গেল অদূরের ধানক্ষেতটার দিকে। ওকি! ধানক্ষেতে কাঁটাতারের পাশেই একজন মানুষ এই শীতের মধ্যে উপুড় হয়ে শুয়ে আছে কেন? আমি পায়ে পায়ে বাগান ছাড়িয়ে খানিকটা এগিয়ে গিয়ে দেখি একজন সৈনিকের মৃতদেহ। ফুলে ঢোল আর বিকৃত হয়ে আছে। তাড়াতাড়ি ঘরে এসে রশীদকে জিজ্ঞেস করতেই সে বললো, " মেমসাব ওটা একটা পাকিস্তানি সৈন্যের লাশ।দেশ স্বাধীন হবার পরে মুক্তিবাহিনীর ভয়ে সে নিজের অস্ত্র দিয়ে নিজেই আত্মহত্যা করেছে ওই ধানক্ষেতে লুকিয়ে। কেউ তার কবর দিতেও আসেনি। আমি বললাম কেন তার রাজাকার বন্ধুরা কেউ ছিলো না? যুদ্ধের শেষ ভাগে মুক্তিবাহিনী ছিলো পাক সৈন্যের কাছে বিশাল এক ত্রাস।জনগনের হাতে ধরা পড়লেই তারা কেঁদেকেটে মিনতি করতো তাদের যেন মুক্তিবাহিনীর হাতে তুলে না দিয়ে ভারতীয় বাহিনীর হাতে তুলে দেয়া হয়। ভয়ে কাঁপছিলো রাজাকারের দলও।পাকবাহিনী তো যুদ্ধবন্দী হয়ে তাদের দেশে চলে যাবে কিন্তু তাদের কি উপায় হবে? মুক্তি বাহিনীর ছেলেরা তখন রাজাকার পেলেই শায়েস্তা করছে।এমন এক ঘটনা জানি চট্টগ্রামের কদুরখিলের এক নৃশংস রাজাকারকে মুক্তিবাহিনীর ছেলেরা গাছের ডালে ঝুলিয়েছে গুলি করে মেরে ফেলার জন্যে।ছেলেটির কাজই ছিলো পাকবাহিনীর হাতে মেয়েদের তুলে দেয়া।কত মেয়ের সর্বনাশ যে সে করেছে তার ঠিক নেই। গ্রামের অনেকেই গাছের নিচে দাঁড়িয়ে সেই দৃশ্য দেখছেন। এমন সময় ছেলেটির মা খবর পেয়ে ভিড় ঠেলে দৌড়ে এসে একজনের হাত থেকে বন্দুক কেড়ে নিয়ে বললেন বন্দুকটা আমার হাতে দাও। এরপর নিজের ছেলের দিকে সেই বন্দুক তাক করে বললেন, "তোর মত সন্তান এই দেশের কোন দরকার নেই।আমিই তোকে গুলি করে তোর মতো সন্তান জন্ম দেবার পাপের প্রায়শ্চিত্ত করছি।" বলেই মা নিজের ছেলেকে গুলি করে মেরে ফেললেন। এতটুকু হাত তাঁর কাঁপলো না। দেশবাসীর ওপরে কতখানি নির্মম অত্যাচার করলে একজন মা সহ্য করতে না পেরে নিজের পেটের ছেলের বিরুদ্ধে অস্ত্র ধরতে পারেন? সবাই দেখে তো স্তব্ধ। স্বাধীনতার শুধু তো আর আনন্দ নয়।আনন্দের সাথে সাথে কাঁদছে তখন স্বজনহারা,প্রিয়জনহারা সব মানুষ। বাবা কাঁদছেন তাঁর দামাল তরুণ ছেলেটি যুদ্ধে মারা গেছে শুনে ,ছেলে কাঁদছে বাবার জন্যে,বোন ভাইয়ের জন্যে,ভাই বোনের জন্যে,কাঁদছে মা যাঁর সন্তান আত্মাহুতি দিয়ে দেশটাকে স্বাধীন করে দিয়ে গেছে।সে তো মা বলে ডাক দিয়ে মার কোলে আর কখনোই ছুটে আসবে না। কাঁদছে ধর্ষিতা মেয়েটা। এমনভাবে সে কাঁদছে তার কান্না যেন কেউ না শোনে। দেশ স্বাধীন হয়েছে। বিভিন্ন বাংকারে বিবস্ত্র ও ধর্ষিতা মেয়েদের কানে তখনও তা পৌঁছায়নি।ভারতীয় সৈন্যরা যখন তাদের গিয়ে বলতে লাগলো আইয়ে তখন তারা তাদের ভেবেছে পাকবাহিনীর লোক। আবার বুঝি নতুন কোন জায়গায় তাদের অত্যাচারের জন্যে নেয়া হবে। অনেকেই তখন গর্ভবতী। তাদের শাড়ি পর্যন্ত দেয়া হয়নি যদি তারা আত্মহত্যা করে? সাবরুমে গিয়েই তো এটা দেখেছি। সবচেয়ে অদ্ভুত লেগেছে যুদ্ধশেষে অনেক পরিবারের বাবা মা পর্যন্ত যখন তাদের কন্যাকে গ্রহণ করতে অস্বীকার করলেন! এমন কি অনেকে মেয়ের পরিচয় পর্যন্ত দিতে চাইছেন না।কিছু অর্থ সাহায্যে করলেও সবার সামনে তাঁরা অসংকোচে উচ্চারণ করেছেন তাদের আর নিজেদের ঘরে ফিরিয়ে নিয়ে যেতে পারবেন না। তাঁদের মেয়ে নাকি অপবিত্র হয়ে গেছে। কেউ একবার ভাবলেন না এতে মেয়েটির কি অপরাধ? কদুরখিলের এক মা যদি তাঁর ছেলেকে নিজের হাতে এই ঘৃণ্য কাজের জন্যে গুলি করে মারতে পারেন সেখানে বাবা মায়েরা কেউই কেন পারলেন না তাঁদের নিরপরাধ মেয়েদের গ্রহণ করতে? কোন অদ্ভুত সমাজ এটা? যুদ্ধে যাবার সময়ে ছেলেরা তো চলে গেছে কোনরকম পিছুটান না রেখে।তারাই বা কেন ভাবেনি তাদের মা বা বোনদের কি বিপদ হবে.? যুদ্ধশেষে ফিরে এসে ভাই হল গর্বিত মুক্তিযোদ্ধা আর পাকবাহিনী আর রাজাকারদের দ্বারা অত্যাচারিত মা বোনদের কিনা নিজেদের ঘরেই ঠাঁই হল না! কেন তারাও কি মুক্তিযোদ্ধা নয়?দেশের জন্যে তিলে তিলে যে মূল্য তাদের দিতে হয়েছে একজন মুক্তিযোদ্ধার চেয়ে তা কম কিসে ? টেংরা টিলাতে আমাদের বাবুর্চি থাকলেও হরিপুরে অফিসারদের জন্যে বাবুর্চি দেয়া হত না। রশীদ ছিলো জ্যাকসন সাহেবের বাবুর্চি।আমরা আসার পরে সে বিদায় নিয়ে চলে গেলো। রশীদ যাওয়ার পরে এক সকালে আমি নাস্তা করে কোর্টইয়ার্ডে দাঁড়িয়ে আছি এমন সময় দেখি আমার ভাশুর আর জাও আসামের শরণার্থী শিবির থেকে ফিরেছেন।মেজো জায়ের শরীর এতটাই খারাপ হয়ে গেছে যে তাঁকে চেনাই যাচ্ছিলো না। ঘরে পা দিয়েই তিনি কাঁদছিলেন তাঁর বড় ভাইয়ের জন্যে। বড় ভাই থাকতেন সিলেট শহরে।অনেক অনুরোধ করার পরেও তিনি দেশ ছেড়ে তাঁদের সাথে ভারতে যাননি।বলেছিলেন আমি একা মানুষ। আমাকে কেউ মারতে আসবে না।অথচ সেই নিরীহ মানুষটিকে কোথায় নিয়ে যে মেরে ফেলা হয়েছিলো তার কোন সন্ধান পর্যন্ত পাওয়া যায় নি। সিলেটে এসেই শুনি আমার মার এক জেঠামশাই ডাঃ সুধাংশু লালার বড় ছেলে ডাঃ শ্যামল কান্তি লালাকে তাঁর প্রিয় শিক্ষক ও স্বাধিকার আন্দোলনের সমর্থক ডাঃ শামসুদ্দিন সহ আরও কয়েকজন কর্মচারীকে কর্মরত অবস্থায় সিলেট মেডিকেল হাসপাতালের সার্জারি ওয়ার্ডের বারান্দায় বর্বর পাকবাহিনী হত্যা করেছে। দুজনেই তখন পাকবাহিনীর গুলিতে আহত মানুষদের চিকিৎসা করছিলেন। আমার সেই মামার ডাক নাম ছিলো কাজল।কুমকুম নামে একটি মাত্র বোন তাঁর। কলেজেজীবনে কুমকুম মাসি আমার সহপাঠি ছিলো। স্বাধীন দেশে সবাই তখন বাংলার মুকুটহীন সম্রাট বঙ্গবন্ধুর জন্যে দুশ্চিন্তা করছে। পঁচিশে মার্চের রাতেই তাঁকে বন্দী করে প্রথমে নিয়ে যাওয়া হয়েছিলো ক্যান্টনমেন্টে।এরপরে সেখান থেকে পশ্চিম পাকিস্তানের লাহোরের একটি জেলে বন্দী করে রাখা হয়েছে। সময় কাটাবার জন্যে সংবাদ পত্র,রেডিও, টিভি কোন কিছুই তাঁকে দেয়া হয় নি।তাঁর সেলের ভেতরে ছোট্ট একটা ঘুলঘুলি।সেই ঘুলঘুলি দিয়ে বিশাল আকাশের ছোট্ট একটা টুকরো ছাড়া আর কিছুই দেখা যায় না।সেদিকে তাকিয়েই বঙ্গবন্ধুর সময় কাটে।২৯০ দিনের প্রতিটি মুহুর্ত তিনি মৃত্যুকে মাথায় নিয়েই পার করেছেন। শুধু তাই নয় যে সেলে তাঁকে রাখা হয়েছে সামরিক বাহিনী সেই সেলের ভেতরেই তাঁর জন্যে কবর খুঁড়ে তাঁকে হত্যা করার জন্যে সব আয়োজন যখন প্রায় শেষ করে এনেছে তখন জানতে পারলো দূরদর্শী ইন্দিরা গান্ধী তাঁর মুক্তির জন্যে অনেক আগেই ৬৭টি দেশের সরকার প্রধান আর রাষ্ট্রপ্রধানকে পত্রপ্রেরণ থেকে শুরু করে ইউরোপের ৫টি দেশ সফর করে বিশ্ববাসীর জনমতকে বঙ্গবন্ধু আর বাংলাদেশের অনুকূলে আনতে সক্ষম হয়েছেন। অগত্যা তারা তাঁকে মুক্তি না দিয়ে পারেনি। বঙ্গবন্ধুর দেখানো পথ ধরেই দীর্ঘ সংগ্রাম,অপরিসীম কষ্ট, কঠোর আন্দোলন আর আত্মত্যাগের বলেই মুক্তিযুদ্ধে এই বিজয় অর্জন। এই অর্জনের সাথে সাথে যুদ্ধ বিধ্বস্ত দেশকে সুচারু রুপে এগিয়ে নেয়ার এক ক্রান্তিলগ্নে পাকিস্তানের জেল থেকে মুক্তি পেলেন তিনি। ১০ জানুয়ারীর সকাল গড়িয়ে দুপুর সেদিন। দিল্লি হয়ে তাঁর বিমান অবতরণ করলো ঢাকায়। তেজগাঁ বিমানবন্দর থেকে শুরু করে রেসকোর্সের মাঠ পর্যন্ত সর্বত্র লোকে লোকারণ্য। সবাই অধীর আগ্রহে দাঁড়িয়ে আছে ইতিহাসের এই বরপুত্রকে সাদরে বরণ করে নেবার জন্যে। মানুষ আর মানুষের ভিড়ে সে ছিলো এক ঐতিহাসিক মহামিলনক্ষেত্র। চারিদিক মুখরিত করে মুহুর্মুহু শুধু ধ্বনি উঠছে জ-য় বাংলা,জ-য় বঙ্গবন্ধু। বিমান যেই স্বাধীন দেশের মাটি ছুঁয়েছে সাথে সাথে হাজার হাজার মানুষ শ্রদ্ধায়, আবেগে গার্ডের বেষ্টনী পেরিয়ে প্রিয় নেতার বিমানটিকে ঘিরে ফেলে। বিমানের দরজা খুলে সামনে এসে দাঁড়ালেন বঙ্গবন্ধু।অনেক রোগা হয়ে গেছেন তিনি। সাধারণ বাঙ্গালির চেয়ে দীর্ঘ,সুদর্শন, সুপুরুষ আর সৌম্য যে মানুষটির ঘন কালো কেশ থাকতো পরিপাটি ব্যাকব্রাশ করা সেই কেশ আজ অবিন্যস্ত। তারপরেও কি অপূর্ব সুন্দর দেখাচ্ছিলো তাঁকে। কিছু কিছু মানুষের আসলে জন্মই হয় নেতা হবার প্রয়োজনে। বঙ্গবন্ধু ছিলেন তেমনিই একজন ক্ষণজন্মা নেতা বা মহাপুরুষ। সবাই প্রিয় নেতাকে চোখের দেখা দেখার জন্যে ছুটে এসেছে,তাঁকে একটিবার ছুঁয়ে দেখতে চাইছে। সে যে কি এক অবিশ্বাস্য ভিড়! সেই ভিড় ঠেলে রেসকোর্স মাঠে পৌঁছাতে বঙ্গবন্ধুর সময় লেগেছিলো আড়াই ঘণ্টা। সেই রেসকোর্স। যে রেসকোর্স অনেক কিছুর সাক্ষী হয়ে আছে আমাদের কাছে। এই রেসকোর্সে দাঁড়িয়েই আবেগে,ভালোবাসায় সেদিন তিনি ছোট শিশুর মতো কেঁদে ফেলেছিলেন। বিশ্বকবিকে উদ্দেশ্য করে বলেছিলেন,কবি তোমার কথা মিথ্যে প্রতিপন্ন হয়ে গেছে।আজ যদি তুমি বেঁচে থাকতে তাহলে বাঙ্গালির বীরত্বে মুগ্ধ হয়ে "সাত কোটি সন্তানেরে,হে মুগ্ধ জননী,রেখেছো বাঙ্গালি করে মানুষ করনি।' কবিতাটি পাল্টে নতুন কবিতা লিখতে। অসাধারণ এক বক্তা তিনি।কি তাঁর কণ্ঠস্বর! কি তাঁর বাচনভঙ্গি, কি তাঁর দেশের মানুষের জন্যে আবেগ! যেন হৃদয়ের অতল কোন এক গভীর জায়গা থেকে ধ্বনিত হতে থাকে তাঁর কথা। মুগ্ধ হয়ে দেশবাসী শুনছে তাঁর সেই ভাষণ। বঙ্গবন্ধু বলে চলেছেন তাঁর ভাষণে,এক মুহুর্তের জন্যে আমি বাংলাদেশকে ভুলিনি।আমার স্বাধীনতা পূর্ণ হবেনা যদি বাংলার মানুষ পেট ভরে খেতে না পায়,আমার স্বাধীনতা পূর্ণ হবে না যদি বাংলার মা-বোনেরা সম্মান আর কাপড় না পায়,আমার স্বাধীনতা পূর্ণ হবে না যদি তরুণেরা কাজ না পায়। যে ধর্ষিতা মেয়েদের নিজের বাবা মা পর্যন্ত পরিচয় দেবার ভয়ে পরিবারে নিয়ে যাননি তাদের উদ্দেশ্যে তিনি বলেছেন তারা আমার মা, মেয়ে,কন্যা।দেশের স্বাধীনতার জন্যে তাদের সম্মান লুন্ঠিত হয়েছে।তারা বীরাঙ্গনা। তাদের পিতার পরিচয় যদি না থাকে তারা সবাই আমার মেয়ে বলেই পরিচিত হবে। এরপরে তিনি বলেন তবে আমি তিন বছর আপনাদের কিছুই দিতে পারবো না একটা গাছ লাগালেও সেই গাছের ফলের জন্যে পাঁচ বছর অপেক্ষা করতে হয়। সাড়ে সাত কোটি মানুষের এই গাছটি আজ পথের ভিখিরি। এই ধ্বংসস্তুপকে একবার যদি খাড়া করতে পারি তাহলে বাংলার মানুষ আর কষ্টে থাকবে না। সেদিনের সেই ঐতিহাসিক মিলনমেলায় যুদ্ধবিধ্বস্ত দেশ,যুদ্ধক্লান্ত জাতি আর নিঃস্ব এক সরকারের সুবিশাল দায়িত্ব নিজের কাঁধের ওপরে তুলে নিলেন বঙ্গবন্ধু। বেশি নয় শুধু তিনটি বছর তিনি চেয়েছিলেন দেশটাকে গড়ে তোলার জন্যে। সেই সময় যাতে তাঁকে দেয়া না হয় তার জন্যে রাও ফরমান আলির মতোই খুব ঠান্ডা মাথায় ঘরশত্রু বিভীষণরা যে আরেকটি নীল নকশা তৈরি করছিলো এটা কি কেউ তখন ঘুনাক্ষরেও ভাবতে পেরেছিলো? আমি আসার সাথে সাথে অফিসারের স্ত্রীরা সবাই একে একে আমার সাথে দেখা করার জন্যে আসতে লাগলেন।বহুদিন পরে সবার সাথে দেখা হয়ে খুব ভালো লাগলো।তবে এই প্রসঙ্গে একটা কথা না বলে পারছি না। আমার মেয়েকে নিয়ে আমাদের টিলার নিচের এক অফিসারের বাসায় একদিন বেড়াতে গিয়ে দেখি তাঁর ছোট্ট মেয়েটা আমার মেয়ের হলুদ রঙের প্রিয় ফক্স টেরিয়ার খেলনা কুকুর নিয়ে খেলছে।খেলনাটি দেখেই আমার মেয়ে চিনে ফেলে বললো,মা মনি আমার কুকুর। আমি তাকিয়ে দেখি সত্যিই তো কুকুরের গায়ে আমার মেয়ের বল পেন্সিলে আঁকা চিত্রকর্মের দাগ প্রমান করছে এটা তার খেলনা।আমার মেয়ের কথা শুনে মেয়েটির মা তাড়াতাড়ি নিজের মেয়ের হাত থেকে পুতুলটা কেড়ে নিয়ে অন্য ঘরে রেখে এলেন। শুধু তাঁর ঘরে নয় এরপরে আমি আরও কয়েকজনের ঘরে আমার ব্যক্তিগত জিনিসপত্র দেখেছি খুব খারাপ লেগেছিল তখন।দুবেলা যাঁদের সাথে উঠেছি,বসেছি,কত হাসি ঠাট্টা আর গল্প করেছি তাঁরা সামান্য এসব জিনিসের লোভ সামলাতে পারেন নি? পৃথিবীতে মানুষ চেনাই বোধহয় সবচেয়ে কঠিন। আরও অবাক হয়েছি জ্যাকসন সাহেবের প্যাককরা সুটকেস আর ট্রাঙ্কগুলি অফিসে নেয়া হয়েছে ঠিকই তারপর ওগুলির যে কি গতি হল তা আর কখনোই জানতে পারিনি। মেজো ভাশুর আসার পরদিনই যে কুলিটার কাছে তিনি চাঁদকপালির দেখভালের দায়িত্ব দিয়েছিলেন তার বউ পরদিনই আমাদের কোয়ার্টারে চাঁদকপালির দুধ নিয়ে হাজির হল। গরীব কুলিটার সততা আর বিশ্বস্ততায় অবাক হয়ে গেলাম। চাইলেই সে সেই অভাবের সময়ে গরুটা বিক্রি করে দিতে পারতো কিন্তু সে তা করেনি। আমরা আসার খবর পেয়েই দুধ দুইয়ে নিয়ে এসেছে।মিথ্যেই তাদের আমরা অশিক্ষিত বলি। চলবে।
হয়তোবা আরকিছুদিন পর প্রাইভেট চাকুরী করা শিক্ষকেরা না খেয়ে মরবে!! এরা তো সাহায্যও চাইতে পারবেনা।। 🙂 
উঠে যাওয়া নখরং বলে দেয়, হাঁটা হল কত.. অন্য নূপুর কার মুঠোহাতে, মনেও পড়ে না। শুশ্রূষা ঢালে রোদ, কঠিন আলস্যের ক্ষত বুজে আসে। রাস্তা তো পায়ে লেগে। কখনও সরে না।
'আমি সব ভুলে যাবো। আমার কেবল মনে থাকবে পিতার কোমল রোদের মত চোখ। আত্মজাকে বলে দেয়া সেই কথা, "জানালা খুলে দিও" আমি জানালা খুলে দেবো, রোদ দেখবো, রোদের গায়ে নীল পালক।'
সত্যিকারের ভালোবাসা মানুষ কখনো ফিরিয়ে দিতে পারে না। অমানুষেরা সত্যিকারের ভালোবাসার কদর বুঝে না। এই ' অ ' তেই সকল অশ্লীলতা!!!!! 
চায়ের দোকানে বসলে অতি বোদ্ধাদের যেসব আলোচনা শোনা যেতো, সেসবই এখন ফেসবুকে লিখিত আকারে পাওয়া যায়। 🥴 আসলে, 'টি স্টল ম্যাক্স প্রো'ই হলো আজকের ফেসবুক 🤣
১৯ তারিখ চলে যাবো বাসায়।আগেও বহুবার হল ভ্যাকান্ট হইছে বহুদিনের জন্য,কিন্তু কোনোদিন এমন একটা অদ্ভুত শঙ্কা আর বুক মোচড়ানো কষ্ট হয়নি।এবার কেন জানিনা মনে হচ্ছে,আর ফিরে আসবোতো?আর প্রিয় মানুষগুলোর দেখা পাবোতো?যাদের দেখে যাচ্ছি ফিরে আসতে পারলে তাদের দেখা পাবোতো?আমার বাবা-মা দুইজনের ই হাইপ্রেশার।বাবা ভয়াবহ রকমের এ্যাজমা+এলার্জি+লিভারের রোগী।মায়ের ৪ বার অপারেশান হইছে।আমি আর বোন এলার্জির রোগী।জানিনা সামনে কি দিন আসছে!প্রিয় মানুষগুলারে আবার দেখতে চাই!প্রিয় ক্যাম্পাসে আবার ফিরতে চাই!প্রিয় মানুষগুলার স্পর্শ আবার পেতে চাই!ভালো থাকবেন সবাই।সাবধানে থাকবেন।আমার ফ্যামিলির জন্য দোয়া করবেন।
জাসিয়া ল্যাংগুয়েজের কপিরাইট নেয়া দরকার! ইট ইজ অনলি ফর জাসিয়া অ্যান্ড চিক্স। অন্যরা ক্নো ব্লে? 😤😤😤😤😤
আজ বসন্ত এলো বলে ব্যস্ত শহরের দুয়ারে.. মেয়েটার পরনে হৈমন্তী শাড়ী চুলের খোপায় সাদা ফুল হলুদ মাতাল বাতাসে কাঁপে শহুরে আকাশে পায়ের ছাপে.. 💛
কিছু কিছু কোর্স দেখে আমার মাঝেমাঝে শিক্ষামন্ত্রীকে ধন্যবাদ দিতে ইচ্ছা করে। কারন অনলাইন না হইলে আর ভার্সিটি খোলা থাকলে সেসব কোর্সে পাশ তো দুরের কথা, সম্মানজনক ফেলের ও নাম্বার উঠাইতে পারতাম না। 😨
