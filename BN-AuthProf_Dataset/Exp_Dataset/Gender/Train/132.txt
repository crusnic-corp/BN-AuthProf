লেজলি হেইজেলটনের ‘দ্য ফার্স্ট মুসলিম’ / আব্দুল্লাহ ইবনে মাহমুদের ভাষান্তরে 'দ্য প্রফেট' লেজলি হেইজেলটনের ‘দ্য ফার্স্ট মুসলিম’ বইটা নিয়া কয়েক বছর আগে বলছিল আদনান মাসরুর। এ বছর আব্দুল্লাহ ইবনে মাহমুদ অনুবাদ প্রকাশ করছেন ‘দ্য প্রফেট’ নামে। যদিও মূল নামটা শুনতেই বেশ লাগে, তবে নাম বদলানোর যথেষ্ট যুক্তি দিয়েছেন অনুবাদক। লেজলি ইহুদি, উনার বইটাও সে অর্থে হয়তো মুসলমানেরা দরকারি না করতে পারে। আবার অমুসলিমদের জন্য দরকারি। এখানে অরিয়েন্টালিস্টদের মাঝে মাঝে একহাত-দুইহাত দেখিয়েছে! আবার মুসলমান হিসেবে একজন ইহুদির লেখা মহানবী (স.)-এর জীবনী অনেকের আগ্রহ জাগাবে। বিশেষ করে মদিনার ইহুদি গ্রোত্রের সঙ্গে বিরোধ ও জেরুজালেম নিয়ে ঘটনার কারণে… সে জায়গা থেকে হেজলির দেখা সমসাময়িক ইতিহাস ও ধর্মতত্ত্বের দিকে দেখাটা নতুন কিছু ভাবনা দেয়। যেমন; ইহুদি গ্রোত্রের হত্যা নিয়ে তার আলোচনাটা দোষারোপের দিকে যায় নাই। যেহেতু এখানে দৈব চরিত্রের পাশাপাশি ইতিহাসের একটা সময়ের মানুষ হিসেব ওঁনাকে ব্যাখ্যা করা হয়েছে। এবং মনে হয় নাই, কোথাও অসম্মান হয়েছে। অনেক কিছু সাধারণত আমরা মুসলমানরা বর্ণনার ক্ষেত্রে বাদ দিয়ে যায়। যেহেতু সরল-সোজা শেইপ দেওয়ার একটা চেষ্টা থাকে। লেজলির বর্ণনা ওইসব জায়গায় দারুণ যুক্তি কাঠামোয় সাজানো। যেটা সামাজিক ও মনস্তত্ত্বের দিক থেকে বিন্যাস করা। এমন না যে, খুব বেশি সিরাত পড়ছি। লেজলি এক জায়গায় বলছিলেন, মক্কা বিজয় নিয়ে প্রচলিত সিরাতে খুব একটা আলোচনা নাই। ফরহাদ মজহার ভাইয়ের সঙ্গে সর্বশেষ দেখায়, মক্কা বিজয় নিয়ে কিছু কথা বলছিলেন। আর ওইটা নিয়ে তিনি কাজ করতে আগ্রহী বলে জানিয়েছিলেন। যাই হোক, অনুবাদ হিসেবে এ ধরনের বই স্পর্শকাতর, যেহেতু লেখিকা আমাদের ট্রাডিশনের বাইরে। অনুবাদক মাহমুদ এ জায়গা নিজের মন্তব্য ব্যবহার করে কিছু ত্রুটি তো দূর করছেন, পাশাপাশি লেখিকা অজানা বিষয়গুলো উল্লেখ করে বইটিকে সম্পূর্ণতা দিয়েছেন। শুকরিয়া। বইটা আমার ভাই মিশু কিনছে। ওরেও ধন্যবাদ। 
রজার ইবার্ট পুলিৎজার পুরস্কার-বিজয়ী চলচ্চিত্র সমালোচক। তার সম্মানার্থে শিকাগো সান-টাইমসে তার লিখিত আর্কাইভকৃত রিভিউসহ অন্যান্য সমালোচকদের রিভিউভিত্তিক ওয়েবসাইট রজারইবার্ট.কম। এই সাইটে কান চলচ্চিত্র উৎসবে প্রদর্শনের পর ‘রেহানা মরিয়ম নূর’ নিয়ে রিভিউ লিখেছেন চলচ্চিত্র সমালোচক ব্রায়ান ট্যালেরিকো। 
স্কুলের পিকনিকে একটা টিফিন থাকতো। সাধারণত যাত্রা পথে কোনো স্কুলঘর বেছে নেওয়া হইতো। অথবা পিকনিক স্পটে পৌঁছলে শুরুতেই টিফিন দেওয়া হতো। সেখানে পাউরুটি, সেদ্ধ ডিম ও আপেল বা কমলা এ রকম কিছু থাকতো। এর মধ্যে ডিমের খোসা ভাঙাটাই মূলত পিকনিক। পিকনিক বললে প্রথমে মনে এ ছবি আসে, পরে বাকি কিছু। 
ঢাকায় সার্টিফিকেট দেওয়ার এত এত স্কুল, সে তুলনায় ছাত্র কম। গুরুদের ভারেই নৌকা ডুবুডুবু, শিষ্য বসবে কই!
ওয়ান্ডার ওম্যান যে খুব পছন্দ এমন না। বাট, দুইটা কারণে ‘WW84’ দেখার ইচ্ছা ছিল। প্রথম বিশ্বযুদ্ধের সময় মারা যাওয়া স্টিভ কীভাবে ১৯৮৪ সালে ফেরত আসে (ট্রেলারে দেখছিলাম), যেহেতু সে সুপারহিরো না। আরেকটা হলো, ছবির শুরুর দৃশ্যটা ইউটিউবে দেখছিলাম। কী চমৎকার! সিনেমার না দেখার জন্য আফসোস হচ্ছিল। যেখানে ছোট ডায়ানা আমাজনের প্রাপ্তবয়স্ক নারীদের সঙ্গে একটা প্রতিযোগিতায় অংশ নেয়। শেষ রাউন্ডে তারে অংশগ্রহণ করতে দেওয়া হয় না, কারণ যে শটকাট পথে গেছিলো। তো, ডায়ানাকে বলা হইলো— সব কিছু যথাযথ মূল্য চুকাতে হয়। দুই নাম্বারি করে ভালো কিছু করা যায় না। এ কথাগুলো এমনি শুনতে হয়তো ভালো লাগবে না। বাট, পুরাণ বা মহাকাব্য যখন আপনারে এ কথাগুলো বলে অসাধারণ লাগে। সে জায়গা থেকে ডিসি’র ওয়ান্ডার ওম্যান বা মার্ভেলের থর’র কিছু আবেদন তো রাখেই বটে। শুধু বৈজ্ঞানিক কলকবজার মানুষ দিয়ে চলে না। বা ক্যারেক্টারগুলো ডার্ক না হলে এ কথাগুলো উদ্ভট লাগে। এ জন্য ব্যাটম্যান বা জোকার বা জ্যাক স্নাইডারের জাস্টিস লিগ এতটা ডার্ক। আর কোনো কিছুর মূল্য চুকানোর বিষয়টাই ‘WW84’ এ মূল বিষয়। উইশস্টোনে বদৌলতে ডায়ানা যখন স্টিভকে খুঁজে পায়, তারপর থেকে সিনেমা পরের দিনের জন্য মুলতবি রাখছিলাম। কিন্তু মনের খুঁতখুঁত ছিল। প্রধানত সুপারহিরোরা ব্যক্তিগতভাবে সুখী হইতে পারে না, তারা যে সবার (মার্ভেলের ‘এন্ডগেম’-এর আগে পর্যন্ত আমরা জানতাম না আয়রন ম্যান বা ক্যাপ্টেন আমেরিকার সুন্দর সংসার থাকতে পারে, ভিন্ন একটা দুনিয়ায় বটে) ভালোটাই দেখে সবার আগে। আর নিয়তি তাদের একা করে দেয়। মহাপুরুষদের ইতিহাস প্রভূত ট্র্যাজেডি দিয়ে লিখি বলে। আরেকটা বিষয় ছিল, স্টিভ তো সত্যি সত্যি ফেরত আসে না, অন্য মানুষের মধ্যে বদল হইছে। এটা ডায়ানা কীভাবে শেষ পর্যন্ত মেনে নেবে? শেষ পর্যন্ত ডায়ানা ও স্টিভ দুজনেই মূল্য চুকানোকে ঠিক মনে করে। ‘সত্য’ নিয়ে কিছু ডায়ালগ ছিল। ওগুলাও শুনতে ভালো লাগে। বাট, এখন মনে নাই। ‘অ্যাভেঞ্জার্স: এন্ডগেমে’ আয়রন ম্যানের মৃত্যু নিয়ে অনেক কান্না দেখেছি। ব্ল্যাক উইডোও মারা যায়, সেটা তেমন সাড়া পেলে নাই। যদিও আমার মতে, ওই সিনেমার সবচেয়ে মন খারাপের দৃশ্য ছিল ওইটা। সুপারহিরোরা যখন সমগ্র মানবগোষ্ঠীর জন্য আত্মত্যাগ করে এটা ততটা খারাপ লাগে না, যতটা না ব্যক্তিগত জীবনকে বিসর্জন দেয়। কারণ আমরা সাধারণ মানুষের ‘বৃহত্তর’ কিছুর চেয়ে ‘ব্যক্তিগত’ পাওয়া-না পাওয়ার সঙ্গে বেশি রিলেট করতে পারি। ওয়ান্ডার ওম্যান মন খারাপের ভেতর দিয়ে শেষ হয়। তার করুণ হাসিটা কখনো কখনো আমাদের সবার হয়তো। যেখানে ডেমিগডেরা মূলত মানুষই। নাকি প্রতিটি মানুষ ডেমিগড হইতে চায়। নইলে সত্যগুলো সহজ করে কীভাবে বলবে! কীভাবে যে সত্যের মধ্যে নিজেরে হাজির করবে। মানে সুপারহিরোময় একটা দুনিয়ায়! যেটা আদতে নাই বলে থাকে।
সোমবার ‘আসাম গো-রক্ষা বিল ২০২১’ বিধানসভায় পেশ করেন মুখ্যমন্ত্রী হিমন্ত বিশ্বশর্মা। বিলে গরু জবাইয়ের পাশাপাশি মাংস খাওয়া, বেআইনি গরুপাচার বন্ধ করার কথাও বলা আছে। আর যে সব জায়গায় মূলত হিন্দু, শিখ ও জৈনরা থাকেন সে সব জায়গায় এবং মন্দিরের পাঁচ কিলোমিটারের মধ্যে গরুর মাংস বিক্রি করা যাবে না, কেনাও যাবে না। আসাম বিধানসভার বিরোধী দল নেতা কংগ্রেসের দেবব্রত সাইকিয়া বলেন, “বিল নিয়ে আইনজীবীদের পরামর্শ নেওয়া হচ্ছে। পাঁচ কিলোমিটারের মধ্যে গরুর মাংস নিষিদ্ধ করার কথা বলা হয়েছে। পাঁচ কিলোমিটার কীসের ভিত্তিতে নির্ধারণ করা হবে? যেখানে ইচ্ছা পাথর ফেলে মন্দির বানিয়ে ফেলা যায়। এই বিলের ফলে সাম্প্রদায়িক উত্তেজনা বাড়বে।” ১৯৫০ সালের আইনে বলা হয়েছিল, ১৪ বছরের বেশি বয়সী গরু, যা কাজ করতে সক্ষম নয়, তাদের জবাই করা যাবে। স্থানীয় পশু চিকিৎসকের কাছ থেকে গরু জবাই করা যাবে, এ মর্মে সার্টিফিকেটও নিতে হতো। নতুন বিলে বলা হয়েছে, মোষ, বলদ ইত্যাদির ক্ষেত্রেও সার্টিফিকেট নিতে হবে। পশু চিকিৎসককে বলতে হবে, যেগুলোকে জবাই করতে চাওয়া হচ্ছে, তা একেবারেই কাজ করতে পারবে না বা কোনো দুর্ঘটনার ফলে তার অঙ্গহানি হয়েছে ইত্যাদি।
কাহিনিকার-পরিচালক আব্দুল্লাহ মোহাম্মদ সাদের দ্বিতীয় চলচ্চিত্র (প্রথমটি ‘লাইভ ফ্রম ঢাকা’), যা কেবল একজন একরোখা নারী মননের বহিঃপ্রকাশই নয়, এটি এমন একজন নারীর প্রতি প্রশংসায় নত হওয়া যে যৌন নিপীড়নের মতো একটি ঘটনায় তার সিদ্ধান্তে অনড় এবং পিছপা হয় না। আর এই কাজটাই আজমেরি হক ঐকান্তিকতার সাথে ফুটিয়ে তুলেছেন। তার নাছোড়বান্দা স্বভাবের জন্য তিনি যেমন বীরত্বের স্বাদ পান, তেমনভাবে করুণার পাত্র হন। যার ফলে নারীবাদীরা তাকে সহজে মেনে নেয় না, একইভাবে যৌন নিপীড়নকে যারা ক্ষমার দৃষ্টিতে দেখেন তাদের জন্যও অস্বস্তিকর। ... অনুবাদ করেছেন মাহবুবুল হক ওয়াকিম
... এ সময় রাজ কাপুর পার্সি মেয়েদের সাথে ফ্লার্ট করতেন তখন দিলীপ কুমার এক কোনায় গিয়ে চুপ করে বসে থাকতেন এবং তাদের দিকে কমই তাকাতেন। কেউ জানতো না যে এই ব্যক্তিই একদিন ভারতীয় সিনেমাকে নীরবতার ভাষা সম্পর্কে শেখাবেন যা অনেক লম্বা সংলাপের চেয়ে বেশি শক্তিশালী হবে।
টিকার প্রাথমিক ট্রায়ালের জন্য বানর ধরতে গেছে বনে। প্রক্রিয়াটা কল্পনাকেও হার মানায়। এদের পেশাদারি নিয়ে প্রশ্ন তোলার মানেই হয় না। এর বাইরে কমেডি-হরর দুই ব্যাপারই আছে এ ঘটনায়। বানর ধরতে না হয় দূরে যেতে হয়, ‘হিউম্যান ট্রায়ালের’ কথা ভাবতেই গা শিরশির করছে। গাজীপুর পর্যন্ত না গেলেও চলে! এমনিতে গুম-খুনের মতো ট্রায়াল এখানে কমন ঘটনা।
শনিবার ও সোমবার সকালে বাইর হইছিলাম। অফিসে যাইতে। রাস্তায় কূলে দাঁড়ানো অনেক মানুষ। তাদের হাতে বা কাঁধে ব্যাগ। খাবারের ব্যাগ। অফিসে যাওয়ার তাড়া। রাস্তায় সর্বত্র প্রাইভেট কার বা মাইক্রোবাসের রাজত্ব। অনেক জায়গায় রিকশার ভীষণ ভিড়। সিএনজি নাই। আমাদের অফিসের সিএনজির দিকে থামার ইঙ্গিত যে কতজন দিছে! উনারা নিশ্চয় শেষ পর্যন্ত অফিসে যান এবং যেতে বাধ্য। কীভাবে যান? অনেককে দেখছি হাঁটছেন, ফ্লাইওভার থেকেও লোকজনকে নামতে দেখছি। বোরখা পরা তিন মেয়েকে নিয়ে বাবার হাঁটা দেখলাম সেদিন। রিকশার সঙ্গে দাম-দরে মিলে নাই দেখে হাঁটা, আগায়া দিতে আসছিলেন মা। খানিকটা আগায়া দিয়ে ফিরে গেলেন। সকাল সকাল হাতির ঝিলে স্বাস্থ্য শিকারী নারী-পুরুষও দেখছি। দেখছি সাদা পোশাকে একদল লোক জুডো নাকি কারাতে শিখছে। আত্মরক্ষার কৌশল, নইলে এ দুনিয়ায় টিকবে কীভাবে। বিনোদনও। তাদের মুখে মাস্ক নাই! আমরাও এ সব দৃশ্য দেখতে দেখতে, আগের রাতের বৃষ্টিতে ভেজা ধুলো শহরে এগিয়ে যাই। ঠাণ্ডা বাতাস আসে। ভালো লাগে। মাঝে মাঝে হাতির ঝিলের পচা গন্ধ। আদালত বলছে হাতির ঝিল নাকি শহরের ফুসফুস। এখানে কোনো বাণিজ্য রাখা যাবে না! গন্ধটা তবে কার?
দেবদাস ও রবি ঠাকুর ফেসবুকে একটা ভিডিও দেখলাম। এইরকম যে, ‘দেবদাস’ সিনেমার শেষ দৃশ্যে ঐশ্বরিয়া রাই এক নজর শাহরুখ খানকে দেখতে দৌড়াচ্ছে। ব্যাকগ্রাউন্ডে বাজছে রবি ঠাকুরের ‘মাঝে মাঝে তব দেখা পাই’। এই কোলাজ দেখে গা গুলানোর অনুভূতি হলো। ওই সিনেমায় মাধুরীর লিপে থাকা গানগুলো আমার পছন্দের, আর রবি ঠাকুরেরটাও। তাইলে সমস্যা কী? ব্যাপারটা এই যে, ঐশ্বরিয়ার দৌড়ের মাধ্যমে মূলত জমিদারের মহল দেখাচ্ছিল। শান-শওকত, ঠাটবাট। বাট, এগুলো তো মূলত পূর্ববঙ্গের মুসলমানদের শ্রম-ঘাম, রক্তে গড়া। সেখানে কি-না আরেক জমিদারের গান শোনানো হচ্ছে। যার মৃত্যুর কয়েক বছর পরই সাধের জোড়াসাঁকোর জমিদার বাড়ি কিনে ভাঙা শুরু করে মারোয়ারি ব্যবসায়ী। এটা ঠিক যে, ‘দেবদাস’ সিনেমার অন্যান্য সংস্করণে (যতটুকু দেখেছি) জমিদারদের বাড়ি এত অশ্লীল না। সঞ্জয় লীলার (বেশির ভাগ সিনেমার) ভাবনা যেহেতু প্রাগৈহাসিক মহাকাব্য অনুপ্রাণিত সেহেতু বর্ণবাদ ও শোষণ ঠিক আছে, সে পথেই আগাচ্ছে তারা। 
অভিনয়ের মধ্যে অভিনয় ……… সিনেমার দৃশ্যে যখন কোনো চরিত্র তার চরিত্রকে আড়াল করার জন্য বা কাউকে ধোঁকা দেওয়ার জন্য অভিনয় করে— এ দৃশ্যগুলো বরাবরই গোলমাল পাকিয়ে যায়। কেউ অভিনয় করছে, এর মধ্যেও আবার অভিনয় করছে। কেমন জানি লাগে! (এমনিতেই কাউরে ধোঁকা দেওয়ার টুইস্ট নির্ভর ছবিগুলো আমার ভালো লাগে না।) বাস্তবেও আমরা অভিনয় করি, সেটা ঢাকা দেবার জন্য অভিনয় করি। তেমন ভাবলে হয়তো সহজ হয়। যেমন আমরা মিথ্যা বলি, আবার সে মিথ্যা ঢাকার জন্য অভিনয় করি। অভিনয়, মিথ্যা এ সব আমাদের একটু একটু করে ধ্বংস করে দেয়। আবার আমার থেকে দূরেও সরিয়ে নিয়ে যায়। তাই বোধহয় অভিনয়ের ভেতর অভিনয় দেখলে গোল পাকিয়ে যায়। কাল যখন ‘রে’ ছবিটার ‘বহুরূপিয়া’ পার্টটা দেখছিলাম, যেখানে এক অভিনেত্রী সিনেমার জন্য প্রযোজকের সঙ্গে বিছানায় গেছে এমন দৃশ্যে অভিনয় করছে। আমার অস্বস্তি এ জন্য যে, ওই অভিনেত্রী কী অভিনয়ের সময় বলছিল— ‘বাস্তবে আমি এমন না! এটা শুধু সিনেমা। সিনেমায় অভিনেত্রীদের ক্যারেক্টার এমনই নয়।’ বাট, বাস্তবেও তো আমরা অভিনয় করি। অভিনয়ের জন্যই থাকে বাকি আর যা কিছু! আমরা যদি অন্য কারো চরিত্রে ঢুকেও পড়ি সে আসলে কতটা ‘আমি’ নই!
বন্ধুরা সব সময় উৎসাহ দেবে। এটা খা-ওটা খা, এটা তোকে মানাবে-ওটাও, প্রেম কর, বিয়ে কর …। সঙ্গে সঙ্গে এও বলে দেবে, সিদ্ধান্ত তোর, কিছু হইলে কিন্তু আমি নাই। আবার ‘কিছু হইলে’ তারাই এগিয়ে আসবে। গত পরশু মোহাম্মদ পুর গেছিলাম। রাশেদের সঙ্গে দেখা করতে। হাঁটতে হাঁটতে প্রবর্তনায় গেলাম। হালিমের ডেকচি দেখেও অগ্রাহ্য করে অন্য খাবারের অর্ডার দিতে ও বলল, হালিম খা। এক সময় হপ্তায় কমপক্ষে একবার হালিম না খাইলে মনে হতো মারা যাবো! আর এখন…! এবার যেন সাহস পাইলাম। বললাম, খাওয়া যাইতে পারে। এখন তো শাকও খাইতে পারছি, সমস্যা হচ্ছে না। ‘সমস্যা’ শুনে কান খাড়া। এবার বলল, খাইতে বলছি তোর পছন্দ বলে, সমস্যা হইলে আমার দোষ নাই! হা হা হা। হালিমটা মজাই হইছিল। প্রবর্তনায় এর আগে ‘হালিম না খাওয়া’র একটা ট্র্যাজেডি আছে। একবার এক বড়ভাই লেখার কিছু বিল দেওয়ার জন্য প্রবর্তনায় ডাকছিলেন। সেদিনও হালিম দেখে খাইতে ইচ্ছা হইলো। কিন্তু ডাল আর পরোটার কথা বললাম। কারণ, ওই বড় ভাইয়ের সঙ্গে এক ভদ্রলোক আসছেন নাম শুনে সনাতন ধর্মেরই মনে হলো। আমি যখন পরোটা খাওয়া শুরু করলাম, ওই লোক বলল হালিম খাবে! হায় কপাল! পরশু প্রবর্তনায় যাওয়ার সবচেয়ে বড় ঘটনা হলো, ফরহাদ ভাইয়ের সঙ্গে দেখা গেল। পাক্কা দেড় বছর পর। আর এ ছবিটা দশ বছর আগের। অনেকটা সময় দিলেন আমাদের। এত সজীব মানুষ … জীবন্ত মানুষ … কমই দেখি!
নাম প্রকাশে অনিচ্ছুক একাধিক কর্মকর্তা নিউজবাংলাকে বলেন, পার্শ্ববর্তী একটি দেশের বিভিন্ন রাজ্য থেকে আসা এসব সন্দেহভাজনের বেশভূষা, কথাবার্তা, আচার-আচরণে পাগলামির ভাব থাকলেও তাদের সবাইকে পাগল মনে হয়নি। কারণ তাদের ছেঁড়া পোশাক, উশকোখুশকো চুল থাকলেও হাত ও পায়ের নখ পরিপাটি। ভারতের যেসব রাজ্য থেকে তারা আসার কথা বলেছেন, সেগুলোর কোনো কোনোটির দূরত্ব হাজার মাইলেরও বেশি। এত দূর থেকে তারা কেন বাংলাদেশের শরীয়তপুরের জাজিরায় পদ্মা সেতু এলাকায় এসেছেন, তদন্তসংশ্লিষ্টরা তাই খুঁজে বের করার চেষ্টা করছেন।
এরা (প্রকাশ্যে) পারতেছে না খুনীদের ধন্যবাদ জানাইতে, কারণ ২০১৪ সালে ওমর ফারুক ত্রিপুরারে তারা খুন করে নাই। তাদের এতই দয়া যে উনারে ৮ বছর বাঁচায়া রাখছিল। খুনীদের এত দয়ার শরীর ভাবা যায়! যে ব্যাপারটা তাদের বন্ধুরাও ভাবতে পারতেছে না! তাইলে কিসের এত বন্ধুত্ব।
বিদ্যানন্দের অফিসে যদি লাখ লাখ কয়েন জমা হয়ে থাকে এবং ব্যাংক যদি নিতে রাজি না হয়, এটা তো একটা সমস্যা!
কত কত দিন মুখ ধোয়ার টাইমে আয়নায় নিজের দিকে তাকায়া হেসে দিছি!
ধানুশ অভিনীত কর্নান –এর গল্প কয়েক লাইনে বলে দেওয়া যাবে। শুনলে মনে হবে, (মহাকাব্যের সঙ্গে রিলেট করলেও) এমন গল্প দক্ষিণ ভারতে তো প্রায়ই হয়। যদি সিনেমা মানে ‘একটা গল্প’ ধরা হয় আরকি! বাট, সিনেমা তো আরও বড় ব্যাপার। যাই হোক, কর্নান আমাকে মুগ্ধ করছে। আর কিছু না হোক, আমাদের চারপাশের প্রাণীগুলারে এ সিনেমা যেভাবে দেখিয়েছি, লাজবাব। এ সম্পর্কের কথা যদি বলতে যান, জাস্ট গল্প আকারে, এরা আঙুলের ফাঁক গলে পড়ে যাবে। আরেকটা বড় ব্যাপার হলো, এভাবে যখন আমরা দুনিয়াটারে দেখি, তখন ‘অস্বাভাবিক’ ঘটনাগুলো যে আসলেই সত্যি যেটা আমরা বুঝতে পারি। এটাও বুঝতে পারি, ওই সব ঘটনার সাক্ষি হইতে হলে কীভাবে ঘটনার সঙ্গে সম্পর্ক তৈরি করতে হয়। এটা একটা মানসিক যাতনা। ভেবে দেখেন, নিজের হতভম্ব মুহূর্তগুলাতে দুনিয়া কেমনে ধরা দেয়। হ্যাঁ, সিনেমার ‘লার্জার দ্যান’ ব্যাপারগুলা নিয়ে বলছি। বাট, এগুলাই সত্যি। বিড়াল আর হাতির কসম!
ছোটবেলায় টিভি দেখে দেখে আমরা যাদের ‍খুব অপছন্দ করতাম, তাদের একজন আহমেদ শরীফ। রাজীবের ভালো ক্যারেক্টারের দু-একটা ছবি থাকলেও উনার বোধহয় নাই। নাকি আছে? যাই হোক, এ ছবি দেখে ছোটবেলার ‘অপছন্দ’ খানিকটা কেটে যায়। যদিও এখানে তিনি আরও নিষ্ঠুর! ছবিটা ইউটিউবে গত বছর দেখা।
চন্দ্রপৃষ্টে ব্যাটারি চালিত রিকশাই ভরসা! ব্যাটারি চালিত রিকশা নিষিদ্ধ হওয়া উচিত। ওকে। বাট, এটা করলে ভোগান্তি কার কার? দক্ষিণ খান এলাকায় চলাচলের অভিজ্ঞতা থেকে বলি। এখানকার রাস্তা চন্দ্রপৃষ্টের মতো। চাঁদে পানি নাই, আর এখানে পানির নিচে রাস্তা কতটা ভালো, সেটা কেউ জানে না। পানি না থাকলেও দেখেশুনেই চলতে হয়! কিছু রাস্তায় আবার সারাবছর পানি থাকে। এখানকার একমাত্র ‘রোভার’ ব্যাটারি চালিত রিকশা। প্যাডেলের রিকশা কোনো কাছে আসে না, অল্প দূরত্ব ছাড়া। তো, আগে রাস্তা ও ড্রেনেজ ব্যবস্থা ঠিক করেন, তারপর এই উদ্যোগ নেন। এবং ক্ষতিপূরণ-সহ। সবচেয়ে বড় বিষয়, সারা দেশে ব্যাটারি চালিত রিকশার মহামারির ছাড়ানোর পর উদ্যোগ নেওয়া হচ্ছে। শুনেছি, এ আগে নাম কা ওয়াস্তে ভোট বলে একটা বিষয় ছিল দেখে কিছু বলা হয় নাই! তাহলে এ লোকসানের ক্ষতিপূরণ কে দেবে! আর যাত্রীদের হঠাৎ ভোগান্তির কী হবে। গত বছর আমার একটা অপারেশনের সময়, বাসা থেকে বের হয়ে দেখি, সব ব্যাটারি চালিত রিকশা বন্ধ! কারণ ছয় সিটের অটো রিকশা করোনার অজুহাতে বন্ধ করে দিছে। অটো চালকেরা প্রতিক্রিয়া হিসেবে ব্যাটারি রিকশা চলতে দিচ্ছে না। অন্যদিকে মটরসাইকেলকেও বাধা দিচ্ছে। পেটে বিশাল ক্ষত চেপে ধরে পরে ঝুঁকিপূর্ণভাবে মটরসাইকেলে উঠতে অটো-রিশাচালকেরা তেড়ে আসে। এরপর ভয়ংকরভাবে মটরসাইকেল দৌড় দেয়। 
বাবা মানেই মহান একটা ব্যাপার। বাবা দিবসে খারাপ কিছু তুলে ধরার আসলে নাই-ই। বাবারা যতটুকু ভালো, ততটুকু ভালো থাকার জন্য অনেকটা অবদান সন্তানদের। বাবারা সাধারণত সন্তানদের চোখে ভালো হতে চান, নিজের জীবন থেকে সন্তানদের শেখাতে চান। এ চাওয়াটুকুই তাদের ভালো হওয়ার অনেকটুকু। 
হা হা রিয়্যাক্ট! কাল রাতে ঘুমাতে গিয়া মনে হইলো, ইশ! বাবা যদি পিঠে হাত বুলায়া দিতেন। যদিও আগের তিন রাত ওনার আশপাশেই ছিলাম। তখন এ ব্যাপারটা ঘটে নাই। মন খারাপ হলো! সকালে উঠে দিলখুশ একটা ব্যাপার আবিষ্কার করলাম। আম্মারে ‘আম্মা’ ডাকি, মা ডাকি না। মা ডাকলে হয়তো অনেক ‘হা হা রিয়্যাক্ট’ পাইতাম। কিছু ‘হা হা রিয়্যাক্ট’ দুঃখেরও বটে। ছোটবেলায় একটা গান দেখছিলাম, মেবি রাজ্জাক-শাবানা অভিনীত সিনেমার। শাবানার উদ্দেশ্যে রাজ্জাক বলছিলেন, “দুঃখে তো সবাই কাঁদে, ও পাগল হাসতে ক’জনে পারে।” রাজ্জাক জানলেন না, বাংলার মানুষ এখন দুঃখেও বেশ হাসে! অথচ দেখেন ‘ভাত দে’ সিনেমায় ক্ষুধার জ্বালা সহ্য করতে না পেরে শাবানা আরও অভিমানী হইছিল। বলছিল, তিলে তিলে মরে গেলেও আর তারে ডাকবেন না! এই হলো অবস্থা। হা হা হা।
স্যালুট! "আমি সুইসাইড করার মতো মেয়ে না। আমি যদি মরে যাই, আপনারা বুঝবেন আমাকে মেরে ফেলা হয়েছে। আমি সুইসাইড করতে পারি না। আমি সুইসাইড করব না। আমি আমার বিচার নিয়ে মরব। আমার সাথে অন্যায় করা হয়েছে। আমার সাথে অন্যায় হয়েছে, বিচার চাই। আমি আজকে মরে গেলে... আমি সুইসাইড করি নাই, সবাই জেনে রাখেন। আর আমাকে যদি কেউ মারে, আমি যদি মরে যাই; ভাইয়ারা আপনারা বিচার কইরেন, আল্লাহর কসম।" 
দার্শনিক শুমারি বাংলাদেশের গ্রামে প্রচুর মানুষ বজ্রপাতে মারা যাচ্ছে। বোধকরি গ্রামে আগের মতো দার্শনিক মানে তালগাছ নাই বইলা এই অবস্থা। যাদের মূলত 'তালগাছ আমার' বইলা দাবি করা হয়, এর মধ্যে মান্দার গাছও আছে আজকাল। হ্যাঁ, এটা একটা বাজে রসিকতা। বাট, তালগাছ তালগাছ কল্পনা খারাপ না। ভয়ংকর বিদ্যুৎ চমকের মধ্যে তালগাছ শুমারি চলছে! 
বৃষ্টি স্রেফ পর্দা মাত্র। এটা ভেবেছিলাম। ওপাশে আম্মা। হাত বাড়িয়ে পর্দা সরাতে গেলে দেখি পুরো দুনিয়াটা গায়ে মেখে গেল। এত লাবণ্য, শুধু তার গন্ধটা উবে গেল মহাবিশ্বের অপর কোনো প্রান্তে। এমন পর্দা তো ভালো লাগে না। আম্মা। এই বৃষ্টি, এই আকাশ! কখনো তাকে আমি অশ্রু বলবো না। অশ্রুর অপরপ্রান্তে থাকেন আপনি। আর বৃষ্টি মুছে গেলে কিছুই থাকে না। একটা নামমাত্র! আর… শুধু শীতলতা, একঘেয়ে দীর্ঘ দীর্ঘশ্বাস! 
উকিল মুন্সীর জন্মদিন আজ: আরবি-ফারসির ব্যবহার নিয়ে আপত্তি আমার বইয়ে নেত্রকোনা অঞ্চলের ইতিহাসের কিছু অংশ তুলে ধরা হয়েছিল। ভাব সাধনার ঐতিহ্য ও ইসলামের আগমন প্রসঙ্গে। কিছু বই থেকে উদ্ধৃতি গ্রহণ করেছি ঋণ স্বীকারসহ। খুব বেশি বই ব্যবহার করেছি এমন না। তো, বইমেলায় গতিধারার স্টলে এক লোকের সঙ্গে পরিচয়। তিনি জানালেন, যাদের উদ্ধৃতি ব্যবহার করেছি, তাদের একজনের সঙ্গে ওনার পরিচয় আছে। ওনার কাছ থেকে মোবাইল নাম্বার সংগ্রহ করলাম। একদিন ফোন করে কৃতজ্ঞতা জানালাম। ঠিকানা নিয়ে একটা বই পাঠালাম। একদিন সকালে ওনার ফোন। বললেন, বইটা উল্টে-পাল্টে দেখতে গিয়ে পড়া শুরু করেছিলেন। সেই রাতে পড়ে ফেলছিলেন। ভালো লেগেছে বলে জানালেন। তবে একটা বিষয়ে ওনার আপত্তি। আরবি-ফারসি শব্দের এত ব্যবহার কেন? জবাবটা আমার জন্য জটিল ছিল না। তবে বাংলাদেশে ভাষা নিয়ে যে বিতর্ক হয়, সে দিক থেকে অস্বস্তি। তবে, আরবি-ফারসি থাকলেও ভেবে ভেবে শব্দগুলো বাইর করা হইছিল এমন না। বরং যেভাবে বলি, লেখার ধরন ও ভাবের সংমিশ্রণে তাদের আসা-যাওয়া। এমনও মনে হইছিল, আমি ঠিকঠাক জানি না, কোন কোন শব্দ আরবি-ফারসি বা অন্য ভাষার। ওনাকে বললাম, এত ভেবে লেখা হয় নাই। আমি যেভাবে কথা বলি (যদিও বলি কম) বা ভাবি সেভাবেই লেখা! উনি আর কথা বাড়ালেন না। এর পর আর কখনো কথা হয় নাই। আজ উকিল মুন্সীর জন্মদিন। ১৩৭তম জন্মদিন। ওনার প্রতি শ্রদ্ধা। 
মানুষ নাকি আল্লাহর কাছ থেকে উকুন চেয়ে নিছে। কারণ তখন তাদের অখণ্ড অবসর। তারা বলতেছিল, মাথায় কিছু থাকলে অন্তত সময় কাটতো! এরপর আল্লাহ মানুষের মাথায় উকুন দিলেন! গল্পটা আমার না। পুরানা দিনের মানুষদের। 
বুদ্ধদেব দাশগুপ্ত মারা যাওয়ার খবরে সুইজারল্যান্ডের কথা মনে আসলো। তার সিনেমাটার মানুষগুলো থাকে অন্য কোথাও
উকিল মুন্সীর ছবি ও প্র্যাকটিসিং মুসলিমে সমস্যা আজ ইনবক্সে এক ভদ্রলোক উকিল মুন্সীর ছবি চাইলেন। উনারা একটা প্রোগ্রাম করবেন, তাই লাগবে। জানালাম, উনার কোনো ছবি নাই। এ প্রসঙ্গে এবং এক বন্ধুর সঙ্গে কথা বলতে গিয়ে পুরোনো একটা ও পরপর কয়েকটা ঘটনা মনে পড়লো। ‘উকিল মুন্সীর চিহ্ন ধরে’ এক পরিচিত সম্পাদককে ইনবক্স করেছিলাম, উনার সাহিত্য সাময়িকীতে ছাপানোর জন্য। পরে উনি উকিল মুন্সীর ছবি চাইলেন। যেহেতু উনি কখনো ছবি তুলেন নাই (পরিবারের দাবি) বা তুললেও পাওয়া যায় না— তাই দিতে পারি নাই। পরে একদিন দেখা হলে ওই সম্পাদক জানালেন, ছবির জন্য লেখাটা ছাপাতে পারেন নাই। কী মুশকিল! আমার এ সমস্যার কথা জানলেন শরীয়তের বাধা ভঙ্গ করে উকিল মুন্সী হয়তো একখানা ছবি তুলে রাখতেন। দৈনিক যুগান্তর অবশ্যই গেরুয়া পোশাকে এক বাউলের একটা আঁকা ছবি ছাপাইছিল। হা হা হা। ওই লেখাটা নিয়া আরও কিছু ঘটনা আছে। মোটামুটি পরিচিত এক কবিকে বলছিলাম, আপনার বাড়ি তো ময়মনসিংহ। এ লেখা নিয়ে সেখানকার কয়েকজনের সঙ্গে কথা বলতে চাই। উনি কিছুটা ভেবে বললেন, আপনি কি নামাজ পড়েন? বললাম, হ্যাঁ। আমি প্র্যাকটিসিং মুসলিম। উনার সাফ জবাব, তাইলে আপনাকে সাহায্য করতে পারবো না। এ ছাড়া বাংলা একাডেমির এক কবি তথ্য দেবেন বলে অনেকবার তার অফিসে যাওয়ার অনুমতি দিয়েও বারবার ফিরিয়ে দিয়েছেন। আরেকজন, যার সঙ্গে ভালো পরিচয় ছিল, উনার কাছে কিছু বইয়ের রেফারেন্স চাওয়ায় এক মাস পর যোগাযোগ করতে বললেন। এক মাস পর যোগাযোগ করার পর বললেন, এ মুহূর্তে সাহায্য করতে পারছি না, আপনি নিজেই খুঁজে নিতে পারবেন। অনেক পরে পত্রিকায় দেখি উকিল মুন্সীর ওপর ওনার ভিডিও ডকুমেন্টশন আছে! যাই হোক, ওই বইয়ের জন্য অনেক বন্ধু হেল্প করেছিলেন। তাদের কথা সেখানেই আছে!
পরপর দুইদিন। মনে হচ্ছিল, নিঃশ্বাস বন্ধ হয়ে মারা যাবো, যদি আম্মার সঙ্গে দেখা না হয়। এ ভার নিতে পারছিলাম না, কাউকে বলাও যাচ্ছিল না। চাইলে ফোনে আম্মার সঙ্গে কথা বলতে পারি। কিন্তু ফোনে কথা বলা বা দেখা— কোনোটাই শ্বাসটুকু ফিরিয়ে দেবে না। বারবার আম্মাকে কল্পনার চেষ্টা করলাম। বরাবরের মতো সেই দুটি দৃশ্য চোখে ভাসছিল। স্কুল থেকে ফিরে আম্মাকে খুঁজছি— এ ঘর ও ঘর, পুকুরে ঘাটলা … কোথাও নাই। লুকোচুরি ওনার ভালো লাগছে, আমার লাগছে না! অন্য দৃশ্যটা হলো, অনেক মানুষের মধ্যমণি হয়ে আম্মা। কী একটা অদ্ভুত আলো ওনাকে ঘিরে, দূর থেকেও চেনা যাচ্ছে। এ দুটি দৃশ্য আমার এত দেখা যে, ওনাকে প্রায়ই দূরের কেউ মনে হয়। … আবার আমার খারাপ খারাপ সময়গুলোতে আম্মা ফোন করে বলে, আমার কথা মনে পড়ছে! আমারও কি তেমন? এমন একটা ভয় কাজ করছিল, তখন দেখি বাবার ফোন। জানালেন, সবাই ভালো আছে! … এই দম বন্ধ হয়ে আসা ব্যাপারটা নিয়ে ভাবছিলাম। হয়তো দেখার এ তৃষ্ণা, এটুকুই ভালোবাসা। যখন তাকে জানা যায় এভাবে জানা যায়। অন্যভাবেও হয়তো ধরা যায়, যেটা জানি না। যেটা ভালোবাসা।
আব্দুল্লাহ মোহাম্মদ সাদের ‘লাইভ ফ্রম ঢাকা’ দেখার অভিজ্ঞতা ... সময়কে আমরা যেভাবে অনুভব করছি। শনিবার, রবিবার বা সোমবার এই ধারাক্রমে যা ভেঙে দেয় এই ছবি। বরং দেখাতে চায় এই শহরে যখন এতগুলো ঘটনা একসাথে ঘটে তখন সাজ্জাদ এই ঘটনাগুলোর বাইরে আর ভেতরে কেমন? এগুলো কোনো ধারাবাহিকতা অনুসরণ না করেই আঘাত করে। আবার দেখেন ‘লাইভ ফ্রম ঢাকা’র রিভিউগুলোতে যে বিতিকিচ্ছিরি ঢাকার বয়ান সেটা কিন্তু দৃশ্যত ছবিতে অনেক ক্ষেত্রে অনুপস্থিত। বরং নেতিবাচক মন ঢাকাকে আপন করতে না পারাই কনফেশন করছে। তাইলে এই শহর কার জন্য? কাকে নিয়ে বাঁচবে? এরা এই শহরে কেন থাকে?
তাহলে কি এই- মানুষ সে হিন্দু বা মুসলিম না, সে শুধুই মানুষ! কিন্তু গরু সে শুধু গরু নয়- হয় সে মুসলমানের খাবার, নয় হিন্দুর ক্ষেত্রে তাজ্য। আরেকটা কিন্তু, মানুষের দুনিয়ায় হিন্দু বা মুসলিম বলে কিছু নাই। তো, খাবার কেমনে হিন্দু বা মুসলমানের হয়! 
পরশু eআরকি’র একটা পোস্ট দেখলাম। খ্রিস্টান নানদের নিয়া অশ্লীল কৌতুক! মন্তব্য করলাম, ‘খুবই আপত্তিকর। নিন্দা।’ আজ সকাল সকাল একজন আরেকটা ‘কৌতুকের’ ছবি পোস্ট করে আপত্তি জানাইছে। যেখানে সিলেটে এত ধর্মীয় জজবা থাকা সত্ত্বেও ভূমিকম্প হয় ক্যান— এমন ইতরামি। তো, কৌতুক যে ইসলামে সীমাবদ্ধ না এটা বোঝাতে নানের সেই লিংকটা কপি করতে গেলাম। দেখি, সেখানে কেউ কেউ বলছে, এমন পোস্ট দিয়া ‘সংখ্যাগুরুরা সংখ্যালঘু’দের হেয় করছে। এ দেশে হেইট স্পিচের জন্য ‘সংখ্যাগুরু’ বলতে মুসলমানদেরই তো বোঝায়। অনেক ক্ষেত্রে এটা ‘অসত্য’ না। কিন্তু eআরকি’র ঘটনায় সেই ‘সংখ্যাগুরু’ ফর্মূলাটা আসলে কী? তারা কি ইসলাম প্রচার করে। নাকি উসকানি দেওয়া! সিলেট নিয়ে পোস্টে সামান্য স্ক্রল দুইটা আপত্তি দেখলাম। অন্য এলাকার লোকদের ‘আবাদি’ বলা ও ধর্মীয় ইস্যু। অনেকে তাদের নাস্তিক বলছে। বাট, নাস্তিক হওয়া ইস্যু না, স্পর্শকাতর বিষয়ে কৌতুকের নামে উসকানি দেওয়ার বদমাইশি হলো মূল বিষয়।
রাবীন্দ্রিক নজরুল দেখতে দেখতে একটু বেদিশা হইছিল রবি। এটা ঠিক করতে হলে রবির বিরুদ্ধে মামলা করে খুব বেশি লাভ নাই। 
পৃথিবীতে হাঁটাহাঁটির দিনগুলো …………………… ইউনিভার্সিটির স্মৃতিগুলো ক্রমশ ফিকে হয়ে আসছে। এ নিয়ে হতাশা আছে এমন না। নতুন করে রংতুলি নিয়ে না বসলেও কিছু কিছু চিরকাল রঙিন হয়ে থাকবে। বাস্তবজ্ঞান হারা কোনো দিন তারা সত্য হয়ে ফিরতে পারে, এতটা নাদান কি হবো! জারুল ফুলের দিনে বাসে ঘুমিয়ে পড়া। জেগে ওঠার পর মনে হবে, আহ শান্তি! অনেক জনম ঘুমালাম। এটা তো ভুলবো না। ফজরের নামাজের পর ও দুপুরের খাবার পর বারান্দায় বসে কফি খাওয়া, পাখির গান শোনা। এটাও ভুলব না। হ্যাঁ, ক্লাশ-বন্ধু-আড্ডা সবই ক্রমশ ধূসর। বাকি শুধু হাঁটাহাঁটির দিনগুলো। দুপুর-সন্ধ্যা-রাত-সোনালু ফুলও ছিল সঙ্গী। কলেজ থাকাকালে আমি আর সুজন ছুটির পর প্রচুর হাঁটতাম, যতক্ষণ না ওর বাড়ির কাছে পৌঁছে যাচ্ছি। তারপর বাসার কাছাকাছি এসে দুজন দুদিকের রিকশা নিতাম। কত অল্প পথ, হাসি পেতো। এরপর কলেজ ছাড়াকালে ভীষণ একা একা দিনগুলো ক্রমাগত রাস্তায় রাস্তায় ঘুরপাক, দুনিয়ার সঙ্গে কানেক্ট করার উদগ্র বাসনা। ইউনিভার্সিটির হাঁটাহাঁটির দিনের সূচনা মাসুদের সঙ্গে, ‘ফাদার ফিগার’ মাসুদ জাকারিয়া। মনে আছে, প্রথম যখন মাসুদ-রিফাতদের বাসায় থাকতে গেলাম, অনেক রাত পর্যন্ত শহরের উঁচু-নিচু রাস্তা ধরে হেঁটেছিলাম। মাসুদ তখন ভীষণ কবি, ভাবুক ও প্রেমিক মানুষ। হাঁটা শেষ হলেও ওর গল্প শেষ হতো না। সম্ভবত এখনো! ক্যাম্পাসে কখনো কখনো রাতের বেলায় রিকশায় বের হয়ে পড়তাম আমরা। সেখানে আকাশ-প্রান্তর সবই বিশাল ছিল। এমনকি পরীক্ষার দিন সকালে আমাদের পাওয়া যেতো প্যাগোডার পেছনে সুইসগেটে। দুনিয়াটা কী? বা পেছনের দিনগুলো। মাঝে মাঝে মনে হয় টেলিভিশন দেখার মতো। টেলিভিশন আবিষ্কারের আগে সেটা কী ছিল! এমন একটা ধাক্কা পাইছিলাম, আমি আর মিশু সেদিন অনেকটা রাতে হাঁটতে হাঁটতে কলা ভবনের ঝুপড়িতে গেছিলাম। দেখলাম তখনও কিছু দোকান খোলা, বৃষ্টি আসবে এমন একটা ব্যাপার। দোকানিদের তাড়াহুড়ো। আমার মনে হচ্ছিল, পুরো জিনিসটা আমাদের সামনে ঘটছে না, আমি টিভি দেখছি। কেন মনে হইছিল জানা নাই। হয়তো তাদের জগতটাও আমাদের সঙ্গে কানেক্ট করতে পারছিল না, যেহেতু লেনা-দেনা নাই কোনো। এমন নাও হতে পারে। এরপর থেকে পুরোনো দিকগুলো কোথাও দেখা একটা ঘটনা মনে হয়। বাস্তব নয়। এমনকি কখনো কখনো কোনো ঘটনায় মনে হয়, এমন কোথাও ঘটছে যে সময়ে আছি, তখনকার নই! ওহ! পৃথিবীতে হাঁটাহাঁটির কথা বলছিলাম। গত বছরের শেষ দিকের ঘটনা। আমি আর মিশু খিলগাঁওয়ে হাঁটছি। যেহেতু আমার ‘মাঝপথে হাঁটতে না পারার দুঃস্বপ্ন আছে ও অসুখের সঙ্গে লড়ে যাচ্ছিলাম’ বেশ ক্লান্ত লাগছিল। তখন একটা কথা ভেবে মজা পাইলাম। ধরেন, একজন ফেরেশতা ১৬-১৭ বছর আগে চট্টগ্রাম বিশ্ববিদ্যালয়ে আসলো। আবহাওয়া শুকনোই ছিল, দুটো ছেলে হাঁটতে বের হইছে, ঢাউস একটা চাঁদের আলোয়। হঠাৎ তুমুল বৃষ্টি। সব কিছু ঠান্ডা করে থেমেও গেল। ঠান্ডায় বড় ছেলেটার গা কাঁপছে, ছোট ছেলেটা নিজের শার্ট খুলে বাড়িয়ে দিয়ে বলল, ভাই পরেন। এই যে, আরেকজনের পোশাক গায়ে পড়ে নেওয়া। গন্ধ ও অনেক স্মৃতিসমেত! তারপর থেকে আমরা হেঁটে যাচ্ছি দুই ভাই। ওহ! ফেরেশতাকে ভুলে যাই নাই। উনি অনেকবার পৃথিবীতে আসছেন। অবাক হয়ে দেখেন আর ভাবেন— এ ছেলে দুটো এত হাঁটে কেন! মান-অভিমান নিয়েও পরম্পরের সঙ্গে কথা না বলে ঘণ্টার পর হাঁটে! হাঁটাহাঁটির সেরা দিনগুলোর একটা আসছি দারাশিকো ভাইয়ের সঙ্গে, অষ্টগ্রামে। ভীষণ গরমে হাওরের মাঝের চকচকে রাস্তায় হাঁটছিলাম। যেখানে দুনিয়া অনেক বড়। আকাশ ভরা তারা। কী যে আনন্দ! মনে মনে কেঁদে কেঁদে অস্থির! হাঁটাহাঁটির মজার সঙ্গীর শাহনেওয়াজ। ইউনিভার্সিটিতে হলে নাকি আমাকে চিনতো, যদিও ঢাকায় পরিচিত হওয়ার পর মনে হয় নাই কখনো দেখছি! হা হা হা! ওর সঙ্গে ২০-৩০ জেলায় ঘোরা হইছে। ওর হাঁটার ধরন মজার। কোথাও যাচ্ছি, হনহন করে হাঁটতে থাকবে, সঙ্গী তাল মেলাতে পারছে কিনা, দেখাদেখির সময় তার নাই। কতবার যে ভিন জেলায় গিয়ে রাগ করে আমি উল্টো দিকে চলে গেছি! হ্যাঁ, আমি রাগ করতেও পারি ভীষণ। এমনও হইছে কোনো জায়গায় গাড়িতে করে গেছি, আমরা জানি ফেরার পথে কিছু পাওয়া নাও যেতে পারে! তারপরও গেছি, আর লম্বা পথ হেঁটে হেঁটে ফিরছি। ভাগনি মায়েদার ছোটবেলার খেলার একটা লাইন মনে পড়ছে, কাঁঠাল গাছে পানি দিতে দিতে আমার কোমর ভেঙে গেছে রে! পূর্বপুরুষদের সঙ্গে সম্পর্ক সূত্রও কি হাঁটাহাঁটি নয়, বাবাকে নিয়ে যখন ভাবি দেখি, উনার হাত ধরে হাঁটছি। সবুজ আল ধরে হাঁটি, ভোরে। আর দাদার সঙ্গে যতটুকু অন্তরঙ্গতা সেই হাটবারে দেড়-দু' কিলোমিটার পাড়ি দিয়ে বাজার-সদাই নিয়ে বাড়ি ফেরা, আর বাকি সময় তাকে এড়িয়ে চলতাম, ভয়ে... হাঁটাহাঁটি তো নেশার মতো। মাঝে মাঝে হাঁটতে হাঁটতে একটা ঘোরের মধ্যে চলে যাবেন। তখন ক্লান্তি আপনাকে ছুঁতে পারবে না। এমন ঘোর মাঝে মাঝে হয় তো! হাঁটাহাঁটির কথা তো বলে শেষ হবে না। আর দুনিয়া মানে যতক্ষণ হাঁটাহাঁটি ততক্ষণ থাকা। শেষ গল্পটা সুন্দরবনের। অসংখ্যবার হাসপাতালে যাওয়ার ধকল থেকে রিল্যাক্স খুঁজছিলাম, সে সময়ে শাহনেওয়াজ বলল, চলেন সুন্দরবন যাই। আপনার কাছে টাকা থাকবে না জানি, আমিই দিয়ে দিচ্ছি। তো, পশুর নদীতে গিয়ে জাহাজে ওঠাও একটা অ্যাডভেঞ্চারের মতো। সেটা অবশ্য হাঁটা নয়, দৌড়। কারো কাছে জীবন মানে দৌড়। যাই হোক, টুরের দ্বিতীয় দিন ভোরে একটা এলাকায় নামছিলাম, অন্য জাহাজের আগে আগে। বন, বান্দর, শূকর, হরিণ দেখে-টেখে ফেরার পর জম্পেশ নাশতা। তারপর হলো একটা লম্বা পথ ধরে হাইকিং। চার-পাঁচ ঘণ্টার জার্নি। কোনো সমস্যা নাই। কেবিনে গিয়ে রেডি হওয়ার পর শরীরে অস্বস্তি (যা এখনো যাই নাই, আবার হাসপাতালে হাসপাতালে দৌড়), বুঝলাম হাইকিং হচ্ছে না। জাহাজের লোকজন, আমি আর সন্দেহজনক এক দম্পতি ছাড়া কেউ নাই। মনের কষ্টে সবার চলে যাওয়াটাও দেখলাম না। পরে ফ্রেশ হয়ে ডেকে বসলাম। জাহাজের চালক, ওই দম্পতি অনেক সান্ত্বনা দিল। অহেতুক হাঁটাহাঁটির নিন্দা করলেন। কিন্তু মনে পড়ে রইলো পথে! সেখান থেকে মন তুলে আনা কঠিন। আনতেও চাই কি! যতদিন আছি। পৃথিবীতে।
সাহিত্য থেকে ছোট বা বড়পর্দার জন্য অ্যাডাপ্টেশন নতুন কোনো বিষয় নয়। আমাদের এখানে সাহিত্য থেকে কিছু নির্মাণ শুনলে পুরোনো দিনের জবুথবু গল্প মনে হলেও হালে অবস্থার পরিবর্তন হচ্ছে। হলিউডে এমনও দেখা যায়, বই প্রকশের আগেই মুভি স্বত্ব বিক্রি হয়ে যায়, রীতিমতো নিলাম ডেকে করা হয় আয়োজন। বাংলাদেশে সাহিত্য করে বাণিজ্য হওয়া নিয়ে নানান প্রেজুডিস আছে, আবার সাহিত্য কেন লোকে পড়ে বা পড়ে না এ নিয়ে তর্ক ... 
ভাইলোগ, আরবী 'ইয়াস' মানে হতাশা। হিন্দি যশ মানে 'গৌরব'। এই যে, আপনারা যশ চোপড়ারে হতাশা চোপড়া বানায়া দিচ্ছেন, এটা কি ঠিক! এই বলিউড রোমান্স কিং প্রেমকে 'গৌরব' হিসেবে দেখছেন 'হতাশা' হিসেবে না! আপনারা এত বেদিশা ক্যান? বুঝি না।
'মানবিক ইউএনও' টাইপ তোষণ তো পত্রিকাগুলায় করে! যেন তারা চাকরি করে না। এ মা-বাবারা যেন হাতেম তাঈ হয়ে বসে আছে গদিতে। এ ক্ষেত্রে 'মানবিক' আর 'অমানবিক'-এর দূরত্ব কতটুকু? 
প্রসঙ্গ: মিস্টার কে ‘অনুমানবিদ্যা’ আজব এক বিদ্যা, মৃত মানুষের লকারের পাসওয়ার্ড উদ্ধার করতে তার মতো জীবনযাপন করতে হবে। যেখানে মানুষ নিজের জীবনটাই যাপন করতে পারে না বলে মনে করে! এমন আজিব বিষয় নিয়ে টেলিছবি ‘মিস্টার কে’, মাহবুব মোর্শেদের নোভা স্কোশিয়া উপন্যাস অবলম্বনে নির্মাণ করেছেন ওয়াহিদ তারেক, যার ‘আলগা নোঙর’ নামের সিনেমার প্রতি অনেক আগ্রহ! পাসওয়ার্ড শেষ পর্যন্ত পাওয়া যায় কি-না সেটা বড় প্রশ্ন হলেও আসল বিষয়টা হলো অন্যের জীবনটা যাপন করা আসলে কী? আস্তে আস্তে যখন আপনি অপর কেউ হয়ে আপনার সামনে হাজির হবেন তখন কী ঘটবে? এটা তো মহাপ্রলয়ে, সামলে নিতে পারবেন! এ যন্ত্রণার অনেকটা পাওয়া যায় টেলিছবিতে। (কাছাকাছি উদাহরণ হিসেবে, যা দেখাতে ব্যর্থ ছিল ‘আয়নাবাজি’ নামের হিট সিনেমা)। সাউন্ডে সমস্যা থাকলেও ‘মিস্টার কে’ কেউ উপভোগ্য। দেখতে দেখতে মনে হচ্ছিল, মিসির আলি ও রবার্ট ল্যাংডনের মতো আরেকটা চরিত্র পেল বাংলা সাহিত্য। কথাটা তত সরল নয়, যেহেতু ‘অনুমানবিদ্যা’য় নিজের মধ্যে অন্য কাউকে ধারণ করতে হয়! দূরের জীবনকে নিজের বলে ভাবতে হয়! 
বাংলাদেশের বুদ্ধিজীবীরা শয়তানের সমালোচনা করতে পারবেন না শয়তানকে কেন ‘আপনি’ না বলে ‘তুমি’ বলবো এ নিয়ে বাতচিত করছিল আমার ভাতিজা। যার বয়স সাড়ে চার। শয়তানকে শ্রদ্ধা বা অশ্রদ্ধার বিষয়টা নিয়ে কখনো ভাবি নাই এর আগে। এর পর ব্যাপারটা অন্য দিকে মোড় নিল। মানে আমার চিন্তায়। বাংলাদেশের ‘বুদ্ধিজীবীতার’ প্রেক্ষাপটে শয়তানের সমালোচনা কী সম্ভব? এ বুদ্ধিজীবীতাকে ‘নিরপেক্ষ’ অর্থে নিলাম। যারা মনে করে, সরকার বা ক্ষমতাবান কোনো কর্তৃপক্ষের এক চামচ সমালোচনা করলে বিরুদ্ধ পক্ষেরও (যুতসই কিছু যদি থাকতো!) কিছু দোষ উল্লেখ করতে হয়। নইলে ‘নিরপেক্ষতা’র ভ্যালু অ্যাড হয় না। সে দিক থেকে শয়তানকে ‘নিরপেক্ষ’ভাবে সমালোচনার কিছু পাইলাম না, মানে এখানে অন্য পক্ষকে তার সমকক্ষ আকারে কখনোই দেখানো যাবে না। এর বাইরে ‘নিরপেক্ষ’ পদ্ধতিতে তার চ্যালাদের সমালোচনা করা যাইতে পারে শুধু। 
এই যে 'আমরা আওয়ামী লীগ' বলে খেলায় একটা চাল দিতে চান, বলুন তো বাকি খেলোয়াড়দের কে 'আমরা আওয়ামী লীগ' না? সে ক্ষেত্রে আপনার জয় বা পরাজয় মূলত গোষ্ঠীতন্ত্রের মধ্যে কে ক্ষমতার অনুরাগ বা বিরাগের বলয়ে আছে তার সঙ্গে সম্পৃক্ত, ন্যায় বিচারের সঙ্গে না। আপনি যদি রাজনীতির কারণেও বিচার পান, একে ন্যায় বিচারের জন্য সমস্যাজনক মনে করি। বাট আমরা মনে করি, আপনার ন্যায় বিচার পাওয়ার হক্ব আছে। 
সাংবাদিককে অপহরণের হুমকি দেওয়ায় গায়ক নোবেলের বিরুদ্ধে থানায় অভিযোগ করা হইছে। হুমকির উত্তরে এ কাজ করা যেতে পারে। এ বিষয়ে অভিযোগ ও সাংবাদিকদের প্রতিবাদ লিপি দেখলাম। দুইটার মধ্যেই ‘ভারতের প্রধানমন্ত্রীর নরেন্দ্র মোদিকে নিয়ে স্ট্যাটাস’কে অপরাধ হিসেবে দেখানো হইছে। বুঝেন অবস্থা! বাংলাদেশে আলাদা করে কঙ্গনা রনৌতের দরকার নাই তো!
চঞ্চল চৌধুরীর অভিনয় নিয়ে একটা পোস্টে কমেন্ট করতে করতে যে জিনিসটা আবিষ্কার করলাম- 'দেবী' সিনামায় মিসির আলী চরিত্রটা জয়া আহসান করতে পারতেন, এ সিনামায় তিনি রানুর ভূমিকায় ছিলেন। কিন্তু আমার ধারণা হলো, দুই চরিত্রে অভিনয় করলেও উনি ফাটায়া দিতেন। তাতে বড়পর্দায় মিসির আলী আর ব্যর্থ হইতো না। ব্যাপারটা ঠাট্টা না, জয়া আমার খুব পছন্দের অভিনেত্রী
কাজী হায়াতের ‘বীর’ কেন বোরিং? কাজী হায়াতের সিনেমা খুব বেশি দেখি নাই। এ কারণে যে— মূল চরিত্রগুলোর সহিংস ভাব নিতে পারি না। তবে এটুকু বুঝি তিনি এ চরিত্রগুলোকে শাদা কাগজের মতো করে ভাবেন, তারপর এগুলো ‘খারাপভাবে’ রঙিন হয়ে উঠতে থাকে। কিন্তু এদের মধ্যে একটা পলিটিক্যাল বাসনা থাকে, জনমানুষের ভেতরের জ্বালা-পোড়া ওঠে আসে। আমাদের রাজনৈতিক ও সামাজিক পরিসরে কাজী হায়াৎ কথিত ‘নায়ক’ হয়ে উঠতে হইলে একাধিক ভালো ও মন্দ হওয়ার ভেতর যাইতে হয়। পাশাপাশি নিজের পরিচয়ের নির্মাণের যে বাসনাটা মুখ্য হয়ে ওঠে তা মূলত এ ব্যাপারের বাহ্যিক একটা দিক। উনার ৫০তম ছবি ‘বীর’ গতকাল খানিকটা দেখলাম টিভিতে। সেখানেও নায়ক শাকিব খানেরও একই দশা। যদিও তার গেটআপের সঙ্গে কাজী হায়াতের আগের সিনেমার নায়কদের সঙ্গে পার্থক্য আছে। ছবি সবসময় অতি বাস্তবিক হইলেও ক্যারেক্টার হিসেবে মান্নার মতো বাস্তবের কাছাকাছি হয়ে উঠে নাই। মানে শাকিব খানের ‘সুপারস্টার’ ইমেজের কাছে তিনি হার মানছেন। ছবির গল্প পুরোনো আমলের মতো প্রচণ্ড বক্তৃতা নির্ভর, লম্বা লম্বা নীতি কথা আছে। যা হয়তো মানুষ আর এভাবে আশা করে না। এমনকি জাতীয় রাজনীতি (এটা এখন ঝুঁকির বিষয়ও) ছেড়ে হায়াৎ এখানে জেলা পর্যায়ের গুণ্ডামিকে বেছে নিছেন। ছবির মূল ভাবনাটা শাকিব ও মিশা সওদাগরের (খুবই বোরিং অ্যাক্টর) টানাপোড়ন নিয়ে, তবে সেটা পুরো ছবি জুড়ে কোনো বৈচিত্র্য ছাড়া বিদ্যমান ছিল— সম্ভবত এটা এ ছবির ব্যর্থতার মূল কারণ। এ ছাড়া ছবির শেষে নায়ক-নায়িকা পালায়া ইন্ডিয়া চলে যায়, নতুন জীবনের খোঁজে! তাহলে ব্ল্যাকমেইলের শিকার হয়ে নায়ক যে খুন-খারাবি করে সেটার বিচার আমরা কীভাবে করবো। তার তো একটা বিচার হওয়া দরকার। শুধু অনুতাপ হলে চলে না। বিচারের অনুপস্থিতি অবিচারেরই নামান্তর। এ জায়গায় মনে পড়ছে ভারতের ধানুষের ‘অসুর’ সিনেমাটা। তিনি কীভাবে বিচারের সামনে দাঁড়াইছেন সত্যের খাতিরে, ভবিষ্যত প্রজন্মের খাতিরে। শেষ পর্যন্ত ন্যায় ও জবাবদিহির ধারণা স্পষ্ট করতে ব্যর্থ কাজী হায়াৎ। … যাই হোক, নায়িকা হিসেবে চমকে দিছেন শবনম বুবলি। ধরেন উনার একটা আইটেম গান আছে। শরীর যতটা সম্ভব ঢেকে-ঢুকে, জাস্ট হাত-পা ন্যুনতমভাবে নাড়ায়া, মূলত ক্যামেরা বেশি নাচছে— ঢালিউডে এটা কেমনে সম্ভব! ইভেন হায়াতের অন্য সিনেমার তুলনায়ও। খুব অল্প স্ক্রিন প্রেজেন্সে দেখলাম, এ নায়িকা ‘নর্তকী’ টাইপ ক্যারেক্টার করলেও লম্বা ওড়নায় পুরো ছবিতে নিজেকে ঢেকে রাখছেন। এ ক্যারেক্টারের কেন এ হাল বা উনি না থাকলে কী ক্ষতি হতে কে জানে! যাই হোক, রাজনৈতিক বাসনার অস্বচ্ছতা, নায়কের গেটআপ, নায়িকার থাকতেই হবে— এমন অনেক চাপের মাঝে মাঝে কাজী হায়াতের (টেকনিক্যালি) সবচেয়ে ঝকঝকে নির্মাণটি মার খায়।
বাবুল আখতারের স্ত্রী খুন হওয়ার পর আমরা কিছু গল্প শুনছি। ক্রসফায়ারে কিছু খুনাখুনিও হইছে। এ রকম খুন তো ডাল-ভাতই, এ মনে করাটা অসংগত না। তবে মিতুর খুনটা আলাদা কেন? যাই হোক, এখন বাবুল আখতার গ্রেপ্তার হইছেন। উনারে নিয়া প্রথমে ‘হেফাজতে’ রাখা হইছে। পত্রিকা বলছে গ্রেপ্তার, পুলিশ বলছে না। পরে সময় গড়ানোর পর একটা গ্রেপ্তার হিসেবে ‘দেখা গেছে’। পত্রিকার একটা ইন্টারেস্টিং শব্দ আছে। মাঝে মাঝে তারা বলেন, ‘গ্রেপ্তার দেখানো হয়েছে’। যাই হোক, এখন বলা হচ্ছে বাবুল আখতার খুন করছেন। উনি তো ক্রসফায়ারও করছেন। ওগুলা খুনের পর্যায়ে পড়ে না। মিতুকে খুন, পরকীয়া ও নানান কিসেমের গল্প দেখা যাচ্ছে পত্রিকায়। পড়ে মনে হতে পারে, ক্রাইম পেট্রলের মতো ক্যামেরা উপস্থিত। ওকে। গল্প এভাবে লিখতে হয়। আচ্ছা. ‘গল্প’ কথাটা এখানে সত্য-মিথ্যা অর্থে না। প্রচারিত বা প্রেস নোট অর্থে। এখন পাঁচ বছর আগের গল্প বা এখনকার গল্প ঠিক উল্টো হইলেও গল্পগুলো একই কর্তৃপক্ষের তরফেই আসছে। বেশ জোরের সঙ্গে বলছে। এ জোরটাই দেখি আমরা মূলত। সত্য না, মিথ্যাও না। আর বাবুল আখতারের আইনি অধিকারও এ গল্পের বাইরের জিনিস। যেমন, আইনশৃংখলা বাহিনীর হাতে যারা মরে, তাদের মরণের বিচার ‘অপরাধ, নিরাপরাধ’ হওয়ার বাইরে।
উনারা বেশ আদরণীয়। বলতে থাকেন আমাদের কাজ বেশ সাহসী, আমরা প্রথা-অচলায়তন ভাঙ্গছি। আবার লোকজনের বিরুদ্ধে অভিযোগ, তারা বাহবা কেন দেয় না কেন? বাহবা যদি দেয় কী-ই ভাঙলেন, কী-ই ছিড়লেন। আর যদি নিন্দা করে, তবে নিন্দা করার স্বাদীনতারে নাকচ করতে চায় ব্যক্তি রুচির দোহাই দিয়া। অথবা একটা কোনো৷ বিকট আবিষ্কার হাজির করে, যে নমস্যর কারণে এই মামার বাড়ির আবদাররে মামার বাড়ি বলে স্বীকার করে নিতে হবে। এ হলো সাহসের নমুনা।
জাসদের সাধারণ সম্পাদক আ স ম আবদুর রবের ১০ বছর সাজা হয়েছিল। তাকে প্যারোলো মুক্তি দিয়ে পশ্চিম জার্মানিতে চিকিৎসার জন্য যেতে দেয়া হয়। সরকারি খরচেই জার্মানিতে রবের চিকিৎসার ব্যবস্থা হয়েছিল। রব দীর্ঘ সময় ধরে পশ্চিম জার্মানিতে ছিলেন। ঢাকায় জাতীয় সংসদের অধিবেশন চলাকালে ১৯ ফেব্রুয়ারি (১৯৮০) এক প্রশ্নের জবাবে স্বরাষ্ট্রমন্ত্রী মোস্তাফিজুর রহমান বলেন, রবের চিকিৎসার জন্য সরকারের পাঁচ লাখ টাকা খরচ হয়েছে।
এই আয়োজনটিতে আপনি অংশ নিন এবং পুরস্কার হিসেবে জিতে নিন ৩ হাজার, ২ হাজার ও ১ হাজার টাকার বই উপহার!
ফেরি ঘাটের ছবি দেখার পরও বৃষ্টি নিয়ে কত প্রেম জাগে। তো, মানুষ হন, মানুষ হন। নাকি তারা মানুষ না? মানুষ এক অভিনীত ব্যাপার।
একটা টিয়া পাখি আরেকটা টিয়া পাখির সামনে গিয়ে নাচতে নাচতে বলতেছে, আমি টিয়া পাখি। অন্য টিয়া বলল, বলদ কোথাকার। ঘোড়া রোগ হইছে!
অমানবিক একটা পরিবেশের মধ্যে থাকতে থাকতে ‘মানবিক’ শব্দটাকে আমরা কতটা পচায়া ফেলছি! দেখছি বটে। এটা কোনো দুঃখের বিষয় না। যা হচ্ছে বা যা হওয়ার তারই প্রতিফলন। এ শব্দটা নিয়ে যারা যারা যত যত বেশি ঠাট্টা-মশকরায় লিপ্ত হচ্ছে, দেখবেন তাদের বড় একটা অংশ মানবিকতার নামে নির্মূল-দমন-নিপীড়নকে সমর্থন করে। কিন্তু তার মানে এই নয়, অন্তর্গতভাবে কোনো অর্থ বদলে যায়, বরং একটা সময়টা নির্দেশ করে তা অন্য কোনো সময়ে ফেরার কথা বলা। যাকে আমরা ঠিক ঠিক চিনে নিতে চাই। সব শব্দ বা ধারণার ভর আমরা কোনো কোনো সময়ে নিতে পারি না। তাকে লঘু করে নিজেদের ভেতরের ময়লাকে জাস্টিফাই করতে চাই।
আজ ৫ মে। শাপলা চত্বরের আশপাশের গাছ কাটা নিয়া কান্নাকাটি দেখলাম কিছু কিছু। মাছের মায়েদের গাছের শোক। যেন রক্ত তারা দেখে নাই কখনো, ওহে উন্নত মম শির। তারা সোহরাওয়ার্দী উদ্যানও দেখে না, উন্নত মম শির।
ছোটবেলায় তরমুজ অনেক পছন্দ করতাম। এখনো করি! তরমুজকে বলতাম আম্বু, পানিকে আন্না। বাবা তরমুজ নিয়ে আসলে অনেক সময় দুই হাতে জড়ায়া ধরে হাঁটতাম খুশিতে। পুকুর পাড় পর্যন্ত চলেও যেতাম। নিজেকে সামনে দেখার বিষয় আকারে দেখা অসম্ভব হলেও, মাঝে মাঝে দৃশ্যটা দেখতে পায় আরও অনেক কিছুর মতো। নিজের সমান একটা তরমুজ বুকে ধরে বেশ কষ্ট করে হাঁটছি! সবচেয়ে অপছন্দের বিষয় ছিল, তরমুজ কম মিষ্টি হলে একপাশে গর্ত করে তার মধ্যে চিনি দিয়ে বুজে দেওয়া। খুবই বিশ্রি ব্যাপার। খানিকটা বড় হওয়ার আফসোসের বিষয় ছিল, একবার এক বিয়ে থেকে ফেরার পথে বাড়ির অনেকেই ক্ষেতে গিয়ে চুরি করে তরমুজ খাইছিল। আমি যেহেতু অনেক লোকের মধ্যে সংকুচিত, তাই আরেকটু আগে চলে আসায় মজাটা করতে পারি নাই। মাঝে হয়তো এখনো আফসোস লাগে!
সম্প্রতি ইন্তেকাল করছেন ওয়াহিদুদ্দিন খান। তার দুটি বই পড়ছিলাম মেবি। মেবি বলার কারণ, একটা ১০-১২ বছর আগে। সেটার কথা তেমন মনে নাই। বছর দুই আগে পড়ছিলাম ‘সালমান রুশদি ও মিছিলের রাজনীতি’। ধর্মীয় ব্যাপার নিয়া খুব বেশি জানা না থাকলেও এই বইটা খুবই বিরক্তকর ছিল। সত্যি বলতে কী— সিরিয়াস বিষয় নিয়ে লিখলেও বইটা থেকে নেওয়ার কিছু পাই নাই। দুনিয়াতে একজন মুসলমানের আসা যেন ভেজিটেবল হওয়ার জন্য। আজকাল তারা মোদি পাতেও ভেজিটেবল। এটাও একটা ব্যাপার যে, এই বইটা ১০-১২ পৃষ্টার মধ্যে উনি লিখতে পারতেন বা কেউ এই কয়টা পৃষ্টার মধ্যে সারসংক্ষেপ করে অনুবাদ পারতেন।
দরোজা খুলতেই দেখি অনেকগুলা যিশু দাঁড়ায়া।৷ তাদের কাণ্ড দেখে বিড়বিড় করে বললাম, ঈশ্বর আমাকে কেন ত্যাগ করলা?
কষ্ট দেওয়ার মধ্য দিয়ে মানুষ অন্য মানুষের ওপর কর্তৃত্ব প্রতিষ্ঠা করতে চায়। নিজেকে ক্ষমতাবান ভাবতে চায়। কষ্ট পাবেন না, প্রাণখুলে হাসুন। এই যে বাতাস, জানালার পর্দা উড়ছে। আরও কতকিছু উড়ছে। তাদের মতো উড়ে যান। হাসতে হাসতে।
ভারত বা বেক্সিমকো খারাপ— এ কথা বলার লগে লগে এ কথাও গিলে ফেলা হয় আর কারা কারা খারাপ, কারা জনগণের দায়িত্ব নিচ্ছে না। নাকি তারা মূলত ভালোই। আর এটা যে নিছক কেনা-বেচা নয়, বিনিয়োগের প্রশ্ন সেটাও কেন ভুলিয়ে দেওয়া হচ্ছে!
বিজ্ঞান নিয়া কবিতার পর বিজ্ঞান নিয়া প্রচুর আলোচনা। কেউ কেউ তো সব দোষ বিজ্ঞান তথা মানুষের কাঁধে দিয়া (নিষ্পাপ) প্রকৃতিরে কোলে তুলে রাখে। থানোসও তেমন একজন। তাই এক থুড়িতে অর্ধেক মানুষ মেরে ফেলে। বাট, সুপারহিরোরা এটারে সমস্যা মনে করে। কেন?
বেঙ্গলি বিউটি: বাকশালের জামানায় প্রেম ও ট্র্যাজেডি রাহশান নূর অভিনীত ‘সীমানাহীন’ নামের সিনামা ২০১৩ সালে আমি আর দারাশিকো ভাই দেখছিলাম স্টার সিনেপ্লেক্সে। আমরা ছাড়া দর্শক ছিল একটা কাপল। ছবির কাহিনি হিন্দু-মুসলিম প্রেম নিয়ে, জোর করে দর্শক সন্তুষ্ট করার মতো ব্যাপার ছিল। হিন্দু নায়িকা নামাজ পড়ছে, মুসলিম নায়ক পূজা করছে এমন ব্যাপারও ছিল। এটাও ছিল সূরা ফাতেহা আর গায়ত্রী মন্ত্র একই। আর একটা ইতিহাসের ব্যাপার ছিল। ব্রিটিশ ইন্ডিয়ায় হিন্দু-মুসলিম প্রেম। ব্রিটিশ ইন্ডিয়া ভাগ। যার পরিণতি ওই ছবির নায়িকা। যাই হোক, সেই ছবির ৮ বছর পর ‘বেঙ্গলি বিউটি’ দেখলাম। এবার রাহশান নূর পরিচালকও বটে। এ ছবির সময়কাল ও গল্প বলার ভঙ্গিটা আকর্ষণীয়। ছবির শুরু জাতিসংঘে শেখ মুজিবের ভাষণ দিয়ে। তার পরপরই রেডিও’র খবরে শোনা যায়, বাকশাল জারি হওয়ায় (মাত্র সাড়ে তিন বছর আগে স্বাধীন হওয়া) বাংলাদেশে চারটা পত্রিকা ছাড়া বাকিগুলা বন্ধ। তেমন চালু একটা পত্রিকার সম্পাদকের ছেলে নায়ক। আমেরিকা থেকে আসছে। ক্ষমতাবান নানার জোরে রেডিও বাংলাদেশের ‘ওয়ার্ল্ড মিউজিক’ প্রোগ্রামে ডিজে হিসেবে জয়েন করে। বিদেশ থেকে আসা, ফলত তার ডিজেগিরি সেই চাপ থাকবে। অনুষ্ঠানে মজার মজার কাণ্ড করে শ্রোতাদের সঙ্গে, যা বাংলাদেশের রাষ্ট্রায়াত্ত সম্প্রচার মাধ্যমের ‘গাম্ভীর্য ও দায়িত্বপূর্ণ’ আচরণের সঙ্গে মানানসই নয়। এ সব ঘটনার ব্যাকড্রপে শুধু বাকশালই নয়, একটা অসহিঞ্চু সময়ের কথা বারবার বলা হয় দু-একটা ক্যারেক্টারের মুখে। তাই রাষ্ট্রীয় সম্প্রচার মাধ্যমে কাজ করা নায়কের আরও ‘দায়িত্বশীল’ হতে হবে, ঠাট্টা করা যাবে না। ঠাট্টা তো কর্তৃত্ববাদী ব্যবস্থার বিরুদ্ধে বিদ্রোহ। বিশেষ করে, জাতির পিতাকে নিয়ে ঠাট্টা প্রডিউসার বরদাশত করতে পারে না! চাকরিও চলে যায়, আবার ফিরেও আসে… সিনামাটা মুক্তি পাইছে ২০১৮ সালে। সময় বিবেচনায় একটু চমকে যাওয়ার মতই। কতটা কাটছাট বা কী হইছে জানি না বটে, এ ব্যাপারগুলার জন্যও বেশ আগ্রহ জাগানিয়া। কারণ, এখন যদি কোনো দল বা ব্যক্তি বিশেষের জন্য প্রেম দেখাইতে যান আর্ট ফর্মে, তারে কিছু ছকে বাধা হইতেই হয়। তবে ওভারঅল সিনেমাটিক ট্রিটমেন্ট আকারে ততটা ভালো নাও লাগতে পারে। বাংলা সিনামা হিসেবে গল্প বলায় কিছু মজা আছে। টেকনলজির মধ্যে কী যেন দেখাতে চায়। একটা অংশরে তারা বলছে ‘টেকনো কালারে’ নির্মিত। ওইটা ওই সময়ে সিগনেচার কারিগরি বলে হয়তো। একটা জিনিস হলো সত্তর দশকের মাঝামাঝিরে তুলে ধরা। এর জন্য আয়োজনও সংক্ষিপ্ত। ঠিক এ কারণে হয়তো বা দৃশ্যগুলো দমবন্ধকর। মানে ছবির দৃশ্যে স্বস্তি বা খোলামেলা কোনো ব্যাপার নাই। ঢাকার হিসেবে অল্প বাজেটে এর চেয়ে বেশি আরকি আশা করা যায়। রাহশান নূরের ‘আচ্ছালামু আলাইকুম বাংলাদেশ’ সত্তর দশকের আবহে কেমন লাগবে স্পষ্ট না, তবে পঞ্চাশ বছর পর যে ভাল্লাগছে তাও না! এ ছবির গানগুলোতে ওই সময়ের আবহ রাখার চেষ্টা করছে। এর মধ্যে ‘ময়না’ গানটা জোশ। বাট, বলিউড স্টাইলে নায়কের সঙ্গে নায়িকা বা নায়িকার বান্ধবী না গাইলে ভালো লাগতো। আর ‘সীমানাহীন’ ছবির মতো সাউন্ড খুব টানে। টয়া, নাজিবা, সারাহ অভিনয় সুন্দর। এই ছবির শেষ ১৫ আগস্টের ঘটনা দিয়ে। যার প্রভাব নায়ক-নায়িকার জীবনেও পড়ে। এ অংশটা কেমন যেন! একটা সমান্তরাল ট্র্যাজেডি। রাজনৈতিক ট্র্যাজেডির বরফচূড়ার একটা অংশ তুলে ধরছে। এটাও ঠিক যে রাষ্ট্রের ব্যর্থতা আপনার প্রেমকেও ব্যর্থ করে দিতে পারে। তবে রোমান্টিক পার্টের শেষটুকু ভালোই লাগছে। হুট করে যদিও ‘টাইটানিকের’ স্বপ্ন দৃশ্য ঢুকে পড়ছে! আরও কী কী পড়ছে কে জানে! কিন্তু এন্ডিংটা নাকিনাকি না হয়ে বাস্তাবিক হইছে। আর পুরো ছবিতে যে ব্যাপার ওই সময়টা আসলে সোসাইটির অন্য অংশে কী কী ঘটাইছে স্পষ্ট করে নাই। সেনা বাহিনীর ছোট কিছু দৃশ্য আছে। চাপা চাপা উত্তেজনার মধ্যেই শেষ। বাট এ ছবি কিছু কারণে দেখতে খারাপ লাগে নাই। হিস্ট্রির একটা সময়কে তুলে ধরার ‘সাহস’ দেখাইছে। আর বাংলার ভদ্রলোকের সিনামা মানে নড়াচড়া না করা মধ্যবিত্ত ও কাল্পনিক গরিব। তার জায়গায় ‘বেঙ্গলি বিউটি’র সমাজটা স্পষ্ট! তাদের জীবনযাত্রাটা স্পষ্ট। আর গল্পের ভঙ্গিমার মধ্যে ঢাকার সিনামায় নতুন কিছু দেখানোর চেষ্টা আছে। (সিনামাটা ইউটিউবে পাওয়া যায়। নিচে বাংলা মুভি ডেটাবেজ- বিএমডিবিতে প্রকাশিত দু-একটা আলোচনা)
গত বৈশাখে মুক্তির কথা ছিল 'শুনতে কি পাও'-খ্যাত কামার আহমাদ সাইমনের ‘নীল মুকুট’। করোনায় এ বৈশাখেও এলো না ছবিটি! নতুন বঙ্গাব্দের উপহার হিসেবে কয়েকদিন আগে পাইলাম পোস্টারটা। বেশ খুশিও হইছি। বাট, হুটহাট অসুস্থতার কারণে অনেক কিছু শেয়ারের মুড থাকে না।
‘ভুয়া লকডাউন’ বলা পথের বাচ্চাটা ডান্ডিখোর। এটা একটা গুরুতর ঘটনা বোধহয়, যেভাবে হঠাৎ ডান্ডি আলোচনার বিষয় হলো। যেন কেউ ব্যাপারটা আগে জানতো না যে, তারা খিদার জ্বালায় অনেক সময় নেশা করে। বাট, লকডাউন যে ‘ভুয়া’ এটা কেউ অস্বীকার করতেছে না। তার কারণে ছেলেটাকে মাইর খাইতে হলো। এখন কেউ তারে বলছে ফকিন্নির বাচ্চা, কেউ বা দেবশিশু। আরেকটা খবর ছিল এ রকম, সম্ভবত পটুয়াখালীতে একজন রিকশাচালকদের জন্য ইফতারের আয়োজন করছিল। কয়েক দিন চলার পর আয়োজকরে মাইর খাইতে হলো ক্ষমতাসীন দলের এক নেতার হাতে! মানে হইলো, প্রতিবাদ তো দূরের কথা ভালো কাজও আপনি করতে পারবেন না ইশারা ছাড়া!
তার মতে, একটি আত্মা একটি বিশেষ শরীরের সঙ্গে অন্তরঙ্গ বন্ধনের মাধ্যমে একটি বিশেষ আত্মায় পরিণত হয়। সুতরাং এটা ভাবা যায় না যে, আমাদের শরীরে পৌঁছার আগে আমাদের আত্মা নিজের অধিকারের বলে অস্তিত্বশীল।
বই বেচা আলু-পটল বেচার মতো ব্যাপার না। অনেক উপ্রের একটা ব্যাপার। এ রকম একটা সাক্ষাৎকার পড়লাম ডয়চে ভেলেতে। এবং শেষ পর্যন্ত এটা রকমারির বেস্টসেলার বা বই বিক্রির প্রক্রিয়া রুচির তর্ক হিসেবে গণ্য করা হয়েছে। এটা আসলে ‘রুচি ব্যবসা’। রুচি ব্যাপারটা এমন যে, এটা স্রেফ ‘রুচি’ শব্দটা দিয়া বললে মনে হয় আমার সৃজনশীলতা ফেল করল। মানে তার আভিজাত্যত্ব বোঝাইতে না পেরে ‘রুচি’ বলে কিছু একটা ভাব হয়া গেল আরকি! তো, এই বোঝাতে না পারার সীমাবদ্ধতা ‘আলু-পটল’ বেচার লগে তুলনাটা আসলে কেমনে যায়। কারণ ‘আলু-পটল’কে রুচি দিয়া বোঝানোর দরকার পড়ে না। এটা এতই দরকারি যে নিজে নিজেই রাজা। রুচি বাচাইয়া থাকতে তার দরকার উপুড় হয়া পড়ে থাকে। তো, ‘রুচি’ দিয়া কী ধরনের বই এবং কোন প্রক্রিয়ায় উৎপাদন হয় সেটা অন্য আলোচনা আরকি! তবে বুঝতে হবে ‘রুচি’ অনেক বড় ব্যাপার। অনেক বড়। ইয়া বড়।
ক্ষতিপূরণের দাবি মানে এমন না যে, হত্যার বিচার হবে না বা অপরাধের মাত্রা নির্ধারিত হআে না। ব্যাপারটা এমনও না, কারো কাছে বিচার চাওয়া হচ্ছে। আমরা তো এও দেখি- যারা নিরন্তর জুলুম, খুনের শিকার তারাই আবার মামলায় অজ্ঞাত সংখ্যক আসামি।
রকমারি ডটকমের সঙ্গে আমার অভিজ্ঞতা ভালো। যদিও আমি কোনো ইসলামী বই লিখি নাই (হালের আলোচনার জেরে এ কথা বলা)। ওই প্ল্যাটফর্মের একজন আমাকে একদিন মেসেজ করে ফোন নাম্বার চান। পরে জানান, আমার ব্লগে থাকা ‘উকিল মুন্সীর চিহ্ন ধরে’ বইয়ের লিংক থেকে রকমারিতে অনেকেই ক্লিক করছে। আমি চাইলে রকমারি তাদের ফেসবুক পাতায় এই বইয়ের একটা বিজ্ঞাপন পোস্ট করবে। রাজি না হওয়ার কোনো কারণ নাই। আমি একটা টেক্সটও লিখা দিই। পরে জানালো, ফেইসবুকের ওই বিজ্ঞাপনে তারা ভালো রেসপন্স পাইছে। সম্ভবত সেই অভিজ্ঞতা থেকে পরের বই ‘এইসব গল্প থাকবে না’র কয়েক কপির মজুত করে রকমারি। যাই হোক, দ্বিতীয় বইয়ের অল্প মজুত তারা দুই বছরেও শেষ করতে পারে নাই। এর জন্য রকমারির কোনো দোষ আছে এমন না। এই বইয়ের অনেক ব্যর্থতা আমার জানা আছে! লেখা তো অবশ্যই ঠিকঠাক সময়ে প্রকাশ, প্রকাশের নাম ও পাঠকদের সঙ্গে যোগাযোগের ব্যর্থতা। সর্বোপরি এই বইয়ের ইউএসপি কী আমি ঠিকঠাক জানি না!
গায়ক নোবেলের একটা পোস্ট দেখছিলাম। সেখানে হারাম— এ কথা কোরআনের কোন সুরার কোন আয়াতে আছে জানতে চান। পরে একটা স্ক্রিনশট দেখলাম, যেখানে এক লোক (দাড়ি, টুপি লেবাস) বলছে, “তোমার আব্বু যে আসলেই তোমার আব্বু। কোন কাজি সাব কইছে? এ ব্যাপারে তোমার আম্মুর বক্তব্য শুনতে চাই না।” ধর্মীয় বক্তাদের মাঝে মানুষের জন্ম পরিচয় নিয়া একটা নোংরা নানা সময়ে পাওয়া যায়। বিশেষ করে আস্তিক-নাস্তিক তর্কে। আরিফ আজাদের জনপ্রিয় বইয়েও এ তর্ক আছে। অথচ দেখেন, কেউ জারজ হইলে সেটা তার দোষ না। কিন্তু এমন একটা ‘আশঙ্কা’ এরা ধর্মে নামের চাপায়া দিচ্ছে। এমনকি এই সব ধর্মাশ্রয়ী আলোচনা কোনো একজন নারীকে ‘অসতী’ বলে আখ্যাও দেয়। ধর্মীয় আলোচনার নামে অন্যের ব্যক্তিগত জীবন নিয়ে প্রচুর নোংরা কথা বলা হয়। এর মাধ্যমে তারা মানুষকে হীনমন্য করেও রাখতে চায়। এই সব ফাতরামি বন্ধ হোক।
মনে হয়, ছোট্টবেলার স্মৃতি থেকে ব্যাপারটা আসছে। তার কারণে হঠাৎ হঠাৎ কোনো কোনো দিন রোজা মনে হয়। ব্যাপারটা এমন, রোদের মধ্যে বের হইছে। তার মধ্যে কেমন একটা ঘটনা ঘটে। তখন আমার মনে হয়, আজ রোজা। পরশুও এমন মনে হচ্ছিল। ওই ব্যাপারটা কী কখনো ধরতে পারি না। কিন্তু তেমন রোদ দেখলে আমার ভালো লাগে। আর রোজার মধ্যে দারুণ একটা ভালো লাগার ব্যাপার আছে। সারাদিন এক ধরনের শান্তি কাজ করে। পবিত্রতা বিরাজ করে চারদিকে। যেটা অন্যসময় পাওয়া যায় না। আল্লাহ রহমতে, কখনো রোজা রাখতে আমার কষ্ট লাগে নাই। গত বছর পুরো রোজায় হাসপাতালে ছোটাছুটির মধ্যে ছিলাম। সেখানে অনেকে বলতো, আপনার রোজা রাখার দরকার নাই। কিন্তু আমি রাখছিলাম। কোনো ঝামেলা হয় নাই। ইনশাল্লাহ, এবারও হবে না। সবাইকে রমজানের শুভেচ্ছা। করোনাময় রমজানে সবার জীবন সহজ হোক। সরল হোক। গুম, জুলুম, জেল, রিমান্ডের শিকার মানুষগুলোর ওপর আল্লাহ রহমত বর্ষণ করুন।
নিউ মার্কেট এলাকায় করোনা নাই, এটা কালকেই শুনছিলাম। আজ ইস্টার্ন মল্লিকার ওদিকে গেলাম কুরিয়ারে আসা পার্সেল আনতে। বাসে উঠতে হবে নিউ মার্কেট থেকে। দ্রুত পা চালালাম যাতে, পাঁচটার আগে উঠা যায়। যেহেতু জায়গাটা নিউ মার্কেট এলাকা এবং করোনামুক্ত, তাই ততটা সহজ না। নানা দিক থেকে ধাক্কা লাগতেছে। এর মধ্যে এক তরুণী এক লোকরে আচ্ছা মতো বকা দিল ধাক্কা লাগায়। এ আপার পা লেগে আবার এক দোকানির কিছু জিনিস ছড়ায়া গেল। তিনি সরি বলে কুড়ায়া দিলেন। আর পেছন থেকে এক মহিলা আমার ব্যাগে বারবার ধাক্কা দিচ্ছে, আগে যাওয়ার জন্য। উনারে পথ ছাড়ার উপায়ও নাই। আপামনিরা কানের দুল, পাপশ থেকে ঝাড়ু সব কিনতেছেন। কেউ কেউ মাঝ রাস্তায় বেদিশা হয়ে দাড়ায়া আছে। কোন দিকে যাবেন বা সঙ্গী-সাথীরা কোথায় ভাবতে ভাবতে বিমুঢ়। নানান কিসিমের দোকান থেকে ভীষণ হাকডাক। দলবল নিয়ে আসা মানুষের মুখে মাস্ক নাই। অনেক দোকানিরও নাই। ওভার ব্রিজ পার হতে গিয়া দুইটা ছেলের আলাপ কানে এলো। পোশাকের ডিজাইন নিয়া কথা বলছে। দুজনের হাতেই প্যাকেট। এবার তারা চন্দ্রিমা আর নূরজাহান মার্কেট ঢু মারবে। কোনোভাবে একটা বাসে উঠলাম। এক লোক পাখির খাঁচা নিয়া উঠছে। কাল বাড়ি চলে যাবে, খালার বাসায় পাখিগুলা রেখে যাচ্ছে। চেয়ারম্যান বাড়ির দিকে আসতে চিল্লাচিল্লি। একদল লোক উঠতে না দিলে বাস যেতে দিবে না। তাদের উঠানো হলো। সামনের সিটে জোড়ায় জোড়ায় বসল। এরপর সারাপথ তাদের কিচির-মিচির শুনতে হইলো! এর মধ্যে অনেকটা ঘুমায়াও নিলাম। কয়েক পাতা পড়লাম উপন্যাস ‘অন্যমনস্ক দিনগুলি’।
প্রসঙ্গ: মেড ইন বাংলাদেশ রুবাইয়াত হোসেনের ‘আন্ডার কনস্ট্রাকশন’-এর রয়া বা ‘মেড ইন বাংলাদেশ’-এর শিমু। এদের হয়তো আমরা মাঝে মাঝে দেখি। দূরে থেকে দেখি। বাট এমন না যে এ দেখাটা দিয়া তাদের জানি। বা যতটা জানি মনে করি, ততটা আসলে জানি না। ‘মেড ইন বাংলাদেশ’ দেখতে দেখতে এই ভাবনা এলো। সে জায়গা থেকে ক্যারেক্টারগুলা কী কী করে সেটা একটা গুরুত্বপূর্ণ আবিষ্কার। যদি সেভাবে বিষয়টা দেখানো হয় আরকি। রুবাইয়াতের ‘মেহেরজান’ (পুরো দেখি নাই)-সহ ধরলে একটা আত্ম-আবিষ্কারের গল্প আছে। আলাদা আলাদা জায়গা থেকে। রয়া ও শিমুর দ্বিধা থেকে একাগ্রতা। দুইটা আলাদা জিনিস বটে। শ্রেণিগত জায়গা থেকেও। সোসাইটিতে দায়ও ভিন্ন। কিন্তু ওই আবিষ্কারের জায়গা, আর নিজেদের গল্পের মূল চরিত্র হয়ে উঠার মধ্যে একটা মিনিং আছে। যেখানে আমরা সাধারণ দূর থেকে দেখা মানুষকে আলাদা করে চিনতে পারি না, সে জায়গায়ও। ইভেন আমাদের নিজেদের কাছের মানুষদেরও চিনতে পারি না। ‘মেড ইন বাংলাদেশ’ দেখার ডিলেমা হলো একটা খুবই বাস্তবিক জায়গা থেকে ছোট ছোট ডিটেইলস নিয়া তৈরি। এতটা বাস্তবে থাকা অস্বস্তির বটে, এ কারণে যে এ সব অনেক ক্ষেত্রে দেখেও না দেখার ভাব করি। আবার এ ছবি একটা বড় গল্পকে ছোট স্পেসের মধ্যে যথেষ্টভাবে দেখানোর একটা ভালো উদাহরণ। রুবাইয়াতের ভঙ্গিও এমন। দুটো সিনেমা তার চিত্রভাষ্য সম্পর্কে এমন ‘সৎ’ ধারণাই দেয়। আর গল্পের যেখানটাই শেষ, সেখানে ‘বাস্তবিক’ বলতে নৈতিক ও ভালোমানুষি একটা ব্যাপার যা মূলত এ সমাজে হার মানার নামান্তর তার বিরুদ্ধে একটা চ্যালেঞ্জ আছে। মানে যেভাবে শিমু তার দাবি আদায় করে নেয়। তবে এ দেশের প্রতিষ্ঠিত অনাচারের বিরুদ্ধে, ক্ষমতা বিরুদ্ধে পাল্টা ক্ষমতার একটা উদাহরণ। এটাও ভালো। বিশেষ করে শিমুর মধ্যে কর্তব্য ও অধিকারবোধ নিয়ে একটা রূপান্তর ঘটে, এটা দিয়া একটা গুড ফিলিং জাগে। পোশাক শ্রমিকদের নিয়া ‘গার্মেন্টস কন্যা’ নামের একটা ছবি দেখছিলাম অনেক বছর আগে। সেখানে গার্মেন্টস কন্যা তার নায্য দাবি নিয়া লড়ে। বাট, এফডিসির ফর্মূলা মতে, গার্মেস্টস মালিকরা খারাপ না, মূলত ম্যানেজার টাইপের লোকগুলায় শয়তান। ‘শ্রমিক নেতা’ সম্ভবত এ নামের ছবিতেও ব্যাপারটা এমন কিছু ছিল। শহীদুল ইসলাম খোকনের 'পালাবি কোথায়'ও এই অপবাদ থেকে মুক্ত নয়। (আবার ‘রানা প্লাজা’ নামের ছবি সেন্সর পায় নাই। নামটাই তো যথেষ্ট নাকি)। ‘মেড ইন বাংলাদেশ’ এ সবের পরোয়া করে নাই। বা করা লাগে নাই। তার ছোট ছোট দৃশ্যের মধ্যে মালিক থেকে বিদেশি ক্রেতা সবার সম্পর্কে একটা ধারণা দেয়, যেটা আমরা জানি বলেও দাবি করি। এবং মেনে নিই, এমনই হবে। এই মেনে নেওয়ার বিরুদ্ধে একটা চ্যালেঞ্জ বটে। আর এখানে গুরুত্বপূর্ণ বিষয় হলো, এনজিও’র আপা নয়, সচেতন কর্তা হয়ে উঠছেন শিমু, তার শ্রেণির মধ্য থেকে। এগুলা গুড ফিলিং তৈরি করে হয়তো। তবে পুরো জার্নি যে, অদেখা একটা জগত নিয়া অস্বস্তি নিয়া তৈরি অস্বীকারের উপায় নাই। বা, এ বিষয়গুলা নিয়ে আমরা এত নির্লিপ্ত যে, যথেষ্ট ধাক্কা মারে। এমন একটা ছবি দেখা ভালো অভিজ্ঞতা। এটা তাৎক্ষণিক প্রতিক্রিয়া মাত্র। (মন্তব্যের ঘরে বাংলা মুভি ডেটাবেজে প্রকাশিত কয়েকটি আলোচনা) 
গত বছরের এই দিনে করোনায় ক্ষতিগ্রস্ত মানুষদের সাহায্যে কতজনা আগায়া আসছিলেন। অনলাইনে কেউ ডোনেশন সংগ্রহ করছেন, পরে নানাভাবে বিলি করছেন। রাস্তায় বাইর হলে দেখছি, অনেকেই গাড়িভর্তি করে সাহায্য নিয়া আসছে। এবার কত কত মানুষ মরছে, প্রতিদিন আক্রান্ত হচ্ছে তখনকার তুলনায় কয়েকগুণ। মানুষও আরও গরিব হইছে। যারা আগেরবার সাহায্য করছেন তারাও নিশ্চয় ততটা পারছেন না। সাহায্য নিয়া সেই আলাপগুলা নাই আর, হয়তো তোলার সুযোগ আমাদের নাই। ব্যক্তিগত সাহায্য দিয়া তো বেশিদিন চালানো যায় না। গত বছরও ব্যাপক সাহায্য তোলার সময়টা কয়েক মাসের মধ্যে স্তিমিত হয়ে গেছে। দীর্ঘ মেয়াদি সমস্যার কথা নিশ্চয় আমরা ভাবছি। এখন জনগণ আকারে সবকিছুকে নৈতিক জায়গা থেকে, দান-দক্ষিণা থেকে দেখি। রাষ্ট্র দিলেও সেটাও যেন দান-দক্ষিণা। অধিকারের আলাপও তোলা যায় না আর। রাষ্ট্র-সরকার, কে কতটা আলাদা বোঝার উপায় তো এখন নাই! কার ভাবমূর্তিতে কী আবার লেগে যায়! রাজনীতিকে ছাড় দিতে দিতে আশ্রয় নিছি বালির বাধ নৈতিকতা, রুচির প্রশ্নে। এখন সেটাও খসে গেছে।
এ লেখায় ড. মুঈন উদ-দীন আহমেদ খানের অনেক বই থেকে অনেকগুলা কোটেশন ইউজ করছিলাম। যেমন; ... তাই গ্রীকদের মনে যেমন প্রশ্ন জেগেছিল: বিশ্বজগত কোথা থেকে অস্তিত্বে এলো, কি উপাদান দিয়ে এ বিশ্ব তৈরি? তদ্রূপ মুসলমানদের মনেও প্রশ্ন জেগেছিল: জীবন ছাড়া যেমন মানুষের চিন্তা করা যায় না, তেমনি স্বাধীনতা ছাড়াও মানবিক জীবনের চিন্তা করা যায় না, তেমনি স্বাধীনতার অর্থ ও তাৎপর্য কি? মানুষের চিন্তা ও কর্মের মধ্যে স্বাধীনতার পরিসর কতটুকু? মানুষের ইহজাগতিক দায়িত্ব ও পরকালীন কর্মফল ভোগের সাথে স্বাধীনতার কী সম্পর্ক? এ সব প্রশ্নের উত্তরে ইসলামের প্রথম যুগে তিনটি পরস্পরবিরোধী মতবাদের উদয় হয়।
যদি এভাবে বলি জাপানের রাস্তার মোড়ে মোড়ে মসজিদ নাই, আরও কী কী ... নাই। তো, সেখানে বিষণ্নতা মহামারীর মতো। গত বছর করোনার চেয়ে বেশি মানুষ আত্মহত্যা করে মারা গেছে। সেখানে জন্মহার অস্বাভাবিকরকম কম। অনেক বাড়িঘর নাকি খালিও। যাই হোক, সেখানে রাস্তার মোড়ে মসজিদ নাই, আরও কী কী ... নাই।
স্যারের বই নিয়া পরিচিতিমূলক লেখাটা লিখছিলাম ২০১৯ সালে। পত্রিকায় ছাপছিলাম। এবার ব্লগে রাখলাম।
আমাদের বন্ধু খেয়া মেজবার মা মারা গেছেন। ইন্না লিল্লাহি ওয়া ইন্না ইলাইহি রাজিউন। আন্টিকে আমি দুইবার দেখছিলাম। খুব একটা কথা হয় নাই। কিন্তু বুঝছি, তিনি লড়াকু একজন নারী। আমাদের এ জীবন, মায়েদের অন্তহীন সাহস ও প্রেরণার দান। অন্তত খেয়াকে দেখে তো আরও খানিকটা বুঝি। গত বছর খেয়া বাবা হারাইছেন, এ বছর মা। করোনা মানুষের শেষ যাত্রাকে কতটা বিপর্যস্ত করে দূর থেকে সামান্য হলেও বুঝছি। তাদের স্বজনদেরও। দেশের বিকল স্বাস্থ্য ব্যবস্থার মাঝে মায়ের জন্য খেয়া খুব লড়েছেন। আল্লাহ আমাদের মাফ করুন। খেয়াকে ধৈর্য ধরার তৌফিক দিন।
আলু-পটল বোমা হয়ে ফাটবে! সাবধান! একাত্তর টিভিতে বাজারের ফর্দ কেন খুঁজি? জাস্ট ঠাট্টা করে খুঁজি তা না। আমরা আমাদের টিভিতে দেখতে চাই বলে! যেভাবে মোবাইলে আনাচে-কানাচেও আমরা নিয়মিত নিজ হাতে রেকর্ড হচ্ছি। সোশ্যাল মিডিয়া শেষ পর্যন্ত ততটা ফর্মাল না। একটা নবিশ ব্যাপার তো আছে। বাট, ঠাট্টার সময় নিজেরে অসহায় মনে হয় না। যেমন; রিয়্যালিটি শো’তে বাস্তবের মতো যা যা হয় বলে জানি, তা আসলে রিয়্যালিটি শো’র আদলে আমরা বাস্তবে অ্যাক্ট করে বলি বলে হয়। এই হাসি, এই কান্না— সবই তো একটা ছাঁচ মতো চলে। টিভিতে যান, দেখবেন- জানতেন না যে, এভাবে হাসতে পারেন আপনি। টিভির কারসাজিগুলো তো আমরা জানি না। তাই তারে এত সহজ বলছি। কিন্তু আপনার শিম, আলু বা পটল এমন এমন মিনিং তৈরি করবে যার জন্য আপনি তৈরি ছিলেন না। আপনার স্ত্রীও জানতেন না (যদি তিনি রান্নাঘর সামলে রাখেন আরকি!)— এতদিন সবজির নামে তিনি বোমা রান্না করতেছিলেন। যেহেতু টিভি এ অর্থ এতদিন উদ্ধার করে নাই, তাই ফাটে নাই। এবার ফাটবে!
করোনা, লকডাউন, আমাদের দারিদ্র এ সবের সঙ্গে নিজেরে কানেক্ট করতে না পেরে নিজের কাছে হয়তো খানিকটা লজ্জিত। গভীর বিপন্নতার কোন একটা বোধ আমাদের এ দুনিয়া ছুইতে দেয় না। মাঝে মাঝে। কাল ঝড়ের সময় মনে মনে আওড়াইতেছিলাম, সব কিছু উড়ে যাচ্ছে হয়তো বা, শুধু ‘কনফিউশন’ স্বমহিমায় রয়ে যায়। সে তো আমার উড়ে না, উবে না। বিকেলে বাসা থেকে বাইর হলাম। কিছু রিপোর্ট আনতে। দুবার রিকশা পাল্টায়া খরচ হইলো ৬৫ টাকা। যাইতে যাইতে দেখি লোকজন টিজ করছে দোকানিদের। এখনই আসতেছে। রিকশাচালকরে বললাম, চারটার পর দোকান বন্ধ? উনি বললেন, হ্যাঁ। দোকানের ঝাপ পড়ছে। পুলিশ, সরকারি লোকের গাড়ি, রাস্তায় অনেক মানুষের আনাগোনা। রিকশা থেকে খানিকটা আগেই নামলাম। রাস্তায় হাঁটলাম। দেখলাম মেইন রোড থেকে ঢোকার অনেক রাস্তার গেট আটকানো। নাকি আগেও ছিল? রিপোর্ট নিয়া পড়লাম। রক্তের রিপোর্টে দেখলাম, আগেরবার হোয়াইট ব্ল্যাড সেল কম ছিল। অ্যান্টিবায়োটিক খাইছিলাম দুই দফা। ডাক্তারের ধারণা ছিল, ইনফেকশন আছে কোথাও। এবার হিমোগ্লোবিন কম। যাই হোক। আলট্রায় কী আসবে কালই শুনছিলাম। এমআরসিপি করার সাজেশন। কাউন্টারে জিজ্ঞাসা করলাম, কত টাকা? বলল, ৮ হাজার। এর আগে অবশ্য ইবনে সিনায় কমিশনে ৫ হাজারের বেশি সামান্য বেশি আসছিল। অনেক টাকা! অক্টোবরে অনেক খোঁজাখুঁজি করে না পাওয়া একটা জিনিস পেটের মধ্যে আবার মিলল। বাহ! দু’পাতা ওষুধ কিনা অনেকটা পথ হাঁটলাম। ভালোই লাগছিল। এবার অটোয় উঠলাম। ছয় জনের। ১০ টাকা ভাড়া দিয়ে আরও খানিক হাঁটা। রিকশা নিতে ইচ্ছা হলো না। পুলিশের ভ্যানগুলো পাশ দিয়া যাইতেছিল। অনেক দোকানি অপেক্ষায় ছিল। একটুখানি দোকানের শাটার ফাঁক করে দিচ্ছে। আবার কোথাও পুলিশ ঠাঁই দাঁড়িয়ে। হা হা হা। মনে হলো— আমরা কোথাও নিজেদের পাহারা দিচ্ছি, আবার কোথাও নিজেদের ফাঁকি দিচ্ছি। করোনা, লকডাউন এ সব থেকে মন বারবার হারায়া যাচ্ছিল। সঙ্গতি বিধানের এই ব্যর্থতা আমায় লজ্জা দেয় না। তবুও আমার বুকে থেকে থেকে যে ব্যথা বা যে ব্যথার ভয়ে কাবু, তা অন্য কোনো কারণে! #অসুখী_দিন
জ্যাক স্নাইডারের জাস্টিস লিগের পর ওয়ার্নার ব্রসের উচিত ক্ষমা চেয়ে ২০১৭ সালের সংস্করণটি চিরতরে ধ্বংস করে দেওয়া বা কোনো মাধ্যমে আর প্রচার না করা।
পপকর্ন নিয়া টিভির সামনে বসছিলাম। কোথাও দেখি দেখার কিছু নাই। দেশি চ্যানেলে আসছিলাম করোনা আপডেট দেখতে। কিন্তু ব্রেকিং, সদ্যপ্রাপ্ত বা সর্বশেষ আকারে তারা দেখাচ্ছে- দেখার রুচি হইলো না। দলমত নানান ব্যাপার থাকতে পারে। এই সব মুক্ত সমাজ হরেদরে ‘যার তার’ স্বাধীনতা ফেরি করে বেড়ায়। ‘নারী’সহ শব্দটা আসলে কেমন? এখানে আটকের ব্যাপারটা আসলে কী? এমন ঘটনা কীভাবে টিভি স্ক্রলে এত গুরুত্ব দিয়া যাইতে পারে। যদি পায়- সমস্ত ব্যাপার নিয়া প্রশ্নবোধক কিছু কেন থাকলো না? সোশ্যাল মিডিয়ায় আমরাই বা কোন রুচি, নৈতিকতা বা রাজনীতিতে অন্যের ব্যক্তিগত জীবন নিয়ে চর্চা করছি।
মাসুদ হাসান উজ্জ্বলের ‘ঊনপঞ্চাশ বাতাস’ আমরা তিনজন মিলে দেখছিলাম। (প্রায়) পুরোটা সময় উপভোগ করেছি। লম্বা দৈঘ্য হইলেও দেখতে কোনো বিরক্ত আসে নাই। ছবি দেখার আগে গানগুলো অনলাইনে শুনছিলাম, তেমন টানে নাই। বাট, সিনামায় দেখি দারুণ ফুটছে। কয়েকদিন আগে হঠাৎ মনে হলো, বেসবাবার ‘প্রথম’ গানটা শুনি তো। আরে বাহ! বারবার সেটাই শুনতে থাকলাম। বেসবাবার ভালো লাগা অনেকগুলা পুরোনো গান শুনে ফেলছিলাম আবার। এরপর সৌরিনের ‘এ শহরে’ গান যখন হঠাৎ করে শুনে ফেললাম, বুকের মধ্যে ধাক্কা দিয়া দিল। কী শুনলাম! এরপর শুনতে থাকলাম, শুনতেই থাকলাম। সিনেমার প্রায় সব কিছু মিলায়া গেছে স্মৃতি থেকে। কিন্তু এ দুটো গান পর্দার রংটা ফিরিয়ে দিল।
আমরা যখন বলতে পারি না, তখন কি যা বলতে পারি না সে বিষয়ে ভাবতে পারি? ব্যাপারটা এমন নয় যে, বাক প্রতিবন্ধী মানুষ চিন্তা করতে পারে কি-না তেমন কোনো বিষয়ে আমরা যাচ্ছি। এখানে ‘বলতে না পারা’ অর্থ হলো কোনো পরিস্থিতিতে কোনো বিষয়ে মতামত দেওয়া বিপজ্জনক বলে গণ্য হতে পারে। তখন আমরা যখন একটা বিষয় নিয়ে কথা বলতে যায়, অনিচ্ছাকৃতভাবে কোনো তথ্য বা মতামত বেমালুম ঘিলে ফেলি। এক্ষেত্রে বলাকে আমরা লেখা অর্থেও বিবেচনা করা যেতে পারে। এখন কথা হলো, এই বলতে না পারাটা আমাদের ভাবতে না পারায় প্রণোদনা দেয় কিনা। .... এ রকম কিছু ভাবতেছিলাম ফেব্রুয়ারি বা এর আগের মাসে। বাট, বারবার হোঁচট খাইতে খাইতে কোনো ভাবনা বা লেখা আগায় না।
পাশাপাশি একই সময়ে কত ঘটনা ঘটে! ডাইনিং টেবিলে সদ্য ঘি-এ ভাজা পরোটা আর নেহারি। এ জিনিসটা আমার কত প্রিয়! দেখেও দেখলাম না। খাইলাম বেলের শরবত, স্যুপ আর পেঁপে। আগে-পিছে কিছু ওষুধ। থেকে থেকে বিরক্ত লাগে! ভালোবাসিও, একটাই তো জীবন। যার যার তার তার।
