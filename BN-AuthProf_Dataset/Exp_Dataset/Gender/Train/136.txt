তোমরা যেখানে সাধ চলে যাও, আমি এই বাংলার পারে রয়ে যাব <3
ফেসবুকে কাউরে উপদেশ দেই না, তবে দুইটা কথা কইবার চাই! নিজের জীবনরে এমনভাবে গড়ে তোলেন, যাতে ফাইভ স্টার হোটেলে থাকার অভ্যাস ও থাকে আবার রেলস্টেশনে ঘুমানোর অভ্যাস ও থাকে৷ ব্লেজার, স্যুট, টাই পরে মানুষের সামনে স্টেজে দাঁড়াইয়া ইংরেজীতে বক্তৃতা দেওয়ার অভ্যাস থাকে আবার লুঙ্গীটা কাছা মাইরা কাদা পানিতে নাইমা ধান চাষ করা, মাছ ধরার অভ্যাস ও থাকে। জীবনকে উপভোগ করতে চাইলে প্রচুর ঘুরেন প্রচুর। বেশি বেশি মানুষের সাথে মিশেন। আমি ইন্ট্রোভার্ট কারো সাথে মিশতে পারি না এইসব টার্ম নিয়ে ঘরের ভিতর সারাদিন ভিডিও গেমস খেললে আর প্রেম করলে ডিপ্রেশন আপনার হবে না তো কার হবে? প্রেম করেন, প্রেম করতে কোন মানা নাই, জীবনে দুই একটা চরম ছ্যাকা না খাইলে অনেক কিছুর অভিজ্ঞতা হয় না। কিন্তু খেয়াল রাখেন প্রেম পিরিতি কইরা যেনো আপনার দুনিয়া শুধু একটা মানুষরে ঘিরে না হয়। যখন একজনরে ঘিরে পৃথিবী আবদ্ধ কইরা ফালাইবেন তখন সে চইল্যা গেলে চোখে সইর্ষা ফুল দেখে আন্ধার লাগবে। মরার চিন্তা ঘুরবো খালি মাথায় কারণ আপনার মাথায় তো আর কিছু নাই। লাইফ টাইম এডভাইস, কোন ছেলে বা মেয়ের জন্যে জীবনটা নষ্ট কইরেন না, জীবনটা বড় দামি। মরতে তো হইবোই, এমনেই একদিন মইরা যাবেন, মরার আগে পৃথিবীটারে দেখেন, দেশটারে দেখেন, অনেক কিছু শিখার চেষ্টা করেন। ট্রাভেল কইরা কিছু শিখার ইচ্ছা থাকলে সলো ট্রাভেল করেন, একা বেশি ভয় লাগলে ২-৩ জন লইয়া যান। বিভিন্ন গ্রুপে ট্রাভেল করতে গেলে কিছু শিখা হয় না ঐটা হইছে এনজয়মেন্ট। এক জায়গায় ঘুরতে গেলেন একটা সেলফি তুললেন চলে আসলেন সেইটারে ট্রাভেল বলে না। ঘুরতে যাইয়া আপনার গায়ে একটু ধূলাবালি, মাটি, কাদা, পানি লাগলো না, পরিশ্রম হইলো না ঐটারে ট্রাভেল কয় না। ট্রাভেলিং করবেন জীবনের অর্থ খুঁজতে, মাটির সাথে মিশতে, প্রকৃতির কোলে ঘুমোতে। ভিন্ন ভিন্ন সংস্কৃতি, ভাষা, ইতিহাস, খাদ্যাভাস ও মানুষকে জানতে। আপনার বন্ধু বানাইবেন ট্রাক ড্রাইভার, বাসের হেল্পার, ট্রলারের মাঝি, কাঠমিস্ত্রি, সিএনজি ড্রাইভার, কৃষক, চা-ওয়ালা, আদিবাসী কারবারি, মসজিদের ইমাম, মন্দিরের পুরোহিত, আরো আরো অজস্র আগন্তুককে। বয়স, শিক্ষা, স্ট্যাটাস বাদ দিয়া এদের সাথে দুইটা দিন ঘুরেন, থাকেন, ঘুমান, খান। দেখবেন জীবন কারে কয়! এই জীবন আপনি বারবার চাইবেন ট্রাস্ট মি বার বার। আপনার আর এই সুন্দর দুনিয়া ছাইড়া মরতে ইচ্ছা করবো না। প্যারেন্টস ঘুরতে যাইতে দেয় না, সন্ধ্যার আগে বাসায় ঢুকতে বলে, ঘুরতে যাওয়ার টাকা নাই, মেয়ে বলে ঘুরতে পারি না! এগুলা হইছে একেকটা উছিলা, এইসব ফালতু লজিক দেখায়েন না আল্লাহর ওয়াস্তে। আপনার বাপ-মা ঘুরতে না দিলে সেইটা আপনার ব্যর্থতা। আপনি নিজেকে আপনার বাপ-মার কাছে সেভাবে রিপ্রেজেন্ট করতে পারেন নাই, আপনি ঘুরে যে কিছু জ্ঞান অর্জন করবেন সেটা বুঝাইতে পারেন নাই। আপনি যে যথেষ্ট ম্যাচিউরড হইছেন এটা শো করতে পারেন নাই। দরকারে প্যারেন্টসের হাত-পা ধইরা বইসা থাকেন। প্রথম প্রথম আমারেও ঘুরতে যাইতে দিতো না। কিন্তু এখন আমার সব মিশনে আমাকে এপ্রিশিয়েট করে। দেশের ভিতর ট্রাভেলিং করতে আহামরি টাকা লাগে না। এখন আপনে চড়বেন এসি গাড়িতে, খাইবেন উন্নতমানের হোটেলে, থাকবেন বিশাল কটেজ বা রিসোর্টে। টাকা তো আপনার লাগবেই। আপনে তো আর ট্রাভেলিংয়ে যান নাই, আরাম আয়েশ করতে গেছেন, বন্ধুদের সাথে ফূর্তি করতে গেছেন, শুধু ছবি তুলতে গেছেন। আমি অনেক মেয়ে ট্রাভেলারদের চিনি যারা ৬৪ জেলা ঘুরে বড় বড় প্রজেক্ট নামাইসে, সেসবের জন্যে এওয়ার্ড ও পাইছে। অনেকে এখনো ৪০-৫০ জেলা ঘুরায় রানিং আছে। ডিয়ার, ইউর জেন্ডার ডাজেন্ট মেইক ইউ উইক৷ ইউ হেভ টু আর্ন ইট। আমি অনেক ট্রাভেলার চিনি যারা সামান্য কিছু টাকা দিয়া ট্রাভেল করে। পাঁয়ে হেটে মাত্র ৮-১০ হাজার টাকায় ৬৪ জেলা ঘুরে ফেলছে এমন লোক ও আছে। আপনাকে ঘর ছাইড়া বাহির হইতে হবে। বাইরের দুনিয়ায় কিভাবে ফাইট করে চলতে হয় সেটা শিখতে হবে। আমাদের কারো বাপ মা এত কোটিপতি না। বেশিরভাগেই মিডল ক্লাস ফ্যামিলির ছেলে-মেয়ে। অনেকেই মনে করে আমার অনেক অনেক টাকা, যা দিয়ে ৬৪ জেলা ঘুরছি, কিন্তু না ভাই না। আমি এখনো এক কাপ চা খাইতে গেলে ৫ টাকার বেশি ৬ টাকা নিলে খাই না। ২ মাস ধরে জুতা সেলাইয়া পইরা ঘুরি, গুলিস্তানের লোকাল মার্কেট থেকে জুতা কিনি, নিউমার্কেটের দুই তালায় গরমে সিদ্ধ হইয়া ঘুইরা ঘুইরা কম দামে শার্ট প্যান্ট কিনি। টাকা বাঁচাইতে লোকাল বাসে চড়ি, বাংলা হোটেলে শুধু ডিম-ডাল দিয়া ভাত খাই, মেইল ট্রেনে চড়ি, লঞ্চের চিপায়চুপায় থাকি। আমি কোন ট্রাভেলার না আমি মুসাফির, ভবঘুরে, যাযাবর যেখানে রাইত সেখানেই কাইত৷ মুসাফির নামক জীবনের আনন্দই অন্যরকম... তার মানে কি আমার বাপের টাকা পয়সা একেবারেই নাই? না ভাই না। আমারে খাইতে, শপিং করতে, পড়াশুনা করতে যেই টাকা দেয় সেগুলা সব ঘুরার জন্যে সেভিং করি। এক জুতা কিনতে আমারে ৩ বার টাকা দিছে ৩ বারেই আমি দেশ ঘুইরা ঘুইরা ভাংছি, ঈদের সালামীর টাকা দিয়া ঘুরছি। আমারে এইজন্যে বাসা থেকে নগদ ক্যাশ দিতে চায় না ডাইরেক্ট জামাকাপড় কিনে দেয়৷ ১২০ টাকা খরচা হইবো বইলা আমি ৮-৯ মাস পর পর চুল কাটি। বড় চুল গোফ বইলা বাপ মা আমারে নিয়া গ্রামে যাইতে চায় না। আমারে এক বান্ধবী একবার আমারে বলছিলো আমি বাথরুমের স্যান্ডেল পইরা ক্যাম্পাসে কেন আসছি। আমি লজ্জা পাই নাই ভাই, এইসবে লজ্জা পাইতে নাই। এখন আমার নাম দেশের নিউজপেপারে আছে আমার বান্ধবীর নাম কিন্তু নাই। জীবনে অনেক বড় হতে হলে, আপনাকে আগে অনেক ছোট হতে হবে... আমি জীবনে বড় বড় অফিসার, বিসিএস ক্যাডার, ক্যাপ্টেন, মেজর, এসপি, নামকরা ডাক্তার, সাংবাদিক, কোটিপতি বিজনেসম্যানের সাথেও মিশছি, থাকছি, খাইছি আবার ৬৪ জেলার প্রত্যন্ত গ্রামে গ্রামে থাকা কৃষক, দিনমজুর, বাসের হেল্পার, চাওয়ালা, সিএনজি ড্রাইভার, মাঝি, জেলে এদের বন্ধু বানাইছি, তাদের বাসায় ডাল-ভাত খাইসি। ৬৪ জেলার এমন কোন জেলা নাই যেখানে একটা অশিক্ষিত-অর্ধশিক্ষিত লোক আমার পরিচিত নাই৷ তারা এখনো প্রায়শই আমারে ফোন দেয়, জীবনের গল্প বলে দুঃখ বলে, সুখের কথা বলে। আমি শুনি আর হাসি, এটাই যে জীবন। আমাদের সমাজের আশেপাশের কিছু লোকজন একেকটা নিম্নরুচিসম্পন্ন মানুষজন। বেশিরভাগেই "তুই এটা পারবি না" বলে আপনারে ডিমোটিভেট করবে। ইন্টারে একটা সংগঠন করতাম। বন্যায় ত্রাণ দিতে ঢাকার বাইরে যাবে আমারে বলছিলো আমি ছোট তাই আমি যেতে পারবো না। তার ৩ বছরের মাথায় আমি ৬৪ জেলা ঘুরে ফেলছি। এখন সেই সংগঠনের সব মেম্বারের যত নেটওয়ার্ক আছে ৬৪ জেলায় আমার তার চেয়ে বেশি নেটওয়ার্ক আছে আই ক্যান বেট। আগামী ২ বছরে বাংলাদেশের ৪৯২ উপজেলায় নেটওয়ার্ক তৈরী করব ইনশাআল্লাহ। ইন্টারে ফেল করার পর দুলাভাই বলছিলো আমারে দিয়া পড়ালেখা হবে না। তার পরের দেড় বছরের মাথায় ৪ টা পাব্লিক ভার্সিটিতে ৬ টা সিট দখল করছি৷ পারবো না মানে পারবো না আবার কোন জিনিষ? "আমি পারি না" এই টার্মরে যাদুঘরে তুলে রাখেন৷ এখনকার সময়ে তো সাজেক, কক্সবাজার, সিলেট যাইয়াই একেকজন ট্রাভেল গ্রুপের এডমিন হইয়া বিশাল ট্রাভেলার হইয়া যায়। ৬৪ জেলার প্রান্তিক পর্য্যায়ে ঘুরে, ৩০০ কি.মি. হাইকিং করেও নিজেরে এখনো ট্রাভেলার বলতে লজ্জা লাগে৷ কারণ এখনো সত্যিকারের ট্রাভেলারের পর্যায়ে যাইতে পারি নাই। ট্রাভেলার হইতে অনেক গুণ লাগে, যা আমার মধ্যে নাই। অনেক বিনয়ী, নম্র, হেল্পফুল মাইন্ডের হতে হয়, অহংকারী ও ঈর্ষাপরায়ণ মানুষ কখনো ট্রাভেলার হতে পারে না। এমন মানুষ ও আছে, নিজেরে দাবী করে ট্রাভেলার আবার বিভিন্ন দিকে র‍্যুট প্লান সেল করে বিগেনার ট্রাভেলারদের কাছে, হাস্যকর৷ ট্রাভেল করবেন নিজে শিখতে এবং অপরকে শিখাতে, মানুষকে ভালবাসতে সেলিব্রেটি হইতে না, শুধু টাকা কামাইতে না। আমাকে যারা ফলো করেন আপনারা কেউ আমার ফলোয়ার না সবাই ভাই-ব্রাদার লিস্ট ফুল বলে এড করতে পারি না। বহু ট্রাভেলার দেখছি একটু ঘুরলেই আর কারো মেসেজ রিপ্লাই দিতে চায় না। নিজেরে বিশাল হেডম ভাবে। লোকগুলার সাথে প্রাণ খুইলা কথা কন, আড্ডা দেন, ভালবাসেন দেখবেন আপনারাও মানুষের ভালবাসা পাইবেন। জীবনের মূল্য বাড়বে। নয়তো সামনে সম্মান দেখাইয়া পিছনে মানুষের গালি খাইবেন। প্রচুর ট্রাভেলিং করলে, ভিন্ন মত, ধর্ম, বর্ণের মানুষের সাথে মিশলে ব্যক্তিজীবনেও অনেক সুবিধা আছে। অন্তত কিছু মানুষ আপনাকে আলাদা চোখে সম্মান করবে। অহংকার করতেছি না তবে একটা কথা বলতেই হয়, ক্যাম্পাসের স্যার একটা ইন্টারন্যাশনাল রিসার্চের জন্যে ফিল্ডওয়ার্ক করতে আমারে ডাকছে, কিন্তু ডিপার্টমেন্টের অনেক টপার আছে, অনেক ভাল ভাল ছাত্র আছে কিন্তু তাদের ডাকে নাই। কারণ স্যার শুধু এইটুকু জানে আমার ট্রাভেলিং করার অভ্যেস আছে, প্রান্তিক পর্যায়ের মানুষের সাথে মিশে যাওয়ার অভিজ্ঞতা আছে যেটা এখানে কাজে লাগাতে পারবো। এরপর এক পরিবেশবিদ বড় ভাই ডাকছে সুন্দরবনে তার সাথে একটা রিসার্চের কাজে যাইতে। কারণ একটাই এই সব পরিবেশেই আমার হাতেখড়ি হইছে। জীবন অনেক সুন্দর, এই জীবনরে হারায়ে যাইতে দিয়েন না। পুরো জীবনটা দিয়ে মানুষের কল্যাণে, মানুষকে ভালবেসে, মানুষের থেকে কিছু শিখতে বেরিয়ে যান। আজই বের হয়ে পরুন। ঘুরেন আর শিখেন, পরিশ্রম করেন, চিল করেন আনন্দ করেন, মুসাফির হইয়া যান, এইটার ফিডব্যাক একদিন না একদিন পাইবেন। জীবন তো একটা কি আছে জীবনে। প্যারা নাই জাস্ট চিল...
এক বড় ভাই বলছিলো, ইন্টারন্যাশনাল ট্রফি না পাওয়া পর্যন্ত বিয়ে করবে না। ২০১৪ সালের বিশ্বকাপে বুকফাটা আর্তনাদের দিন তার বয়স ছিলো ২৫ বছর, বর্তমানে ৩২ বছর। তিনি কি এই বছর বিয়ে করতে পারবে?
যদি পরিসংখ্যান ও বুদ্ধি দিয়া লজিক্যালি চিন্তা করেন, তাহলে আর্জেন্টিনার মত বিংশ শতাব্দী কাঁপানো দুর্ধর্ষ টিমের সাথে ব্রাজিলের ফাইনাল হার নিশ্চিত। ব্রাজিল কোপা আমেরিকা জিতেছে মাত্র ৯ বার, কিন্তু আর্জেন্টিনা জিতেছে ১৪ বার (১৯১৬-১৯৯৩)। কোপা আমেরিকায় সবচেয়ে বেশি ফাইনালে গেছে আর্জেন্টিনা ২৮ বার। কোপা আমেরিকায় ব্রাজিলের সাথে ৩৩ ম্যাচ মুখোমুখিতে ১০ জয়ের সাথে ১৫ হার থাকলেও পরিসংখ্যানে আর্জেন্টিনা ৫২ গোল দিয়েছে যেখানে ব্রাজিল ৪০ গোল। সুতরাং আর্জেন্টিনা ব্রাজিলের চাইতে অনেক এগিয়ে আছে। একাধারে একমাত্র হ্যাট্রিক কোপা জয়ী টিম আর্জেন্টিনা (১৯৪৫-৪৭)। একটানা ৭ বার ফাইনালে খেলা টিম আর্জেন্টিনা (১৯২৩-১৯৩৭)। কোপা আমেরিকায় সবচেয়ে বেশি ম্যাচ জিতেছে আর্জেন্টিনা ১২৯ টি৷ সবচেয়ে বেশি গোল করেছে আর্জেন্টিনা ৪৩৫ টি। ১৯৪০ সালে ব্রাজিলকে সবচেয়ে বড় ব্যবধান (৬-১) গোলে হারিয়েছে আর্জেন্টিনা। প্রথম সাক্ষাতেও ব্রাজিলকে ৩-০ গোলে হারিয়েছে এমনকি শেষ ফ্রেন্ডলি ম্যাচটাই দেখুন, এখানেও ১-০ গোলে হারিয়েছে। এছাড়াও লক্ষ করুন, আর্জেন্টিনার আর্তেমিও ফ্রাঞ্চি ট্রফি আছে, ব্রাজিলের নাই। প্যান আমেরিকান চ্যাম্পিয়নশিপ ও দুইটা। সামার অলিম্পিক আছে ২ টা৷ ইন্টারকন্টিনেন্টাল কাপ আছে ১ টা, নিউটন কাপ ১৭ টা, লিপটন কাপ ১৮ টা৷ এটাই প্রমাণ করে আর্জেন্টিনা লাতিন আমেরিকার একচ্ছত্র অধিপতি৷ ক্লাবের দিকে যদি নজর দেন তাইলে ব্রাজিল আর্জেন্টিনার কাছে বি গ্রেড টিম। আর্জেন্টিনা একমাত্র জাদুকরি এলিয়েন গোট প্লেয়ার মেসির অনবদ্য সব রেকর্ড নিয়ে বার্সেলোনায় ৬৭২ গোল, যা ব্রাজিলের কোন প্লেয়ারের ক্লাব গোলে নাই। ম্যানচেস্টার সিটির বরপুত্র সার্জিও এগুয়োরো ও এখন বার্সেলোনায়। পিএসজির ত্রাস সৃষ্টিকারী ডি মারিয়াও বেশ ভাল এট্যাক করতে পারে। এছাড়াও মার্টিনেজ প্রিমিয়ার লীগের সেরা টিম এস্টন ভিলার গোলকিপার, যা বাহুবালির কাটাপ্পার প্রাচীর দুর্গ। যদি ডিফেন্স দেখেন, আটলান্টার রোমেরো, আজাক্সের মার্টিনেজ, বেনফিসার অটামেন্টি মত চীনের প্রাচীর টপকে দুর্বল নেইমার, মার্কুইনহোস, রিচার্লিসনরা গোল দিতে পারবে না। মিডফিল্ডে আছেন উডিনিজের পল, রিয়াল বেটিসের রড্রিগুজ, ফিওরেন্টিনার গঞ্জালেজ। টপ ৫ লীগেই আর্জেন্টিনার প্লেয়ারদের জয়জয়কার। সুতরাং, ২০২১ সালের কোপা আমেরিকা আর্জেন্টিনা জিততে চলেছে৷ যদি জিততে না পারে, তবে বলতে বাধ্য হচ্ছি, ফুটবল সাম্রাজ্যের ট্রফিই হচ্ছে মেসি। মেসির কাছে ফুটবলের অনেক দেনা জমে আছে, অনেক ঋণী। তাই, ব্রাজিলের পক্ষ থেকে আর্জেন্টিনাকে একটি ইন্টারন্যাশনাল ট্রফি দান করা উচিত। আর্জেন্টিনাকে ১৫ তম কোপা আমেরিকা জয়ের জন্যে অগ্রিম অভিনন্দন... ❤️
আর্জেন্টিনার সিঙ্গেল ফ্যানরা কই? তোমাদের আশিকিদের পাওয়া গেছে কমেন্টে! আসো হামলা দেও। 🤣
যে বিলাস অন্তহীন ধূলাগত পলাশে অশোকে পথের সে প্রেম যাক পথে পথে বিলাতে বিলাতে... 🌿 - শঙ্খ ঘোষ
এখানে কিছু আঞ্চলিক গালির ব্যবহার হয়েছে যেগুলার অর্থঃ * আইদ্যাবাইদ্যা [চট্টগ্রাম] বাজে লোক • আউয়্যা [সিলেট] বিরক্তিকর বোকা • নচ্ছার - বেহায়া লোক • ভাম্বলখোর - বলদ • আখাম্বা - বেখাপ্পা • আইট্টা - [বরিশাল] কৃপণ • বেগুনপোড়া - নিজের আবিষ্কার অর্থ জানি না। 
বৃষ্টিসিক্ত আষাঢ়ের শহর জুড়ে মেতে উঠে জল, পাতা ও ফুলের গান... 🌿
মগবাজারে ভয়াবহ বিস্ফোরণে নিহত ৫, আহত ৪২। বিস্ফোরণের শব্দের মাত্রা এত বিকট ছিল যে আশেপাশে থাকা ৭ টা ভবনের গ্লাস উড়ে গেছে, রাস্তায় থাকা গাড়ির কাচ পর্যন্ত ভেঙ্গে গেছে। আল্লাহ রহম করো।
যে ক'জন নারীর হাত ধরে বাংলাদেশের অগ্রযাত্রার রুপকার তৈরী হয়েছে তার মধ্যে মহীয়সী সর্বংসহা জাহানারা ইমাম অন্যতম। যে মানুষটা দেশের সার্বভৌমত্ব রক্ষার জন্যে বুকে পাথর বেধে নিজ সন্তান রুমীকে কোরবান করে দিয়েছিলেন, যে মানুষটা স্বামীহারা হয়েছিলেন একাত্তরে। যে মানুষটা শেষ বয়সে একাত্তরের ঘাতক দালালদের পেটোয়া বাহিনীর হাতে নির্মম লাঠিপেটার শিকার হয়েছিলেন। তবুও মাথা নোয়ানো জাহানারা ইমামের শিরদাড়ায় ছিলো না। মৃত্যুর আগ দিন পর্যন্ত লড়াই করে গেছেন একাত্তরের যুদ্ধাপরাধীদের ফাঁসির দাবিতে। নিজে প্রতিষ্ঠা করেছেন একাত্তরের ঘাতক দালাল নির্মূল কমিটি। দেশবরেণ্য ব্যক্তিত্বদের নিয়ে সংগ্রাম করেছেন গণআদালত প্রতিষ্ঠা করে৷ আপনি যদি পুরো এলবামটা দেখেন, বুঝতে পারবেন ব্যক্তি জাহানারা ইমাম নারী হিসেবেও ছিলো অগ্রগামী। সেই আমলে যুক্তরাষ্ট্র থেকে পড়াশুনা শেষ করে ঢাবিতে এম.এ করে। পেশা হিসেবে শিক্ষকতাকে বেছে নেন। দারুণ ফ্যাশন সচেতন ছিলেন। সেকেলে আমলেও ড্রেস আপ, গেট আপ এবং লাইফ স্টাইল ছিলো অন্তত নান্দনিক। সাহস ছিলো বুকভরা আর জ্ঞান ও রুপে অনন্য। যিনি একাই নারী হয়েও, নব্বই দশকের জামায়েতে ইসলামীর বাঘা বাঘা নেতাদের কাঁপিয়ে দিয়েছিলেন। যুদ্ধে শহীদ হওয়া ছেলেহারা মায়েদের হয়ে বিচার চেয়ে, সকল শহীদদের মা হয়েছেন যিনি, পরম শ্রদ্ধায় স্মরণ করি আম্মা আপনাকে। শুভ জন্মদিন শহীদ জননী জাহানারা ইমাম জুড়ু... ❤
মহানগর রিভিউঃ ----------------------- সাধারণত মালায়লাম ইন্ড্রাস্ট্রিতে এই ধরণের চিল থ্রিলার ফিল্ম মেকিং লক্ষ করা যায়। একেবারে সাধারণ একটা গল্পকে অসাধারণ করে ফুটিয়ে তোলার মাধ্যমে প্রতিবাদের বহিঃপ্রকাশ ঘটানো হয়েছে সুক্ষভাবে। এক রাতের মাত্র ৭ ঘন্টা সময় অতিবাহিত হয় পুরো এক সিজনে। বলছিলাম পরিচালক আশফাক নিপুন নির্মিত ওয়েব সিরিজ "মহানগরের" কথা। ঢাকা মহানগরের এক থানাকে কেন্দ্র করে পুলিশ ক্রিমিনালের ইঁদুর-বিড়াল খেলা জমে উঠে পুরো সিরিজে। এক প্রভাবশালী কোম্পানির সিইও অপরাধ সংঘটিত করে, সেই অপরাধকে কেন্দ্র করে চলতে থাকে রহস্যের জট খোলা। দুইয়ে দুইয়ে শুধু চার না মাঝে মাঝে দুইয়ে দুইয়ে প্যাচ ও হয়। সাধারণ নাগরিক ও ভিআইপি নাগরিককে পাশাপাশি রেখে পুলিশ কেমন বৈষম্যমূলক আচরণ করে সেটি গল্পে দারুণভাবে ফুটে উঠেছে। ছেলে ও মেয়ে মধ্যিরাতে শহরে ঘোরাফেরা করলে তাদের পুলিশি হয়রানি করা নিয়ম হয়ে দাঁড়িয়েছে সেটি ফুটে উঠেছে। ক্রিমিনাল সুইচ করে ইনোসেন্ট সিভিলিয়ান ফাঁসানোর পুলিশি কায়দা ফুটে উঠেছে। সিরিজের গল্পটা সূক্ষ্মতম ভাবে বর্তমানে শহরে ঘটা প্রতিটা ঘটনাকে নাড়া দিয়ে গেছে। প্রতিটা ঘটনাই যেনো আপনার চেনা কিন্তু এই ঘটনা গুলি ফিল্ম মেকিং এর মাধ্যমে ফুটিয়ে তোলা দরকার ছিলো, সেই কাজটি সুনিপুণ ভাবে করার জন্যে আশফাক নিপুণ কে হ্নদয়ের অন্তস্থল থেকে ধন্যবাদ। গল্পের এক পর্যায়ে সাংবাদিক এক নায়িকাকে প্রশ্ন করে "ম্যাডাম আপনি তো পূর্বাচলের ফ্লাটের জন্যে আবেদন করেছেন। আপনার তো টাকার অভাব নাই৷ এতে কি আপনার দৈন্যতার প্রকাশ পায় না?" জাস্ট এই একটা আউট প্রশ্ন সিরিজে ঢুকিয়ে দেওয়াই প্রমাণ করে পরিচালক আশফাক নিপুনের চিন্তাধারা কতটা বিকশিত৷ আরেকটা লাইন "সম্মতি ছাড়া কোন মেয়েকে ছোঁয়াও অপরাধ, সেটা সে যে পোশাকেই থাকুক না কেনো, যে অবস্থানেই থাকুক না কেনো" এই সময়টা শুধু শিহরিত করবে আপনাকে। শুধুমাত্র অসাধারণ সব সংলাপ শুনার জন্যে হলেও আপনার এই সিরিজটি দেখা উচিত। ব্যাকগ্রাউন্ড মিউজিক বেশ সচল রাখবে দর্শককে৷ মোশাররফ করিমের অনবদ্য অভিনয় সব কিছুকে ছাপিয়ে গেছে। বর্তমান সময়ের লিভিং লিজেন্ড নিজের অভিনয়কে অনন্য মাত্রায় নিয়ে গেছে। তবে মলয় দা চরিত্রে মোস্তাফিজুর নুর ইমরান ও ছিঁচকে চোর চরিত্রে নাসিরউদ্দিন খানের অভিনয় মন কেড়ে নিছে। আর গল্পের শেষে ধামাকা টুইস্ট তোলা থাকুক আপনাদের জন্যে। 
আপনার সাথে কাটানো বেস্ট মেমোরিজ গুলা কিছু সময় ব্যয় করে বলে যাবেন। এছাড়া ট্রাভেল ও জীবন সম্পর্কিত যে কোন প্রশ্ন করতে পারেন... 
আলহামদুলিল্লাহ ২২ তম রক্তদান। জন্মদিনে শেষ কবে কেক কেটে সেলিব্রেশন করছি ভুলে গেছি, কিন্তু উদযাপন তো করা চাই। এক অসুস্থ মায়ের জন্যে প্লাটিলেট দিয়ে জন্মদিন সেলিব্রেশন করলাম। শুভ কাজের মাধ্যমে নতুন বছর শুরু হোক, সবাই দোয়া করবেন সুস্থ থেকে যেন নিয়মিত রক্তদান করতে পারি। আপনাদের বিশেষ দিন গুলো রক্তদানের মাধ্যমে চাইলেই উদযাপন করতে পারেন, নিয়মিত রক্তদান করুন সুস্থ থাকুন। প্যারা নাই জাস্ট চিল... ❤️ #রক্ত_দিন_জীবন_বাঁচান #হ্যাপি_প্লাটিলেট_ডোনেটিং
প্রতিমাসে ফিটফাট ব্লাড রিপোর্ট দেখতে বড় আনন্দ লাগে। প্লাটিলেট কাউন্ট, হিমোগ্লোবিন কাউন্ট একদম পার্ফেক্ট ❤️
শুভ জন্মদিবস বাংলাদেশের রায়হান ভাই ❤️ গোটা বিশ্বে আপনার অবিরাম বিচরণ হোক এই প্রত্যাশা আমার। সব সময় ভালো থাকেন ভাই🌺🌻
ধন্যবাদ কানন, তোমার বাশির সুর মনোমুগ্ধকর। বাশির সুরেই প্রাণবন্ত থাকো চিরকাল... ❤️
ভাই উনি খুবি আন্তরিক মনের মানুষ 🤘🥰 উনার সাথে জাস্ট একদিনের পরিচয়, উনার লাইফস্টাইল এতো ভাল্লাগে বলা বাহুল্য উনি আমার চোখে সফল ভ্রমনকারী বছরকয়েক আগে সারদেশ সফর করা সম্পন্ন করেছে। বাস্তব জীবনে ট্রাভেল করার জন্য মতাদর্শ নিতে পারেন, বাস্তব জীবনে খুবি সাধারণ একজন মানুষ হলে ফেইসবুকে অসাধারণ কথায় বলে দেয় উনি জিনিয়াস, উনার আমার কাছে শেষ্ঠ ডায়লগ ছিলো প্যারা নাই চিল, প্রকৃতি প্রেমীটার আজ উনার জন্মতারিখ 🌻🥀 | উনার সাফল্যে 🌻🌿 ★বাংলাদেশের ৬৪ জেলায় সবচেয়ে কম বয়সে হাইকিং করেছিলেন। ★মাত্র তিন মাসের কম সময়ে বাংলাদেশের শীর্ষ দশ পাহাড় আরোহণকারী। অসুস্থ পৃথিবী সুস্থ হলে দেখা হবে বারংবার পাহাড়ে ইনশাআল্লাহ জন্মতারিখের প্রাণবন্ত শুভেচ্ছা রায়হান ভাই, দেখো হউক আমাদের- পৃথিবীর সুস্থলগ্নে, কথা হবে মনভরে ভালবাসার রইল আবারো 🌸
জসিম ব্রাদার তোমাকে মনে রাখবো আজীবন, পথিমধ্যে আবার দেখা হয়ে যাবে কোথাও ইনশাআল্লাহ ❤
~শুভ জন্মদিন ভাই আমার...🎂🎂 জন্ম তারিখের শুভেচ্ছা রইলো।অসম্ভব ভালো মনের একজন মানুষ।ভাবতেই খুব ভালো লাগে যে আপনার মত একজন গৃহত্যাগী মানুষের সান্নিধ্য পাওয়ার সুযোগ হয়েছিলো আমার। ইনশাআল্লাহ,আবারো দেখা হবে,আড্ডা হবে,প্রচুর চিল হবে।সর্বদা সুস্বাস্থ্য ও দীর্ঘায়ু কামনা করি।প্রুচুর ঘুরতে হবে।
সবাই বলেন দুই লাইনে হলেও, ছবি থাকলে টাইমলাইনে দেন। আজকে হঠাৎ পুরানো স্মৃতি ঘেটে নস্টালজিয়া হতে মন চাচ্ছে খুব... 
হবে হবে গতকালই তোর কথা বলতাছিলাম, মায়াদ্বীপ যামু আমরা। কড়া চিল হইবো। 🔥
গত মৌসুমের মত এই মৌসুমে হলিক্রসের হলুদিয়া গাছে এত ফুল ধরে নাই। আজ সোনালুর মন খারাপের দিন হয়তো আমারো, এত ব্যস্ত নগরীতে কেইবা একলা বৃক্ষদের খোঁজ রাখে... 💛
পরিবারের সবাই একসাথে মুড়ি বানায়ে খাইতে বসছি। টিভিতে বাপ্পারাজের 'প্রেমের সমাধি' মুভি চলতেছে... আম্মা বলে উঠলো, একটু পর বাপ্পারাজ ঢাকা থেকে নিজের কিডনি বিক্রি করা টাকা নিয়ে গ্রামে এসে দেখবে শাবনাজের বিয়ে হয়ে গেছে অমিত হাসানের সাথে। আব্বা বলতেছে, তুমি তো আগে আগেই সবই জানো, শাবনাজের বিয়াতে তোমাকে দাওয়াত দেয় নাই? সবাই হো হো করে হেসে উঠছি। আম্মা রাগে ফুসতেছে, কি বলবে বুঝে উঠছে না। রেগেমেগে আব্বারে বলতেছে, তুমি যে ইয়ং বয়সে সিনেমা হলে হলে দৌড়াইতা ছবি দেখতে, এখন মুখটা ছুটাইয়ো না অনেক কিছু বের হইয়া যাইবো... আব্বা আম্মা দুইজনরে থামাইয়া আমি কইলাম, এত চাপ নিতেছো কেনো, প্যারা নাই জাস্ট চিল...
বাপ্পারাজের প্রেম বিরহে ডাইনিং রুমে থমথমে অবস্থা বিরাজ করছে, সারাদিন হাউকাউ করে এখন কেমন নীরব হয়ে গেছে সবাই৷ 😭
ব্যক্তিগত কারণে পড়ালেখা করি না, শুধু মোবাইলের ভিতর আত্মগোপনে থাকি
বাংলাদেশের বিভিন্ন প্রান্তিক অঞ্চল থেকে প্রায়শই বিভিন্ন অচেনা নাম্বারে আমার কাছে ফোন আসে। ফোন ধরে তারা পরিচয় দিতেই আমি হ্নদয় নিংড়ানো হাসিটুকু হেসে বেশ উচ্ছ্বসিত হয়ে পরি। মুখ দিয়ে অকপটে বলে ফেলি, ভাই আপনি আমাকে এখনো মনে রাখছেন? কেউ কেউ শুধু হাসে, কেউবা বলে আপনি মনে রাখেন নাই তাই বলে আমিও রাখবো না? কেউ কেউ জীবনের বাকি গল্প বলে যায়... কুষ্টিয়ার পোড়াবাড়ি রেলস্টেশনে কোটিপতি সিএনজি ড্রাইভার পলাশ কাকা, এই অচেনা মানুষটার সাথে স্টেশনেই গল্প করে কাটিয়ে দিয়েছিলাম এক নিশি রাত। তার জীবনের নব্বই দশকের প্রেমের গল্প শুনে মনে হয়েছিলো হুমায়ূন আহমেদের কোন উপন্যাসকে হার মানায়। সাতক্ষীরা থেকে বাসের ছাদে করে যশোর ফিরার পথে কিশোর কাঠমিস্ত্রী জয়নুলের সংসার জীবনের গল্প শুনেছিলাম৷ জয়নুল এখনো ফোন দিয়ে বলে, ভাই জীবনে কম বয়সে বিয়ে কইরেন না। আদরের বউটার আদরের কমতি নাই আবার ঘরেও টিকা দায়। আমি শুনি আর হাসি বাচ্চাদের মত। চাঁদপুর রেলস্টেশনের ইকবাল চোরের কথা শুনিয়েছিল একবার, আমার মাঝে মাঝে মনে পরে। ইকবালকে গণপিটুনির হাত থেকে বাঁচাতে পারলেও ওর সাথে বন্ধুত্ব করতে পারি নাই। আরেকবার চাঁদপুর গেলে যেভাবেই হোক ইকবালকে খুঁজে বের করে, পিঠ চাপড়ে বলতে হবে। এখন বড় হইছিস আর জাইঙ্গা চুরি করবি না। এবার ভাল কিছু কর। শেরপুরের রাংটিয়ায়, ৩০০ কি.মি. হাইকিংয়ের পথে চেনা নাই জানা নাই, পথিমধ্যে এক কালাম কাকার বাসায় যেয়ে উঠলাম। কালাম কাকার জীবন যুদ্ধের গল্প শিহরিত করে। সেদিন ফোন করে জানালো, সেই রাতে ডিম ভূনা করে ভাত খাওয়ানোর জন্যে তিনি লজ্জিত৷ সবসময় ফোন আসলে আমি হাসতে পারি না। কখনো কালাম কাকার আতিথেয়তায় চোখ অশ্রুসিক্ত হয়ে উঠে৷ কেউ বিছানাকান্দি গেলেই, জালাল চাচার সাথে একবার দেখা করে আসবেন প্লিজ। বিজিবি ক্যাম্পটা পাড় হয়ে কিছুদূর সামনে গিয়ে জালাল চাচার বাড়ি কোনটা জিজ্ঞেস করলেই দেখতে পারবেন, চারদিকে পানি মাঝখানে টিনের খুপরি চালের একটা ঘর। এই ঘরে এক রাত বিপদে পরে আশ্রয় পেয়েছিলাম। জালাল চাচা মাঝেমাঝে কল দিয়ে খোঁজ নেয়। আসার সময় উপহার দেওয়া লুঙ্গিটার জন্যে কৃতজ্ঞতা প্রকাশ করে। নীলাদ্রি লেকের এক পিচ্চি বাইক ড্রাইভার আছে ওর নাম মুন্না। গত পূজায় ফোন দিয়ে বলে, ভাই পূজায় বর্ডার খুলছে, আপনারে নিয়া ইন্ডিয়া যেয়ে লাল পানি খেয়ে আসবো। ছেলেটার কত আর বয়স হবে এই পনেরো কি ষোল। কিন্তু ওর অভাবী জীবনের উচ্ছলতা দেখলে নিজেকে পৃথিবীর সবচাইতে ধনী ব্যক্তি মনে হয়। মনপুরা দ্বীপের জাইল্যা কামরুল নামে এক ছেলের সাথে লঞ্চের ছাদে পরিচয়। সারারাত তাসের আসর বসিয়েছিলাম সেবার। এবার ঢাকা এসে আমাকে কল দিয়ে বলে, ভাই ঢাকায় শুকনা পাতা কই পাওয়া যায়? আমি হাসতে হাসতে গড়াগড়ি দিয়েছিলাম সেদিন। বান্দরবানের আসম বম দাদার কথা না বললেই নয়। কোন পরিচয় নাই, কোন চেনা জানা নাই। স্রেফ মুখের কথার বিশ্বাসের জোরে গহীনের পাহাড় ঘুরতে নিয়ে গেছিলো কোন টাকা নেওয়া ছাড়াই। টপ টেন হিল সামিট করতে যতগুলা পাড়ায় দৌড়ানি খাইছে, দাদা একটা উপায় খুঁজে বের করছে ততবারেই। আসম দাদা শুধু ফোনেই না, টেক্সট দিয়েও সুখ-দুঃখের কথা বলে। দিনাজপুরের অটোওয়ালা সালাম ভাইয়ের সাথে কতশত স্মৃতি। কল দিয়ে প্রায়ই বলে দিনাজপুর যাইতে লিচু হইছে তার বাগানে। সুন্দরবনের মংলার ঢাংমারী গ্রামের ইসরাফিল ভাই। চিনি না জানি না, একটা কাজে তার বাড়ি যেয়ে উঠলাম দুই দুই বার গিয়েছি। পুরো গ্রামের মানুষজনকেই আপন লাগে। সুন্দরবনের মোয়াল শিমসং চাচার জীবনে বাঘ মারার গল্প, মন্ডল চাচার বনবিবি পূজার গল্প জীবনকে নতুন ভাবে ভাবতে শিখায়। কুড়িগ্রামের রলাকাটার মনির ভাই কল দিয়ে চরের মাঝে করা একটা স্কুল নিয়ে তার স্বপ্নের কথা শুনায়। এই সব স্বপ্নদ্রষ্টা মানুষগুলো আমাকে নতুন করে স্বপ্ন দেখতে শিখায়। গাইবান্ধার বালাসীঘাটে নৌকার ছাদে পরিচয় সার্কাসপার্টির করিমচাঁনের সাথে। সে আবার ইমো চালায়, ইমো ইন্সটল করে ভিডিও কলে কথা হয়। তার সাথে সার্কাসে যোগদান করতে বলে। শেরপুর বর্ডারের সমশ্চূড়া বাজারের বাসের হেল্পার রশিদ ভাই, মহাখালী বাসস্ট্যান্ডে আসলেই কল দেয়। জীবনের যত অপূর্ণতা সব মিটে যায় খানিকক্ষণ আড্ডা দিলে। দিনাজপুর গেলে শিল্পকলা একাডেমীর সামনে বাসু দা এর সাথে চা খেয়ে আসবেন নয়তো দিনাজপুর ভ্রমণ সম্পূর্ণ হবে না। যিনি আরো ২০ বছর আগেই ৬৪ জেলা ঘুরা সম্পন্ন করছে। লালনের আখড়ার বাদ্যযন্ত্র কারিগর পলাশ দাদা, সিলেটের তারাপুর চা বাগানের সমর দাদার হাড়িয়া খাওয়ার গল্প জীবনকে বিমুগ্ধ করে। এছাড়াও থানচির ট্রাক ড্রাইভার জাফর ভাই, ঢাকার পিকআপ ড্রাইভার মহিউদ্দিন, কুমিল্লার টমেটো ব্যবসায়ী জাহাঙ্গীর আরো অনেকেই মাঝে মাঝে স্মরণ করে। অনেকের কথা ভুলেও যাই অকৃতজ্ঞের মত। যারা একদা ছিলো আমার ক্ষণস্থায়ী ভ্রমণ সঙ্গী। অনেকেই আমাকে প্রশ্ন করে, ৬৪ জেলা ঘুরে কি শিখলেন কি জানলেন? আমি কোন উত্তর বুঝায়ে বলতে পারি না। অনেকেই প্রশ্ন করে, এত ঘোরাঘুরি করে অযথা টাকা খরচ করে কি লাভ? আমি তাদেরকেও বুঝাতে পারি না আসলে লাভ টা কি? অর্জনটা কোথায়? ২-৩ বছর আগে পথে হঠাৎ পরিচয় হওয়া আগন্তুকরা যখন বর্তমান সময়েও ফোন দিয়ে স্মৃতিচারণ করে, কেমন আছি জিজ্ঞেস করে, ঘুরাঘুরি কেমন চলে জিজ্ঞেস করে। তখন আমার কাছে মনে হয়, এটাই আমার জীবনের একমাত্র অর্জন। ট্রাভেলিংয়ের স্বার্থকতা যেনো এখানেই। চঞ্চল চৌধুরীর একটা লাইন বেশ মনে ধরে, ছিলো তো অনেকেই, পথে কতজনরে হারাইলাম। পথ চলতে চলতে আরো অনেক আগন্তুক আসবে জীবনে, আর অনেক আপনজন চলে যাবে, এই পাওয়া না পাওয়ার ভীড়ে যে ক'টা মানুষ মনে রেখেছিলো, সেই মানুষগুলোর জীবনের সাথে আরেকবার জলের মত মিশে যেতে ভ্রমণে বের হয়ে যাবো... 
জন্মের পর থেকে কোন কাপ দেখে নাই, কিন্তু যেই ডেডিকেশন দিয়ে যুগের পর যুগ দল সমর্থন করে যাচ্ছে, এই ডেডিকেশন দিয়ে পড়ালেখা করলেও আর্জেন্টিনার ফ্যানরা বিসিএস ক্যাডার হতে পারতো...
২১ তম রক্তদান। ❤️ রক্ত এমন একটি উপাদান যা কৃত্রিম ভাবে তৈরী করা যায় না, তাই নিজ উদ্যোগে রক্তদানে এগিয়ে আসুন, মানুষকে রক্তদানে উতসাহী করুন। বিশেষ করে তরুণ যুবসমাজের ভূমিকা পালন করতে হবে সবচাইতে বেশি। রক্তদানে কোন ভয় নেই। একবার রক্তদান করে দেখুন, সুপারম্যান টাইপ ফিল পাওয়া যায়... #রক্ত_দিন_জীবন_বাঁচান #হ্যাপি_প্লাটিলেট_ডোনেটিং
প্লাটিলেট কাউন্ট মাঝখানে কমে গেছিলো আবার ২ লক্ষ ৯৩ হাজারে চলে আসছে আলহামদুলিল্লাহ। পুষ্টিগুণ সম্পন্ন খাবার খাওয়ার ফসল। সবাই দোয়া করবেন। প্লাটিলেট কাউন্ট হাই আছে যতদিন দিয়ে যাব ততদিন ❤️
আপনার প্রশংসা করছি মানে আপনার সাথে প্রেম করতে চাই। এই দৃষ্টিভঙ্গি বদলান... 
থিংদৌলতের চূড়া আরোহণের মাধ্যমে টপ টেন সামিট শেষ করে দীঘল-উত্তরীয় বাতাসে শান্তির ঘুম... 
দুর্নীতির কবলে দেশ রেখে বিশাল জাতীয় বাজেট দুর্নীতিবাজদের দুর্নীতি করার পথ আরো সুগম করে দেয়! ১৮০ দেশের মধ্যে, • দুর্নীতিতে বাংলাদেশের অবস্থান ১৪৬ তম, দক্ষিণ এশিয়ায় ২য়। • মানব সম্পদ উন্নয়ন সূচকে অবস্থান ১৩৩ তম। • বিশ্ব মুক্ত গণমাধ্যম সূচকে ১৫২ তম। • বৈশ্বিক শান্তি সূচকে ৯৭ তম। • গণতন্ত্র সূচকে ৭৬ তম, হাইব্রিড রেজিমের কালো তালিকাভুক্ত। • অর্থনৈতিক স্বাধীনতা সূচকে ১২১ তম। • দূষিত বায়ুর সূচকে ১ম, চ্যাম্পিয়ন ঢাকা। • স্বাস্থ্য ও আয়ু সূচকে ১১৯ তম। • ক্ষুধা সূচকে ৮৮ তম। • আইনের শাসন সূচকে ১২৮ দেশের মধ্যে ১১৫ তম। মহামারিতে দারিদ্রের হার মোট জনসংখ্যার ৪২ শতাংশে চলে আসছে। বেকারত্বের সংখ্যা ৩ কোটি যা মোট জনসংখ্যার ১৬ শতাংশ। ৬ লক্ষ কোটি টাকার বাজেট দিয়া জনগণ কি করবে? যদি সেই দেশের জনগণ বাঁচার অধিকার, বাক স্বাধীনতার অধিকার, খাদ্য নিরাপত্তার অধিকার, সুশাসন ও সঠিক বিচারের অধিকার, সুস্বাস্থ্য সেবার অধিকার, জীবন যাত্রার মান উন্নয়নের অধিকারেই না পায়। বিশাল অংকের ঘাটতি বাজেট করে বাজেটের আকার বৃদ্ধি, মহামারিতে জিডিপি প্রবৃদ্ধির অকল্পনীয় হার বৃদ্ধি করে আর মাথাপিছু আয় বৃদ্ধি দিয়ে জনগণকে কাঠামোগত উন্নয়নের ঢোঁপ গিলাবেন না। ধনী আরো ধনী হচ্ছে ধনীর টাকা বাড়ার পরিমাণ দিয়ে সকল জনগণকে ভাগ করে মাথাপিছু আয় বৃদ্ধির মূলো ধরাবেন না। জ্বি মাননীয়, আমাদের কাঠামোগত উন্নয়নের চেয়ে ক্ষুধামুক্ত থাকা জরুরী, আমাদের পরিবারের মানুষ বাইরে যেয়ে নিরাপদে বাসায় ফিরে আসতে পারবে সেই নিশ্চয়তা জরুরী। শ্রমিকের ন্যায্য অধিকার জরুরী। সঠিক বিচার পাওয়া জরুরী। সরকারী আমলাদের সঠিক সেবার মান নিশ্চিত করা জরুরী। সরকারিভাবে স্টান্ডার্ড স্বাস্থ্য সেবা পাওয়া জরুরী। সাধারণ জনগণের জীবনযাত্রার মান অসহনীয় রেখে বাজেটের আকার বৃদ্ধি আর সংসদে সরকারের উন্নয়ন দেখানো ফাঁকা কলসি বাজে বেশির মত হয়ে যায়...
পরিকল্পনামন্ত্রীর মোবাইল চুরিতে সবাই হাস্যরসের ঘটনাটি দেখলেও, একবার ভেবে দেখেছেন কি? আমাদের রাষ্ট্রযন্ত্রের চাকা কতটা ভঙ্গুর ও দুর্বল। অপরাধের মাত্রা এতই প্রখর যে, মন্ত্রীর মোবাইল চুরি করতেও হাত কাঁপছে না। এক ধরণের মারাত্মক ড্রাগ নিয়ে ধরা খেয়েও অপরাধীরা হাসতেছে। গ্রেফতারের সাথে সাথে প্রতিটা মানুষেই বলতেছে, অপরাধীরা টাকাওয়ালার ছেলে, কিছুদিন বাদে ছাড়া পেয়ে যাবে। একটা রাষ্ট্র চূড়ান্ত পর্যায়ে অধঃপতন হইলে জনগণের মাঝে আইনের অধিকার ও সুশাসন নিয়ে বিশ্বাস ভেঙ্গে যায়। সরকার নির্ধারিত ভাড়ার ২-৩ গুণ ভাড়া গুণতে হয়, বাইক আটকাইলে পুলিশকে ঘুষ দিতে হয়, আবার গাড়ির কাগজ করতে গেলে বিআরটিএর থাকা মাসুদদের টাকা দিতে হয়, পাসপোর্ট অফিসে দালাল ধরতে বাধ্য করায় নয়তো হয়রানি করে। বিভিন্ন মন্ত্রণালয়ে টাকা ছাড়া কোন ফাইল পাশ হয় না, মাসের পর মাস ঘুরায়। সরকারী আমলাদের দুর্নীতির নিউজ করলে রোজিনারা জেলে যায়, এক পেট মোটা মন্ত্রীর বিরুদ্ধে কার্টুন আঁকলে কিশোরদের জেলে যেতে হয়, লিখালিখি করলে মুশতাকদের মরে যেতে হয়। বিরোধী মতের হলেই নির্যাতন, নিষ্পেষণ ও জেল খাটতে হয়। নিজ দেশের পাহাড়ে স্বাধীনভাবে ট্রাভেল করা যায় না, দেশের প্রতিটা আনাচে কোনাচে সিন্ডিকেট আর দালাল। চাঁন্দের গাড়ির সিন্ডিকেট, বোট সিন্ডিকেট, কটেজ সিন্ডিকেট, গাইড সিন্ডিকেট। ট্রাভেলিং সহ সব সেক্টরে শুধু টাকার খেলা। এইদিকে, করোনা আসলে মহামারী কিন্তু রোগের জন্যে নয়, ব্যবসার জন্যে। দেশের করোনা হইছে দরবেশ বাবাদের ভ্যাক্সিন ব্যবসা, স্বাস্থ্য মন্ত্রণালয়ের দুর্নীতির ব্যবসা। ঢাকা শহরে মোবাইল চোরদের বিশাল সিন্ডিকেট, একজন থাবা দিয়ে আরেকজনের হাতে পাস করে দেয় মুহূর্তের মধ্যেই। গলার চেইন টান মারে, কানের দুল টান মেরে কান ছিড়ে ফেলে, ব্যাগের মূল্যবান জিনিষ হারাতে হয়। হাইওয়ে রোডে ডাকাতি হয়। রাস্তাঘাটে প্রকাশ্যে কুপিয়ে মেরে ফেলে কোন ভয়ভীতি ছাড়া। ঘরের ভেতর আগুনে পুড়ে মরতে হয়, ঘরের বাইরে এক্সিডেন্ট করে মরতে হয়। আধমরা হয়ে হাসপাতালেও দালাল সিন্ডিকেট ছাড়া বেড পাবেন না, লিংক আপ না থাকলে সু-চিকিৎসা পাবেন না, আইসিইউ পাবেন না। এমনকি মরে যেয়েও শান্তি নাই, মরা লাশ নিয়েও এই দেশে ব্যবসা হয়! দেশে যেনো অপরাধের মহা উৎসব। কারো মনে আইনের ভয় নেই, সবাই জানে কিছু টাকা হলে, পলিটিকাল পাওয়ার থাকলে এই আইন হাতের মুঠোয় বন্দী। মেয়েদের নির্জনে পেলেই ধর্ষণ হতে হয়, সেক্সুয়াল হ্যারাজমেন্টের শিকার হতে হয়। অপরাধীরা রাঘববোয়াল হলে ইস্যু প্যাঁচিয়ে খালাস দেওয়া হয়, চুনোপুঁটি হলে দু-একটা কারাদন্ড দিয়ে বুঝানো হয় দেশে আইনের সুশাসন এখনো আছে। মাফিয়া সিন্ডিকেটের শক্তি এতই বেশি যে, সরাসরি বিচারককে ঘুষ দিয়ে রায় বদলানো যায়। দু-একটা রায়ে কোন পলিটিক্যাল এজেন্ডা না থাকলে সঠিক রায় দেওয়া হয়। একটা পরিবেশ মন্ত্রণালয় পইরা আছে, অথচ দেশে প্লাস্টিক পলিউশন, কল-কারখানার দূষণ, ট্যানারি দূষণ নিয়ে কোন কাজ নাই। এসি রুমে বসে ক্লাইমেট নিয়ে কাজ করা যায় না। প্রচন্ড গরমে সাধারণ মানুষ হাঁসফাঁস করে। আবার বৃষ্টি আসলেও জলাবদ্ধতায় শহর ডুবে যায়। দুইটা সিটি কর্পোরেশন কোটি কোটি টাকা খরচ করতেছে কিন্তু জলাবদ্ধতা আর যাইতেছে না। এদিকে শিক্ষা মন্ত্রণালয়, পুরো দেশ উদোম রেখে, স্কুল-কলেজ-বিশ্ববিদ্যালয় গুলো বন্ধ করে দেশের শিক্ষার্থীদের ভবিষ্যৎ অন্ধকারে ডুবিয়ে দিচ্ছে। খাদ্য সহায়তা দিলে গরিবের ঘর পর্যন্ত পৌছানোর আগেই শেষ, রাস্তাঘাটে নিম্নমানের কাচামাল ব্যবহার করে, প্রতি বছর রাস্তা ঠিক করতে বাজেট আনে। প্রধানমন্ত্রী গৃহায়ণ প্রজেক্টের ঘরবাড়ি ২ মাস না যেতেই ভেঙ্গে পরে। পলিটিক্যাল টেন্ডারবাজির মাধ্যমে কন্ট্রাক্টে কাজ পাইয়ে দিয়ে প্রতিটা সেক্টরে দুর্নীতির সহিত কাজ হয়। খাদ্যে ভেজাল, পাউডার দুধে মেলামাইন, অস্বাস্থ্যকর খাবার খেয়ে কিডনিজনিত ও হার্টের রোগে ভুগে সাধারণ জনগণ। দেশে সুচিকিৎসার অভাব, খাদ্য নিয়ে দুর্নীতি ও ভেজাল, আইনের সুশাসন নেই, বাসস্থানের নিশ্চয়তা নেই, জীবনের নিরাপত্তা নাই। একটা রাষ্ট্র যখন দেশের জনগণের মৌলিক চাহিদা পূরণ করতে পুরোপুরি ভাবে ব্যর্থ হয়ে যায় তখন সেটি আর জনগণের রাষ্ট্র থাকে না, মাফিয়া রাষ্ট্রে পরিণত হয়। এই দেশে বেঁচে থাকতে হলে, ফ্যামিলিতে একজন ডাক্তার, একজন পুলিশ ও একজন পলিটিক্যাল ব্যক্তি থাকা চাই। নয়তো প্রতিটা পদে পদে ভুগতে হয়। রাষ্ট্রের সাধারণ আমলারাও যখন পাওয়ার প্রাক্টিস করে তখন সেই পাওয়ার গেইন করতে একটা বৃহৎ অংশ বিসিএসের দিকে ঝুকে পরে, অটোমেটেড প্রসেস। আল্টিমেটলি, জ্ঞানশূণ্য জাতির জন্ম হতে থাকে। তাদের জন্ম হওয়ার পর শুধু মেট্রোরেল, পদ্মাসেতু, স্যাটেলাইট, এক্সপ্রেসওয়ে, মাথাপিছু আয় বৃদ্ধি, জিডিপি বৃদ্ধি দিয়ে রাষ্ট্রের উন্নতি হচ্ছে, এমন বুলি কপচাতে থাকে। একটা দেশের বাজেট বৃদ্ধি পাইলে সেই দেশের কাঠামোগত উন্নয়ন হবে এটা ন্যাচারাল। কিন্তু রাষ্ট্রের সুশাসনের উন্নতি না হলে, জণগণের জানমালের নিরাপত্তা দিতে না পারলে, গণতান্ত্রিক রাষ্ট্র হিসেবে আর বিবেচ্য থাকে না। দেশের অধিকাংশ মানুষ মানসিকভাবে বিপর্যস্ত অবস্থায় আছে, ভাসমান ভাবে অনিশ্চিত ভবিষ্যৎ-এর দিকে দৌড়াচ্ছে... যে ক'টা পাখির প্রতিবাদী ডানা ভেঙ্গে দিয়ে ভেবেছিলে রাষ্ট্রের ডানা ভাঙ্গে নাই, তোমরা ভুলে যেও না, এই ভঙ্গুর রাষ্ট্রের দায় একদিন না একদিন তোমাদের ডানাও ভেঙ্গে দিবে... 
কিছু মানুষের প্রেমের সম্পর্ক হইছে বাংলাদেশের কঠোর লকডাউনের মত! আছে কিন্তু দেখা যায় না, স্বীকার করে না কিন্তু মিঙ্গেল... 
লিস্টের মানুষজন ফোর্বস এশিয়ায় লিস্টেড হয়, শিশু নোবেল পায়, হার্ভার্ডে পিএইচডি করে, অক্সফোর্ডে মাস্টার্স করে, ইন্টারন্যাশনাল এনজিওতে, কর্পোরেট সেক্টরে জব করে, ক্যাডার হয়, মেজর হয়, ওয়ার্ল্ড ট্রাভেলিং করে, ছয় হাজার মিটারের মাউন্টেন সামিট করে, পলিটিক্স করে, আইএলটিস দেয়, রিসার্চ পেপার বের করে, বই লেখে। ফিঙ্গার, ক্লাসিকাল, হিপ-হপ ড্যান্স করে। গিটার বাজায়, উকুলেলে, হারমোনিয়াম, দোতারা বাজায়, লালন-রবীন্দ্র-নজরুল গীতি করে। জলছবি আঁকে, এক্রেলিক পেইন্ট, পোট্রেইট আঁকে, বিপ্লবী কার্টুনিস্ট হয়। মেকাপ আর্টিস্ট হয়, এক্টিং করে, পরিচালনা করে। ফটোগ্রাফি করে এওয়ার্ড জিততেছে। শাড়ী-গহনার বিজনেস করে। আম বেঁচে, ঘি-মধু বেঁচে, খামার দেয়, অনলাইন উদ্যোক্তা হয়ে সফল ব্যবসায়ী হচ্ছে। যে কিছু নাই করছে সে অন্তত টিউশনি করে ইনকাম করছে। আমি শালার হাঁদারাম। বাসায় বসে ঘুমাচ্ছি, খাচ্ছি, সাথে লাভ রিএক্টের সহিত সবাইকে অভিনন্দন জানায়ে যাচ্ছি...
৬৪ দিনে ১৩ কেজি ওজন কমালাম। অবিশ্বাস্য লাগলেও সত্যি। কোনও ওয়ার্ক আউট করিনি। কারন এখন তো বাইরে হাঁটতে যাওয়ার বা জিমে যাওয়ার চান্স নেই। তাই টোটালি ডায়েটেই ওজন কমালাম। ভাবলাম আপনাদের সাথে শেয়ার করি। অনেকে উপকৃত হবেন। সকালে উঠে হালকা গরম এক গ্লাস পানিতে অর্ধেকটা পাতি লেবুর রস মিশিয়ে খাই। তার আধঘন্টা পরে এক কাপ গ্রিন টি, চিনি ছাড়া। বিস্কুট খাইনা। ব্রেকফাস্টে একটা রুটি সঙ্গে তেল ছাড়া এক বাটি সবজি আর এক কাপ দই। কখনও একটা প্লেন টোস্ট। একটা এগ হোয়াইট অমলেট আর একটা আপেল। এগারোটার দিকে একটা আস্ত ফল। সঙ্গে এক চামচ মিক্সড নাটস। লাঞ্চে এক কাপ ব্রাউন রাইস। একপিস কম তেলে সবজি দিয়ে রান্না মাছের ঝোল বা চিকেন স্যুপ। আর এক কাপ দই। বিকেলে এক গ্লাস দুধ বা একটা ডিমসেদ্ধ। আর রাতে একবাটি লেটুস সালাদ। রাতে একগ্লাস নেসলে'র রিসোর্স প্রোটিন। তেল, চিনি, রিফাইন্ড খাবার, প্যাকেজড খাবার, ভাজা খাবার সব ছেড়েছি৷ আর দিনে তিন লিটার পানি খাই। ব্যাস তাতেই কমলো ১৩ কেজি। . উপরের এই লেখাটা কে যেন একটা ব্লগে দিয়েছিল। কাল রাতে বেশি করে ডালডা দিয়ে বানানো চিকেন বিরিয়ানি খেতে খেতে ব্লগটা পড়ছিলাম। ভাবলাম আপনাদের সাথে শেয়ার করি। আমার তো আর ওজন কমল না.. যদি আপনাদের কমে। জ্বি, কপি মেরেছি আপনিও মারুন... 😂
আজি এ বাদল ঝড়া দিনে, ঝড়ো ঝড়ো মলয়ো হাওয়ায় মাছ শিকারীদের জালে মাছের ফোয়ারা, মনে প্রফুল্লতা... 🌿 কৃষ্ণপক্ষ দ্বিতীয়া ১৩ জৈষ্ঠ্য, ১৪২৮ বঙ্গাব্দ
আলহামদুলিল্লাহ! ১২ তম হোল ব্লাড ৮ তম প্লাটিলেট দান, মোট ২০ বার... আমার এই ২০ তম রক্তদান আব্বা-আম্মার প্রতি উৎসর্গ করলাম। যেই আব্বা আমার সকল আবদার মিটায়, যেই আম্মা সকাল সকাল পরোটা আর ডিম পোচ করে খাওয়ায়, যারা জন্ম দিয়ে সঠিক পরিচর্যায় লালন পালন করছে বলে নিয়মিত রক্তদান করতে পারতেছি। প্রথমদিকে, আব্বা-আম্মা বকতো রক্তদান করলে, কিন্তু রক্তদান করলে কোন সমস্যা হয় না বরং শরীর ও স্বাস্থ্যের জন্যে উপকার এবং রক্তের প্রয়োজনীয়তা সম্পর্কে বুঝানোর পর উল্টো গর্ববোধ করে। প্রায়শই আব্বা-আম্মাকে গর্বের সহিত বলতে শুনি, আমার ছেলে রক্তদান করে অন্য মানুষের জীবন বাঁচাতে সাহায্য করে। তখন আমি নিজেও অনেক ইন্সপায়ার হই। অনেক রক্তদাতাই বাবা-মাকে না জানিয়ে রক্তদান করে বকাঝকা শুনতে হবে বলে। কিন্তু এটা অনুচিত। বাবা-মা কে বুঝান আশা করি বুঝবে... #রক্ত_দিন_জীবন_বাঁচান #হ্যাপি_ব্লাড_ডোনেটিং
নারিকেল গাছে উঠে ডাব পেরে, এই গরমে প্রচুর ডাব খেতে হবে... 😌 প্যারা নাই জাস্ট চিল... ঢাংমারী || সুন্দরবন
হুডি পরে গাছে উঠছি, যাতে হাত পা না ছিলে যায়! কেউ আবার শীতকালের ভিডিও মনে কইরেন না... ☹️
নদীতে জৈষ্ঠ্যের ভাটা বয়ে যায়, খেবলা জালে মাছ আসে না, শখের মাছ শিকারীর মনে আনন্দ নেই... আড়িয়াল খাঁ || বরিশাল ০৮ জৈষ্ঠ্য, ১৪২৮ বঙ্গাব্দ
এই তীব্র গরমে এন্টার্কটিকা মহাদেশে হাজার হাজার বছর ধরে জমে থাকা বিশাল "আইস বার্গ" ও গলে যাচ্ছে। অথচ, তোমার ছোট্ট মনটা এখনো গললো না... 
প্রথম লকডাউনে বিয়ে করার থ্রেট দিয়েছিলো, দ্বিতীয় লকডাউনে অবশেষে আমার এক্স গার্লফ্রেন্ড সত্যি সত্যি বিয়ে করে ফেললো! এই প্রাক্তনেই একবার বলেছিলো, "তুমি ৬৪ জেলা ভ্রমণ করে আসলেও আমার সাড়ে ৩ হাত শরীরের ৫ ইঞ্চি হ্নদয়ে ভ্রমণ করতে পারো নাই কখনো"... এইজন্যেই, আমি নিজেকে ট্রাভেলার বলে দাবী করি না, আর তোমরাই শুধু আমাকে ভ্রমণ প্রিয় মানুষ বলো, ছিহঃ আর বলবা না কোনদিন! 
এক্সের বিয়েতে দাওয়াত পাইলাম না, লেগ পিস রোস্ট খাইতে পারলাম না। এই দুঃখে আমি মরে যাচ্ছি, ধ্যাত! ☹️
হিপোক্রিট উগ্র প্রগতিশীল স্টার্টার প্যাকঃ ১. নারীদের পোষাক স্বাধীনতা চাইবে কিন্তু এক দল নারীকে হিজাব পরা দেখলেই বলবে দেশটা আফগান হয়ে গেলো, অন্ধ হয়ে গেলো। ২. স্বাধীন মত প্রকাশে কেউ নাস্তিক বলে আক্রমণ করতে পারবে না, কিন্তু অন্যকে খাটি মুসলিম, জিহাদী, জঙ্গি ট্যাগ দিয়ে এট্যাক করতে হবে। ৩. নিজেকে সেক্যুলার দাবি করবে কিন্তু পৃথিবীর কোন প্রান্তে মুসলমান নির্যাতিত হলে চুপ থাকবে। ৪. নিজে পলিগামিস্ট হতে পারবে, কিন্তু বহুবিবাহ সমর্থন করা যাবে না। ৫. নিজে লিভ ইন টুগেদারের বৈধতা চাইবে কিন্তু ভিন্ন মতাদর্শের কেউ লিভ ইন করলে তা অবৈধ বলে প্রচার করবে। ৬. মৌলবাদীদের কটাক্ষ করে নিজেই মৌলবাদী আচরণ করবে। ৭. ইসরায়েলীরা শরণার্থী নয়, কিন্তু রোহিঙ্গারা শরণার্থী এবং উৎখাত করতে চাইবে। ৮. নিজ দেশের স্বাধীনতা চাওয়া মানুষকে মুক্তিকামী বলবে কিন্তু অন্য দেশের স্বাধীনতা চাওয়া মুসলিমদের জঙ্গী ট্যাগ দিবে। ৯. শেখ মুজিবকে আদর্শ মানবে আবার তার আদর্শচ্যুত হয়ে ইসরায়েলকে স্বাধীন রাষ্ট্র ঘোষণা করবে। ১০. ফেসবুকে ফেমিনিজম এক্টিভিস্ট চালাবে কিন্তু নারীদের জন্যে মাঠ পর্যায়ে কোন কাজ করবে না, গৃহস্থালির কাজে নারীদের সাহায্য করবে না। ১১. নিজেকে ফেমিনিস্ট দাবী করবে কিন্তু প্রেম টিকাতে বয়ফ্রেন্ডকে ফেসবুক পাসওয়ার্ড দিয়ে রাখবে। ১২. প্রচন্ড মানবতার প্রচার করবে কিন্তু ভিন্ন মতের কেউ নির্যাতিত হলে চেতনার দন্ড নুয়ে পরবে, জেলে গেলে পুলিশকে ডিম থেরাপি দেওয়ার আহবান জানাবে, আবার নিজ মতের কেউ পুলিশি নির্যাতনের স্বীকার হলে চেতনার দন্ড দাঁড়িয়ে যাবে। ১৩. নিজের আইডিয়োলজির মানুষ ব্যতীত সকলকে মূর্খ মনে করবে এবং নিজেকে প্রচন্ড জ্ঞানী মনে করবে।
এই জন্যেই "আহমদ ছফা" তাঁর "বুদ্ধিবৃত্তির নতুন বিন্যাস" নামক বইয়ে লিখেছেন, যারা মৌলবাদী তারা শতকরা একশো ভাগ মৌলবাদী। কিন্তু যারা প্রগতিশীল বলে দাবি করে থাকেন তাঁদের কেউ কেউ দশ ভাগ প্রগতিশীল, পঞ্চাশ ভাগ সুবিধাবাদী, পনেরো ভাগ কাপুরুষ, পাঁচ ভাগ একেবারে জড়বুদ্ধিসম্পন্ন।
উড়ছে পাখি দিচ্ছে ডাক, সবাইকে জানাই ঈদ মোবারক... 🎉 এই আনন্দের দিনে সালামী দেওয়ার মানুষ খুঁজে পাচ্ছি না...
লিস্টের ভাই ব্রাদার গুলা খুব ভালো, কোন সালামী চায় না। মেয়ে গুলা খুব লোভী, সালাম কালাম নাই সারাদিন সালামী সালামী করে। ছিহঃ তোমরা এত লোভী৷ 🙂
ঈদ সালামির নাম করে মেয়েদের নাম্বার হাতায়ে নেওয়া হচ্ছে! মেয়েরা সাবধান, সালামির লোভে পরো না... 😑 
উপমহাদেশে মোঘল সাম্রাজ্য আর মধ্যপ্রাচ্যে অটোমান সাম্রাজ্যের পতনের পর ব্রিটিশরা পুরা পৃথিবী জুড়ে নিজেদের উপনিবেশ তৈরী করে শোষণ করেছে এবং যখন ভদ্রতা দেখিয়ে দখলদারিত্ব ছেড়ে এসেছে তখন প্রতিটা উপনিবেশে সুক্ষ ভাবে ফ্যাসাদ সৃষ্টি করে রেখে আসছে। ভারতবর্ষ দ্বিখন্ডিত করতে ব্রিটিশ ভদ্রলোক র‍্যাডক্লিফ যেই ম্যাপ তৈরী করে রেখে গেছেন, সেখানে জম্মু-কাশ্মীর নিয়ে পাক-ভারত যুদ্ধ এখনো চলছে। এই হিন্দু-মুসলিম দাঁমামা চলবে জেনেই বুদ্ধি এঁটে ম্যাপের তৈরী। আরেক ব্রিটিশ ভদ্রলোক ম্যাকমোহন লাইন করে ভারত-চীন দ্বন্দ্ব লাগায়ে রাখছে। দ্বিতীয় বিশ্বযুদ্ধের পর 'লাইন অব কন্টাক্ট' তৈরী করে ইউরোপিয়ানরা কিন্তু ঠিকই সীমানা ছাড়াও শান্তিতে বসবাস করছে কিন্তু আর্মেনিয়া-আজারবাইজানের বর্ডারে যুদ্ধ চলছে। আরব-ইসরায়েল ২য় যুদ্ধের পর ১৯৬৭ সালে ব্লু লাইন, পার্পল লাইন, বারলেভ লাইন তৈরী হওয়ার পরেও কিন্তু ৭৪ সালে আবার তৃতীয় আরব-ইসরায়েল যুদ্ধ হয়। জাতিসংঘের মধ্যস্ততায় এই বর্ডার লাইন গুলা তৈরী হয়। ইসরায়েল-ফিলিস্তিনির বারলেভ লাইন তৈরী করে ব্রিটিশ মদদপুষ্ট আরেক ইহুদী সেনানায়ক হাইম বারলেভ। পিছনে যাওয়া যাক, ১৮৫১ সালে ভারত থেকে ১০৫ ক্যারেট হীরার কহিনূর ব্রিটিশরা চুরি করে মহারাণী ভিক্টোরিয়াকে উপহার দেয় বর্তমানে লন্ডন টাওয়ারে সংরক্ষিত, ১৮৯৭ সালে নাইজেরিয়া থেকে চুরি করা ব্রোঞ্জের মোরগ ভাস্কর্য 'ওকুকর' পাবেন ক্যাম্ব্রিজ বিশ্ববিদ্যালয়ে, তাজমহলে মোঘল সম্রাট শাহজাহান ও মমতাজের সমাধির উপর বিছানো মুক্তোর চাঁদর, সোনার পাতা, সোনার রেলিং পর্যন্ত ব্রিটিশরা চুরি করেছে। "ঝিলোম নদীর দেশে" বইটা পড়লে জানতে পারবেন আজকের সভ্য ব্রিটিশরা তাজমহলের ভেতর কবরের পাশে মদ্যপান করে পার্টি করতো। ব্রিটিশ মিউজিয়াম গুলোতে সজ্জিত আছে, পুরো পৃথিবীর অধিকাংশ দেশের মূল্যবান বস্তু, সংস্কৃতি ও সভ্যতার নিদর্শন। এবার লক্ষ করুন কত সুক্ষভাবে প্রতি দেশে দেশে বিবাদ, দ্বন্দ্ব ব্রিটিশ ও আমেরিকানরা লাগিয়ে রাখছে। অটোমান সাম্রাজ্য দুর্বল হয়ে পরলে প্রথম বিশ্বযুদ্ধে অটোমানদের বিরুদ্ধে আরবদের বিদ্রোহে উস্কানি দেয় স্বাধীন রাষ্ট্র প্রতিষ্ঠার আশ্বাসে, এদিকে ১৯১৭ সালে ব্রিটিশ সরকার বেলফোর ঘোষণায় ফিলিস্তিনে ‘ইহুদিদের একটি জাতীয় বাসস্থান’ প্রতিষ্ঠায় সমর্থন জানায়। বেঈমানী এবং অন্তর্দন্দ সৃষ্টিতে ব্রিটিশরা সেরা তা বাংলা দখলের সময়ে পলাশীর প্রান্তরও সাক্ষী। ফিলিস্তিনে ইহুদী অভিবাসী আসা শুরু করলে, ১৯২০, ’২১, ’২৮, ’২৯ ও ’৩৬ সালে আরবদের সঙ্গে ইহুদিদের সংঘর্ষ হয়। ১৯৩৩ সালে অ্যাডলফ হিটলার জার্মানির ক্ষমতায় এলে ইহুদিদের ওপর নিপীড়ন শুরু হয়। সেখানকার ইহুদিরা পালিয়ে ফিলিস্তিনে আসে। সংখ্যায় বাড়তে থাকা ইহুদীদের সাথে ১৯৩৬-৩৯ সালে বিদ্রোহে আরো পাঁচ হাজার আরব মারা যায়। দ্বিতীয় বিশ্বযুদ্ধের পর, ফিলিস্তিনের ওপর ম্যানডেট ছেড়ে দেওয়ার সিদ্ধান্ত নেয় ব্রিটিশ সরকার। পূর্বেই উল্লেখ করেছি ব্রিটিশরা উপনিবেশ গুলোর ম্যানডেট ঠিকই ছেড়ে আসে কিন্তু বিবাদ ও সংঘর্ষ লাগিয়েই রাখে। ১৯৪৭ সালের ২৯ নভেম্বর জাতিসংঘের সাধারণ পরিষদ ফিলিস্তিনিকে দ্বিখণ্ডিত করে পৃথক ইহুদি ও আরব রাষ্ট্রের পক্ষে ভোট দেয়। আরবদের বিরোধিতা সত্ত্বেও পরিকল্পনাটি এগিয়ে যায়। ব্রিটিশ ও আমেরিকানদের নীলনকশায় ইহুদিদের রাষ্ট্র প্রতিষ্ঠার পথ প্রশস্ত হয়। ছবিতে দেওয়া ম্যাপটা দেখলে বুঝতে পারবেন একসময়ের উদ্বাস্তুরা আজ কিভাবে ফিলিস্তিনি দখল করে নিয়েছে। প্রতিবার আমেরিকান নতুন প্রেসিডেন্ট আসে এবং বলে মধ্যপ্রাচ্যে শান্তি আনবে যুদ্ধ বন্ধ করবে কিন্তু শান্তি আর আসে না। শত বছর ধরে মধ্যপ্রাচ্যে মুসলিমরা নির্যাতিত নিষ্পেষিত হচ্ছে। ব্রিটিশ ও আমেরিকানরা জানতো এতগুলো আরব দেশের মাঝে কিছু ইহুদী ঢুকাতে পারলে আরবদেশ গুলো মাথাচাড়া দিয়ে দাঁড়াতে পারবে না৷ যুদ্ধ-বিগ্রহ লেগে থাকবে আর যুদ্ধের সব অস্ত্র কিনতে তাদের শরণাপন্ন হতেই হবে। মধ্যপ্রাচ্যের মুসলিমদের ঈমানী শক্তিতে বরাবরেই যত ভয়, তাদের দমিয়ে রাখতে কয়েকটি গণহত্যা সংঘটিত করার প্রয়োজন হলেও তাই করবে। ফিলিস্তিনে ঈদ আসে কিন্তু ঈদের আনন্দ আসে না, নিজ ভূমি থেকে উচ্ছেদ হতে হয়, কান্নার রোলের আওয়াজ জাতিসংঘের কানে পৌছায় না, সিরিয়া উদ্বাস্তু হয়ে ঘুরে মুসলিমরা, রোযা রাখতে পারে না। মুসলিমদের পবিত্র স্থান জেরুজালেমে ওরা হামলা করে, আল আকসায় নামায পরতে দেয় না, ইবাদতরত অবস্থায় নিরীহ মুসলিম হত্যা করে। এইদিকে সৌদি আরব, কুয়েত, কাতার, দুবাইয়ের শেখরা ইউরোপ-আমেরিকায় তেল বিক্রি করে মস্ত আনন্দে ফূর্তি করে। আমেরিকা থেকে মিসাইল কিনে সৌদি ইয়েমেনের নিরীহ মুসলিম মারে। ওআইসির বিশ্বনেতারা নীরব দর্শক, আরব লীগ চুপ। ব্রিটিশ হিউম্যান রাইটস অর্গানাইজেশন গুলো ইউরোপে একটা পিপড়া হত্যা হলেও মুসলিমদের জঙ্গী তকমা দেয়। ... তবে হাজার হাজার নিরস্ত্র ফিলিস্তিনিদের হত্যার কারণে ইসরায়েলি ইহুদীদেরকে কেনো জঙ্গী বলে ঘোষণা করা হবে না? আমরা তো বলতে পারি নাকি? ইসরায়েলি ইহুদি তোরা জঙ্গি, তোরা জঙ্গি, তোরা কাপুরুষ। চীনে উইঘুর মুসলিম নিষ্পেষিত হয় তখন ব্রিটিশ মিডিয়া তেলে বেগুনে জ্বলে উঠে, কিন্তু ফিলিস্তিনি মুসলিমদের এভিকশন করা ইহুদীদের বিরুদ্ধে মুখে কুলুপ এঁটে রাখে কেনো তা সবাই বুঝে। রোহিঙ্গা মুসলিমরা উচ্ছেদ হয় তখন ব্রিটিশ মিডিয়া হাউকাউ করে কেনো, মানবিকতা থেকে? স্পষ্টভাবে না। এসবের পিছনে রাজনৈতিক, অর্থনৈতিক লেনদেন জড়িত। আজ ফিলিস্তিনিরা মরে তোমরা আওয়াজ তোলো না, গাজায় মিসাইল মারে, জেরুজালেম দখল করে অভিবাসী ইহুদীরা নিজেদের রাষ্ট্রের রাজধানী ঘোষণা করে, আল আকসায় নিরীহ ফিলিস্তিনি বন্দী করে বিশ্ব নেতারা তোমরা আওয়াজ তোলো না। তোমরা জানো না, সৃষ্টিকর্তা সর্বেসর্বা বিচারক। অন্যায়কারী, জুলুমকারীর শাসক যুগে যুগে পৃথিবীতে এসেছিলো এবং সৃষ্টিকর্তা তাদের ধ্বংস করে দিয়েছে। ইতিহাস পড়ো, ফিরাউন নমরুদের ইতিহাস পড়ো। প্রিয় প্যালেস্টাইনস, তোমাদের সৃষ্টিকর্তা শক্তি দিক, ধৈর্য বাড়িয়ে দিক। ইসরায়েলি ইহুদী জঙ্গিদের থেকে তোমাদের স্বাধীনতা ও মুক্তি অনিবার্য। শুধু সময়ের অপেক্ষা...
ছোটবেলায় বৃদ্ধদের শুনতাম বলতে, ব্রিটিশ্যা বুদ্ধির কথা। তারাও পড়ালেখা না করে ব্রিটিশদের কুটবুদ্ধির কথা জানতো৷ আমরা উচ্চ শিক্ষা নিতে আবার ব্রিটিশ আমেরিকাতেই যাবো৷ পৃথিবী জুড়ে নিরীহদের উপর নিষ্পেষণের অন্যতম কারণ উচ্চশিক্ষায় পিছিয়ে থাকা। কুটবুদ্ধিওয়ালাদের সাথে খেলতে তাদের মত ব্রেইন নিয়েই খেলতে হবে৷ সবার একতা আর উচ্চশিক্ষাতেই এটা সম্ভব। পৃথিবীজুড়ে মানবিকতা নামক শব্দের বালাই উঠে গেছে। এখন সমানে সমান হওয়ার যুগ। জবাবটা তখন সমান হয়৷
ঈদ কার্ড বিক্রি করে আমার জীবনের প্রথম ইনকাম ২০ টাকা। ২০০৬ সাল। তখন আমি ক্লাস টু তে পড়ি আর থাকি নাখালপাড়াতে। তিন বন্ধু মিলে ৬০ টাকা পুঁজি দিয়ে ঈদ কার্ড পাইকারি দরে কিনে আনি। প্রধাণমন্ত্রী কার্যালয়ের পিছনে ইস্পাহানী মাঠের কোণায় পাটের রশি বেধে ঈদ কার্ড ঝুলিয়ে রাখতাম। একদিক দিয়ে বেঁচাকেনা হতো অন্যদিক দিয়ে কিনে আনতাম। খোলা দোকানে সময় কম বেশি দেওয়া নিয়ে ৩ বন্ধুর তুমুল ঝগড়া। অতঃপর ঈদ কার্ডের বিজনেস মাঝ পথে বন্ধ হয়ে যায়, তবুও ২০ টাকা করে লাভ থাকে। বর্তমানে ঈদ কার্ডের দোকান আর দেখা যায় না। এই ডিজিটাল যুগে বিকাশে ঈদ গ্রেটিংস কার্ড আসে, এখন আর শহরের অলিতে-গলিতে ঈদ কার্ডের দোকান বসিয়ে কিশোররা মেতে উঠে না ঈদ আনন্দে। আজ যেনো শৈশব আর কৈশোর মোবাইল, কম্পিউটারে বন্দী! আহারে শৈশব, আহারে ছেলেবেলা...
বাসায় একা থাকলে বাথরুমের দরজা লাগাবো কি লাগাবো না, এটা নিয়েও কনফিউশনে ভুগি! আর তোমাকে নিয়ে আমি কনফিউজড হবো না? 
আলহামদুলিল্লাহ, ১২ তম হোল ব্লাড, ৭ তম প্লাটিলেট দান! মোট ১৯ বার... আপনার রক্তদানের মাধ্যমে সুস্থ হয়ে উঠতে পারে, কারো বাবা-মা, সন্তান ফিরে যেতে পারে মায়ের কোল, আত্মীয়স্বজন ফিরে পাবে প্রিয়জনকে। তাই সুস্থ থাকলে নিয়মিত রক্তদান করুন। রক্তদানে ভয়ের কিছু নেই, রক্তদানে আনন্দ রয়েছে। নিয়মিত রক্তদানের মাধ্যমে নিজের রক্ত পরীক্ষা জেনে সুস্থ থাকুন। মানুষের জন্যে এগিয়ে আসুন। ❤️ #রক্ত_দিন_জীবন_বাঁচান #হ্যাপি_ব্লাড_ডোনেটিং
একটা ট্রাভেল ফটো কনটেস্টে আমার এই ছবিটা ১ম স্থান অর্জন করছে। পুরষ্কার হিসেবে ভারতের মেঘালয়ে ৫ দিন ৬ রাত থেকে প্যারা নাই জাস্ট চিল করার সুযোগ পাইছি... 
একা একা আর কত ঘুরবো, বিয়াটা হইলে বউ নিয়া হানিমুন করে আসতে পারতাম। পাত্তার অভাবে বিয়ে হচ্ছে না... 😔
অনেক মানুষের ধারণা নিজে সাকসেস হলে কিংবা ভূড়ি ভূড়ি অর্থকড়ি উপার্জন করলে, এচিভমেন্ট নিয়ে আসলেই ভালবাসার মানুষটি রাজী হয়ে যাবে সম্পর্কে জড়াতে বা বিয়ে করতে। এটা সম্পূর্ণ ভুল। কারো কারো কাছে খুব ছোট ছোট ব্যাপারেই অনুভূতি আসতে পারে আবার অনেকের বড় কিছুতেও অনুভূতি আসে না। একটুখানি সময়, যত্ন, গুরুত্ব, দৃঢ় আত্মবিশ্বাস কিংবা ছোট্ট একটা পথের ফুল ও প্রিয়জনকে মানসিক প্রশান্তি দিতে পারে। যাদের কাছে বড় বড় চাহিদার কোন মূল্য নেই। আমরা বড় জিনিষ অর্জন করতে যেয়ে ছোট্ট ব্যাপার গুলো এড়িয়ে যাই বরাবরেই। কিছু ছেলের ধারণা, আমার কি এমন নেই পছন্দের মেয়ে রাজী হবে না কেনো? হ্যান্ডসাম,ভাল রেজাল্ট, জব, টাকাপয়সা, ওয়েল ফ্যামিলি ব্যাকগ্রাউন্ড কি এমন নেই? কিছুর মেয়ের ধারণা, আমার কি এমন নেই পছন্দের ছেলে রাজী হবে না কেনো? দেখতে সুন্দরী, ক্লাসি, গুণী, এডুকেশন কোয়ালিফিকেশন, স্বাবলম্বী, ওয়াইফ ম্যাটেরিয়ালস কি এমন নেই? আসলে, ক্যারিয়ার কিংবা রুপচর্চা ভিত্তিক জীবনের উন্নতির সাথে পছন্দের মানুষের রিলেশনে জড়ানোর কোন সম্পর্ক নেই। এমনকি, চলমান প্রেমের সম্পর্ক কিংবা সংসার টিকে থাকার ক্ষেত্রেও এসবের কোন ভ্যালু কাজ করে না। ভ্যালুজ কোথায়? সম্পর্ক স্থাপনে কিসে ভ্যালুজ কাজ করে? আন্তরিকতা, ইফোর্ট, প্রায়োরিটি, লয়ালিটি সবচাইতে গুরুত্বপূর্ণ। আমরা মুখে যতটা প্রায়োরিটির বুলি ফুটাই, ততটা আন্তরিকতার সহিত প্রায়োরিটি দিয়ে ট্রিট করি না। সারাদিন ভালবাসি, ভালবাসি করেও ভাবি আমাকে ভালবাসে না কেনো? যথাযথ ইফোর্ট না দিয়ে ফাঁকা বুলি কপচিয়ে সম্পর্ক তৈরী হয় না, সম্পর্ক টিকেও থাকে না। প্রিয় মানুষটি কেনো আমাদের হয় না? এত ভালবাসা সত্ত্বেও পাবো না কেনো? এই আহাজারি করতে করতে আমরা ভুলে যাই, ভালবাসাটা অর্জনের জন্যে নয়, ভালবাসাটা ত্যাগের জন্যে পৃথিবীতে এসেছিলো। আমরা শুধু পেতে চাই, স্বার্থহীন ভাবে কিছু দিতে চাই না। জব, ক্যারিয়ার, সৌন্দর্যের ব্যাপারটি এচিভমেন্টের বস্তু হতে পারে কিন্তু ভালবাসা কোন এচিভমেন্টের বস্ত নয়। মানুষ হিসেবে আরেকটা তরতাজা মানুষকে এচিভমেন্ট করতে চাওয়া শোভা পায় না, বস্তু আর মানুষে এই বোধহয় তফাৎ! ভালবাসায় বিনিময় প্রথা বলতে কিছু নেই... কাউকে ভালবাসি বলে অন্ধের মত তাকে সঙ্গী করতে চাওয়াটা আসলে ভালবাসা না। ভালবাসার মানুষের পছন্দ-অপছন্দ, মতামত, ইচ্ছার প্রতি যত্নশীল হয়ে তাদের স্বপ্ন পূরণে নিভৃতে পাশে থাকাটাই প্রকৃত ভালবাসা। নানামুখী চাপে রেখে, মানসিক হেনস্তা করে, জোর করে ভালবাসা আদায় হয় না। যত কিছুই করা হোক তবুও সে আমাকে ভালবাসে না, এই বাস্তবতা মেনে নিয়ে ধৈর্য ধারণ করে নিভৃতে ভালবেসে যাওয়াটাই সত্যিকারের প্রেমিকের মর্মার্থ প্রকাশ করে। ছিন্নতা না থাকলে প্রেমের কোন মূল্যই থাকত না, পৃথিবীতে ছিন্নতা আছে বলেই প্রেম এত দামী। একবার হয়ে যাওয়া সম্পর্কে বারবার অবমূল্যায়ন করে আমরা বোকার মত প্রশ্ন করি, আমাকে ছেড়ে কেনো গেলো? অবজ্ঞা জমতে জমতে এক সময় এত বড় পাহাড় হয়ে যায় যে মানুষ বুঝেনা যে আরেকজনের থেকে কতটা দূরে সরে গেছে... প্যান্টের নিচে লিঙ্গ আর পিছনে মোটা মানিব্যাগ পুরুষত্বের প্রমাণ দেয় না, ভালবাসবে না জেনেও দাতে দাত চেপে কঠোর বাস্তবতা মেনে নিয়ে দায়িত্বশীল হওয়াটাই পুরুষের ধর্ম। চেষ্টা অব্যাহত থাকলে, যেই ভালবাসা হওয়ার কথা ছিলো সে আপনাআপনি ধরা দিবে, আর ধরা না দিলে অন্যকে দোষারোপ না করে নিজের ভুল খুঁজে বের করা উত্তম। জীবনের সবটুকু ইচ্ছাশক্তি দিয়ে মনে প্রাণে চাওয়ার পরেও কেউ কেউ আমাদের হবে না, আবার না চাইতেও অনেকেই আমাদের হতে চাইবে। দিনদুনিয়ার সবাইকে ছেড়ে দিয়ে আমরা যাকে চাই তাকে পেয়ে গেলে কত সহজ হইতো জীবনের হিসাবটা তাই না? কিন্তু ওরাম হয় না রে ময়না, ওরাম হয় না...
তোমার শূণ্য দুইহান হাত দেইখ্যাও যেইহানে আমার বিশ্বাস আছিলো উপচাইয়া পরা বাইষ্যা কালের নদীর লাহান টইটম্বুর, হেইহানেই মাচাং কইরা তোমারে লইয়া সংসার পাতুম, প্রত্যেক মওসুমী জোয়ারে ভাইঙ্গা যাইবো এই তাসের ঘর, তবুও শক্ত কইরা ধরুম তোমার দুইহান শূণ্য হাত, ছোট্ট কোঠরি পাইলেও পাতুম সংসার। বেবাক মানু কয় এই রুক্ষমূর্তির শহরে প্রেম মইরা যায়, মিছা কথার শহরে মিছা প্রেম মইরা যায় কিন্তুক তোমার কোলে মাথাডা রাখলে যেই শান্তির ঘুম অয়, হেইয়া তো মিছা না... প্রেমের জোয়ার-ভাটায় জল ঘোলা হইয়া যায় তয় ভালবাসা বদলায় না... 🌻
যে ক'জন নারীর হাত ধরে বাংলাদেশের অগ্রযাত্রার রুপকার তৈরী হয়েছে তার মধ্যে মহীয়সী সর্বংসহা জাহানারা ইমাম অন্যতম। যে মানুষটা দেশের সার্বভৌমত্ব রক্ষার জন্যে বুকে পাথর বেধে নিজ সন্তান রুমীকে কোরবান করে দিয়েছিলেন, যে মানুষটা স্বামীহারা হয়েছিলেন একাত্তরে। যে মানুষটা শেষ বয়সে একাত্তরের ঘাতক দালালদের পেটোয়া বাহিনীর হাতে নির্মম লাঠিপেটার শিকার হয়েছিলেন। তবুও মাথা নোয়ানো জাহানারা ইমামের শিরদাড়ায় ছিলো না। মৃত্যুর আগ দিন পর্যন্ত লড়াই করে গেছেন একাত্তরের যুদ্ধাপরাধীদের ফাঁসির দাবিতে। নিজে প্রতিষ্ঠা করেছেন একাত্তরের ঘাতক দালাল নির্মূল কমিটি। দেশবরেণ্য ব্যক্তিত্বদের নিয়ে সংগ্রাম করেছেন গণআদালত প্রতিষ্ঠা করে৷ আপনি যদি পুরো এলবামটা দেখেন, বুঝতে পারবেন ব্যক্তি জাহানারা ইমাম নারী হিসেবেও ছিলো অগ্রগামী। সেই আমলে যুক্তরাষ্ট্র থেকে পড়াশুনা শেষ করে ঢাবিতে এম.এ করে। পেশা হিসেবে শিক্ষকতাকে বেছে নেন। দারুণ ফ্যাশন সচেতন ছিলেন। সেকেলে আমলেও ড্রেস আপ, গেট আপ এবং লাইফ স্টাইল ছিলো অন্তত নান্দনিক। সাহস ছিলো বুকভরা আর জ্ঞান ও রুপে অনন্য। যিনি একাই নারী হয়েও, নব্বই দশকের জামায়েতে ইসলামীর বাঘা বাঘা নেতাদের কাঁপিয়ে দিয়েছিলেন। যুদ্ধে শহীদ হওয়া ছেলেহারা মায়েদের হয়ে বিচার চেয়ে, সকল শহীদদের মা হয়েছেন যিনি, পরম শ্রদ্ধায় স্মরণ করি আম্মা আপনাকে। শুভ জন্মদিন শহীদ জননী জাহানারা ইমাম জুড়ু... ❤
জাহানারের ইমামের একাত্তরের দিনগুলি বইটি ৮ লক্ষাধিক কপির অধিক বিক্রি হয়েছে৷ এই একটি বই যারা পড়েছে তারা বুঝতে পারবে, কত সাবলীলতা ভাষায়, কি মাধুর্যতা লেখনীতে৷ এত বড় ত্যাগ স্বীকার করেও যুদ্ধের দিনলিপি লেখনীতে কোন অহংকার নেই। শেষ বয়সে লিখেছেন ক্যান্সারের সাথে বসবাস। এই দুইটা বই সবাইকে পড়ার অনুরোধ জানাই। অধ্যাপক আব্দুল্লাহ আবু সায়ীদ জাহানারা ইমাম সম্মন্ধে লিখেছেন, জাহানারা ইমাম চলে গেছেন, কিন্তু রয়েছে তাঁর আদর্শ। এই ভূখণ্ডে নারীমুক্তির আন্দোলনকে, ধর্মান্ধতা-বিরোধী আন্দোলনকে বেগবান করতে আমাদের সবারই জানতে হবে এই মানুষটি সম্পর্কে। জাহানারা ইমাম তাঁর লেখা শেষ চিঠিতে তাঁর অসমাপ্ত কাজের দায় দিয়ে গেছেন আমাদের হাতে। লিখেছেন-
শুভ জন্মদিন সত্যজিৎ রায়। মহারাজার ৩৫ টি ছবির লিংক! লকডাউনে বাসায় বসে চোখ, মন ও মস্তিষ্ককে প্রসারিত ও শীতল করতে সত্যজিৎ রায়ের ছবি দেখুন... বাকেটবক্সে রাখতে টাইমলাইনে রেখে দিন ❤️
আমাদের মা, বোনদেরকে পৃথিবীর সবচাইতে কঠোর শ্রমিক বলে মনে হয়! রোযার দিনে রোযা রেখেও সেই সাঁজ সকাল বেলা উঠে ঘর গুছানো, বাচ্চাকাচ্চা সামলানো, হাড়িপাতিল পরিষ্কার করা, রান্না করা, বিকালে গরমে সেদ্ধ হয়ে ইফতারি আইটেম তৈরী করা, নানা ধরণের শরবত বানানো, ইফতারের পর থালাবাটি পরিষ্কার করা, আবার সেহরির রান্না করা, ছেলেমেয়েদের পড়ালেখা করানো, তার ভেতরে পাঁচ ওয়াক্ত নামায পরা চাট্টিখানিক কথা নয়। এত কিছু করার পরেও কোন কাজ ঠিক মত না হলে আবার স্বামী, ভাই, ছেলের চিল্লাপাল্লা শুনতে হয়৷ অর্থ বিনিময় ছাড়া এই হাড়ভাংগা খাটুনি শুধুমাত্র বাসায় বসে করে বলে নারীরা এপ্রিসিয়েশন পায় না। নয় টা টু পাঁচটা অফিস বা বাইরের কাজের চাইতে গৃহস্থালীর কাজ গুলো মোটেই সহজ নয়... যেসব নারীরা পরিবারের কাজ গুলোকে সামলে আবার নিজেরা জব করেন, সেল্ফ ইনকামের মাধ্যমে পরিবারে স্বচ্ছলতা আনার চেষ্টা করেন, আপনাদের লাল সেলাম!
"এশিয়ান সায়েন্টিস্ট" সাময়িকীতে এশিয়ার সেরা ১০০ বিজ্ঞানীর তালিকায় ৩ জন নারী বাংলাদেশী স্বীকৃতি পেয়েছে। এই মহীয়সী অর্জন, নারীদেরকে সামাজিক ভাবে ঘরে বন্দী করে রাখা পুরুষদের মুখে ঝাটার বারি, এই মহীয়সী অর্জন সেসব ধর্মান্ধ হুজুর গোষ্ঠীর মুখে চুনকালি লেপে দেয়, যারা নিজেরা কুকর্ম করে কিন্তু ধর্মের দোহাই দিয়ে নারীদের স্বাধীনতায় হস্তক্ষেপ করে। ... এই মহীয়সী অর্জন সেসব কুরুচিসম্পন্ন মানুষদের মুখে আলকাতরা মেখে দেয়, যারা মুনিয়া-আনভিরের ইস্যুতে নারীদের যোগ্যতা, সম্মান ও মর্যাদা নিয়ে প্রশ্ন তোলে। জ্বি, নারীদেরকে গোল্ড ডিগার চোখেই দেখেন আপনারা, এই যে দেখেন গোল্ড ডিগিং করেই আসছে! পুরুষতান্ত্রিক সমাজের পুরুষের ক্ষমতা ভেঙ্গে সমতা হওয়ার যে আন্দোলন চলছে, এই আন্দোলনে এই ৩ নারীর অর্জন অন্যান্য নারীদেকে অনুপ্রেরণা যোগাবে। দাসত্ব থেকে মুক্তি লাভ করে এভাবেই বাংলাদেশের নারীরা বিজ্ঞান, সাহিত্য, চিকিৎসা, সংস্কৃতি ও সভ্যতার উন্নয়নে এগিয়ে যাবে আশাবাদী। আপনার পরিবারের নারীদেরকে বন্ধি করে না রেখে, তাদের স্বপ্ন সম্পর্কে জানুন, তাদের ইচ্ছা, আগ্রহ ও চিন্তাচেতনা সম্পর্কে জানুন, প্রতিটা নারীর স্বপ্ন পূরণে সাপোর্ট দেন, পাশে থাকেন, ইন্সপায়ার করেন। এই পরিবার, সমাজ কিংবা দেশ একলা পুরুষেরা আগায়ে নিতে পারবে না কোনদিনেই... মহীয়সী ৩ নারী হলেন, ড. ফেরদৌসী কাদরী - আন্তর্জাতিক উদরাময় গবেষণা কেন্দ্র বাংলাদেশের ইমিউনোলজি বিভাগের প্রধান। ২৫ বছর ধরে কলেরা মহামারি থেকে মানুষকে রক্ষার জন্য সাশ্রয়ী মূল্যের টিকা নিয়ে কাজ করছেন। ২০২০ সালে ল’রিয়েল-ইউনেসকো ফর ওমেন ইন সায়েন্স অ্যাওয়ার্ড পেয়েছেন তিনি।
প্রতিবারেই নারীঘটিত কোন ইস্যু সামনে আসলেই এই সমাজ যেভাবে মেয়েদের চরিত্র বিশ্লেষণ করে ভিক্টিম ব্লেমিং করতে থাকে, এইটা দুঃখজনক। ইন্টারে পড়ুয়া মেয়েরা ছোট না, বাচ্চা না মানি কিন্তু টিনেজ হয়। মুনিয়া ও আনভীরের কাটানো সময়ের কিছু ছবি দেখলেই বুঝা যায় তাদের ভিতর আনইথিক্যাল প্রেমের সম্পর্ক ছিলো... চরিত্রহীন এবং রক্ষিতা বলতে আপনারা কি বুঝেন আমার জানা নেই। কিন্তু চরিত্রহীন শব্দটা মানুষের শরীর বিকিয়ে দেওয়াকে বুঝায় না। যারা টাকার বিনিময়ে মাথা বিক্রি করে, নিজের পদ ও অবস্থান বিক্রি করে, মানুষের মাঝে বিভেদ সৃষ্টি করে, অর্থের বিনিময়ে খুন করে তারা চরিত্রহীন। কেননা তারা দেশ ও সমাজের আইনের বিরুদ্ধে যেয়ে মানুষকে ঠকায়। যারা শরীর বিক্রি করে তারা কাউকে ঠকায় না, ক্ষতি করে না, রুপোপজীবিদের চরিত্রহীন বলার প্রাক্টিসিং বন্ধ করেন। যেসব মেয়েরা পুরুষতান্ত্রিক সমাজের স্বামীর নির্মম অত্যাচার, গৃহ নির্যাতন, পৈশাচিক বাধ্যবাধকতা, প্রতারণা, বহু বিবাহ মুখ বুঝে সয়ে নিয়েছে সংসারে থাকার আশায়, তারা প্রত্যেকেই রক্ষিতা। হিসাব করে দেখুন, বাংলার প্রতিটা ঘরে ঘরে কত নারী কত পুরুষের রক্ষিতা হয়ে বেঁচে আছে। যেই মেয়ে প্রেম কিংবা অর্থের বিনিময়ে কোন পুরুষের সাথে সময় কাটায় সে রক্ষিতা না। কন্ট্রাক্ট রিলেশনশিপ টার্ম বলতেও কিছু আছে। রুপোপজীবিতা কোন অবৈধ পেশা নয়, লিভিং টুগেদার থাকা মানে রক্ষিতা থাকা নয়, প্রেমের সম্পর্কে থাকা মানে চরিত্রহীনা নয়। আমাদের আইন অনুযায়ী এগুলোর একটিও অন্যায় নয়। কিন্তু এইসব সম্পর্কে থাকাকালীন অবস্থায় মেন্টাল হ্যারাজমেন্ট করে সুইসাইডের দিকে ধাবিত করা অন্যায়। নিজের বউ বাচ্চা থাকতে এক্সট্রাম্যারেটিয়াল এফেয়ার করে টিনেজ মেয়ের সাথে সেক্সুয়াল সম্পর্ক স্থাপন করা অন্যায় এবং আনইথ্যিকাল। আপনারা যখন এসব ইস্যুগুলাতে পরিবারের দোষ টানেন, ভিক্টিমের দোষ টানেন। পার্টনারের মানসিক হেনস্তার স্বীকার হয়ে সুইসাইড করা একটা মেয়েকে চরিত্রহীনা, রক্ষিতা, পতিতা, গোল্ড ডিগার, সুগার ড্যাডি বলে উপস্থাপন করেন। তখন আপনারা আসলে ভিক্টিম ব্লেমিং নয় প্রকৃত আসামীকে ছাড় পেতে সাহায্য করেন। আমাদের জনগণের চাইতে সংবাদ মাধ্যম আরো বেশি কিউট। মুনিয়ার সাথে আর কার কার সম্পর্ক ছিলো, বাড়ি কই, পরিবার কই, কোথায় থাকতো, কিভাবে চলতো সব বের করে ফেলেছে কিন্তু মামলার এজাহারে থাকা অভিযুক্ত আসামীর স্পষ্ট নামটা মুখ ফুটে উচ্চারণ করতে পারে না। কি কিউট! কেনো মিডিয়ার স্পন্সর মিস হয়ে যাবে তাই বুঝি? যেভাবে মেয়েটার নাম ও ছবি গুলা ভাইরাল করছেন সেভাবে মামলার আসামীর নামটাও মুখে নিয়েন পারলে এত জোর থাকলে নাকি ভয় পান? বসুন্ধরা গ্রুপের ব্যবস্থাপনা পরিচালক সায়েম সোবহান আনভির একটা কলেজ পড়ুয়া টিনেজ মেয়েকে আত্মহত্যায় প্ররোচণা করে হত্যা করার জন্যে অভিযুক্ত হয়েছে। এইভাবে বলতে শরম করে? দুলাভাই লাগে নাকি সায়েম সোবহান আপনাদের। তারপর পারলে অভিযুক্ত আসামীর চরিত্র বিশ্লেষণ করেন, গুলশানের কয়টা ফ্লাটে কত গুলান এক্সট্রাম্যারেটিয়াল এফেয়ারে যুক্ত আছে খুঁজে বের করে দেখান। ভিক্টিম কে দোষারপ করা খুব সহজ কারণ সে চুনোপুঁটি, বেঁচে নেই। কিন্তু প্রকৃত আসামী অনেক বড় রাঘব বোয়াল ভাসুরপোর নাম তাই মুখে আনতে বারণ... ২০০৬ সালে বসুন্ধরা গ্রুপের ফাউন্ডারের আহমেদ আকবর সোবহানের দ্বিতীয় পুত্র শাফায়েত সোবহান সানভির বসুন্ধরা টেলিকমের পরিচালক সাব্বির হত্যা মামলার প্রধান আসামী হয়। বিএনপি শাসনামলে তারেক জিয়ার সাথে ১০০ কোটি টাকার চুক্তি হয়ে সেই মামলার দফারফা হয়ে যায়। আওয়ামীলীগ সরকারের প্রশাসন এবং মন্ত্রীদের কাছে এবার সুশাসন প্রতিষ্ঠা করার সুবর্ণ সুযোগ রয়েছে। এত বড় রাঘব বোয়ালদের শাস্তি দেওয়ার মাধ্যমে আইনের শক্তি প্রমাণ করার সুযোগ রয়েছে। আত্মহত্যা প্ররোচনা দেওয়ার যথেষ্ট এভিডেন্স পুলিশের কাছে রয়েছে। মুনিয়ার ৪ টা ডায়েরি, ডিজিটাল ডিভাইস, আশেপাশের বন্ধুবান্ধব সিলিং ফ্যানে ঝোলা ছবি। এমনকি এটা আত্মহত্যা না হয়ে হত্যাকান্ড ও হতে পারে। এখন দেখার বিষয়, বিএনপি নির্বাচনে কর্পোরেট মানি সুবিধা নিতে যেই অন্যায় পদক্ষেপ নিয়েছিলো আওয়ামীলীগ সরকার ও একই পথে হাটবে নাকি অনন্য দৃষ্টি উপস্থাপন করবে। ঢাকার চীফ ম্যাজেস্ট্রিট আজকে সোবহান পুত্র সায়েম সোবহান আনভিরের দেশ ত্যাগে নিষেধাজ্ঞা দিছে। আর আনভির গতকাল সন্ধ্যায় ৭ টায় ব্যক্তিগত বিমানে করে দুবাই চলে গেছে। অর্থাৎ আত্মহত্যা ঘটেছে গতকাল বিকালের দিকে। লাশ বের করছে রাত ১০ টার দিকে। এত এত প্রমাণ থাকতে প্রতিবারের ন্যায় দুঃশাসন জয়ী হওয়ার সম্ভাবনাই যেনো বেশি। আমার বাবা আমাকে সবসময়ই বলে, খুব বড় স্বপ্ন দেখার প্রয়োজন নেই, বেশি টাকা আমার লাগবে না। কারণ অর্থসম্পদ হাতে বেশি আসলে অন্যদের আর মানুষ মনে হয় না, নারীদের তো শুধু ভোগপণ্য ছাড়া কিছুই মনে হয় না। এই দেশে মানুষেরা যত ধনী হয় তত বেশি আনইথিক্যাল এক্টিভাইটিজ বেশি করে এবং আইনকে বগলের তলায় নিয়ে ডুগডুগি বাজায়। সেল্ফ এমপাওয়ারমেন্টের যুগে নারীদের এখনো পুরুষের অর্থলোভী হয়ে বাঁচার প্রবণতা নারীদেরকে পিছিয়ে রাখে বরাবরেই। পরিশেষে, বেগম রোকেয়ার মতিচুর থেকে কয়েকটি লাইন, আবার যিনি স্বয়ং উপার্জ্জন না করিয়া প্রভূত সম্পত্তির উত্তরাধিকারিণীকে বিবাহ করেন, তিনিও ত স্ত্রীর উপর প্রভুত্ব করেন! এবং স্ত্রী তাহাঁর প্রভুত্বে আপত্তি করেন না। ইহার কারণ এই যে বহুকাল হইতে নারীহৃদয়ের উচ্চবৃত্তিগলি অঙ্কুরে বিনষ্ট হওয়ায় নারীর অন্তর, বাহির মস্তিঙ্ক, হৃদয় সবই “দাসী” হইয়া পড়িয়াছে। এখন আর আমাদের হৃদয়ে স্বাধীনতা, ওজস্বিতা বলিয়া কোন বস্তু নাই-এবং তাহা লাভ করিবার প্রবৃত্তি পর্য্যন্ত লক্ষিত হয় না! তাই বলিতে চাইঃ “অতএব জাগ, জাগ গো ভগিনি!”
জীবনের প্রথমবার নিজে উকিল বাপ হয়ে এক বড় ভাই-আপুকে বিয়ে করাইয়া দিলাম! আজ নিজেকে বালক থেকে পুরুষ মনে হচ্ছে... 
আমার হৃদয়পুরের শুক পাখিটা অসুখ নিয়েও হাসে, খাঁচায় বন্দী জেনেও পাখি- বাসতে ভালবাসে... 🌻
তোমার খোলা হাওয়া, লাগিয়ে পালে তোমার খোলা হাওয়া। টুকরো করে কাছি, আমি ডুবতে রাজি আছি, আমি ডুবতে রাজি আছি... 🌻
প্রতিদিনেই নিউজফিডে কারো না কারো মৃত্যু সংবাদ পাই, কারো ব্লাড দরকার, কারো প্লাটিলেট দরকার, কারো প্লাজমা কিংবা একটি আইসিইউ সিটের জন্যে হাহাকার। চারিদিকে যেনো কি নির্মম ভয়াবহতা, বাসায় লকডাউনে থেকে টের পাওয়া যায় না, যারা ভুক্তভোগী তারাই জানে... একে তো করোনা মহামারী, লকডাউন তার উপর রোযা আরেক কাঠি সরেষ। ডোনার পেতেও চারিদিকে চাপ যাচ্ছে। যারা আমার লিস্টে আছেন, আমাকে যারা ফলো করেন, আমি প্রত্যেককে অনুরোধ জানাই, যারা রক্ত বা প্লাজমা দানে সক্ষম তারা প্রত্যেকেই বিপদে পরা মানুষ গুলার পাশে থাকুন। নিজে দিতে না পারলে অন্যকে রক্ত বা প্লাজমা সংগ্রহে সাহায্য করুন। রোযা রেখেও রক্তদান করা যায়, রক্ত দিলে রোযা ভাঙ্গে না। মানুষের এই বিপদের সময়ে মানুষের পাশে না থাকতে পারলে জীবনের অর্থ আসলে কি দাঁড়ায়? মৃত্যুর মিছিলে আমরাও হতে পারতাম একজন যাত্রী, যেহেতু সৃষ্টিকর্তা আমাদের বাঁচিয়ে রেখেছে, নিশ্চয় কোন কারণে রেখেছে, এই মর্মার্থ আমাদের ভাবতে হবে, ভাবার সময় নেই বললেই চলে সেই অনুযায়ী কাজ করতে হবে... আলহামদুলিল্লাহ, ১২ তম হোল ব্লাড, ৬ তম প্লাটিলেট দান, মোট ১৮ বার। সবাই সবার জন্যে নিজ নিজ ধর্ম পালনের মাধ্যমে দোয়া করবেন৷ পৃথিবী দ্রুত সুস্থ হয়ে উঠুক... ❤️ #হ্যাপি_ব্লাড_ডোনেটিং #রোযা_রেখেও_রক্তদান_করা_যায় #রক্ত_দিন_জীবন_বাঁচান
হিমোগ্লোবিন ১৩.৩, প্লাটিলেট কাউন্ট ২ লক্ষ ৯২ হাজার৷ হিমোগ্লোবিন একটু কমে গেছে। কারণ এবার ১৫ দিনের মাথাতেই প্লাটিলেট দিয়ে ফেলেছি। সবাই সময় হলেই রক্ত দিয়ে ফেলুন। সেঞ্চুরি করতে চাই, দোয়া করবেন। 🌻
বিবিএস ব্যুরোর তথ্যমতে ঢাকায় দিনে ৩৯ ডিভোর্স, অর্থাৎ প্রতি ৩৭ মিনিটে একটা করে বিবাহ বিচ্ছেদ হয়! বিয়ে হওয়ার পরেও এত বিচ্ছেদ হয়, প্রতিদিন কত হাজার প্রেমের সম্পর্কের বিচ্ছেদ হয় তার কোন ইয়ত্তা নেই। সেইম এজ হলেও ডিভোর্স, লাভ ম্যারিজ ও ডিভোর্স, এরেঞ্জ ম্যারিজে ডিভোর্স, সিনিয়র এস্টাব্লিশ ছেলে বিয়ে করলেও ডিভোর্স, বাবা মায়ের পছন্দে বিয়ে করা ছেলেমেয়ে বিয়ে করলেও ডিভোর্স, প্রেম করে বিয়ে করার পরেও পরকিয়া চলে, সংসার জীবনে অশান্তিতে ডিভোর্স। প্রেমের সম্পর্কে সেইম এজ বলে বিচ্ছেদ, ছেলে এস্টাব্লিশ না তাই বিচ্ছেদ, ফ্যামিলি মানে না তাই বিচ্ছেদ, জোর করে মেয়েদের বিয়ে দেয় তাই বিচ্ছেদ, প্রতারণার কারণে বিচ্ছেদ, ছেলে রেডি না বলে বিচ্ছেদ, কাবিনের হিসাব মেলে না তাই বিচ্ছেদ, অল্প সময়ের প্রেমেও বিচ্ছেদ, দীর্ঘ সময়ের প্রেমেও বিচ্ছেদ, প্রেমিকা পাল্টানো হচ্ছে জামাকাপড়ের মত! ভালবাসারা কি এতই ঠুনকো হয়ে গেছে, আজকালকার সম্পর্কে একে অপরের সহ্য ক্ষমতা এতই কমে গেছে। একটা সম্পর্কের প্রতি এত সময়, শ্রম ও ইফোর্ট দিয়েও ঠুনকো কিছুতে সম্পর্ক বিচ্ছেদ হচ্ছে অহরহ। দুইজনই দুইজনকে চাচ্ছে তবুও বিচ্ছেদ। চারিদিকে শুধু বিচ্ছেদ আর বিচ্ছেদ! আপনাদের কাছে বিষয়টা অনেক ফানি লাগতে পারে, আমি চারিপাশে এত বিচ্ছেদের হাহাকার দেখে প্যানিক এট্যাক খাচ্ছি রীতিমতো! একটা টক্সিক রিলেশন থাকতে পারে কিন্তু আরেকটা রিলেশনে যাইয়া সেইটাও টক্সিক হয়ে গেলে সমস্যা তো অন্য জায়গায়... ভালবাসলে তো ভালবাসার জন্যে লড়াই করতে হয়, সহিষ্ণু হতে হয়, লেগে থাকতে হয়। সম্পর্কের চাপ, বোঝা, স্ট্রাগল না করে, বিচ্ছেদেই যদি সমাধান হয়ে থাকে তবে প্রেম আর বিয়ের প্রয়োজনীয়তা কি! আপনাদের কাছে কি মনে হয় সামাজিক ভাবে শিক্ষিত হওয়ার পাশাপাশি বিচ্ছেদের পরিমাণ বাড়তেই আছে, কখনো কখনো নিজের ভালোর জন্যে বিচ্ছেদ হতে পারে কিন্তু তার রেট যদি এতটাই বেশি হয় তবে এটা চিন্তার বিষয়। বন্ধু, তোমাদের লাল টুকটুকে ভালবাসার স্বপ্ন গুলা, সাজানো সংসার গুলান সমাজের বাজারে সওদা করে এক বুক কষ্ট আর হাহাকার নিয়ে বেঁচো না...
ওদের বাবা মুক্তিযোদ্ধা, ক্ষমতার দম্ভে মাতে পথেঘাটে, আমাদের বাবা শ্রমিক, লাশের স্তুপ জমে বুলেটে...
তোরা ৬ জন এই পৃথিবীতে জন্ম নিছোস কেন? তোদের বেঁচে থাকার কোন অধিকার নাই! অবিলম্বে বাঙ্গীরপুত, রুহ আফজারপোলা, মূলামারানি, শালগমওয়ালী, করল্লার ছেলে, এলাচিরপো'দের উৎপাদন নিষিদ্ধ ঘোষণা করা হোক... :3
ফুলকপি রান্না করলে পুরা ঘরে পাদের মত গন্ধ ভেসে আসে যেটা আমাকে খুব প্যারা দেয়! স্বাদ খারাপ না। #সরি 🤐
রকমারির বেস্ট সেলিং বুকের লিস্ট দেখে আমি অন্য সবার মত হতাশ হই নাই তবে কিছুটা চিন্তিত! মুনজেরিন শহীদের ভোকাবুলারির বই, স্পোকেন ইংলিশের বই বেস্ট সেলার হইছে ক্ষতি কি? বাংলাদেশের তরুণ জনগোষ্ঠীর এত ছাত্র-ছাত্রী ইংলিশ শিখতে আগ্রহী হওয়াটা দক্ষ জনশক্তি গড়ে তুলবে। কিন্তু আমি চিন্তিত এই দেশের শিক্ষা ব্যবস্থা নিয়ে। এইটা কেমন ধ্বজভঙ্গ শিক্ষা ব্যবস্থা গড়ে উঠেছে যেখানে স্কুল-কলেজের শিক্ষার্থীদের ইংরেজি শিখার জন্যে বইমেলা থেকে স্পোকেন বই কিনা লাগে! তবে ১০-১২ বছর স্কুল-কলেজ কি শিক্ষা দিয়েছে? যাক আলাদা করে ইংরেজি ভোকাবুলারি শিখাটা আমার কাছে ফান গেম মনে হয়, বই কিনেছে ভাল কথা এই বই যেনো শুধু বুক শেলফে না থাকে। সত্যিকার অর্থে, এত ছাত্র-ছাত্রী ইংরেজি প্রাক্টিস করলে বরং ভালো হতো, অনুমেয় সেটা করবে না, ট্রেন্ডে গা ভাসিয়ে কিনেছে। অন্তত সোলাইমান সুখন, রাবা খান, সালমান মুক্তাদির, তৌহিদ আফ্রিদির বই বেস্ট সেলিং হয় নাই এই বছর এটাতে শুকরিয়া জানানো উচিত। আরিফ আজাদ ও মিযহানুর রহমান আজহারীর বই বেস্ট সেলিং হচ্ছে এটা নিয়ে অনেকেই চরম পর্যায়ের হতাশ দেখলাম। এইতো ২০১২-১৫ সালেও শুধু বই লিখার অপরাধে কোপ খেতে হয়েছে, ব্লগার হত্যা হয়েছে, ভিন্নমতের মানুষকে বইমেলা, পথে ঘাটে, বাসায় নির্মমভাবে হত্যা করেছে উগ্রবাদীরা। কিন্তু ২০১৭ সালে সর্বপ্রথম আরিফ আজাদের প্যারাডক্সিকাল সাজিদ বের হওয়ার পর, কলমের জবাব রামদা দিয়ে নয় কলম দিয়ে দেওয়ার একটা ট্রেন্ড আসছে। অন্তত এইটুকুন ভেবেও শুকরিয়া আদায় করা যায়, হত্যার চাইতে গঠনমূলক যুক্তি ও তর্ক করা বেশ ভালো। আরিফ আজাদের লেখা আমার ব্যক্তিগত ভাবে পছন্দ না হলেও আমি তাকে ধন্যবাদ জানাই, কলম ধরার জন্যে। তবে, আমি চিন্তিত এত বড় বিশাল জনগোষ্ঠী ইসলাম সম্পর্কে জানতে কুরআন ও হাদিসের বইয়ের চাইতে আরিফ আযাদের (যিনি আলেম বা ধর্মতত্ত্বের ছাত্র ও নন) বইয়ের প্রতি এত গুরুত্ব দিচ্ছে। পরকাল সম্মন্ধে জানতে, ইসলামি জীবন ব্যবস্থা সম্পর্কে জানতে কুরআনের অনুবাদ তালিম না করে, হাদীস শাস্ত্র নিয়ে পড়াশোনা না করে যদি কাউকে পীর মেনে হ্যামিলয়নের বাঁশির সুর শুনে ইঁদুরের মত লাইন ধরে এমন জনগোষ্ঠী নিয়ে সত্যিই চিন্তিত। উল্লেখ্য আমি আরিফ আজাদের ভক্ত নই তার হেটার্স ও নই, ২০১৭ সালে বাংলা একাডেমি আরিফ আজাদের বই নিষিদ্ধ করায় আমি প্রতিবাদ জানিয়েছিলাম। কারণ বইমেলা থেকে কে কি বই কিনবে এটা সম্পূর্ণ পাঠকের রুচি। দিনে দিনে পাঠকদের রুচি বদলানোটা বরং আলোচ্য বিষয়। পাঠকদের রুচি বদলানোর পিছনে কিছু সাহিত্যিক, বিজ্ঞান লেখক, ধর্ম গবেষক সমানভাবে দায়ী। ব্লগে, বইতে, সোশ্যাল মিডিয়ায় যখন একের পর এক সরাসরি ধর্ম অবমাননা করে লিখা হচ্ছিলো, প্রোফেটকে বিকৃতি করা হচ্ছিলো, গঠনমূলক আলোচনা না করে ধর্ম নিয়ে কুরুচিপূর্ণ যুক্তি ও মন্তব্য করা হচ্ছিলো তখন বাংলা সাহিত্যের বহু সাহিত্যিকই ছিলো নীরব, কারো কারো ছিল মৌন সম্মতি। গণমানুষের একটা আকাঙ্খা তৈরী হচ্ছিলো বিশেষ করে মাদ্রাসা পড়ুয়া ছাত্রদের মাঝে, এর জবাব কেউ দিক। সেই পাব্লিক রিদম ধরে আরিফ আজাদ আজ বেস্ট সেলার হয়। যার মধ্যে সাহিত্যগুণের, নিজস্ব গঠনশৈলীতা, সৃজনশীলতার ছিটেফোঁটাও নাই। এছাড়াও মেইনস্ট্রিম সাহিত্যিকদের মধ্যে দিনে দিনে মানহীন লেখা, একই ফ্যান্টাসি, রাজনৈতিক দলের তোষামোদকারী, চাটুকারিতা এবং বিতর্কিত ব্যক্তিগত জীবন বইমেলায় মূলধারার সাহিত্যের বইয়ের বেঁচা কেনায় অধঃপতন ঘটিয়েছে। আগে বই লেখার জন্যে লেখকরা ধ্যান করতো, সাধনা করতো, পরিশ্রম করতো, পড়াশোনা ও যথেষ্ট গবেষণা করতো। প্রকাশকরাও এমন লেখক খুঁজতো যার লেখায় মননশীলতা, ব্যক্তিত্ব, গবেষণাপ্রলব্ধ লেখনী থাকতো। আজকালকার প্রকাশকরা খুঁজে কার ফেসবুক ফলোয়ার বেশি। "যে যত বেশি সেলিব্রেটি তার বই তত বেশি বিক্রি হবে" এই মানসিকতাই বইমেলায় মেইনস্ট্রীম সাহিত্যের ধস নামিয়েছে। প্রকাশক ও সাহিত্যমনা লেখকরা এই দায়ভার কোন ভাবে এড়িয়ে যেতে পারে না, কোনভাবেই না... 
বাংলাদেশের সর্বোচ্চ পাহাড় চূড়া সাকা হাফং এক্সপেডিশন দুইবার ফল হওয়ার পর আমি অনেক ভেঙ্গে পরেছিলাম। সর্বোচ্চ পাঁচ টা পাহাড় সামিট করে আর কোনভাবেই হচ্ছিলো না, কোন সঙ্গী পাচ্ছিলাম না, গাইড পাচ্ছিলাম না, র‍্যুট চিনি না, আর্থিক টানাপোড়েন নানান বাধাঁ ঘিরে ধরেছিলো। মনে হচ্ছিলো, টপ টেন সামিট এই মৌসুমে অধরাই থেকে যাবে৷ শেষবার পাহাড়ে যাওয়ার আগে, মা কে বিমর্ষ কন্ঠে বললাম, আম্মা কোনভাবেই সফল হতে পারছি না, পাহাড়ের অভিযান ব্যর্থ হচ্ছে, তুমি দোয়া করো আমার জন্যে এবার যেন সফল হয়ে ফিরতে পারি তোমার কোলে। আম্মা দোয়া করে দিলো। আব্বাকে বললাম, এটা আমার স্বপ্ন, টাকার প্রয়োজন৷ কিছুক্ষণ বকাঝকা করে ঠিকই বিকাশে ভেঙ্গে ভেঙ্গে টাকা পাঠাতে লাগলো৷ একটানা ১২ দিন বান্দরবানের গহীনে অভিযানের পর স্বপ্ন পূরণ করেই বাড়ি ফিরে আসলাম। লম্বক্রো রেঞ্জের পাহাড় গুলির উদ্দেশ্যে যেয়ে অতিরিক্ত সফলতা হিসেবে সাকা হাফং ও করে আসলাম। প্রতিবার যখন নিরাশ হচ্ছিলাম এবার আশার থেকে বেশি কিছু পেয়েছি। ৬৪ জেলা ঘুরা, হাইকিং এক্সপেডিশন সহ আমার প্রতিটা মিশনে যেই দুইটা মানুষ আমাকে নিরন্তর সাপোর্ট করে যাচ্ছে, আমার প্রতিটা আবদারেই যাদের কাছে হীরার মত দামী, সে বাবা মায়ের কাছে অনেক বড় ঋণী। এই দুইটা মানুষ আমার জীবনের খুটি, স্তম্ভ, আশার বাতিঘর। তোমরা দুইজন না থাকলে জীবনে অনেক পিছিয়ে থাকতাম। আজকের বি.ডি. রায়হান হওয়ার পিছনে তোমাদের অবদান অনস্বীকার্য৷ অন্যান্য মানুষজন ঘুরতে যেতে চাইলে প্যারেন্টসরা কি বলে আমি জানি না, কিন্তু আমি ঘুরতে যেতে চাইলে আম্মা এক গাল হেসে বলে, বাবা তোমার এখনো কিছু ঘুরা বাকি আছে? আমি প্রতিবারেই বলি সবে তো শুরু। তারপর দুনিয়ার সমস্ত ক্ষোভ ঝাড়তে ঝাড়তে ব্যাগ গুছিয়ে দেয়৷ আমাদের মধ্যে ঝগড়াঝাঁটি, মনোমালিন্য ও হয় ব্যাপক। কিন্তু দিনশেষে আমাকে এখনো বেবি আর বাবু বলে মজা করে। যথেষ্ট চিল আছে বটে। ব্যাড প্যারেন্টিং নিয়ে হতাশ না হয়ে, আপনাদের স্বপ্নের কথাগুলি বাবা মা কে বুঝিয়ে বলুন, বারবার কানের কাছে ঘ্যানঘ্যান করুন, পা ধরে বসে থাকুন, বাবা মায়ের মন দেখতে কঠিন আসলে ভিতরে পুরোটাই মোমের মত নরম, একটু তাপ দেন গলে যাবে। তোমার লাল টুকটুকে স্বপ্ন বাঁচাতে হাল ছেড়ো না বন্ধু... প্রতি শবে বরাতে পরিবারের সবাই একসাথে হালুয়া, রুটি, মাংস খাই। এইবার শবে বরাতে আমি পাহাড়ে ছিলাম বলে আব্বা বাসায় কিছু খায় নাই। এই কষ্টে পাহাড়ে জুম ঘরে বসে কই মাছের মত দপাইছি৷ সাকা সামিট করে চূড়ায় বসেই নেটওয়ার্ক পেয়ে সর্বপ্রথম কল টা তাই আব্বাকে দিছি। এই ঋণ কোনদিন শোধ হবে না। সব স্বপ্ন পূরণে আরো সহস্র বছর আব্বা আম্মা তোমাদের এভাবেই পাশে চাই, তোমাদের ভালবাসি, ভালবাসা নিও। চিল আব্বা আম্মার সাথে আরো বহু চিল করা বাকি,প্যারা নাই জাস্ট চিল! 🌿
আব্বা সেদিন আম্মারে বলতেছিলো, মেয়ে দেখতে, মেঝ ভাইরে বিয়ে করানো দরকার বয়স হইতেছে। আমি বললাম, আমারো তো বয়স হইছে আমারেও বিয়া করায়ে দেন। আম্মা হাসতে হাসতে কয়, তুই বিয়া করবি? তাইলে কর। খালা কয়, রায়হানের তো মেয়ে ঠিক করাই আছে, প্রেম টেম তো করেই বিয়া করায়ে দেন। এইদিকে কোন মেয়ের কাছে পাত্তা না পাওয়া আমি 🙃
ভাইকে একটা বই লিখার জন্যে বহুদিন যাবৎ বলে আসতেছি। কারণ উনার লেখনীতে একটা মায়া আছে একটা অদ্ভুত শক্তি আছে। লেখনীর মাঝে কাঠগোলাপের সাদার মায়া আছে। একেবারে ঝরঝরে লিখা, এক নিঃশ্বাসে পড়ে উঠা যায়৷ লেখক সাহেবকে, একদিন জিজ্ঞেস করলাম ভাই, বই লেখেন না কেনো? উনি বললেন, যেদিন আমার পাঠকরা মনে করবে বই লিখা উচিত সেদিন বই লিখবো। আমার মতো হাজারো পাঠকের প্রতিক্ষার পালা শেষ হয়েছে। অবশেষে "পারাবত" বইটা চলে আসছে। আলহামদুলিল্লাহ, ইতিমধ্যে বইয়ের প্রথম মুদ্রণ শেষ, দ্বিতীয় মুদ্রণ বইমেলায় চলে এসেছে। আমি বিশ্বাস করি, উনি একদিন হুমায়ূন আহমেদকে ছাড়িয়ে যাবে নন্দিত কথাসাহিত্যিক হিসেবে এবং বাংলার সাহিত্য ভান্ডারকে আরো সমৃদ্ধ করবে... 'পারাবত' বইটি পাওয়া যাচ্ছে বইমেলার আদর্শের ৩৮-৪১ নং স্টলে।আসসালামু আলাইকুম! ১৭ তম রক্তদান, ৫ম তম প্লাটিলেট ডোনেট... আলহামদুলিল্লাহ, বরাবরেই সব মিশনে যাওয়ার আগে রক্তদান করে যাই, নিজেকে হালকা লাগে শরীর সুস্থ থাকে। রক্ত এমন একটি জিনিষ যার একটি উপাদান ও কৃত্রিম ভাবে তৈরী করা যায় না, তাই নিয়মিত রক্তদান করুন, অপরকে ভাল রাখুন নিজে ভাল থাকুন... 🌻 #হ্যাপি_প্লাটিলেট_ডোনেটিং #রক্ত_দিন_জীবন_বাঁচান
মেয়েদের চুল নিয়ে বান মারি, তারপর কালোতান্ত্রিক যাদু, পানি পরা ছিটায়ে দেয়, যাতে সবাই পাগল হয়ে যায়! সবই আমার গুরু কবিরাজ তানভীর রাফি বাবা (আসাম থেকে প্রশিক্ষণ প্রাপ্ত) এর ইচ্ছা... 🙅‍♂️
শংখদীপা, অনেক বছর পেরিয়ে গেলো সেই যে গেলে একলা রেখে, আমার তো কই ডাক এলো না তোমার চিঠির খামে! তোমার দেখার অসুখ আমার এই ঘরেতে যন্ত্রণারা তীব্রভাবে মুরিয়ে গেছে তোমার খোপায় কদম গোঁজা এই আষাঢ়েও আর হলো না, আমার ভীষণ ইচ্ছে করে, শ্মশান খুড়েই ঘুমিয়ে পরি তোমার বুকের বামে... মনপুরা || ভোলা
অনেক ভেবেছি, অনেক দেখেছি এই জীবনে, অবশেষে আমি নিজেই লজ্জিত যতটুকু রেখেছিলাম জমা, তা এখন অশ্রুতে হয়েছে পরিণত; আমি ঘৃর্ণিত, আমি কলুষিত সর্ব সত্ত্বা জুড়ে, মূল্যহীন বালক ভালবাসা-আদর মায়া আমায় ছেড়ে চলে গেছে বহুদূর, পাইনি কখনো ভালবাসার আদর তা আর ছুঁয়ে দেখে না স্বপ্ন মায়ায় মধুর; শুধু আঁখি পাতায় অশ্রু ঝরে আমার । সারা-দিন-দুপুর। তাই লাঞ্চনায় জর্জরিত সর্বত্র অবহেলিত আমি, একটু আলোর অপেক্ষায় দিন গুনে যাই... - সৌকিক আহম্মেদ রুবেল
