ব্যক্তিজীবন বলে আমাদের আলাদা করে কিছু নেই। সংসার, প্রতিবেশী, সমাজ, রাষ্ট্র ইত্যাদির সঙ্গেই জড়িয়ে থাকে আমাদের ব্যক্তিজীবন। আমাদের দৈনন্দিন হাসি-কান্না-আনন্দ-ক্ষোভ এগুলোর আচরণের মাধ্যমেই নির্ধারিত হয়। অন্যদের চেয়ে ছড়াকারদের চোখ বোধকরি কিছুটা ভিন্নই হয়। ছড়াকার রোমেন রায়হান এর চোখ দিয়ে দেখা নানান বিষয়াদি উঠে এসেছে 'কুইনকর্তব্যবিমূঢ়' ছড়াগ্রন্থটিতে। যা আপনাদের জীবনে ঘটে যাওয়া ঘটনাগুলোকেই ছড়ার মাধ্যমে আপনাদের সঙ্গে পরিচয় করিয়ে দেবে প্রচলিতের বাইরে, ভিন্ন আঙ্গিকে। বইটি এখন প্রেসে। চলতি সপ্তাহে ২০০ টাকা বিক্রিত মূল্যে বইটি সারাদেশে পাওয়া যাবে।
রাজনীতি, ষড়যন্ত্র, ধর্ম, প্রেম ও বিদ্রোহের আখ্যান কথাসাহিত্যিক দীপু মাহমুদ এর 'নানকার' এখন প্রেসে। এই সপ্তাহের মধ্যেই পাঠকের হাতে পৌঁছে যাবে ইতিহাস ভিত্তিক এই উপন্যাস। বইটির বিক্রিত মূল্য ৫০০ টাকা।
শুভ জন্মদিন আপা। আপনাকে নিয়ে বেশিকিছু লেখার যোগ্যতা আমার নেই। কাজ এবং মানসিকতার পরিচয়ে আপনি আয়শা আকাশী। আপনার মতো মানুষেরা বার বার পৃথিবীতে ফিরে আসুক।
জনপ্রিয় ছড়াকার রোমেন রায়হান এর নতুন রম্য ছড়ার বই 'কুইনকর্তব্যবিমূঢ়' আগামী সেপ্টেম্বরে প্রকাশ করতে যাচ্ছে কিংবদন্তী পাবলিকেশন। চমৎকার ও মজার মজার ছড়া সমৃদ্ধ এই বইটির প্রচ্ছদ করেছেন রীশাম শাহাব তীর্থ।
পবন, "নানকার" আমার আগে লেখা সব উপন্যাসকে অতিক্রম করে গেছে। লিখতে গিয়ে সেটা আবিষ্কার করেছি। উপন্যাস হিসেবে অনেকবেশি পরিণত "নানকার"। তাই লিখতে সময় বেশি লাগছে। পবন, "নানকার" নিয়ে আমার অন্যরকম আবেগ কাজ করছে। আপনি কি বুঝতে পারছেন? এই উপন্যাসের পটভূমি যেমন বিস্তৃত তেমনি এর কাহিনি বাঁক নিয়েছে নানাভাবে। কাহিনির মূলশক্তি এর বৈচিত্র্যময়তা। যা আমার লেখা আগের উপন্যাসে এভাবে আসেনি। আমাদের সমসাময়িক উপন্যাস বেশিরভাগ সরলরৈখিক, বহুমাত্রিক না। "নানকার" উপন্যাসে রাজনীতি, ষড়যন্ত্র, ধর্ম, প্রেম আর বিদ্রোহ এসেছে একই ক্যানভাসে। এরকম বাংলাদেশের হাতে গোনা কয়েকটা উপন্যাসে হয়তো দেখা গেছে। অগ্রজরা লিখে গেছেন এমনকিছু উপন্যাস। এসব বলছি আমার ভেতরের সৃষ্টির উত্তেজনা থেকে। অগ্রজরা যে পথ তৈরি করেছেন ভাষার গাম্ভীর্য দিয়ে আমি সেই পথে এগিয়েছি সরল আর অতি প্রাঞ্জল ভাষা নিয়ে। যাতে খুব সহজে পাঠকের কাছে কাহিনি পৌঁছে যেতে পারে। তবে লেখার সরলতা কোনোভাবেই সস্তা হয়ে যেতে দিইনি। নানকার বিদ্রোহের সময়কালে দ্বিতীয় বিশ্বযুদ্ধ হয়েছে। দেশভাগ হয়েছে। দেশীয় ও আন্তর্জাতিক সেসব জটিল রাজনীতি ছায়া ফেলেছে "নানকার" উপন্যাসে। কাহিনির বাঁক ঘুরিয়েছে, তবে মূল পথ থেকে বিচ্যুত হয়নি। "নানকার" মনের অবচেতনে আমার ভেতর স্বপ্ন তৈরি করেছে। মায়া বা কুহক কিংবা অলীক স্বপ্নময়তা নয়, যুক্তির শক্ত পাটাতনে দাঁড়িয়ে বাস্তব স্বপ্ন। পবন, অর্থ নয়, তুষ্টি নয় কিংবদন্তীর কাছে আমার শুধু এটুকুই চাওয়া তারা আমার স্বপ্ন আর অন্তরের আবেগটুকু বুঝুক। সেটুকু সম্মান তারা "নানকার'কে করুক। আরকিছু নয়। এত বড়ো ক্যানভাসে আর এমন উপন্যাস লিখতে পারব কিনা জানি না। কিংবদন্তী টিমের জন্য গভীর ভালোবাসা। [দীপু মাহমুদ স্যার এর ইনবক্স থেকে পাওয়া ভালোবাসা।]
আমি শুধু দেখেই যাচ্ছি, লিখছি না তেমন কিছু, আজকাল আমি সবকিছু দেখে দেখে ক্লান্ত হচ্ছি।
এই শহরে গোলাপের পাপড়ি শুকিয়ে যাওয়ার আগেই যে প্রেমিক গুলো হারিয়ে যায়, তারা আসলে কোথায় যায়?
পথ চলতে গিয়ে মনে হয়- আঁধার অনেকটা ছিলো, সে এক অন্য রকম কিছু! বর্তমান খুঁজে আমিও কখন বদলে গেছি শূন্যতাকে পিছু ফেলে এগিয়ে চলেছি একদমে। এই আমি কী সেই? শুধু জানি, প্রচেষ্টার মৃত্যু নেই।
এত এত মানুষ দেখি, আমার একটা মানুষ দেখি না। -রোজা ইসলাম
ন তু ন রূ পে ভি ন্ন আ ঙ্গি কে কিংবদন্তী পাবলিকেশন নতুন লোগো উদ্বোধন উপলক্ষ্যে আজ থেকে ২৩ জুলাই পর্যন্ত তিন দিন কিংবদন্তীর প্রকাশিত সকল বইতে কুরিয়ার চার্জ ফ্রি করা হয়েছে। একসাথে যেকোন তিনটি বই কিনলে পছন্দ অনুযায়ী একটি বই ফ্রি। তিন দিনের এই অফারে একজন পাঠক প্রতিদিন সর্বোচ্চ ১২ টি বই অর্ডার করতে পারবেন। অর্ডার করুন কিংবদন্তী পাবলিকেশন পেইজ ইনবক্সে। বই কুরিয়ার করা হবে ২৫ জুলাই ২০২১ তারিখে। 01 77 5 33 66 88 (বিকাশ ও নগদ পার্সোনাল) বইয়ের নাম- লেখকের নাম- শ্রেণি- বিক্রিত মূল্য ★শেষ- জুনায়েদ ইভান- উপন্যাস- ২৫০ ★বাতাস কলের সিম্ফনি- মাসুদ হাসান উজ্জ্বল- উপন্যাস- ৩০০ ★পদশব্দ- সেলিনা হোসেন- উপন্যাস- ২৫০ ★স্পর্শ- ওয়াহেদ সবুজ- উপন্যাস- ২০০ ★এই শহরে- নূর হোসাইন হীরা- উপন্যাস- ২৫০ ★দহনের একাত্তর- তানহা ফেরদৌস- উপন্যাস- ২৫০ ★মৃত সৈনিকের বনবাস- রফিকুল ইসলাম প্রিন্স- উপন্যাস- ২৫০ ★আজ বৃষ্টির মন খারাপ- রিজভী রহমান তাজিন- উপন্যাস- ২৫০ ★আমার মৃত্যুর জন্য রাষ্ট্র দায়ী- কয়লা সানজু- উপন্যাস- ৪০০ ★ওরা কেউ না- শারমিন আহমেদ- গল্পগ্রন্থ- ২০০ ★ঢাকাইয়্যা গল্পগুলো- আসলাম সানী- গল্পগ্রন্থ- ১৫০ ★শিরোনামে তুুমি- তাজবীর সজিব- গল্পগ্রন্থ- ২০০ ★মৃত্যু- ইমতিয়াজ আহমেদ- গল্পগ্রন্থ- ২০০ ★সীমান্ত- রফিকুল ইসলাম প্রিন্স- গল্পগ্রন্থ- ২০০ ★যখন আমি বুকের পাঁজর খুলে দাঁড়াই- নির্মলেন্দু গুণ- কাব্যগ্রন্থ- ২০০ ★তবে তাকাও নিজের দিকে- লুৎফর হাসান- কাব্যগ্রন্থ- ২০০ ★সভ্যতার ময়নাতদন্ত- শিমুল খান- কাব্যগ্রন্থ- ২৫০ ★তুমি কি আমায় ভালোবাসবে?- রাজুব ভৌমিক- কাব্যগ্রন্থ- ২০০ ★ভাদ্দর মাইস্যা কবিতা- রুদ্রাক্ষ রায়হান- কাব্যগ্রন্থ- ১৫০ ★একদিন গোটা দেশটাকে খাবো- সালমা ইভা- কাব্যগ্রন্থ- ২০০ ★কিছুটা কবিতা, তারপর তুমি- জহিরুল হক অপি- কাব্যগ্রন্থ- ২০০ ★আমরা সবাই একসাথে একা- রফিকুল ইসলাম প্রিন্স- কাব্যগ্রন্থ- ২০০ ★জেগে ওঠো নারী- এমদাদ হোসেন সরোয়ার- কাব্যগ্রন্থ- ২০০ ★বঙ্গবন্ধুর আলোচিত ভাষণ ও উক্তি- মাহবুবুল আলম বিপ্লব- গবেষণা- ২৫০ ★রবীন্দ্র সাহিত্যে নতুন প্রেক্ষণ- তপন বাগচী- গবেষণা- ২০০ ★বোবা শালিকের বুলি- মাহাবুব আশরাফ আহাদ- প্রবন্ধ- ২০০ ★বঙ্গবন্ধু মুক্তিযুদ্ধ ও দেশের গান- মীর লিয়াকত আলী- গান- ২০০ ★বড়ভাই লকডাউন- জয়দীপ দে- রম্য- ১৫০ প্র চে ষ্টা র মৃ ত্যু নে ই
দশকের পর দশক বাঁশির মতো বাজছে হুমায়ূন আহমেদ। এমনি যাদুকর ঝংকার তোলেন পাঠক হৃদয়ে। সেই সাথে আমরা বিশ্বাস করি শিল্প ও শিল্পী টিকে থাকে সম-আলোচনায়। কালজয়ী হুমায়ূন নিয়ে অনেক মৌখিক সমালোচনা হয়েছে। লিখিত সমালোচনা থাকুক- সেই প্রেক্ষিতে উদ্যাগ 'বাজে হুমায়ূন' বইটি। সূচিবদ্ধ প্রবন্ধগুলো তাঁর সাহিত্যভাবনা ও চিন্তাচর্চার ধারাক্রম স্পষ্ট করবে। আলোচকরা নতুন দিগন্ত উন্মোচন করার চেষ্টা করেছেন। বইটির সম্পাদনা করেছেন ইমরান মাহফুজ। প্রকাশ করেছে কিংবদন্তী পাবলিকেশন৷ প্রচ্ছদ করেছেন চারু পিন্টু। বইটিতে হুমায়ূন আহমেদ এর লেখালেখির উপকরণ, প্রকরণ ও সীমাবদ্ধতা নিয়েও আলোচনা করেছেন আলোচকরা। বিচিত্র চিন্তাসমৃদ্ধ প্রকাশনাটি পাঠক মাত্রই উপকৃত হবেন। অতিবুকে অর্ডার করতে-
হুমায়ূন আহমেদের মৃত্যুবার্ষিকী উপলক্ষ্যে প্রকাশিত হচ্ছে 'বাজে হুমায়ূন' নন্দিত কথাসাহিত্যিক হুমায়ুন আহমেদের নবম মৃত্যুবার্ষিকী উপলক্ষে প্রকাশিত হয়েছে সমালোচনাগ্রন্থ বাজে হুমায়ূন। এটি দেশের প্রসিদ্ধ লেখক সাহিত্যিকের লেখায় হুমায়ূন আহমেদের জীবন ও কর্মের বিশ্লেষণমূলক সম্পাদনা গ্রন্থ। এটি সম্পাদনা করেছেন কবি ও গবেষক Emran Mahfuz। প্রকাশ করেছে কিংবদন্তী পাবলিকেশন। বইটির প্রচ্ছদ করেছেন Charu Pintu। এতে লিখেছেন এমেরিটাস অধ্যাপক আনিসুজ্জামান, এমেরিটাস অধ্যাপক সিরাজুল ইসলাম চৌধুরী, ফয়জুল লতিফ চৌধুরী, আসিফ নজরুল, শান্তা মারিয়া, আহমেদ মাওলা, মোহাম্মদ আজম, কুদরত-ই-হুদা, মো. আব্দুল হামিদ, অমিত গোস্বামী, হামীম কামরুল হক, সাদাত হোসাইন, সালাহ উদ্দিন শুভ্র, মো. আদনান আরিফ সালিম, শিবলী আহমেদ, আবু সায়ীদ নয়ন, সুহৃদ সাদিক, জুবায়ের ইবনে কামাল, ইমরান মাহফুজ সহ আরো অনেকে। সম্পাদক বলেন, দশকের পর দশক বাশির মতো বাজছে হুমায়ূন। এমনি যাদুকর ঝংকার তোলেন পাঠক হৃদয়ে। সেই সাথে আমরা বিশ্বাস করি শিল্প ও শিল্পী টিকে থাকে সম-আলোচনায়। কালজয়ী হুমায়ূন নিয়ে অনেক মৌখিক সমালোচনা হয়েছে। লিখিত সমালোচনা থাকুক- সেই প্রেক্ষিতে উদ্যাগ। সূচিবদ্ধ প্রবন্ধগুলো তাঁর সাহিত্যভাবনা ও চিন্তাচর্চার ধারাক্রম স্পষ্ট করবে। আলোচকরা নতুন দিগন্ত উন্মোচন করার চেষ্টা করেছেন। এতে হুমায়ূনের লেখকের লেখালেখির উপকরণ, প্রকরণ ও সীমাবদ্ধতা নিয়েও আলোচনা করেছেন। বিচিত্র চিন্তাসমৃদ্ধ প্রকাশনাটি পাঠক মাত্রই উপকৃত হবেন। প্রি-অর্ডার লিংকঃ
একটি ঘোষণা আপনারা অনেকেই জানেন, সৃজনশীল প্রকাশনা সংস্থা কিংবদন্তী পাবলিকেশন এর সহযোগী প্রতিষ্ঠান 'দূরবীণ' নিয়ে বিগত বছর আমরা যাত্রা শুরু করি। কিন্তু কিংবদন্তীর বই নিয়ে ব্যস্ততা বেড়ে যাওয়ার ফলে দূরবীণ গত বছর হাতে থাকা সকল পাণ্ডুলিপি ফেরত দেয়। চলতি বছরে বইমেলা ২০২২ উপলক্ষ্যে কিংবদন্তী পাবলিকেশন নতুন কোন লেখকের পাণ্ডুলিপি নিচ্ছে না। ইতিমধ্যে আমরা অনেক লেখককে ফিরিয়ে দিতে বাধ্য দিয়েছি। আশার বাণী হচ্ছে, কিংবদন্তীর মতো হাই কোয়ালিটি প্রোডাকশন ও মানসম্মত কিছু বই নিয়ে আগামী মাস থেকে দূরবীণ যাত্রা শুরু করতে যাচ্ছে। বইমেলা ২০২২ উপলক্ষ্যে দূরবীণ কিছু সংখ্যক মানসম্মত পাণ্ডুলিপি গ্রহণের সিদ্ধান্ত নিয়েছে। বইমেলায় দূরবীণ এর সকল বই পাওয়া যাবে একমাত্র পরিবেশক কিংবদন্তী পাবলিকেশন এর স্টলে। বইমেলা ২০২২ উপলক্ষ্যে ৩১ আগস্ট ২০২১ তারিখের পর থেকে নতুন কোন পাণ্ডুলিপি গ্রহণ করবে না দূরবীণ। উক্ত সময়ের মধ্যে আগ্রহী লেখকেরা চাইলে আমার ইনবক্সে যোগাযোগ করতে পারেন। ধন্যবাদ। অঞ্জন হাসান পবন প্রকাশক দূরবীণ
প্রকাশনী সংস্থা দূরবীণ থেকে শীঘ্রই আসছে রোজা ইসলাম (মৃণালিনী মৃণু) এর কাব্যগ্রন্থ 'মহাকালের গর্ভে ভালবাসা'। বিক্রিত মূল্যঃ ২০০ টাকা। প্রচ্ছদঃ আয়ুব আল আমীন। দূরবীণ এর একমাত্র পরিবেশক কিংবদন্তী পাবলিকেশন।
আজ সভ্যতার ময়নাতদন্ত কাব্যগ্রন্থের লেখক শিমুল খান এর হাতে বইটি তুলে দিলাম। এখন থেকে কিংবদন্তী পাবলিকেশন পেইজ সহ সকল অনলাইন বুকশপে বইটি ২৫০ টাকা বিক্রিত মূল্যে পাওয়া যাচ্ছে। বইটির প্রচ্ছদ ও ইংরেজি অনুবাদ করেছে সঞ্চিতা দাস সৃষ্টি।
বাংলা সাহিত্যের উজ্জ্বল নক্ষত্র সেলিনা হোসেন ম্যামের আজ ৭৫ তম জন্মদিন। তাঁর লেখার জগৎ বাংলাদেশের মানুষ, তার সংস্কৃতি ও ঐতিহ্য। তাঁর উপন্যাসে প্রতিফলিত হয় সময়কালের সামাজিক ও রাজনৈতিক দ্বন্দ্ব - সংকটের সামগ্রিকতা। তিনি তার জীবনের গভীর উপলব্ধির প্রকাশকে শুধু কথাসাহিত্যের মাঝেই সীমাবদ্ধ রাখেননি, উপস্থাপন করেছেন শাণিত গদ্যের নির্মাণে প্রবন্ধের আকারেও। সেলিনা হোসেনের উপন্যাস ও গল্পে সমাজের সুবিধাবঞ্চিত শ্রেণি যেমন উঠে এসেছে, তেমনি বিভিন্ন শ্রেণি-পেশার মানুষের সুখ-দুঃখের উপাখ্যান হয়ে উঠেছে তাঁর লেখনিতে। তাঁর রচনায় বাংলাদেশের মুক্তিযুদ্ধ গণমানুষের সংগ্রাম হিসেবে চিত্রায়িত হয়েছে। কিংবদন্তী পাবলিকেশন থেকে প্রকাশিত তাঁর ‘পদশব্দ’ উপন্যাসটি একটি জীবনযাত্রা ও সমসাময়ীক কালের এক গভীর উপলব্ধি৷ কিংবদন্তী পাবলিকেশন পরিবারের পক্ষ থেকে ম্যামকে জন্মদিনের শুভেচ্ছা ও অভিনন্দন।
তুমি কাগজের নৌকায় বৃত্ত এঁকে দিলে, আর আমার সাধ হলো বৃত্তে ডুবে মরবার। ক্লিক: নেজাম উদ্দিন 
সভ্যতার ময়নাতদন্ত স্যাম্পল কপি হাতে এসেছে। মায়ের হাতে স্যাম্পল কপি পৌঁছানোর পর বইটির অর্ডার কার্যক্রম শুরু হবে। খুব শীঘ্রই পাঠকের হাতে পৌঁছে যাবে শিমুল খান এর এই প্রথম কাব্যগ্রন্থটি।
মৃত্যুর ৫০ বছর পরেও নদীর প্রবাহিত পথের চিহ্ন থাকে, মানুষের মৃত্যু আয়োজনে থাকে এক সপ্তাহের নীরবতা।
সবকিছু কখনো শেষ হয় না। কিছু না কিছু অবশিষ্ট থাকে। একটু অভিমান হলেও থাকে।
যার দেওয়ার মতো কিছুই অবশিষ্ট থাকে না, তার আসলে হারানোর কোন ভয় থাকে না। মানুষ তখনই নিরবচ্ছিন্ন জীবনকে যাপন করতে পারে, যখন তার কোনকিছুতেই হারানোর ভয় থাকে না। যার মধ্যে হারানোর আফসোস নেই, তার কান্নার রং কি কালো হয়? 
তোমায় হারিয়ে ফেলার ভয়টা বাড়ুক, আমি বুক পেতে ধৈর্য ধরে থাকতে জানি।
টিকিট কনফার্ম হয়ে গেলে আমি কী করবো? সেটাই ভাবছি। আমার বগিটা যেন হেলান দেওয়া সিস্টেমের হয়, এ টু সিট কেটে দিবেন প্লিজ। স্যরি। মানে আমার যে সিট হবে সেটা যেন স্ক্যানিয়া মাল্টি এক্সেল এর সিটের মতো হয়। আর সিট টা এ টু হলে সামনের পুরো লুকিং সাইডটা পাওয়া যাবে। জোশ হবে। মোটেও না। এটা বাস না, ট্রেন। ট্রেনের এক একটা কামড়া কে বগি বলে। আপনি শোভন চাচ্ছেন তাই তো? শোভন কি? হু। আপনার মাথা। চুপ করুন। আমি চুপ করলাম। কিন্তু মেয়েটি রেগে উঠলো। আপনার আম্মুর নাম্বার দেন, আমি কথা বলবো আপনার আম্মুর সাথে। আমার বুকের মধ্যে একটা কবর আছে, আমার মা সেখানে থাকে। আজ পাঁচটা বছর সে আমার সাথে কথা বলে না, কখনোই বলবে না হয়তো। আমি স্যরি। আমি আসলে জানতাম না। আচ্ছা শুনুন, আপনার কোন টেনশন করতে হবে না। আমি আপনাকে সব ব্যবস্থা করে দিবো। আপনি তো মনে হয় ব্রেকফাস্ট করেননি তাই না? জি। আমরা টিকিট কনফার্ম করে হান্ডিতে যাবো। হান্ডি কি? কিছু না। চলুন। আমরা টিকিট কনফার্ম করে হান্ডির অনুসন্ধানে বেড়িয়ে পরলাম। আধা ঘন্টা রিক্সা চলার পর রিক্সাওয়ালা একটা রেস্টুরেন্টের সামসে এসে থামলো। রেস্টুরেন্টের নাম হান্ডি। আমি হান্ডিতে ঢুকে হান্ডিপাতিল কিছুই পেলাম না। ফ্রেস হয়ে একটা টেবিলে বসলাম। সামনের চেয়ারে বসা মেয়েটাকে এখন আগের থেকে বেশি সুন্দরী লাগছে। মেয়েটি তার পছন্দ মত অর্ডার করে দিলো। আমি চুপচাপ ফোনে গল্প লিখছিলাম। এই লোক... হুম। খান না কেন? ওহহহ। লিখতে ছিলাম। এইগুলা বাদ। এখন এইগুলা করা যাবে না। এখন খাওয়ার সময়, ওকে? জি। আস্তে খান, গলায় আটকাবে তো। আসলে আমি গতকাল থেকে কিছু খাইনি। চোখের সামনে জোশ টাইপের কিছু খাবার, এইগুলো তৃপ্তি নিয়ে খেলে যদি একটু জোবা হয় হোক। জোবা কি? তৃপ্তি। ভাই, কোন জায়গার ভাষা এইটা? আমাদের এলাকার। ঐটা কোন দিকে হবে? ঐদিকে... নখ দিয়ে না দেখিয়ে মুখ দিয়ে বলুন। বদরপাশা। এটা কোন দিকে হয়? টেকেরহাটের পাশ দিয়ে হয়। আচ্ছা। তা জোবা হচ্ছে? একছের। হা হা। একটা মানুষ এতটা অস্থির হয়ে কিভাবে খেতে পারে? আপনার খাবার কেউ নিয়ে যাবে না, ধীরেসুস্থে খান। কিন্তু আমি এভাবে খেয়েই তৃপ্তি পাই। কী নাম আপনার? ঐডাই। ঐডাই কী? ঝিলম। বাসায় নিজে রান্না করে খান? না। লোক রাখা আছে, খাবার রুমে দিয়ে যায়। স্বপ্নে পাডুকোন এসে রান্না করে দিয়ে যায় মাঝেমধ্যে। পাডুকোন কে? সে হচ্ছে একটি দীপিকা। তার নাম পাডুকোন। তার কাজ হচ্ছে হিন্দি সিনেমায় নাচাগানা করা। তার সাথে আমার ফেসবুকে আলাপ হয়। আচ্ছা। কেক আছে? কেক কেন? ভাতের মধ্যে কেক দিয়ে খাবো। দারুন জোবা। আমি ছোটবেলা থেকেই ভাতের সাথে কেক খাই, আমি মাঝেমধ্যেই দেখতাম মা আঁড়চোখে দেখে হাসতো। মা খুব সুন্দর কেক বানাতো। মা মারা যাওয়ার পর আপনাকে কেউ আদর করেছে? আমি কিছুক্ষণের জন্য নিস্তব্ধ হয়ে গেলাম। আমার বলার মতো কথা আছে বহু, কিন্তু আমার কোন কথাই বলতে মন চায় না। পাঁচটা বছরে আমি হয়তো পাচঁটা দিনও কথা বলিনি। আমার কথা শোনার মতো কেউ থাকে না। আমি আমার সৃষ্টির সাথে কথা বলে সময় কাটাই। মা তো আমাকে সাথে নিলেও পারতো। হু...। আপনি খেয়ে নিন, আমি আর খেতে পারছি না। মন চাচ্ছে না। ঝিলম, এই প্রথম আমার মনে হচ্ছে আমি নিচে ডুবে যাচ্ছি।
যখন তুমি হতাশ, চারিদিকে নিঃসঙ্গতা তখন মনের ভূত এসেও ঢিল মেরে যাবে, কিন্তু তোমার কাছে পর্যাপ্ত টাকা থাকলে তুমি ভূত আর মানুষের পার্থক্য বুঝবে।
শূন্যতা চিরে দেখিছি, খুঁজেছি তোমায় ঝিমিয়ে পরা বাতাসেও, হাতরে দেখেছি কবুতরের ডানা, চুপসে থাকা পাথরকুচির কাছেও জানতে চেয়েছি, তোমাকে খুঁজে পাইনি আমার কোন অঙ্গে, তুমি মানেই অসীম শূন্যতা।
যাকে কেউ কখনো খুঁজে না, তার হারানোর কিছু থাকে না।
একদিন হঠাৎ নীলক্ষেত গেলাম। ফুটপাতে পুরানো বইয়ের একটা ভাসমান দোকানের সামনে এসে দাঁড়ালাম। বেশ কিছুক্ষণ বই নাড়াচাড়া করে দেখছিলাম। সেদিন আমি একটা শেষের কবিতা হাতে নিয়ে হাটতে হাটতে বাসায় পৌঁছালাম। মা শেষের কবিতা পেয়ে আমার কপালে একটা চুমু খেলো। এটাই ছিলো মায়ের প্রথম ও শেষ চুমু। দিনটা ছিলো বৃহস্পতিবার। ঘরে খাবার মত কিছু ছিলো না। আমি ভার্সিটির ক্লাস শেষ করে বাসায় এসে ফ্রেস হয়ে চৌকিতে শরীর ছেড়ে দিলাম। গতরাত থেকে আজ বিকেল পর্যন্ত পেটে দানাপানি পড়েনি। মা অনেকক্ষণ যাবত সেলাইমেশিনের উপর মাথা রেখে শুয়ে আছে। আমি ভেবেছিলাম, শরীর খারাপ করেছে হয়তো। মা কে ডাকলাম, মায়ের কোন সাড়াশব্দ নেই। কয়েকটা ডাক দেওয়ার পর আমি নিজে উঠে মায়ের হাতে হাত রেখে ডাক দিলাম। মায়ের পুরো শরীর শক্ত আর ঠান্ডা হয়ে আছে। আমি যখন বুঝতে পারলাম, মা আর নেই- তখন ভয়ে আমার হাত পা ঘামতে ছিলো। আমি কান্না করতে চেয়েছি পারিনি। মা মারা যাওয়ার পর থেকে আমি আর কখনোই কান্না করতে পারিনি। মাঝেমাঝে মনে হয় আমি একজন কাঠ মানব। মাকে যখন কবরে শুয়াইছি তখন থেকেই আমার ভিতর একটা হাহাকার, এক পৃথিবী শূন্যতা। আমার সাথে মায়ের শেষ কথাটা ছিলো- 'তোর জন্য আমার বাঁচতে ইচ্ছে হয়।' বুড়িগঙ্গার পানি কি আপনার থেকেও শীতল? জানি না। এত সুন্দর পরিষ্কার পানি দেখে গোসল করতে মন চাচ্ছে। লাফ দেন। রিয়া হয়তো ভাবতে পারেনি যে আমি সত্যি সত্যি লাফ দিবো। আমাদের জীবনে হুটহাট এমন কিছু মুহূর্ত চলে আসে যখন আমরা ইন্সট্যান্ট অনেক বড়ো বড়ো সিদ্ধান্ত নিয়ে ফেলি। অবশেষে আমি নৌকা থেকে বুড়িগঙ্গায় লাফ দিলাম। রিয়া হতভম্ব হয়ে আমার সাঁতার কাটা দেখছে। আধাঘন্টা পর তার সাথে আমার বিয়ে হওয়ার কথা। আমি রিয়াকে দেখে হাসছি আর সাঁতার কাটছি। রিয়া পানিতে হাত ভিজাচ্ছে। নৌকা গুলো ঢেউয়ের তালে দুলছে। এত পরিষ্কার পানি আমি এর আগে কখনোই দেখিনি। আয়নার মতো স্বচ্ছ। তিন চার মিনিট সাঁতরানোর পর হাত পা যেন আর নড়ছেই না। ক্লান্ত হয়ে গিয়েছি, নিঃশ্বাস ঘন হয়ে আসছে...
আমার সবগুলো বই এই হিজল গাছের ডালে বসে লেখা। টুশি লিখতে সারাক্ষণ আমি গাছের ডালেই থাকি। গাছটার বয়স আমার বয়সের কাছাকাছি। পাঁচ বছর বয়স থেকে গাছের এই ডালে এসে বসতাম। কত স্মৃতি এই গাছটা নিয়ে!
একটি প্রকাশিতব্য বইয়ের বিজ্ঞাপন 'নান' অর্থ 'রুটি'। আর রুটি দিয়ে রাখা মানুষকে বলা হতো নানকার। এটা ছিল শোষণের প্রথা। তখন জমিদার আমল। জমিদাররা ভূমিহীন কৃষককে জমি দিত যেন যে রুটি খাওয়ার ব্যবস্থা করতে পারে। আচটা অনুর্বর জমিতে শ্রম দিয়ে যে ফসল হতো তাতে জমিদাদের চাহিদা মিটিয়ে কৃষকের খাওয়ার জন্য আর রুটি জুটত না। জমিদার ডাকলেই নানকারকে উপস্থিত থাকতে হতো, তার নিজের গায়ে জ্বর থাকুক কিংবা কিশোরী কন্যার লাশ উঠোনে শোয়ানো থাকুক, নানকারের কোনো কথা জমিদারের কাছে পৌঁছাত না। উপস্থিত হতে না পারলে তার জন্য ছিল কঠিন ধরনের নির্মম নির্যাতন। জমিদারের আদেশ আর ফরমায়েশ পালন করতে হতো। এজন্য তাকে আলাদা কোনো মজুরি দেওয়া হতো না। জমিদারের চোখে নানকার কখনো মানুষ বলে গণ্য হয়নি। নানকারের কাজের সময়, পরিমাণ কিছুই নির্দিষ্ট ছিল না। জমিদাদের মর্জিমাফিক নির্ধারিত হতো সব। নানকারের ছিল না মানুষের মর্যাদা। সে ইতর জীবন যাপন করত। আদিম যুগের দাসের মতো সে ছিল বাঁধা, বংশপরম্পরায়। এই নানকাররা একসময় বিদ্রোহ করল। সবকিছু হারানো, বেগারিতে আটকা পড়া কঙ্কালসার নানকারকার দাঁড়ালো জমিদারের মুখোমুখি। মর্যাদাহীন, স্বাধীনতাহীন, বাক-অধিকারহীন যুগে যুগে সব মানুষ দাস। সামন্তপ্রভুরা কেবল তাদের চেহারা বদলেছে। কখনো জমি, কখনো কল-কারখানা, কখনো ক্ষমতা। অর্থ আর ক্ষমতা এদের প্রভু বানিয়েছে। মানুষ হয়েছে ইতর, নানকারের মতো ইতর। সে হয়েছে বেগার, হদুয়া, চাকরান, নানকার। মানুষ বাঁচবে মর্যাদা নিয়ে, মানুষ বাঁচবে স্বাধীনভাবে, মানুষ কথা বলবে।
রিয়া, আজ কি বৃষ্টি হবে? জানি না। আপনি অসুস্থ মনে হচ্ছে। তীব্র জ্বর। মাথা পুরো ভারি হয়ে আছে। গাছি যখন খেজুর গাছের মাথা থেকে রস ভর্তি হাড়ি নিচে নামায় তখন হাড়ি যতটা ভারি থাকে এখন তেমন ভারি মনে হচ্ছে। বুঝলাম। রেস্ট নিন। ফ্লোরে ঘুমাইতাম কিন্তু শরীর খারাপ করবে জেনে ফ্লোরে ঘুমাচ্ছি না। ফ্লোর থেকে আপনার খাট কতটুকু উঁচু? আমার কোন খাট নেই। আমি জাজিমে ঘুমাই। কতটুকু উঁচুইবা হবে? ধরুন, একটা রোগাসোগা বাছুর যখন মাতৃগর্ভ থেকে ভূমিষ্ঠ হয়ে মাটিতে বসে থাকে তখন যতটুকু উঁচু হয় ততটুকু সাইজের। আর কোনো কিছুর উদাহরণ ছিলো না? আছে হয়তো, মনে পরছে না। সোয়া দুই লিটারের একটা কোকের বোতল যতটুকু উঁচু হয় ততটুকু উঁচু ধরুন। হা হা। আচ্ছা আপনার মন ভাল তো? বুঝতেছি না এখনপর্যন্ত। এখন কী করবেন? জানি না কী করবো, তবে বাস জার্নি করতে পারলে একটা ঘোরের মধ্যে সময়টা কাটতো। ঘোর পছন্দ? খুব। কোথায় যাবেন ভাবছেন? এখনো ভাবিনি। চট্টগ্রাম চলে আসুন। চোখের ভাষায় জীবনের ক্ষুধা দেখে আপনি তৃপ্ত হলেও হতে পারেন। এখনই রওনা দিতে হবে? আপনার ইচ্ছা। ওকে। এইতো দাঁড়িয়ে গেলাম। মোবাইল দুটো পকেটে নিলাম, মানিব্যাগ, চশমা, হুডি আর হেডফোন সাথে নিলাম। ফ্যান ও লাইট দুটোই বন্ধ করলাম। দরজা লক করা শেষ। আমি রেডি। তারমানে এখন আপনি চট্টগ্রাম রওনা হচ্ছেন? জি। আর ইউ সিরিয়াস? দেখা যাক... 
আমারে আপনি কেন বিয়ে করবেন ঝিলম? ভাল লাগে। মনে হয় আপনার সাথে পাইল কইরা থাকা যাইবো। আপনি আমৃত্যু নিজের মতো থাইকেন। কিছু মানুষের বদলাতে নেই। আপনি এভাবেই সুন্দর। আমার খুব বেশিকিছু লাগে না। যা লাগে তা বই বিক্রির টাকা দিয়ে হয়ে যায়। তাহলে আমরা কখন বিয়ে করছি? আপনি যখন বলেন। আমি যখন বললেই তো আর হবে না। কোর্ট খোলা থাকতে হবে। কোর্ট তো দশটার আগে খুলবে না। তারমানে হাতে সময় আছে। ঝিলম, আমি কি গোসলটা করে নিবো? নিন। আচ্ছা, বসুন তাহলে। আর টুশিকে রাখুন। টুশি কী? এইটা আমার টুশি। পৃথিবীতে ওর আগমন ঘটেছে সম্ভবত শুধুমাত্র আমাকে সময় দেওয়ার জন্য। এই কুত্তার বাচ্চায় মাসে কত টাকার খাবার খায়? কম না। পাঁচ হাজার টাকার মতো হবে। আরো বেশি যায়। তা এই কুত্তার বাচ্চাটারে পাইলা পুইষ্যা বড়ো বানানোর ফজিলত কী? ওকে আমি ভালোবাসি। এইডাও কি আপনার লগে গোসল করে? না। তবে টুশি আমাকে বুঝে। ফিল করতে পারে আমি যা যা বলতে চাই। ফাও উদবাগ। এইটার মানে কী? এইডার মানে হইতেছে ওরে আমার কাছে দেন আর আপনি গোসলে যান। আর শুনেন? জি এইডার কি ভাদ্রর মাসে মাথার প্যাঁচ কাইটা যায় অন্যগুলার মতো? দেইখা তো মনে হয় বিদেশি কুত্তা, তাদের আবার আলাদা কোন মাস আছে কিনা? ওরে দেইখাই মনে হইছে ও একটা ভদ্র কুত্তা। বাজারের চাম ছোলা কুত্তার থেকে ওর রুচিবোধ অনেক মানসম্মত। রিয়া টুশিকে আমার কোলে দিয়ে গোসলে ঢুকলো। আমি বালিশে হেলান দিয়ে হাতের কাছ থেকে হাসান আজিজুল হক এর আগুনপাখি বইটা হাতে নিলাম। যে ভাষায় বইটি লেখা আমি সে ভাষার সাথে পরিচিত না। কিন্তু আমার পড়তে বিরক্ত লাগছে না। এগারো পৃষ্ঠা শেষ হওয়ার পর রিয়া বাথরুম থেকে বের হলো। টুশি রিয়ার দিকে তাকিয়ে আছে। দরজা খুলে রিয়া একটা মুচকি হাসি দিয়ে টাওয়েলে চুল মুঁছছে। তাকে এখন অনেক প্রানবন্ত দেখাচ্ছে। আপনে চাইলে তোষকের উপরেও বসতে পারেন আপা। আপা! তাইলে কি ভুন্ডি বলবো? দুর্দান্ত জিনিস পেতে যাচ্ছি। ভাই আপনি একটা মাল। আমি আবার কী করলাম? ফ্লোরে বসতে মন চাচ্ছে। তাহলে ফ্লোরেই বসেন। কী খাবেন বলেন? আপনার রুমে কী কী আছে? জানি না। বিস্কুট, কেক জাতিয় খাবার থাকতে পারে। মনে পরছে না। রিয়া ডিব্বাটা হাতের কাছে নিয়ে একে একে বিস্কুটের অবশিষ্টাংশ বের করতে লাগলো। এক প্যাকেট এনার্জী প্লাস এখনো ইনটেক। আরেক প্যাকেটে তিনটা অবশিষ্ট আছে। সে তিন পিচ পিঁপড়াদের দিলেও খাবে না। এরপর বের করলো টিপ। টিপের প্যাকেটে ছয় পিচ পাওয়া গেল। এভাবে মোট তেরো প্যাকেট বিস্কুট আর এক প্যাকেট কেক পাওয়া গেল। রিয়া আমার দিকে তাকিয়ে আছে। আমি মৃদু হেসে বলতে শুরু করলাম, আপনার কুত্তাটা আসলেই ভদ্র। সে অন্যান্য কুত্তাদের মতো খাই খাই স্বভাবের না। সে একটা আন্তজার্তিক মানের কুত্তা। ওরে এক প্যাকেট লেক্সাস বিস্কুট দেন। টুশি বিস্কুট খায় কিন্তু এখন খাবে বলে মনে হয় না। রিকোয়েস্ট করেন। ওর মন চাইলে আমাকে ইশারা করবে। মহা আয়োজন!
অসুস্থ পৃথিবীটা জাগে যখন আমি গভীর ঘুমে। প্রত্যাশাবিহীন জীবনে আছে আত্মমগ্নতার এক স্বস্তি! কেউ বোঝে না... অপ্রকৃতস্থ আমি নই তো ওরা বাহ্যিক আবরণ দেখে, বাকচাতুর্য দেখে বাইরের খোলস দেখে কতোটা কাকে চিনবে? ভেতরের শামুক নরম মন চিনতে পারে ক'জনায়? -শারমিন আহমেদ
অনেকদিন পর বাড়ি যাচ্ছি। দেখা হবে আবার ইদের পরে।
পথের দাবী মেটাতে ইচ্ছেদের পাখা মেলতে হয় অথচ কী এক আটকে রাখা, এভাবে... আমি থামতে চাই না, জানিও না নগর জুড়ে হতাশার বিষ নিঃশ্বাস আকাঙ্ক্ষার সোপান ছুঁতে তবুও চলি পথে... জানি, প্রচেষ্টার মৃত্যু নেই।
টুশি গত ২০২০ সালের বইমেলার ২৫ কি'বা ২৬ ফেব্রুয়ারি মা আমাকে একটা স্বপ্ন দেখায়। সাথে থাকে কিছু দিকনির্দেশনা। আমি আরো শক্তি নিয়ে এগোনো শুরু করি। এর কয়েকদিন পর প্যারিদাস রোড ধরে হাঁটতে হাঁটতে একটা ম্যাট্রেসের দোকানের দিকে তাকিয়ে আছি অনেকক্ষণ। কেন দাঁড়িয়ে আছি তা ঠিক খেয়াল নেই। হুট করেই মগজে একটা প্লট চলে এল। আমি সারাটা রাত প্লট সাজিয়ে ভোরবেলা দেখি এই প্লট দিয়ে ৭ কিংবা ৮ ফর্মার একটা উপন্যাস ভালোভাবেই হয়ে যাবে এবং এই খবরটা সবার আগে মাকেই জানাই। মা বলল, লিখে ফেল। প্লট সাজানো রেডি আমার। এখন ম্যাটার লেখার আগে ঝিলম চরিত্রটাকে বুঝতে চেষ্টা করছিলাম। গল্পে ঝিলম চরিত্রের সাথে আমার বেশকিছু সাদৃশ্য রয়েছে। আমি চেষ্টা করছি ভালো কিছু দিতে, দেখা যাক কেমন হয়। আমার বিশ্বাস, অখাদ্য হবে না।
পৃথিবীর সবচেয়ে ভয়ঙ্কর প্রতিশোধ সম্ভবত, পাত্তা না দিয়ে মেরে ফেলা।
অমর একুশে বইমেলা ২০২১ এর পর্দা নামলো। বইমেলায় কিংবদন্তী পাবলিকেশন এর স্টলের প্রথম ক্রেতা ছিলেন মিরাজুল ইসলাম মিল্টন এবং শেষ দিনের শেষ ক্রেতাও তিনি। তাই তার জন্য শেষ দিনেও কিংবদন্তী পাবলিকেশন এর পক্ষ থেকে ছিলো প্রীতি উপহার। অবশেষে কিংবদন্তী তার কাঙ্খিত লক্ষ্যের পথে, যে স্থানে আমি কিংবদন্তীকে দেখতে চেয়েছিলাম। আমি বিশ্বাস করি, চেষ্টার অসাধ্য কিছু নেই। সকল পাঠক, শুভাকাঙ্খী ও কিংবদন্তী পাবলিকেশন টিমের প্রতি আমি কৃতজ্ঞ। সেই সাথে ধন্যবাদ জানাই রকমারি ডট কম কে। রকমারি আপ্রাণ চেষ্টা করে দ্রুত সময়ের মধ্যে পাঠকের হাতে বই পৌঁছে দিয়েছে। প্র চে ষ্টা র মৃ ত্যু নে ই
এই কপিটা কি এখনো কারো হাতে পৌঁছায়নি, নাকি আমরা এই কপির পাঠকের কাছে পৌঁছাতে পারিনি? এই কপিটি যে পাঠক পেয়েছেন তার জন্য রয়েছে কিংবদন্তী পাবলিকেশন এর পক্ষ থেকে প্রীতি উপহার।
বইগুলো দেখলেও শান্তি লাগে। ইদানীং আমি গোডাউনে বইয়ের উপর ঘুমাই। এত এত বই দেখলে মন ভরে যায়।
লকডাউনের মধ্যেও কিছু পাঠক বইমেলায় এসে কিংবদন্তী পাবলিকেশন এর ৩৬ নম্বর স্টল খুঁজে বই কিনে নিয়ে যাচ্ছে। এরচেয়ে বড়ো প্রাপ্তি আর কী হতে পারে?
কিংবদন্তী পাবলিকেশন। স্টল নম্বর ৩৬। বাতাস কলের সিম্ফনি এবং আমার মৃত্যুর জন্য রাষ্ট্র দায়ী বই দুটি সহ কিংবদন্তীর সকল বই আজ থেকে স্টলে পাবেন। এছাড়া যারা বইমেলায় আসতে চাচ্ছেন না, তা
'বাতাস কলের সিম্ফনি' নিয়ে নির্মাতা মাসুদ হাসান উজ্জ্বল আছেন কিংবদন্তী পাবলিকেশন এর ৩৬ নম্বর স্টলে।
আজ স্টলে এসেছে মাসুদ হাসান উজ্জ্বল এর 'বাতাস কলের সিম্ফনি' এবং সানজিদা সঞ্জু এর 'আমার মৃত্যুর জন্য রাষ্ট্র দায়ী'। কিংবদন্তী পাবলিকেশন। #স্টল_নম্বর_৩৬
আজ স্টলে এসেছে রাজুব ভৌমিক এর কাব্যগ্রন্থ 'তুমি কি আমায় ভালবাসবে?' এবং মীর লিয়াকত এর দেশের গানের বই 'বঙ্গবন্ধু মুক্তিযুদ্ধ ও দেশের গান'। কিংবদন্তী পাবলিকেশন। স্টল নম্বর ৩৬।
বড়ো ভাইর পাশে ছোটো ভাই। ছোটো হইলেও সাইজে বড়ো। একটা বইমেলায় এরচেয়ে বড়ো কোন প্রাপ্তি হতে পারে না।
মৃত সৈনিকের বনবাস। আজ থেকে স্টলে পাওয়া যাচ্ছে। কিংবদন্তী পাবলিকেশন। স্টল নং ৩৬। রমনা গেট, ঢাকা।
এমন একটা ছবির জন্য এক বছর অমানুষিক শ্রম দিতে হয়।s
কিংবদন্তী পাবলিকেশন স্টল নং ৩৬ স্বাধীনতা স্তম্ভের পূর্ব পাশে, বইমেলার রমনা গেট (ইঞ্জিনিয়ার ইন্সটিটিউট গেট) সংলগ্ন, সোহরাওয়ার্দী উদ্যান, ঢাকা। হটলাইন ০১৭৭৫৩৩৬৬৮৮, ০১৭৭৫৩৩৬৬৯৯
রোবট কিংবা পাগলের কাছাকাছি একটা অবস্থায় আছি। ঘুম নেই, ঠিকমত খাওয়াদাওয়া নেই। দৌঁড়াতে দৌঁড়াতে ক্লান্ত। পুরো টিম অমানুষিক শ্রম দিচ্ছে দ্রুত প্রোডাকশন নিশ্চিত করতে। আর আমি আছি প্রেস, বাঁধাইখানা আর কাগজের পিছনে। দৌঁড় যেন থামছেই না। অসংখ্য প্রতিকূলতার মধ্যে দিয়ে চেষ্টা করে যাচ্ছি বইমেলায় সবগুলো বই নিয়ে আসতে। আসলে আমিও তো একটা মানুষ, রোবট তো আর না। প্লিজ কেউ অভিমান কইরেন না, আপনাদের মুখে হাসির জন্যই দৌঁড়াচ্ছি।  প্র চে ষ্টা র  মৃ ত্যু  নে ই
প্রথম তিন জন পাঠকের জন্য মাস্ক ও টি-শার্ট উপহার। #স্টল_নং_৩৬ প্র চে ষ্টা র মৃ ত্যু নে ই
বইমেলার গেট খুলে দেওয়ার পর কিংবদন্তী পাবলিকেশন এর স্টলে এসে বই সংগ্রহ করা প্রথম তিন জন পাঠকের জন্য থাকছে কিংবদন্তী পাবলিকেশন এর পক্ষ থেকে কিংবদন্তীর মাস্ক ও কিংবদন্তী পাবলিকেশন এর টি-শার্ট। প্র চে ষ্টা র মৃ ত্যু নে ই
'শেষ' বইয়ের একটামাত্র কপিতেই আমাদের সবার প্রিয় জুনায়েদ ইভান "কেমন আছো কোথায়!" লিখে একটি অটোগ্রাফ দিয়েছেন। অটোগ্রাফটি যিনি পেয়েছেন তার জন্য কিংবদন্তী পাবলিকেশন এর পক্ষ থেকে থাকছে একটি আকর্ষণীয় টি-শার্ট। যিনি এই অটোগ্রাফটি পেয়েছেন তাকে আমাদের সাথে যোগাযোগ করতে অনুরোধ করছি। ধন্যবাদ।
কিংবদন্তী পাবলিকেশন এর প্রতিটা বইয়ের স্যাম্পল কপি সবার আগে মায়ের হাতে পৌঁছায়, তারপর পাঠকদের হাতে। সেই ধারাবাহিকতায় মা "শেষ" বইটির প্রথম কপি স্টলে এসে নিয়ে গেল এবং দ্বিতীয় কপি কিনে নিলো। আজ আমি খুশি।
কিছু অভিমান বেওয়ারিশ লাশের মতো পরে থাকে মর্গে। লাশের যেমন কোন অভিযোগ থাকে না, অভিমানেরও কোনো অভিযোগ থাকে না। মস্তিষ্কের চারপাশটা ঘুরে আসতে রক্ত কণিকার যতটা সময় লাগে, অভিমানেরা ততক্ষণে দরজার ওপাশে দুমড়ে কেঁদে মৃত্যু যন্ত্রনায় ছটফট করে। তাই জীবনে কিছু অভিমান থাকা একদমই অনুচিত, আবার কিছু অভিমান আছে বলেই হয়তো ভোরের নতুন সূর্যটার দিকে তাকিয়েও মনে হয়- জীবনটা আসলে মন্দ নয়।
সেদিন তুমুল বর্ষনের রাতে, তোমাকে লুকিয়ে রেখেছিলাম কানের লতির জমিনে।
টানা ৪৮ ঘন্টা প্রেস চলছে। আগামী পরশুদিন পর্যন্ত ছাপা চলতেই থাকবে। আমরা সবাই নির্ঘুম কাজ করে যাচ্ছি...
এখানে অজস্র স্বপ্ন আর স্মৃতির বসবাস। ষষ্ঠ শ্রেনিতে ইব্রাহিম হুজুর ক্লাসের সবার কাছে জানতে চেয়েছিলেন, বড়ো হয়ে কে কি হতে চায়। আমি সাংবাদিক হতে চেয়েছিলাম। কিন্তু ভাগ্য আমাকে প্রকাশক বানিয়েছে।
প্রিয় প্রধান শিক্ষক অলীক কুমার ধর স্যারের সংগ্রহে কিংবদন্তী পাবলিকেশন এর কিছু বই। বই হোক বন্ধু।
শহরের ক্লান্তি নিয়ে ঘুমায় কেউ কেউ জাগে ওকে দিতে পাহারা; ব্যস্ত শহর, চলমান জীবনে কেউ থাকে না জোনাকী মানব দেখে, দৃষ্টিতে অপার্থিব মায়া।
অমর একুশে গ্রন্থমেলা ২০২১ উপলক্ষ্যে কিংবদন্তী পাবলিকেশন এর বিশেষ আকর্ষণ জনপ্রিয় চলচ্চিত্র নির্মাতা ও কথাসাহিত্যিক মাসুদ হাসান উজ্জ্বল এর উপন্যাসের বই "বাতাস কলের সিম্ফনি"। লেখক নিজেই বইটির প্রচ্ছদ করেছেন। খুব শীঘ্রই প্রি অর্ডার শুরু হবে।
পিপির হাতে কেইস হিষ্ট্রি। মা অটোগ্রাফ দিচ্ছে। জোবা হচ্ছে।
ভেতর-বাহির সমান রাঙার অঙ্গন, ভোলাগঞ্জে শুধু সাদা পাথরের বন্ধন৷
এক কন্যার খোঁজ মিলেছে, নাম দিয়েছে লোকে প্রকৃতিকন্যা। এ কেমন রূপের বর্ণনা!
কথাসাহিত্যিক ও গবেষক রাজুব ভৌমিক এর "তুমি কি আমার ভালবাসবে?" গ্রন্থটিতে ভালবাসার কিছু কথা, কিছু আর্তনাদ এবং কিছু স্বপ্ন নিয়ে সাজানো হয়েছে। আশা করি আপনাদের ভাল লাগবে। বইমেলা-২১ উপলক্ষে বইটি প্রকাশ করতে যাচ্ছে কিংবদন্তী পাবলিকেশন। বইটির প্রচ্ছদ করেছেন আয়ুব আল আমিন । বইটির বিক্রিত মূল্য ২০০।
বঙ্গবন্ধু মুক্তিযুদ্ধ ও দেশের গান। কিংবদন্তী পাবলিকেশন এর তালিকায় যুক্ত হলো বঙ্গবন্ধু সম্পর্কিত আরো একটি দারুন বই। লিখেছেন বর্তমান সময়ের বিশিষ্ট কথাসাহিত্যিক ও গীতিকার মীর লিয়াকত । প্রচ্ছদ করেছেন আয়ুব আল আমিন। বিক্রিত মূল্য ২০০। আশাকরি আপনাদের ভাল লাগবে।
জেগে ওঠো নারী। এমদাদ হোসেন সরোয়ার। কাব্যগ্রন্থ। ২০০। বইমেলা-২১। সঞ্চিতা সৃষ্টি। কিংবদন্তী পাবলিকেশন।
মন খারাপ হলে উদ্যানে চলে যাই, মন ভাল হয়ে যায়।
দহনের একাত্তর। তানহা ফেরদৌস। মুক্তিযুদ্ধ ভিত্তিক উপন্যাস। ২৫০৳। কিংবদন্তী পাবলিকেশন। সঞ্চিতা সৃষ্টি।
আমার মৃত্যুর জন্য রাষ্ট্র দায়ী। কয়লা সানজু। উপন্যাস। মলাট মূল্য ৬০০। বিক্রিত মূল্য ৪০০। আইয়ুব আল আমিন। কিংবদন্তী পাবলিকেশন। অমর একুশে গ্রন্থমেলা ২০২১।
একজন বৃদ্ধ রিক্সাচালক শিখালেন জীবনকে ভালবাসতে। তাজিন বলল, দাদা অন্তত একটা স্মৃতি থাকুক বৃদ্ধর সাথে।
বইটা আমার বাবার লেখা প্রথম এবং সম্ভবত শেষ বই। আমার ছোটবেলা থেকেই একটা স্বপ্ন ছিলো, বাবার একটা বই হবে। শেষ পর্যন্ত হচ্ছে। এই মাসের শেষের দিকে এই বইটা সহ আরো বেশকিছু বই একসাথে প্রেসে ঢুকবে। জেগে ওঠো নারী একটি কাব্যগ্রন্থ। আমার কাছে অনেক কবিতা ভাল লেগেছে। প্রতিটা কবিতার মধ্যে একটা নিজস্বতা আছে। বইটির জন্য একাধিক প্রচ্ছদ করা হলেও এই প্রচ্ছদটা চূড়ান্ত হয়েছে। এটা আমাদের মহাসৃষ্টির কারুকাজ। কিংবদন্তী পাবলিকেশন বইটি প্রকাশ করছে। বইটি দেশের নির্ধারিত কিছু বুকশপে ২০০ টাকা বিক্রিত মূল্যে পাওয়া যাবে। আমার বিশ্বাস, পাঠক নিরাশ হবে না।
আজ আমার একমাত্র সন্তান সাজ্জাদের শুভ জন্মদিন। আজ পাঁচ বছরে পা রাখলো। কেমন আছে পিচ্চিটা? হুটহাট ফোন করে বলে, কিছু খাইতাম, টেকা দেন। আমি ওর প্রতিটা কথায় হাসি, পিচ্চিটা হাসায়।
এটাই কিংবদন্তীর প্রাপ্তি। যেখানেই যাই লেখকরা টের পেয়ে যান, তাঁদের ভালোবাসা অগ্রাহ্য করার ক্ষমতা আমার নেই। ইমতিয়াজ আহমেদ ভাইর "মৃত্যু" গল্পগ্রন্থ শীঘ্রই প্রকাশিত হবে। মাদারীপুর থেকে ঢাকা ফেরার পথে এক টুকরো স্মৃতি।
ইভান ভাই হুট করেই মানুষকে চমকে দেওয়ার প্রতিভা নিয়ে পৃথিবীতে এসেছেন, আমি এই ব্যাপারে নিশ্চিত। আমি তখন 'ওরা কেউ না'র ষোল পৃষ্ঠায়। হুট করে ভাই বলে উঠলেন, পবন ভাই, টুশি কবে পাচ্ছি? আমি বাক্যটা শুনে ভাইয়ার চোখের দিকে একটু তাকালাম। নিরবিচ্ছিন্ন জীবনের গল্প শুনে যার নেশা হয়, আমি সেই গল্পের জীবনখেকো মানুষটা চুপসে গেলাম। এরপর একটা ভারী দীর্ঘশ্বাস, ভাই, আগে শেষ আসুক। আমার একটু রিলাক্স দরকার। এক সপ্তাহ সময় পেলে আমি লিখে ফেলতে পারবো। ভাই, আমার কয়েদিটাও লাগবে। আমার তখন বলার মতো কিছু ছিলো না। কিছুক্ষণের জন্য আমার শব্দভাণ্ডার শূন্যের কাছাকাছি নেমে গিয়েছিলো এক গল্পের মানুষের সামনে আরেক গল্পের মানুষের লিখতে না পারার করুণ ব্যাকুলতা দেখে।
কিংবদন্তী পাবলিকেশন এর প্রথম বর্ষপূর্তি উপলক্ষ্যে আজ ৩রা জানুয়ারি প্রকাশিত হলো নতুন ৩ টা বই। শারমিন আহমেদ এর ওরা কেউ না। সালমা আখতার ইভা এর একদিন গোটা দেশটাকে খাবো। এবং মাহাবুব আশরাফ আহাদ এর বোবা শালিকের বুলি। সঠিক সময়ে লেখকদের হাতে বই পৌঁছে দিতে পেরে কিংবদন্তী পরিবার আনন্দিত। প্র চে ষ্টা র মৃ ত্যু নে ই
আমরা এক কোণে অসহায়ের মতো বসে আছি। থানার পরিবেশ দেখে মনে হচ্ছে ক্লান্ত মানুষজন এখানে অবসর নিতে এসেছে। কিন্তু বিষয়টি পুরোপুরি উল্টো। মানুষজন এখানে এসে অবসরে থাকতে থাকতে ক্লান্ত হয়ে গেছে। একজন কনস্টেবলকে ডেকে প্রশ্ন করলাম, আপনাদের স্যার কোথায়? আমরা একটি ডায়েরি করাবো। স্যার তার কেবিনে রেস্ট করছে। আসবে কিছুক্ষণ পরে, আপনারা অপেক্ষা করুন। প্রায় দুই ঘন্টা যাবত বসে আছি। এর মাঝে কত মানুষ এলো গেলো কিন্তু বড়বাবু আর এলো না। হঠাৎ কিছু কনস্টেবল একজোটে একজন আসামীকে কিল ঘুসি মারতে মারতে নিয়ে আসছে। আসামীকে দেখে মনে হচ্ছে কারো পকেট মেরেও দৌঁড়ানোর শক্তি তার নেই। তাহলে এমন চিকন ছোলা বাঁশের মতো ক্লান্ত মুখের মানুষটি কি অপরাধ করতে পারে? আমি সাহস করেই একজনের কাছে জানতে চাইলাম, আচ্ছা এই ভদ্রলোক কি অন্যায় করেছে? মানে আমি বলতে চাইছি, কেন আপনারা লোকটিকে এভাবে ধরে এনেছেন? একজন পুলিশ সদস্য মুখ ভেঙ্গিয়ে ঠাট্টার ছলে বললো, উউউহ ভদ্রলোক! এই ছোটলোকের বাচ্চা রাত হলেই ট্রেন লাইনের উপর ঘুমায়। আর দিন হলে দোকানপাট ভেঙ্গে খাবার চুরি করে। নে এবার হাজতের শুকনা রুটি খা...। তার কথা শুনে আমার শরীর জ্বলে উঠলো। তার থাকার জায়গা নেই, তাই সে স্টেশনে ঘুমায়। তারও পেট আছে, রাষ্ট্র তার আহারের ব্যবস্থা করতে পারেনি এটা রাষ্ট্রের ব্যার্থতা। ক্ষুধার জ্বালায় যদি সে দোকান ভেঙ্গে খাবার চুরি করে তবে হাতকরা তার হাতে নয় বরং প্রশাসনের হাতে পড়ানো উঠিৎ। কিন্তু এই মানুষটিকে দেখে এটা মনে হওয়ার কোন কারণ নেই যে, সে দোকান লুট করেছে, তাও আবার দিনের আলোয়। খাবার চুরি করেছে হয়তো। আমি দাঁতে দাঁত চেপে দাঁড়িয়ে আছি। ইচ্ছে করছে ভদ্রলোকগুলোর মুখে এক গাল থুথু নিক্ষেপ করে কলিজা ঠান্ডা করি। রেজিয়া আন্টি আমার অবস্থা কিছুটা আন্দাজ করতে পারছে। সে আমার হাত চেপে হেচকা টানে বেঞ্চিতে বসিয়ে দিলো। ক্ষুধার্ত মানুষটাকে জানোয়ারের মতো টেনে হিচড়ে চৌদ্দ শিকের মাঝে ঢুকানো হচ্ছে। এরপর হয়তো তাকে বড় বড় বিচারপতির আওতায় নেয়া হবে। আমি তার চোখ থেকে চোখ ফেরাতে পারছি না। মানুষটির চোখে আমি আস্ত একটা ঘৃণার পৃথিবী দেখতে পাচ্ছি। আমি পড়তে পারছি তার চোখের ভাষা। সে বলছে, যার কাছে আমার বিচার চাইতে যাওয়া হচ্ছে- সে আমার থেকে নিরানব্বইটা অপরাধ বেশি করেও সিংহাসনে আয়েশ করছে। হ্যাঁ, সত্যিই তাই। সমাজ আজকাল তাদের কাছে অন্যায়ের বিচার চায়, যারা নিজেরাই অন্যায়ের জন্মদাতা। কে করবে কার বিচার? সকলে সমান তালে অপরাধী। নাহ আর অপেক্ষা করা যাচ্ছে না। সারাদিন রোজা রেখে এভাবে কোথাও বসে থাকা অসম্ভব। আমি হেঁটে হেঁটে থানার আশপাশটা দেখছি। এখানে কোন কিছুর শৃঙ্খল নেই। যে যার মতো দাপট খাটিয়ে বেড়ায়। উত্তরের কক্ষ থেকে আওয়াজ আসছে; একজন লোক হাতে পায়ে ধরে মিনতি করছে বড় সাহেবের। কিন্তু বড় সাহেব কিছুতেই তার অভিযোগ শুনতে রাজি নয়। আমি কিছুটা সময় সেখানে দাড়িয়ে গেলাম। ওসি বারবার একই কথা বলছে, এলাকার চ্যায়ারমেনের ছেলের বিরুদ্ধে অভিযোগ করতে এসেছেন। মাল পানি না ঢাললে কোথাও কেউ আপনার কথা শুনবে না। যুগটাই মাল পানির বুঝলেন মোসাই? আমি অবাক হচ্ছি না আড়াল থেকে তার কথাশুনে। এখানে অবাক হওয়ার মতো কিছুই নেই, কিন্তু অবাক না হওয়ার পেছনের গল্পটা এই সমাজের গাঁয়ে স্পষ্ট লেখা আছে। লোকটা এক পর্যায়ে দর কশাকশি করতে শুরু করলো। একবার ওসি বলছে দশের নিচে কাজ হবে না। একবার অসহায় লোকটা বলছে পাঁচের বেশি সাধ্য নাই স্যার। আহ কি সংলাপ! এমন বাজারদর কেবল বাংলাদেশেই মানায়। এই সংলাপগুলো বাংলাদেশের নিজস্ব বাপ দাদার সম্পত্তি। পাঁচ দশের টানাপোড়নে দর ঠিক হলো মোটে মিলে আট হাজার। ওসি কলম হাতে নিলো, আর অসহায় লোকটি চেয়ারে বসে তার অভিযোগ বলতে শুরু করলো। ডান হাতে কলম ধরে বা হাত টেবিলের নিচে দেওয়া এ আর নতুন কি? তবে মায়া হচ্ছে কলমের জন্য। একটি কলম জীবনের সর্বশ্রেষ্ঠ উপহার। আর এই বিকৃত মস্তিষ্কের প্রাণীগুলো কলমকে বিশৃঙ্খলা আর পাপ কাজের প্রধান সাক্ষী করে রেখেছে। কলমটা বোধহয় বারবার আহাজারি করে বলছে, আমি সত্য সন্ধানে যেতে চাই, তোমরা আমায় অনৈতিক কাগজের পাল্লায় গুদামজাত করো না। আমি অশ্লীলতার নিম্নস্তরে দাঁড়িয়ে সর্ব প্রথম সমাজের বড় মাথাগুলোকে দেখেছি। বিশৃঙ্খলার নিম্নস্তরে দাঁড়িয়ে সরকারি আমলাদের দেখেছি। চোখে দেখা প্রতিটা মর্মান্তিক ঘটনা পরখ করে এটাই পেয়েছি, সমস্ত অশ্লীলতা আর বিশৃঙ্খলার উৎপত্তি স্থল সরকারি কোষাগার। উচু মাথাগুলো উচু হয়েছে আমলাতন্ত্র, দুর্নীতি, আর স্বৈরাচারের বদৌলতে। সরকারি সিংহভাগ মাথা ঘুরে শুধু দুর্নীতি ছাড়া আর কিছুই পেলাম না। অথচ বঙ্গবন্ধু বলেছিলেন, যে যেখানে রয়েছে, সে সেখানে আপন কর্তব্য পালন করলে দেশের মধ্যে বিশৃঙ্খলা সৃষ্টি হতে পারে না। সময়ের আধুনিক সন্তান হয়েও খুব করে চাই বাংলাদেশ আবার পঞ্চাশ বছর পিছিয়ে যাক। এ যুগে বঙ্গবন্ধুর মতো যোগ্য নেতার অভাব। মানুষকে মানুষ হিসেবে গড়ার মতো নেতৃত্বের অভাব। আমার মৃত্যুর জন্য রাষ্ট্র দায়ী। কয়লা সানজু। কিংবদন্তী পাবলিকেশন। বইমেলা-২০২১। মলাট মূল্য ৫০০। বিক্রয় মূল্য ৩৫০। 
আমার ফোনটা আজ রাতে পুরোপুরি নষ্ট হয়ে গেছে। আমাকে আপাতত কিছুদিন ফোন কলে পাবেন না। আমি দুপুর থেকে ভোর রাত পর্যন্ত অনলাইনে থাকি। কারো জরুরি কথা থাকলে ম্যাসেঞ্জারে নক দিয়েন।
লেখক-প্রকাশক একই রিক্সায় চড়ে বাংলাবাজার থেকে টিএসসি যাচ্ছে। ইংলিশ রোডের সিগনাল মানে কমপক্ষে দশ মিনিট বসে থাকা। সদ্য বাঁধাইখানা থেকে আসা বইয়ের প্রথম কপিটা তখন লেখকের বুকে। প্রকাশকের চোখে অদ্ভুত কোন কারণে অশ্রুর মিছিল। লেখকের চোখে হয়তো আগে থেকেই অশ্রুর বন্যা বইছিলো। কিছু অনুভূতির নাম হয় না। হওয়া উচিতও না। অশ্রুতে মুঁছে যাক সব গ্লানি। মানুষ চাইলেই পারে।
ভেতরে নিঃস্ব হয়ে পড়ার এক সুবিধা আছে, হারাবার ভয় আর থাকে না। -ওরা কেউ না
সৃষ্টি , তুই আসলেই মহাসৃষ্টি। তুই আসলে গুরু। জন্মদিনে তোরে আমার দেওয়ার মতো কিছু নাই। এমন ভালো থাকিস সবসময়। আর পাইল কইরা চলিস। তোর জন্য শুভ কামনা। আরো বেশি প্রচ্ছদ কর, সম্পাদনা কর, অনেক বই ছাপাইতে হবে। আর হ্যা, শুভ জন্মদিন। 
