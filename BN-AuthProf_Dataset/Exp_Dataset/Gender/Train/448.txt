একজন মানুষকে রাজনৈতিক যুদ্ধে আঘাত করে ব্যক্তিগত অস্ত্র দিয়ে!! এইটা তাদের রাজনৈতিক দূর্বলতা!
২০১১ সালের আগে তাহলে ‘শিশুর সার্বিক বিকাশের অন্তর্নিহিত তাৎপর্যকে সামনে রেখে’ শিক্ষাক্রম পরিচালিত হয় নি? আমি যখন ইশকুলে ছিলাম, তখন কি রাষ্ট্র ও এনসিটিবি আমার সার্বিক বিকাশের ব্যাপারে মনযোগী ছিলো না? সার্বিক বিকাশ কী? কী কী করলে ও পড়লে সাধিত হয় একটি শিশুর সার্বিক বিকাশ? সার্বিক বিকাশের জন্য একটি শিশুকে, আর কয়টি দোযখ পাড়ি দিতে হবে, তা স্পষ্ট করা জনাব নারায়ণ চন্দ্রের উচিত ছিলো। অবশ্য ভদ্রলোকের যে-প্রতিভার পরিচয় আমি ওই ‘প্রসঙ্গ কথা’য় পেয়েছি, তা বেশ নজিরবিহীন। এক জায়গায় তিনি লিখেছেন: “বাংলা বাঙালির মাতৃভাষা। বাংলাদেশের রাষ্ট্রভাষা বাংলা। শিক্ষার সকল ক্ষেত্রে বাংলা গুরুত্বপূর্ণ স্থান দখল করে আছে..… এদিক থেকে প্রাথমিক স্তরের শিক্ষার্থীদের বাংলা ভাষায় শোনা, বলা, পড়া ও লেখার দক্ষতা অর্জন অপরিহার্য।” বাংলা ভাষার এতো গুণগান গাওয়া নারায়ণ চন্দ্র, ওই ‘প্রসঙ্গ কথা’য় নিজের নাম লেখার সময় লিখেছেন: “প্রফেসর নারায়ণ চন্দ্র সাহা”! ‘প্রফেসর’ বুঝি খুব বাংলা শব্দ! অবাক করা বিষয় হলো, জনাব নারায়ণ চন্দ্র, একই প্রসঙ্গ কথা, হুবহু এক রেখে, প্রথম শ্রেণীর বাংলা বইয়েও লিখেছেন! যে-কথা তিনি পঞ্চম শ্রেণীর শিশুদের বলছেন, সে একই কথা, একটি শব্দও না পাল্টিয়ে তিনি প্রথম শ্রেণীর শিশুদেরও বলছেন! এ কী করে সম্ভব? আরও অবাক করা ব্যাপার— বাংলা বইয়ের ‘প্রসঙ্গ কথা’, আর গণিত বইয়ের ‘প্রসঙ্গ কথা’-ও এক, শুধু মাঝখানের কয়েকটি বাক্য পরিবর্তন করে দিয়েছেন! এখানেই শেষ নয়, একই ‘প্রসঙ্গ কথা’ তিনি মাদ্রাসার ইবতেদায়ি শ্রেণির বইয়েও বসিয়ে দিয়েছেন (হুবহু)! সম্ভবত নারায়ণ চন্দ্র, শিশুদের জন্য একটি কুমিরের রচনা লিখে রেখেছিলেন, এবং সুযোগ পেয়ে, এটি সব বইয়েই ঢুকিয়ে দিয়েছেন (কুমিরের রচনাও এর চেয়ে উৎকৃষ্ট হয়)। এটি প্রমাণ করে, আমরা আমাদের শিশুদের দায়িত্ব কাদের কাঁধে দিয়ে রেখেছি। একটি শিশুকে একটি ভালো মানের ‘প্রসঙ্গ কথা’ উপহার দেয়ার সামর্থ্যও তাদের নেই। বাংলা বইয়ের ‘প্রসঙ্গ কথা’ যে বিজ্ঞানের বইয়ে প্রাসঙ্গিক নয়, এ সাধারণ বোধটুকোও তাদের নেই। তাদের উদ্দেশ্য কেবল বই ছাপানো। কারণ এতে ব্যবসা আছে। জনাব নারায়ণচন্দ্রের ব্যাপারটি আমি উল্লেখ করেছি কেবল ভাতের হাড়ির একটি ভাতে টিপ দেয়ার জন্য। আমার দুর্ভাগ্য কি না জানি না, প্রথম ভাতটিই ভালো পড়ে নি। এ ভাত আমি আমাদের শিশুদের খাওয়াতে রাজি নই। বাংলাদেশ যদি তার শিশুদের নিয়ে সামান্যও উদ্বিগ্ন থাকতো, তাহলে এ অভক্ষণযোগ্য ভাত শিশুদের সামনে পড়তো না, আর আমাকেও এ লেখাটি লিখতে হতো না। শিশুদের তারা কতোটা অবহেলা করেছে, সে-প্রমাণ তারা বইগুলোর প্রচ্ছদেও রেখেছে। বইগুলির প্রচ্ছদ তৈরিতে তারা কোনো শিল্পীকে ব্যবহার করে নি, করেছে কোনো টঙ দোকানের ভিজিটিং কার্ড শিল্পীকে। প্রথম শ্রেণী (বইগুলোতে তারা শ্রেনী বানানে হ্রস্ব-ই-কার ব্যবহার করেছে, আমি এখানে ব্যবহার করছি দীর্ঘ-ই-কার) ও পঞ্চম শ্রেণীর বাংলা বইয়ের প্রচ্ছদ প্রায় হুবহু এক! শুধু মাঝখানের ছবিটি ভিন্ন! বাংলাবাজারে যারা প্রচ্ছদ তৈরি করেন, তারা এডোব ইলাস্ট্রেটর সফটওয়ারে এরকম কিছু টেমপ্লেট তৈরি করে রাখেন, যা দিয়ে, কিছু ছবি ও লেখা একটু এদিক সেদিক করে, বিনা পরিশ্রমে, বাণিজ্যিক নোট-গাইডের প্রচ্ছদ তৈরি করেন। আমি নিজেও নানা কাজে এরকম টেমপ্লেট ব্যবহার করে থাকি। কিন্তু যে-শিশুদের পেছনে জনগণ হাজার হাজার কোটি টাকা ব্যয় করছে, রাষ্ট্র তাদের বইয়ের জন্য একটি শিল্পসম্মত প্রচ্ছদও তৈরি করতে পারলো না? আপনাদের বুঝতে একটু অসুবিধা হতে পারে, আমি একটু তুলনা করে দিচ্ছি— প্রথম শ্রেণীর বই: শিরোনাম ‘আমার বাংলা বই’। পঞ্চম শ্রেণীর বই: শিরোনাম ‘আমার বাংলা বই’। প্রথম শ্রেণীর বই: ডান পাশে একটি বৃত্ত, বৃত্তের ভেতর লেখা ‘প্রথম শ্রেণি’। পঞ্চম শ্রেণীর বই: ডান পাশে একটি বৃত্ত, বৃত্তের ভেতর লেখা ‘পঞ্চম শ্রেণি’। প্রথম শ্রেণীর বই: উপরের দিকে একটি পর্বতাকার ঢেউয়ের রেখা। পঞ্চম শ্রেণীর বই: উপরের দিকে একটি পর্বতাকার ঢেউয়ের রেখা। (যারা গণিত জানেন, তারা সাইন-কোসাইন গ্রাফ আঁকার সময় এ ধরণের কার্ভ বা ঢেউ দেখে থাকবেন) প্রচ্ছদে আরও একটি বিষয় নজরে পড়েছে, যা এখানে আলোচনা করা সম্ভব নয়। কেন, দুইটি আলাদা শ্রেণীর বাংলা বইয়ের নাম কি ভিন্ন ভিন্ন রাখা যেতো না? যে-নাম তারা প্রথম শ্রেণীতে পড়ে এসেছে, সে একই নাম পঞ্চম শ্রেণীতে পড়তে কি একঘেয়ে লাগবে না? আমি হলে প্রথম শ্রেণীর বইটির নাম রাখতাম ‘আমাদের বাংলা ঘর’, আর পঞ্চম শ্রেণীর বইটির নাম রাখতাম ‘সাহিত্যের চশমা’। ‘ঘর’ শব্দটি পড়ে শিশুটি ভাবতো, হায় হায় বই কীভাবে ঘর হয়? বাংলা ঘর তো আমাদের বাড়িতে থাকে, বইয়ে তো থাকার কথা নয়। শিশুটি তখন কৌতূহলী হয়ে উঠতো, এবং বইটি পড়ে একদিন বুঝতো— ঘর মানে শুধু ঘরবাড়ি নয়, ঘর মানে জগৎ। তখন ‘আমাদের বাংলা ঘর’, এর অর্থ সে করতো— ‘আমাদের বাংলা ভাষার জগৎ’। আর ‘সাহিত্যের চশমা’ নামটি পড়েও শিশুরা ধাক্কা খেতো। শিক্ষায় এই ধাক্কাটা গুরুত্বপূর্ণ। যে-শিক্ষা চিন্তাকে ধাক্কা দিতে পারে না, সে-শিক্ষা ব্যর্থ শিক্ষা। সে-শিক্ষা আর গরুর জাবর কাটার মধ্যে কোনো পার্থক্য আমি দেখি না। শিশুটি বইটি পেয়েই চশমার খোঁজে পাতার পর পাতা উল্টাতে থাকতো, এবং কিছুদিন পর বুঝতো, কীভাবে তার চারপাশের পৃথিবীকে, সাহিত্যের চশমা দিয়ে দেখতে হয়। আমাকে প্রশ্ন করতে পারেন, প্রচ্ছদ কি খুব গুরুত্বপূর্ণ কিছু? হ্যাঁ, শিশুদের বইয়ের প্রচ্ছদ খুবই গুরুত্বপূর্ণ ব্যাপার। এটিকে সাংসদ ও ছাত্রলীগের ধান কাটার ঘটনার মতো সরল করে ভাবলে হবে না। শিশুদের বইয়ের প্রচ্ছদ এমনভাবে আঁকতে হবে, যেন কোনো শিশু বইটি হাতে নিয়েই চঞ্চল হয়ে ওঠে। এ চঞ্চলতা বইয়ের ভেতরটিকে ঘুরে দেখার চঞ্চলতা। বইটির বিষয়বস্তু কী, বইটি পড়া কেন জরুরী, তার একটি বিমূর্ত হাতছানি বইয়ের প্রচ্ছদে থাকতে হবে। বইটি হাতে নিয়েই যেন কোনো শিশু বিরক্ত না হয়, একঘেয়েমীর মেদ যেন তার মনে না জমে, সে-ব্যাপারটি প্রচ্ছদের মাধ্যমে নিশ্চিত করতে হবে। কিন্তু বাংলাদেশ, এ কাজে পুরোপুরি ব্যর্থ হয়েছে। কোনো শিশুর পক্ষে এ বইগুলো হাতে নিয়ে খুশি হওয়া সম্ভব নয়। পঞ্চম শ্রেণীর বিজ্ঞান বইয়ে তারা ইন্টারনেট ঘেঁটে, তিনটি ছবি ডাউনলোড করে প্রচ্ছদে বসিয়ে দিয়েছে! এসব ছবি শিশুরা, বাজার ও টেলিভিশনের নানা বিজ্ঞাপনে হরহামেশা দেখে থাকে। প্রচ্ছদটি দেখে বুঝার উপায় নেই, বইটি শিশুদের জন্য রচিত কোনো বিজ্ঞানের বই (যদি নামটি না দেখি)। — মহিউদ্দিন মোহাম্মদ (শিক্ষার রাজনীতিক টুপি / চতুর্থ খণ্ড)
বাংলাদেশের হিন্দুরা যদি আইডেন্টিটি পলিটিক্স করতো, তাইলে আসলে ভালই হইতো। আইডেন্টিটি পলিটিক্স মাত্রইতো খারাপ না। বরং ইতিবাচক উদাহরণের আসলে অভাব নাই। মার্টিন লুথার কিং করেছেন আইডেন্টিটি পলিটিক্স। সেই আইডেন্টিটি পলিটিক্স যুক্তরাষ্ট্রের কালোদের অধিকার আদায়ের রাজনীতি ছিল। নারীবাদও ইতিহাসের বড় সময় ধরেই ছিল মোটাদাগে - আইডেন্টিটি পলিটিক্স। এখনো আইডেন্টিটি পলিটিক্স হিসাবে নারীবাদের গুরুত্ব অস্বীকার করার উপায় নাই। ধর্মীয় এবং জাতিগত সংখ্যালঘুদের প্রায়ই আইডেন্টিটি পলিটিক্স করতে হয়, দুনিয়ার সবখানেই। কোন মজলুম পক্ষ যখন আইডেন্টিটি পলিটিক্স করে, তখন তা ন্যায্য। যেই মজলুম পরিচয়ের কারনে সে নির্যাতিত, সেই পরিচয়ের ইম্যান্সিপেশনের লক্ষ্যেই আইডেন্টিটি পলিটিক্স জরুরি হয়ে উঠতে পারে। বাঙালি জাতীয়তাবাদী রাজনীতিও একসময় আইডেন্টিটি পলিটিক্স হিসাবে ন্যায্য ছিল। কিন্তু যখন তা পাহাড়িদেরকে বাঙালি হতে বলার পর্যায়ে চলে গেছে তখন তা আর মজলুমের আইডেন্টিটি পলিটিক্সের পর্যায়ে থাকে নাই, হয়ে গেছে জালেমদের জাতিবাদী-বর্ণবাদী অহঙ্কারের ব্যাপার। তো, আমাদের দেশের হিন্দুরা যদি আইডেন্টিটি পলিটিক্স করতো, তাইলে বাংলাদেশে তাদের অবস্থা আরো অনেক বেটার থাকতো। তাদের যদি আইডেন্টিটি পলিটিক্স নির্ভর একটা বাংলাদেশী পার্টিও থাকতো, তারা ভোট পাইতো বাংলাদেশের যেকোন ইসলামপন্থী দলের চাইতে বেশি। জামাত, খেলাফতে মজলিশের চাইতে বরং ঐ হিন্দু দলের সাথে জোট করার জন্যেই বিভিন্ন দল তখন ব্যতিব্যাস্ত থাকতো। ভোটের রাজনীতিতে একটা দেশের প্রধান সংখ্যালঘুদের নির্ণায়ক ভূমিকা রাখার কথা। তারা তা রাখেন বটে, তবে সেইটা আওয়ামী লীগের পক্ষে কেবল। যেখানে তাদের সামনে সুযোগ ছিল দেশের সব দলগুলাকেই তাদের অধিকারের পক্ষের রাজনীতিতে সোচ্চার করে তোলার, সেইখানে তারা গোষ্ঠী হিসাবে থাইকা গেলেন আওয়ামী লীগের উপস্ত্রী - দাসী/কেপ্ট। আর এখনতো তাদের মধ্যে বিজেপির রুহানি সন্তানদেরও অভাব নাই। বাংলাদেশে হিন্দুদের পক্ষে আইডেন্টিটি রাজনীতি যে একেবারেই নাই তা না। এইটা করেন বামেরা। আমরা যারা মুসলমান ঘর থেকে এসে বামপন্থী হয়েছি, আমরা আমাদের হিন্দু ভাই বোনদের অধিকারের জন্যে সারা জীবনটাই বিলিয়ে দেয়ার সিদ্ধান্ত নিয়েছি। ডানপন্থীরা যখন চেষ্টা করে সংখ্যালঘু-সংখ্যাগুরুর বাইনারির রাজনীতিটা নাই করে দিতে, যখন চেষ্টা করে সাম্প্রদায়িকতা ধারণাটাকে নর্মালাইজ করতে - তখন আমরা এসবের বিরুদ্ধে বুদ্ধিবৃত্তিক প্রাচীর হয়ে দাঁড়াই। সাম্প্রদায়িক ইসলামপন্থীদের সাথে লড়াই করতে গিয়ে আমাদের হাত কম ময়লা হয় নাই, কম কলঙ্কের বোঝা চাপে নাই আমাদের মাথায়। বামপন্থীদের পক্ষে, সংখ্যালঘুদের পক্ষে না থেকে যদি ডানপন্থী রাজনীতি করতাম, নিশ্চয় লেখক ও একটিভিস্ট হিসাবে আরো অনেক ভাল অবস্থানে থাকতাম। অথচ এই সরকারের আমলে বাংলাদেশের ইতিহাসে সবচাইতে বেশিবার আক্রান্ত হয়েও আমাদের হিন্দুরা ঐ আওয়ামীলীগপন্থীই রয়ে গেল। আর আমরা যারা এই সরকারের আমলে তাদের জন্যে এতোবার মাঠে নামলাম - আমরা হয়ে গেলাম বামাতি। তারা ভিনদেশী বিজেপির রুহানি সন্তান হইতে পারেন, বর্ণবাদী রাজনীতি করতে পারেন, অথচ বাংলাদেশী হিন্দুদের আইডিন্টিটি পলিটিক্সের দায়টা পুরাপুরি চাপাইয়া রাখেন বামদের উপরে। আরো ভালভাবে বললে তাদের কাওয়ার্ডলি রাজনৈতিক অবসথানের বোঝা আমাদের উপর চাপিয়ে দিয়ে আমাদেরকে অনন্তকালের জন্যে খোড়া বানাইয়া রাখতে চান। তো, হিন্দু ঘরের বামদের বলবো যে পারলে হিন্দুদেরকে বলেন আওয়ামী লীগ ছাইড়া বামদের পক্ষে চলে আসতে। বিজেপির বিরুদ্ধে এদেশের মানুষের বুদ্ধিবৃত্তিক প্রাচীর হয়ে দাঁড়ান।* আর আপনার যদি মনে হয় যে বিজপিমনস্ক হয়ে ওঠাটাই বাংলাদেশের হিন্দুদের স্বাভাবিক গন্তব্য, এবং এইক্ষেত্রে আপনাদের কিছু করার নাই - তাইলে আপনারা বাম রাজনীতি করতাছেনই বা কেন? কী অর্জনের উদ্দেশ্যে? দেখেন, আপনারা যেই রাজনীতিটা করতাছেন এখন, তাতে সামনে দেশের অবস্থা খুবি খারাপ হবে। একদিকে হিন্দুত্ববাদী ফ্যাসিবাদ এবং আরেকদিকে ইসলামোফ্যাসিবাদের যে বিপদ, এবং এইসসব ফ্যাসিবাদের উপর ভর করে সবার অধিকার হরণ করা রাষ্ট্রযন্ত্রগুলার যে বিপদ - তার বিরুদ্ধে সবার যে যৌথতা দরকার, আপনারা কেন সেই যৌথতা হইতে দিতাছেন না? কেন আপনারা হিন্দুত্ববাদী ফ্যাসিবাদের বিরুদ্ধে লড়াইয়ে ভ্যানগার্ডের ভূমিকা পালন করতে চান না? * বলে নেয়া দরকার ইতিমধ্যেই অনেকে প্রাচীর ও ভ্যানগার্ডের ভূমিকায় হাজির হয়েছেন। যারা তা হয়েছেন, তাদেরকে সংগ্রামী অভিনন্দন। অন্যদের কাছে অনুরোধ করবো তাদের নেতৃত্ব ও রাজনীতি অনুসরণ করার জন্যে।
আমার আইডিতে থাকা সকল বন্ধু ও শুভাকাঙ্ক্ষীদের উদ্দ্যেশ্যে বলছি- আমরা আপনাদের সকলের জন্য #সিএনপিএস_হাট ওপেন করেছি।যাতে আপনারা আমাদের এই হাট থেকেই পছন্দ অনুযায়ী কেনাকাটা সমাপ্ত করতে পারেন।এখানে দেশীয় সকল পণ্যের পাশাপাশি বাহিরের পণ্য সামগ্রীও পাওয়া যাচ্ছে।তাই আপনারা আর দেরি না করে আমাদের হাটের সাথে যুক্ত থাকুন।
ফেসবুকে শিং মাছের মতো দেখছি প্রতিদিন লাফিয়ে লাফিয়ে উঠছে বাংলাদেশের নায়িকা পরীমণির বিরুদ্ধে কুৎসিত সব গালাগালি। কোনও মেয়ের বিরুদ্ধে যখন লোকেরা ক্ষেপে ওঠে, তাকে দশদিক থেকে হামলা করতে থাকে, এমন উন্মত্ত হয়ে ওঠে যেন নাগালে পেলে তাকে ছিঁড়ে ফেলবে, ছুঁড়ে ফেলবে, পুড়িয়ে ফেলবে, পুঁতে ফেলবে, ধর্ষণ করবে, খুন করবে, কুচি কুচি করে কেটে কোথাও ভাসিয়ে দেবে , তখন আমার ধারণা হয় মেয়েটি নিশ্চয়ই খুব ভালো মেয়ে, সৎ মেয়ে, সাহসী মেয়ে, সোজা কথার মেয়ে। আমার নিজের জীবনের অভিজ্ঞতা এটাই বলে। বাংলাদেশের সিনেমা আমি দেখি না। পরীমণির নামও আগে শুনিনি। তবে তাকে আমি দূর থেকে আমার শ্রদ্ধা আর ভালোবাসা জানাচ্ছি। সব মেয়ে স্ট্রাগল করে না, কিছু মেয়ে করে। কিছু মেয়ে স্ট্রাগল করে সব মেয়ের জন্য যুগে যুগে বেটার পরিস্থিতি আনে। এই স্ট্রাগল করা কিছু মেয়েই একেকটা মাইলফলক।
সকালে উঠেই একটি মৃত্যু সংবাদ। তারপর সারাদিন আঁধার করা - উড়িয়ে নেওয়া ঝড়। বিকেলে আমার পড়ার জায়গাটায় এক চিলতে রোদ এসে পড়লো। আশায় বুক বাঁধলাম। আলো আসবেই। ইন শা আল্লাহ। 
বাস্তব জীবনে এবং কর্মক্ষেত্রে আমাকে সবচেয়ে যে অস্বস্তিকর বিষয়টা ফেইস করতে হয়েছে এবং এই ৪০ বছরেও হয় সেইটা হচ্ছে ছেলেদেরকে আমার আলাদা কোন এনটিটি মনে হয়নি কখনো । মানে মেশার ক্ষেত্রে ছেলে বা মেয়ে আমি আলাদা করতে পারতাম না । এখনো পারি না । কিছু বিষয় আছে ছেলেদের সামনে বলা যায় না আবার কিছূ আচরন আছে ছেলেদের সামনে করতে হয় না । এই যে কোন আচরন যে ছেলেদের সাথে করব না আবার কোন আচরন করা ঠিক এই হিসাব আমি এখনো ধরতে পারি না । মাঝে মাঝেই খুবই বিব্রতকর অবস্থায় পরতে হয় । আমার প্রধানতম সমালোচনা আমি ইজি গোয়িং । যে কোন ছেলে যে কোন বিষয়ে আমার সাথে খুব সহজেই আলাপ করতে পারে । আমি যখন কোন ছেলে বা মেয়ের সাথে কথা বলি আমার মাথায় থাকে না এর জেন্ডার কি ? ইনফ্যাক্ট কেন আমাকে জেন্ডার কাউন্ট করতে হবে সাধারন কথা বলার জন্য সত্যি এইটা আমি এখনো বুঝিও না ধরতেও পারি না । বিশ্রি ব্যাপার হচ্ছে বিরাট একটা অংশের ছেলেরা আমার এই সহজিয়া আচরনের জন্য ধরেই নেয় আমি তার সাথে প্রেম করতে চাই ! খুবই বিব্রতকর ব্যাপার ! পুরাই বেক্কইলা ব্যাপার স্যাপার ! বরং সুন্দরী মেয়েদের দেখলে আমার মধ্যে সবসময়ই কি রকম একটা প্রেম প্রেম ভাব হতো ! অথচ সামাজিক কারনেই কোনদিন কোন মেয়ের ভুলেও মনে হয় নাই আমি তার সাথে প্রেম করতে চাই ! !!! এইটা কেন হয় ? কারন আমি ক্লাস ওয়ান থেকে বিশ্ববিদ্যালয় পর্যন্ত সারা জীবন পরছি কো এডুকেশনে । আমার বেস্ট ফ্রেন্ড ছিলো দীর্ঘদিন পাশের বাসার মামুন । আক্ষরিক অর্থেই গন্ডায় গন্ডায় আমার ছেলে বন্ধূ ছিলো সারা জীবন ! এবং আক্ষরিক র্অথেই প্রত্যেকটা ছেলে বন্ধু আমার বাসায় আসত ! কোন দিন মনে হয় নাই এইটা আব্বা মাকে লুকানোর দরকার আছে ! কোনদিন কোন বন্ধূ সত্যিকার অর্থেই আমারে মেয়ে হিসেবে কোনদিন প্রেমের প্রস্তাবও দিয়া দেখলো না ( এইটা নিয়া বরং একটু আকটু মন খরাপই আছে ) ম্দ্দা কথা আমার ছেলে বন্ধূদের কাছ থেকে আসলেই সাবধান থাকতে হবে এই সিগনাল কখনো পাই নাই ! বরং সন্ধ্যা বেলা প্রান্তিক থেকে বাসায় ফিরতে গেলে রাস্তায় কোন দোস্ত পেয়ে গলে ডেকে বলাতাম দাড়া একসাথে যাই ! প্রথম যে ছেলেটার সাথে লুকিয়ে দেখা করতাম সে আমার বয়ফ্রেন্ড । তারমানে তার জেন্ডার আমার কাছে ইস্যু ওই জন্য লুকানোর তাগিদ ফিল করতাম। আমার সহজিয়া স্বভাব নিতে যাদেরই সমস্যা হয়েছ এরা সবাই দেখেছি বয়জ স্কুলে পড়া । এবং শুরুতেই আমার স্বভাব নিতে এরা একটা ধাক্কা খায় ! ধাক্কা খায় কারন মেয়েদের সাথে সহজে কিভাবে কথা বলবে এইটা এরা বোঝে না উল্টো করে বললে কোন মেয়ে কেন এই রকম সহজ স্বাভাবিক ভাবে মিশছে ছেলেদের সাথে তাদের মাথায় এই হিসাব নিকাশও মেলে না, কারন এইটা তারা সমাজে দেখে অভ্যস্ত না । এইটা হচ্ছে নারী পুরুষরে দু্ই ভূবনের বাসিন্দা বানানোর শুরু। গত দুই দিনে ফেইসবুকে যৌনতা কেন্ত্রিক যে আলাপ আলোচনা দেখলাম তাতে আমার মনে হয়েছে সব বাদ দিয়ে ফেইসবুকে যৌন শিক্ষার স্কুল খুলে বসি ! সব খারাপের একটা ভালো দিকও থাকে অনেক লিখা এবং কমান্ট পড়ে যেমন আতংকিত হয়ে গেছি একই ভাবে বেশ কিছু লিখা পড়লাম খুবই চমতকার এবং সবচেয়ে ভালো দিক হলো খোলামেলা আলোচনাটা উঠলো ! যৌনতা শব্দটা উচ্চারন করতেই যেখানে আমাদের ভয়ংকর ট্যাবু কাজ করে সেখানে এইটা নিয়ে আমরা সামাজিক যোগাযোগ মাধ্যমে খোলামেলা এবং সুস্থ্য আলোচনা শুরু করেছি অন্তত চেষ্টা করছি এইটা কিন্তু খুব ছোট কোন বিষয় না ! সবারই সহনশীলতা বারুক আলাপ আলোচনায় নিজেরা জানি, বুঝি, শিখি !!!! 
চার্বাক দর্শনে বলা হয়েছে-‘ঋণং কৃত্বা ঘৃতং পিবেৎ....”অর্থাৎ “ঋণ করে হলেও ঘি খাও...”আর আমি বই খাই🙏🙏আমার লাইব্রেরিতে নতুন সংযোজনy❤️
বৃষ্টি হচ্ছে আজ। ঝুম না হলেও অল্পসল্প। এবং ফেসবুকে বসিয়া আমার চোখে পড়িল এই জিনিস। অতঃপর... 😑😑😑 আমি এখন ইলিশ মাছ পাব কোথায়? 😭😭😭😭😭😭
আজ আমার একমাত্র ভাইটার জন্মদিন ।দেখতে দেখতে কেটে গেল অনেক গুলি বছর। "তোকে কি দিই ভেবে না পেয়ে কিছু পুরাতন সৃতী দিলাম তোকে।"
লাগতেছে এইদিন তুললাম ছবি গুলো। কেমনে কেমনে ২ বছর হয়ে গেলো।। IIUC❤️
যেখানে তাদের মাঝে আমি ছিলাম না কিন্তু তারা ছিলো আমার পাশেই!! 😁 লাইটার ইয়ুথ ফাউন্ডেশন - আমার ছোট্ট পরিবারের আরো অনেক ছোট্ট একটা অংশ.. ❤❤
ফেসবুকে এই প্রথম মনে হয় আমি নিজের এতগুলা ছবি আপলোড করলাম একসাথে🌝 ক্যাপশন দিতে শরম লাগতেছে🌝 (অসীম ধৈর্য্য সহকারে ছবিগুলো ছুটে ছুটে তুলে ক্লান্ত হয়ে গেছেন ছোট ভাই আকাশ)
আপনারা প্লিজ বুকিং ক্যান্সেল হলে আগেভাগে জানাবেন ইভেন্টের দিন জানানোর মানেটা কি!!!! আমি কি গাঙের জলে ভেসে আসছি নাকি 😡
নাম বলবাে না তবে আমার নিজেরই ফ্রেন্ডলিস্টে কিছু এমন মানুষ আছে, যারা কিনা আমায় দু'চোখে দেখতে পারে না, যদিও আজ পর্যন্ত জানতে পারলাম না তাদের কোন পাকা ধানে আমি মই দিয়েছি.. যাই হােক,তােমরা সুখে থাকো শান্তিতে থাকো আর এভাবেই আমায় দেখে জ্বলতে থাকো..🥴
ঢাকা মেডিকেল কলেজের করোনা ইউনিটের সামনে কোন অ্যাম্বুলেন্স থামতেই হাতে প্লাকার্ড নিয়ে ছুটে আসে তিন চারজন মানুষ। কমলা রঙের জ্যাকেট পরা মানুষেরা ধরাধরি করে রোগীকে এম্বুল্যান্স থেকে নামায়। কেউ হাতে তুলে নেয় রোগীর প্রয়োজনীয় জিনিসপত্র। কেউ আবার রোগীকে স্ট্রেচারে বসিয়ে এগিয়ে নিয়ে যায় হাসপাতালের ভেতরে। তারা তৃতীয় লিঙ্গের মানুষ। স্বেচ্ছাসেবী সংগঠন 'বৃহন্নলা'র স্বেচ্ছাসেবক মুনমুন, রুহী ও চাঁদনী। তাদের সঙ্গে আছেন সংগঠনটির প্রতিষ্ঠাতা সভাপতি সাদিকুল ইসলামও। করোনা আক্রান্ত রোগীকে যেখানে আত্মীয়স্বজনেরা বয়কট করে। আক্রান্ত হবার ভয়ে নিঃশ্বাস নিতে কষ্ট হওয়া মানুষটার পাশে এসেও দাঁড়ায়না। সেখানে 'বৃহন্নলার' তৃতীয় লিঙ্গের মানুষেরা পরম যত্নে রোগীর হাত ধরে, তাকে সাহস দেয়। জয় হোক মানুষের, জয় হোক মানুষের ❤️ সবকিছু ভুলে আমরা এটাতে বিশ্বাসী হয় আমরা সবাই রক্ত মাংসে মানুষ।ভেদাভেদটা ভুলে এই বিপদে সবাই একে অপরের পাশে দাঁড়ায়।
সময় টা চলে গেছে যখন ভেবেছি সব ঠিক হয়ে যাবে তখনি সব উল্টো হয়ে যাই🙂🙂🙂 
প্রিয় নন্দু খুব একটা খেয়ালে না দেখলে ও যখন তোকে দেখি অানমনে নিজেই অবাক হয় গোছালো মেয়েটাকে দেখে অামার বেখেয়ালিপনা যেন থমকে রয় মিষ্টি ভাষায় যখন দিদি দিদি বলে ব্যাকুলতা প্রকাশ হয় তোর স্নিগ্ধ হাসির তৃপ্তিতে তখন অামার ও কেটে যায় অানমনা ঘোর। তোকে দেখে যখন হৃদয় মাঝে প্রশান্তির অালোড়ন ছড়ায় তার থেকে ও প্রখর হয়ে নাড়া দেয় তোর মুখের দিদি ডাক শুনায়। সবসময় হাসি,ভালোবাসায় মাতিয়ে রাখবো তোর প্রতিটিদিন ব্যক্তঅাশায় শুভ হোক তোর নিত্যদিনেও প্রতিটা জন্মদিন ❤ Team borbad এর পক্ষ থেকে ছোট্ট প্রয়াস❤❤ সবসময় সাাথেই থাকিস😘 অনিন্দিতা নন্দিনী নিবেদিতা দে জয়া তুলি দে তনুশ্রী ঘোষ প্রিয়া চক্রবর্তী নিব্রত চৌধুরী ডিম্পল দীপান্বিতা দীপা
আকাশে আজ ছড়িয়ে দিলাম প্রিয় আমার গানের ফুল গো আমার গানের মালা গো 
বাপের জন্মদিন শেষ,বন্ধুদের নিমন্ত্রণ খাওয়ানো শেষ এখন লকডাউন দিয়ে গরমে এসির বাতাস খাবো আর মুভি দেখবো🥱 #চিল✌️
ধর্মীয় মৌলবাদীদের সাথে মতাদর্শিক বিরোধ মোকাবিলার বুদ্ধিবৃত্তিক ও রাজনৈতিক কৌশল রাষ্ট্রীয় হত্যাকাণ্ডে দ্বিধাগ্রস্ত নীরবতা হতে পারে না। আওয়ামী দুঃশাসনের অবসান চাই, নাগরিকদের গুম-হত্যা বন্ধ করতে হবে।
আপুরা গ্যালারির এক নম্বর ছবিটা দাও যদি সাহস থাকে৷ ভীতুরা দূরে থাকো" - গার্লস গ্রুপে এই ধরণের পোস্ট দেখার পর মনে হয় বেশিরভাগ আপুদের গ্যালারির ১ম বা ৫ম (এই দুইটার কথাই বেশি বলে) ছবিতে ন্যুড থাকে। তাই, সেই ছবি দেখানো খুব সাহসের কাজ! অথচ, এহেন পোস্টের কমেন্টে দেখা যায়- আপুদের সেলফি, রান্নার ছবি, হাবি সাথে খাবি খাওয়ার ছবি, নায়কের ছবি! উদ্যোক্তা আপুরা আবার একটু বেশি সাহস করে নিজেদের বিক্রি করার পন্যের ছবিও দিয়ে থাকেন৷ 🤐
সবার সুন্দর সুন্দর হাতের লেখা চ্যালেঞ্জগুলি আমার আম্মার নিউজফিডে না আসলেই হয় 🙂 "কাকের ঠ্যাং, বকের ঠ্যাং" বাক্যটা আম্মা প্রায় ভুলেই গেসিলো।
একটা কুড়ি বারুদগন্ধে মাতাল করে ফুটবে কবে সারা শহর উথাল পাথাল ভীষন রাগে যুদ্ধ হবে
❤ অভিনন্দন শিশু সরকারি প্রাথমিক বিদ্যালয়ের সমাপনী পরীক্ষার্থীদের ❤ সমাপনী পরীক্ষা ২০১৯ ডি আর ভূক্তি ও অংশগ্রহণ ৭৬ জন কৃতকার্য ৭৬ জন, A + ১২ জন A ২৫ জন A - ১৪ জন। ❤ এদের মধ্যে ১৫ জন শিক্ষার্থী মৌলভীবাজার সরকারি উচ্চ বিদ্যালয়ে এবং আলী আমজাদ সরকারি উচ্চ বালিকা বিদ্যালয়ে ভর্তির জন্য নির্বাচিত হয়েছে।❤ এ সাফল্য অর্জনের জন্য সকল শিক্ষার্থী, অভিভাবক ও শিক্ষকদের ধন্যবাদ জানাচ্ছি। শিক্ষার্থীদের সকলের জন্য অনেক অনেক শুভকামনা ❤❤
রাগ থাকবি রাগের মতো । তুই পানি হয়ে যাস কেন আমি বুঝলাম না ! 😦
আচ্ছা ওই যে, সুন্দর সুন্দর পোজ দিয়ে ছবি তোলা এস্থেটিক ছেলে-মেয়েগুলা এমন কেন মনে করে যে তাদেরকে সবাই হেট করে???...🥺🤷‍♀ না মানে.. ওদের পিকের ক্যাপশান দেখে যা বুঝলাম আরকি.....🤔 ওকে টাটা 😪😪😴😴
এটা দেখে শাটল থেকে দেখা মেঘাচ্ছন্ন প্রকৃতির কথা মনে পড়তেছে খুব ❤️ দেড় বছর 💔💔
সংবিধিবদ্ধ সতর্কীকরণ - খুবই ১৮ প্লাস কামাই থাকলে "অন্ন, বস্ত্র, বাসস্থান, চিকিৎসা" র সংস্থান এর জন্য জামাই লাগেনা এটা মানলাম। ধরে নিলাম পৃথিবীর সবাই প্রেম ভালোবাসাও বুঝে না, তাই মেন্টাল সাপোর্টের জন্যও কাউকে লাগেনা। কিন্তু মানে ঐযে ইয়ে আছে না ? ওই ব্যাপারটা কেম্নে কি...? ওইটাও নাই......? 🙊 সবাই সোশ্যাল ডিসট্যান্সিং মেনে সুন্দর করে লাইনে দাঁড়িয়ে গঠনমূলক কমেন্ট করুন। যারা গালি দিবেন তারা ভদ্র ভাষায় ইনবক্সে গালি দেন খারাপ গালি শুনলে আমার সারাদিন মন খারাপ থাকে....😞
বইয়ের প্রচ্ছদটা দেখেই চোখ আটকে গেছে। কিন্তু করোনাকালীন সময়ে বই কিনতে পারছি না। মুমু আপু ভালোবাসা পাঠিয়ে দিলেন। সেই সাথে যেটা সবচেয়ে মুগ্ধ করেছে, আপু অনেস্ট রিভিউ চেয়েছেন। পরীক্ষা শেষে রিভিউ আসবে ইনশাল্লাহ। নতুন বছরের প্রথম ভালোবাসা।💙
আবারো জেমস রোলিন্স!! আমাজনিয়া পড়ার পর থেকেই জেমস রোলিন্সের ফ্যান! এরপর চিরকুটের ডিপ ফ্যাদম পড়ে বুঝেছি এই লোক বাই চান্স ভালো লেখেন তা না। ওনার সব লেখাই এমন। চমৎকার অ্যাডভেঞ্চার, মারাত্মক টুইস্ট, অনবদ্য কাহিনী। তাই চিরকুট থেকে দ্য কিল সুইচ বের হওয়ার কথা শুনেই মনের ভেতর তা তা থৈ থৈ শুরু হয়ে গেছিল। অবশেষে অপেক্ষার প্রহর শেষ হতে চলেছে। দ্য কিল সুইচের প্রচ্ছদ প্রকাশ পেল। বইটা হাতে আসছে খুব শীঘ্রই। প্রকাশকের মতে এই বইটা জেমস রোলিন্সের অন্যান্য বইয়ের থেকেও একটু অন্যরকম, একটু বেশিই চমৎকার। চিরকুটের উপর বিশ্বাসটা তারা নিজেরাই অর্জন করে নিয়েছে। তাই একটা দ্য কিল সুইচ যে রোলিন্সের প্রতি ভালোবাসা আরেকটু বাড়িয়ে দেবে সে ব্যাপারে সন্দেহ নেই। এবার ঈদের সবচেয়ে বড় উপহার হিসেবে পাবো দ্য কিল সুইচ। can't wait!!!
 বেবি ডল দের দিন মনে হয় শেষ 🙂 জালেবি বেবি দের বাংলাদেশ... 🤷‍♀️😉😜😂 
এটা আর কারো সাথে হয় কি না আমি জানিনা। ইরফান খানের যে কোন চলচ্চিত্র দেখে শেষ করার পরের কয়েক ঘন্টা অদ্ভুত রকমের এক বিষণ্নতা আমার মনকে আচ্ছন্ন করে রাখে। চলচ্চিত্রের শেষটা মিলনাত্মক, বিরহাত্মক কিংবা দুঃখজনক যাই হোক না কেন এর ব্যত্যয় ঘটে না। ইরফানের মৃত্যুর পর সেটা আরো বেড়েছে। 
মালিহা কখনো লিখে না অজন্তা আপু। শালা সবসময় লিখে অজন্তা আলু 🤷‍♀
১. দেশে করোনা নাই। রাস্তায় এত মানুষ! ২. এক ভিডিও কয়েকশবার কাট করতে হইসে কারণ বারবার মানুষ /গাড়ি আসছে। 🙂 এবং অবশ্যই ইন্সট্যান্ট নুডুলসের মত ইন্সট্যান্ট ডান্স 🙂 ৩. ১৬ই মার্চের পর বের হওয়ার অনুভূতি খুবই অদ্ভুত! ক্যাম্পাসে পচ্চুউউউর ঘাস! ৪. থ্যাঙ্কিউ প্রান্ত- প্রশান্ত 💖 
মনও চাহে যে ধরা দিতে তবু সে লাজে সরে যায়। মধুমালতী ডাকে আয়... ফুল ফাগুনের এ খেলায়-
শিহাব শাহীন পরিচালিত ওয়েব সিরিজ ‘মরীচিকা’ ট্রেলার প্রকাশিত হওয়ার পর থেকে বেশ আলোচনায় চলে আসে। চরকির এই প্রযোজনায় অভিনয় করেছেন সিয়াম আহমেদ, আফনান নিশো, মাহিয়া মাহি ও জোভানের মতো তারকারা। সিরিজটি দেখার প্রতি আগ্রহ দিন দিন বেড়েই চলছিলো আমার। দেখার পরে মনে হলো, কাহিনী শুধু শুধু রাবারের মতো টেনে লম্বা করছে। ঘটনা খুবই সাধারন। কোন টুইস্ট নাই। ছাত্রনেতাদের ক্ষমতার দাপট। তবে আফনান নিশোর অভিনয় চমৎকার। সিয়াম সাবলীল। মাহিয়া মাহি মোটামুটি। আমি ৬ দেবো ১০ এ।
খেলনা কিনতে গিয়ে টাকা নাই বলার পর ছেলে__ 'মা চল আগে টাকা কিনে নিয়ে আসি' (এটিএম বুথ ফ্যাক্ট🙄)
অর্থাৎ রোজিনা ওদের কলজির ভেতর থেকে নথি টেনে বের করেছে, তাইতো মরিয়া হয়ে গলা চেপে ধরেছে!! কি আছে সেই নথিপত্রে জাতি জানতে চাই 😏😏
সুখের লাগি চাহে প্রেম, প্রেম মেলে না। শুধু সুখ চলে যায়!
প্রথম আলোতে আমার আজকের লেখা। ' ব্র্যাকের রিপোর্ট বলে, গণপরিবহন ব্যবহারকারী ৯৪ শতাংশ নারীই কখনো না কখনো গণপরিবহনে কিংবা উন্মুক্ত স্থানে যৌন হয়রানির শিকার হয়। নারীকে হয়রানি করা সেই চোখগুলোই কিন্তু প্রতিমুহূর্তে ঘুরে বেড়াচ্ছে ডিজিটাল প্ল্যাটফর্মে আর খুঁজে ফিরছে একই বিকৃত আনন্দ।' _
আমার নিজস্ব অফিস আছে সমাজের বিচার আচার সেবাও করি কোন সমস্যা নাই কিন্তু কিছু কিছু রাঘোব বোয়াল যখন আটকে ফেলি তখন উপর লেবেলের তদবির শুরু হয়ে যায় একপর্যায়ে মেনে নিতে হয় কারণ আমার ক্ষমতা নাই। অনেক প্রশ্নের সম্মুখীন হতে হয় অনুমতি লাগে তাই এখন থেকে অনুমতি নিয়েই কাজ করবো। কোন অধিকারে আপনি আসছেন কিংবা আপনার বিচার মানিনা তাই সিদ্ধান্ত নিয়েছি সরকারি অনুমতি নিয়েই কাজ করবো। কাউকে কোন ছাড় দেয়া যাবেনা অন্যায়ের প্রতিবাদ কিংবা সামাজিক ভাবে বিচারের আওতায় সবাইকে আনতে হবে। সেই প্লাটফর্ম নিজেই গড়বো। এখন প্রশ্ন হচ্ছে সেই অনুমতি নেয়ার ব্যবস্থা কি? কোন পথে আগালে সহজ হবে? 
আমি আর্জেন্টিনা সাপোর্টার অথচ ফুটবলের ফ টুকুও বুঝিনা। এখন প্রশ্ন হলো আমি সাপোর্টার হলাম কিভাবে? ছোটবেলায় দেখতাম কাজিনরা ব্রাজিল আর্জেন্টিনা নিয়ে কাহিনী করতো। বুঝতাম না কিছুই। মাঝখান দিয়ে দল ভারী করতে আমাকে ওরা জিজ্ঞেস করছিল আমি কোন দল? এখন আমাকে কি খেয়ে জিজ্ঞেস করছিল এটা ওরাই বলতে পারবে ওদিকে আমি বিশাল কনফিউশানে ছিলাম যে কোন পতাকা চুজ করবো, কোনটার কালার সুন্দর। আকাশী ভাল্লাগতো তাই আমি খুশিতে আর্জেন্টিনা বলে বসে ছিলাম। কদিন পর দেখি আম্মুর হলুদ সবুজ কম্বিনেশন এর জামাটা দেখতে সুন্দর লাগতেছে তাই আমি কাজিনদের কাছে গিয়ে বলছিলাম ব্রাজিল ও তোহ সুন্দর কিন্তু যেই ধমক খাইছি এরপর থেকে আমি আর্জেন্টিনা 🙂 
মায়েরা কন্যা সন্তান জন্ম দেয়। আর সেই কন্যা সন্তান তার পিতার কাছে হয়ে উঠে নতুন মা।
এক সময় যাঁর বইসব থেকে বেশি পড়েছি ৷ তখন তৃতীয় শ্রেনিতে পড়তাম৷ একদিন এক জ্বর হওয়া দুপুরে হঠাৎ পড়লাম "রামের সুমতি"৷ সে এক অন্য দেশ, আলাদা অনুভূতি৷ তারপর গল্পের বই পড়ার ভালবাসায় আটকে গেলাম৷ শুধু গল্পের বইএর লোভে কত বন্ধুর বাড়ি গিয়েছি বার্ষিক পরীক্ষার শেষ দিনে৷ একটা একটা বই শেষ হলে আলাদা জগৎএর দ্বার খুলে যেত৷ কত সময় অতিবাহিত হয়ে গেছে বই পড়ে৷ সব থেকে ভালো লেগেছে সহজ সরল জীবনের ছবি যিনি তুলে ধরতেন তাঁর লেখা৷ অনেক গল্পতো নিজেদের পাঠ্য ছিল৷"মহেশ", "বিলাসি", "মামলার ফল"৷ অর্নাসে "গৃহদাহ"৷ তারপর জীবনের বাঁকেবাঁকে কতনা ঘটনার ঘনঘটা! বলা ভালো অধিকাংশই অঘটনের৷ নিজের সীমিত সাধ্য নিয়ে কিছুই করবার নেই,তখনই একটা কোনো নতুন বইএর কাছে গিয়েছি আশ্রয় চেয়ে৷ ৷ কি ভাবে যেন সময় কেটে যেত,টেরও পেতাম না৷ জীবনের পাতা ঝরে যায় অজানা ঝড়ে৷ সময় এবার কমছে, অন্যভাবে৷ পুরাতন কিছু ভালো লাগার কাছে ফিরে যেতে ইচ্ছে করে৷ অনেক অধরা স্বপ্নের মতন সব ভালোলাগা দু'বার ফিরে পাওয়া যায় না৷কিন্তু পুরাতন বইগুলোতো নতুন মোড়কে আর একবার পড়ে নেওয়াটা নিজের ক্ষমতার মধ্যে৷ কিনে নিলাম ৷ শরৎচন্দ্রের যাবতীয় লেখা,এইদুটি খণ্ডে৷এখানে একটি মাত্র বাংলা বই এর দোকান৷ একজন আমাকে উপদেশ দিয়েছিল, বই পড়ে সময় কাটাও৷বই পড়ার পাশে, তার মুখটাও আমার বড়ো প্রিয়৷ কত দিন দেখা হয় না তার সাথে৷ হবে হয়ত! কোনো একদিন৷
ঐতো, দেশে মৌলবাদীগোষ্ঠী একটা তালবাহানা করলেই সবার কিবোর্ড এমনকি সরকারেরও মুখস্ত বুলি 'শিল্প সংস্কৃতির বিস্তার চাই'। তা কেতাবের গরু ঐ কেতাবেই থাকে। বাজেট বরাদ্দের সময় আর শিল্প সংস্কৃতির কথা মনে থাকেনা সরকারের, কারণ এই মাধ্যমটার বিক্রিবাট্টা তুলনামূলক কমতো। এখনতো 'শর্টটাইম এ বেশি ধান্ধা'র সময়। কাজেই ম্যা ম্যা করলেও শিল্প সংস্কৃতির বাজেট এইরকম সীমিতই থাকবে এবং প্রতিবছর একই ঘ্যানাপ্যাঁচা চলবে 'বাজেট কম, বাজেট কম'। তারাতো রাজনীতিবিদ নয়, 'অবুঝ ব্যবসায়ী'। তো ঐ ব্যবসায়ীদেরকেতো বাজেট বাড়ানোর প্রয়োজনীয়তা ঠিকঠাক বোঝাতে হবে। দেনদরবার করতে হবে, চাপে, তাপে রাখতে হবে। সেইটা আমরা পারছি কি? আজ অব্দি একটা ডাকও কেউ দিলেনা এই বলে যে, চলো আমরা পরিকল্পনা করি সবাই মিলে। থাক বাপু, এত কথা না বলি!
যখনই যেখানে কেউ লড়াই করে জিতেছে আমার আনন্দ হয়েছে। আমার ভালো লাগে জনে জনে ডেকে তাদের লড়াইয়ের গল্প শোনাতে। দেবরূপা আমার চোখে দেখা এরকমই একটা লড়াকু মেয়ে। "মা" শব্দটা আমাদের কাছে এক আকাশের সমান। আমি ওদের বাড়ি প্রথম যখন যাই প্রয়াসের সাথে, কাকিমা তখন অসুস্থ। কপালে হাত বুলিয়ে দেওয়ার সময় চোখ ভিজেছিল আমার। খূব বেশিদিন আর থাকেনি কাকিমা। চলে গেছে এমন একটা জায়গায় যেখান থেকে লুকিয়ে লুকিয়ে সব দেখতে পায়। এই যেমন এখন দেখতে পাচ্ছে আমার চোখ ভিজছে। দেবরূপার গলায় একটা শান্ততা আছে। ও কাকিমার মা হয়ে উঠেছিল। আর সেই ছায়া এখনও আছে। পড়াশোনায় বরাবর মেধাবী। গ্র‍্যাজুয়েশনে কলকাতা বিশ্ববিদ্যালয়ের পঞ্চম স্থান পেয়েছে সে। এখনও কাকিমা চুপচাপ সব দেখছে। তুই আরোও অনেকটা এগিয়ে যা, আত্রেয়ীদি থেকে যাবে তোর যে কোনো দরকারে। তোর মাঝরাতের মেসেজে। আর একটা দরকারি কথা- "কেউ কেন থাকেনা?" এই প্রশ্নটা কখনও করবিনা। সবাই যত্ন করতে পারেনা এটাই ভাববি। ভালোবাসা অফুরান❤️
ফেইসবুকের সুবিধা কিংবা অসুবিধা এই, যা সামনা সামনি বলা যায় না তা অনায়াসে বলে ফেলা যায়। কান্ডজ্ঞানের বালাই না হলেও যেন চলে। সেসব হতে পারে প্রশংসা বাক্য, অনুরাগ, বিরাগ, গালি-গালাজ, ধমক, নোংরামি, বেয়দবি ইত্যাদি ইত্যাদি। তবুও এর নাম ফেইসবুক। মানুষ শৈশব কখনো ভুলতে পারেনা। শৈশবের এমন কিছু স্মৃতি  থাকে যা কোনো দিন কাউকে বলা যায় না। স্মৃতির গোপন কৌটায় সেসব তালা-বন্ধ থাকে।
আমার মা'র খুব ইচ্ছা আমেরিকা দেখার। আমি অনেক কাঠখড় পুড়িয়ে সেই ব্যবস্থা করলাম। তখন আমার মা আমাকে বললেন, প্লেন কি এসি না নন এসি? আমি বললাম, এসি। আমার মা আঁতকে উঠলেন। বললেন, তার মানে প্লেনের জানালা খোলা যায় না? আমি খুবই হতাশ হলাম। বললাম, কেন যাবে না। তুমি প্লেনের জানালা কেবল না, দরজা খুলে আমেরিকায় আসতে পারবা। প্লেনের দরজা খুলে পা ঝুলিয়ে আকাশ দেখতে দেখতে আমেরিকায় আসবা। আমার ''বুদ্ধিমতি'' মা সেই কথা বিশ্বাস করলেন। তিনি মহা আনন্দে প্লেনের দরজায় পা ঝুলিয়ে আমেরিকায় আসার প্রস্তুতি নিলেন। এই হচ্ছে আমার মা। বলাবাহুল্য, তিনি আমেরিকায় আসতে পারেন নি। কখনো পারবেন বলে আমার মনে হয় না। ...... রোজার আগে আমার মা আমাকে ফোন দিয়ে বললেন, তুমি রোজা রাখো। আমি বললাম, আমেরিকায় রোজা রাখা খুবই কঠিন। এখানে সূর্য ডোবে রাত ৮ টার পরে। আমি মা বললেন, তবুও রাখো। যদি রোজা না রাখো, তাহলে তোমার ফোন করার দরকার নাই। টাকা পাঠানোরও দরকার নাই। তার এই হুমকিতে আমি, আমার স্ত্রী , এমনকি আমার ছোট মেয়ে, যে ক্লাস সিক্সে পড়ে, সেও রোজা রাখছে। এবং আমরা সবাই তাঁর উপর মহা বিরক্ত। ...... মা দিবসে আমার একটাই কথা। ... আমি খুবই বিরক্ত। ... তবু মা, আমি তোমার মতো বোকা হতে চাই। তোমার মতো সরল হতে চাই। তোমার মতো বিশ্বাসী হতে চাই। .................................... আমার জন্য দোয়া করো।
আযানের বাণী আর টিপটিপ বৃষ্টিফোঁটাদের পতনের তালে যেন ভোরবেলায় ভৈরবী শুনলাম - "আসসালাতু খাইরুম মিনান নাওম" ...
আমার ফ্রেণ্ডলিস্টে প্রগোতিশীল কোন বাঙালই মাওলানা থাকলে আনফ্রেন্ড করে দিন প্লিজ, ধর্ম বিষয়ক আলোচনা দুই মিনিট করার মত চামড়া নাই আপনাদের সুতরাং বেপর্দা নারীর ফ্রেণ্ড হওয়াও জায়েজ না আপনার জন্যে এটাও মাথায় রেখে চলে যান। ধন্যবাদ।
মুখ পড়তে পারার অপরাধে নিশি শোভনের কাছ থেকে আজ অনেক দূরে। শোভনের মুখ দেখেনি প্রায় পাঁচবছর। চোখের দিকে তাকালে তার ভিতরটা দেখতে পেতো নিশি। বিয়ের প্রথমে হালকা ভাবে নিলেও পরে শোভন ভয় পেতে শুরু করলো নিশিকে। ওদের বিয়েটা দুই পরিবারের পছন্দের বিয়ে। শোভন সুদর্শন। ভালো চাকরি। নিশির টকটকে ফর্সা গায়ের রঙ না হলেও ফর্সাই বলা চলে। কোমর ছাপানো চুল, বড় বড় চোখে অদ্ভুত মায়া। বেশ ঘটা করেই বিয়েটা হয়েছিলো ওদের। বাসর ঘরে শোভন বেশ দেরিতে ঢুকলো। এই বাড়িতে উৎসুক অনেক চোখমুখ উঁকিঝুঁকি দেয়নি ঘরের চারপাশে। নিশি স্বস্তি বোধ করেছে এতে। বড্ড অশোভন এই কাজটা। শোভন ঘরে ঢুকেই দেখলো, নিশি বিয়ের সাজপোশাক ছেড়ে গা ধুয়ে একটা সাধারণ সুতির শাড়ি পরেছে। খোলা চুল আর কপালে লাল টিপ। খুব স্নিগ্ধ দেখাচ্ছে ওকে। মুগ্ধতার রেশ কেটে গেলো নিশির প্রশ্নে। এতক্ষণ বাগানে বসেছিলে কেন? শোভন চমকে ওঠে! বাগানে বসে থাকার কথা তো নিশির জানার কথা না! এ বাড়িতে সে নতুন। এই ঘর থেকে বাগান দেখাও যায় না। এত রাতে তবে সে জানলো কেমন করে! নিশি মৃদু হেসে তোয়ালে এগিয়ে দিয়ে বলে, যাও গা ধুয়ে এসো। ফ্রেশ লাগবে। আষাঢ় মাসে বৃষ্টি লেগেই আছে তবুও কী গরম দেখো। শোভনের সাথে আজই প্রথম দেখা নিশির। অথচ কী স্বাভাবিক তার আচরণ! শোভন হাত বাড়িয়ে তোয়ালে নিতে গিয়ে নিশির চোখে চোখ পড়তেই একটা অস্বস্তি বোধ করে সে। দ্রুত চোখ সরিয়ে নেয়। সেই রাতে তেমন আর কথা হয়নি দুইজনের। গভীর রাতে প্রবল বৃষ্টি শুরু হলো। শোভনের ঘুম এলো না। নিশি ঘুমাচ্ছে। (চলবে)
করোনা কেড়ে নিলো মুক্তিযোদ্ধা, মুক্তিযুদ্ধ জাদুঘরের অন্যতম ট্রাস্টি জিয়াউদ্দিন তারেক আলীকে। এই দুঃসময়ে এক এক করে হারিয়ে যাচ্ছে অমূল্য মানুষগুলি। এসব ক্ষতি পূরণ হবার নয়। অন্তিম অভিবাদন জানাই মুক্তিযোদ্ধা জিয়াউদ্দিন তারেক আলী!
রাতগুলো জেগে থাকে চোখে, চোখের ভেতর জিজ্ঞাসা শহরে এত অ্যাম্বুলেন্স কেন! বাতাসের শীতল পাটিতে ভেসে ভেসে শুধু পোড়া ঘ্রাণ আসে। প্রথমে ভেবেছিলাম পলিথিন পোড়ার গন্ধ, পরে বুঝতে পারি ঘরে ঘরে ক্ষুধার উনুন চলছে। শ্মসানের পর শ্মশানে পুড়ছে মৃতদের সারি কারা যেন পিতার লাশ ফেলে চলে গেছে, কেউবা মায়ের লাশ ফেলে দৌঁড়ে পালিয়েছে। এমন নিষ্ঠুরতা চাইনি। চাইনি এমন ক্রান্তিকাল। আজকাল চায়ের কাপে আনন্দ নামে না, নামে বিষাদ। বিষাদের সমুদ্রে হাবুডুবু সমাজ। #রিক্তা_রিচি #রিক্তা_রিচির_কবিতা #বাংলা_কবিতা
বলছি,কেমন আছো?শুধু জানার জন্য না,জানতে ইচ্ছে হলো!থাকো কোথায়? ওখানেই? লম্বা উঁচুনিচু ভাঙা পথ দুপাশে লোকের কোলাহল,গাড়ি চলে ওলট-পালট-মাথার উপরে কাক দৌড়ে যায়।তোমার বাড়ি গিয়েছিলাম একবার, এখনো চোখ বন্ধ করলে স্পষ্ট দেখতে পারি। দোতলা টিনের বাড়ি দক্ষিণে একটা জানালা,বাড়িতে ঢুকতেই শিবের মূতি।বাড়ির পিছে শিউলী ফুলের মাতাল গন্ধ।তোমার এলোমেলো করে রাখা আসবাবপত্র। তারপর বলোতো এখনো হালকা মাঝারি রঙের আড্ডা জমে তাসের ঘরে?নাকি!এখন ঠিক সংসারী করেছে সে তোমাকে! না এই নিয়ে আমার কোনো আক্ষেপ নেই,থাকবে বা কেনো? তুমি তো বলেছিলে ঈশ্বর যা করেন তা মঙ্গলের জন্য করেন। আমার বেশ মঙ্গল হয়েছে জানো? এখন আর বয়স নেই রুপ নেই যৌবন প্রায় ফুরিয়ে গেছে।কারো সাথে এক বিছানায় গড়াগড়ি খেলেও প্রেম আসেনা,আসে না তাতেই ভালোই হয়েছে,ওসব যন্ত্রণা সহ্য করতে পারবো না।এখন বেশ নামও হয়েছে আমার পাড়ার লোকে পাড়ার মেয়ে নামে চেনে।রাত হলেই হিংস্র কিছু লোক মায়ের উপর হামলা করে।তাই ওদের ছেড়েছি। এখন আমি একলাই থাকি।ও'হো তোমাাকে বলা হয়নি।সেদিনো বলতে পারিনি।থাক কিছু কথা না বললেই বিপদ কমে।
ক্রাশ নক দেয় না বলে সর্বদাই ডিপ্রেশনে থাকি। হঠাৎ সে নক দিলো। আরো ডিপ্রেশনে চলে গেলাম। কারণ টা বলি। প্রথমত আমি বিশ্বাস‌ই করতে পারি নাই আমার ক্রাশ আমাকে নক দেবে। খানিকক্ষণ ফোনের দিকে অবাক হয়ে তাকিয়ে থেকে মুখ ঘুরিয়ে চলে গেলাম। স্বপ্ন! এরকম স্বপ্ন কত দেখি! একটু পর‌ই আম্মু দরজায় ধাক্কাধাক্কি করতে করতে বলবে, ওঠেন মহারানী ওঠেন! তখন‌ই স্বপ্ন ভঙ্গ হবে। কিন্তু আরেকবার ঘুরে এসে আবার দেখলাম, এখনো মেসেজ দেখা যাচ্ছে। স্বপ্নের ডিউরেশন খুব অল্প হয় এত সময় তো থাকার কথা না! এতক্ষণে আমার মনে হলো বিষয়টা স্বপ্ন না,চিমটি কেটে দেখলাম ব্যাথা লাগছে! আমি ছাদে উঠে বিকট একটা চিৎকার দিলাম। তারপর বাথরুমে ঢুকে ঝরনার নিচে দাঁড়িয়ে উড়াধুরা খানিকক্ষণ ডান্স দিয়ে বেরিয়ে এলাম। বান্ধবীকে ফোন দিলাম। -এই! ক্রাশ নক দিছে!! বান্ধবী হাই তুলতে তুলতে বললো, আবার স্বপ্ন দেখছিস! আমি রেগেমেগে জবাব দিলাম, ফেসবুকে দেখ! স্ক্রিনশুট পাঠাইছি! বান্ধবী ফেসবুকে একে স্ক্রিনশুট দেখে একটা ওয়াও রিয়াক্ট দিয়ে জবাব দিলো, এখন কি করবি!? আমি দুঃখী গলায় বললাম, বুঝতে পারছি না কি করা যায়! কি নিয়ে কথা বলবো? বান্ধবী খানিকক্ষণ ভেবেটেবে জবাব দিলো, মানব সভ্যতার বিকাশ নিয়ে কথা বলতে পারিস,ডার‌উইনের বিবর্তনবাদ বিষয়ে তার মতামতটা জেনে নিলি! -আর? এই যে তুই ওনাকে নিয়ে প্রায়‌ই স্বপ্ন দেখিস এটা নিয়েও কথা বলতে পারিস। স্বপ্ন ও অবচেতন মনের রহস্যময়তা এবং স্বপ্নের জাদুকরী ক্ষমতা। :গল্প‌ উপন্যাস বিষয়ে কি কথা বলবো? হুমায়ূন আহমেদ, বিভূতিভূষণ, শরৎচন্দ্র বা সুনীল গঙ্গোপাধ্যায়? -আপাতত না! সে যদি ব‌ইপ্রেমী না হয় তাহলে বিরক্ত হবে! -ওকে! ক্রাশ মেসেজ দিয়েছিলো, "হ্যালো!" তবে এই হ্যালো যেকোনো সাধারণ মানুষের হ্যালো এর থেকে আলাদা। এই হ্যালোর ফন্টগুলা ডান্স করে,এই হ্যালোটা অনেক মোলায়েম হয়ে অনেকক্ষন কানে বাজে। আমি কতটা জ্ঞানী সেটা প্রথমবারেই তাকে বুঝিয়ে দেবার জন্য রিপ্লাই দিলাম, বনজুর! আসলে আপনার কি মনে হয়? মানুষ বাঁদর থেকে এসেছে? ক্রাশ মেসেজ সিন করে অনেকক্ষণ পর রিপ্লাই করলো, হোয়াট? -আমি বলতে চাইছি ধরেন আপনার পূর্বপুরুষ তারা কি বাঁদর থেকে এসেছে? তাদের দেখে কখনো আপনার এরকম মনে হয়েছে? ক্রাশ রিপ্লাই দিলো, তাদের দেখে তো মনে হয়নি তবে তোমাকে দেখে নিশ্চিত করে বলতে পারছি না। বাঁদর থেকে আসতেও পারে।‌ -তার মানে আপনি ডার‌উইনের বিবর্তনবাদে বিশ্বাস করেন? আমি কিন্তু করিনা! :শোনো লাবণ্য! -জ্বী বলেন। -এগুলা কি বলো? আমি হড়বড় করে জবাব দিলাম, আপনি মেসেজ দিয়েছেন তো মাথার ঠিক নাই। আপনাকে প্রায়‌ই স্বপ্নে দেখি।‌আসলে স্বপ্নের ওপর মানুষের হাত নাই। অবচেতন মন যা দেখাবে তাই দেখতে হবে। আমি দেখি আমাদের বিয়ে হ‌ইছে বাচ্চা হ‌ইছে দুইটা। বড়টার নাম অনিশ,ছোটটার নাম নবনী। নাম দুইটা আপনার কি পছন্দ হ‌ইছে? যদি না হয় বদলে দেয়া যাবে। আপনার ফেভারিট রাইটার কে? তার কোনো ক্যারেক্টরের নাম রাখতে চাইলেও আমার আপত্তি নাই। শুধু কাশেম বিন আবুবাকার‌ চলবে না। ওনাকে আমার পছন্দ না.... ক্রাশ মেসেজ সিন করে "হুর পাগল ছাগল!" লিখে মেসেজ ব্লক দিয়ে দিলো। আমার দুঃখ পাবার কথা কিন্তু দুঃখ না পেয়ে বরং খুশী হলাম। ক্রাশ মেসেজ দেবার পরপরই দুঃখ পেয়েছিলাম বেশী। মেসেজ ব্লক খেয়ে খু্শী হলাম। ক্রাশ থাকবে ক্রাশের মতো। ব্লক দিবে,ডে সিন করবে না, কথার জবাব দিবে না। তারা নক দিলে জগৎসংসার উলটপালট হয়ে যায়। ওজন স্তরেও সম্ভবত বড় ধরনের কোনো পরিবর্তন আসে,গ্রীন হাউস এফেক্ট তৈরি হয়। এখন আমার একটু রাগ হচ্ছে, দুঃখ‌ও লাগছে।‌ ওজন স্তর এবং গ্রীন হাউস বিষয়ে বান্ধবী সাজেশন দিলো না। দিলে এটা নিয়ে আরেকটু কথা বলা যেত!


কাঁদতে কাঁদতে মারা যাওয়ার ব্যাপারটা সম্ভব না দেখে ভালো লাগতেসে৷ প্রচুর মানুষের পার্সেল জমা আমার কাছে, মরে গেলে একটা বিপদ হইতো 😐
"মায়ের জাত, সে মায়ের জাত। সে মেয়ে মানুষের জাত। যখন সে মা'য়ের সঙ্গে থাকে। নাহলে সে নিজের জাত। মানুষের জাত। " একটা বাচ্চা শাড়ি পরা মেয়ে তার মা'কে দেখিয়ে দেখিয়ে বারবার এই কথাটা বলছিলো আমার সকালের স্বপ্নে। লিখে রাখলাম। কত কী দেখি ভুলে যাই!
ফেসবুকে পাবলিক পোস্টের কমেন্ট সেকশনে প্রতি গালাগালির বিপরীতে যদি ফেসবুক ইউজার রা টাকা পাইত,তাইলে অচিরেই বাংলাদেশ মধ্যম আয়ের দেশ থেকে চ্যালচ্যালাইয়া 'ধনী রাষ্ট্রে'পরিনত হত। সাইন পিটিশন ফর - কমেন্ট এ গালাগালি মনিটাইজেশন ✌️
গায়ক হাবিব বিয়ের ছয় মাসে বাবা হয়েছে.. অভিনেত্রী বাঁধন পিঠের প্রদর্শনি করতে গেছে... তোর আর আমার কিরে? এতো সমালোচনার কি আছে বুঝতে পারিনা। তাদেরকে তাদের মতো থাকতে দেনা বাপু। আল্লাহর ওয়াস্তে তোরা ভালো হয়ে যা।
নারী হাতকাটা ব্লাউজ বড় টিপ, শালীন পোষাক যাই পড়ুক কটুবাক্য ছাড়া আর কি দিতে পারো তোমরা? আসছে নারী জাগরণ ভাইব নিয়ে। তোমাদের হিপোক্রেসি দেখতে দেখতে ঘেন্না ধরে গেলো🤢🤮 
সময়ের কাহন -৪৩ ----------------------- দেশ স্বাধীনের পরে টেংরা টিলা গ্যাস ফিল্ড আর হরিপুর গ্যাস ফিল্ড যখন বাঙালিদের হাতে চলে এলো তখন প্রায়ই অফিসিয়াল ব্যাপার নিয়ে অনেক অভিজ্ঞ অফিসারদের মনে অসন্তুষ্টি দেখা দিতে লাগলো।অনেকে অফিসাররা মিলে রাতে এ নিয়ে মিটিংও করতেন। যদিও আমার কর্তা আমাকে এসব ব্যাপার নিয়ে কিছুই বলতে চাইত না কিন্তু আমার মনে হত সেও কিছুটা চিন্তিত থাকে। এর মধ্যেই একদিন সিমেন্ট কোম্পানিতে কাজে গিয়ে সে ফিরে এলে আমি আতিক ভাই, আলী সাহেব আর অন্যান্যরা কেমন আছে জিজ্ঞেস করলে বললো ভালো আছে সবাই। জিজ্ঞেস করলাম আলী সাহেব তো অবাঙালী। যুদ্ধের সময়ে তাঁর কোনও অসুবিধা হয়নি? আমরা চট্টগ্রাম যাওয়ার আগে তাঁর ভাই আর ভাবি এসেছিলেন তাঁকে বিয়েতে রাজি করাবার জন্যে। তিনি তো বিয়ে করবেন না বলে মত দেননি তাঁদের সাথে যানও নি । তাঁর কোনও বিপদ হয় নি তো? আমার কর্তা বললো আলী অবাঙালী হলেও মনেপ্রাণে সে একজন খাঁটি বাঙালী।অনেক বাঙালীর মধ্যে যা নেই। সেই সময়ে আমার বয়েস ছিলো কম।এর বেশি আর কিছু তাকে জিজ্ঞেস করিনি।এখন লিখতে বসে ভাবি কেন জিজ্ঞেস করিনি? আমার কর্তার চেয়ে ভালো আলী সাহেব সম্পর্কে আর কেউ তো আমাকে বলতে পারতো না। তবে কিছুদিন আগে আমার কর্তার কলিগ হাই খান ভাইয়ের ছেলে পুত্রপ্রতিম আব্দুল গফফার খান বুলবুলের কাছ থেকে যেটুকু জেনেছি সেটুকুও কম নয়। বুলবুলের কাছ থেকে জেনেছি পাকবাহিনী সিমেন্ট কারখানায় ঢোকার আগে মুক্তিযোদ্ধারা যখন জানলো আলী সাহেব বাঙালী নন তখন তাদের সব রোষ গিয়ে পড়েছিলো আলী সাহেবের ওপরে। সিনিয়র অফিসাররা তখন মুক্তিযোদ্ধাদের হাত থেকে তাঁকে রক্ষার জন্যে নিজেরাই ব্যবস্থা নিয়েছিলেন।পালা করে প্রত্যেকেই সেই দ্বায়িত্ব পালন করতেন। মুক্তিযোদ্ধারা কিছুতেই আলী সাহেবের খোঁজ না পেয়ে তাঁর অবস্থান জানার জন্যে একরাতে দুজন বাঙালী অফিসারকেই ধরে নিয়ে গেলো। অফিসার দুজন অনেক চেষ্টার পরে তাদের কমাণ্ডারকে বোঝাতে সক্ষম হন যে আলী সাহেব অবাঙালী হলেও পাকিস্তানের বিপক্ষে। ২৭ এপ্রিল পর্যন্ত ছাতক তখনও মুক্ত এলাকা। ২৭ তারিখে দুপুরবেলায় পাকিস্তানি সৈন্যবাহিনীরা নদী পেরিয়েই গুলি চালাতে চালাতে কারখানার ভেতরে ঢুকে পড়লো।তাদের প্রথম প্রশ্নই ছিলো আলী সাহেব কোথায়? আলী সাহেব যে কোথায় তা কে বলবে? সে কথা তো মাত্র দু একজন অফিসার ছাড়া আর কেউ জানে না। পাকবাহিনী কারও কাছ থেকে উত্তর না পেয়ে ততক্ষণে কারখানার বিভিন্ন স্পটে অবস্থান নিয়ে নিয়েছে। ২৮ এপ্রিল খুব সকাল তখন। আলী সাহেব আতিক ভাইয়ের বাসায় নাস্তা করছিলেন। পাকিস্তানি সৈন্যদের কাছে এই খবর কিভাবে যেন পৌঁছে গেলো। খবরটা জেনেই তারা সাথে সাথে আতিক ভাইয়ের বাসায় এসে উপস্থিত হল। পাকি সৈন্যদের দেখে আলী সাহেব নিজেই টেবিল ছেড়ে এগিয়ে এসে যখন তাদের সাথে উর্দুতে কথা বলতে আরম্ভ করলেন সৈন্যরা তখন তাঁর মুখে উর্দু শুনে তাঁকে বাধ্য করলো কোম্পানির অন্যান্য অফিসারদের ডেকে আনার জন্যে। অফিসাররা আসলে আলী সাহেব সহ সবাইকে দাঁড় করিয়ে তারা একে একে সবার নাম বলতে বললে আলী সাহেব যখন তাঁর নাম বললেন তখন একজন সেনা অফিসার তাঁকে জিজ্ঞেস করলেন তিনি কি কর্নেল সরফরাজের ভাই? আলী সাহেব হ্যাঁ বলায় সেনা অফিসার তাঁকে স্যালুট করে লাইন থেকে সরে দাঁড়াতে বললেন। এর কারণ কি তিনি জিজ্ঞেস করলে উত্তর পেলেন এই অপারেশন কমাণ্ডিং অফিসারের এক মেজরের কাছে তাঁর ভাইয়ের একটা চিঠি আছে। বলেই সে তাঁকে বাদ দিয়ে অন্য অফিসারদের গুলি করবার জন্যে যখন লাইন করে দাঁড়াতে বলে আলী সাহেব বাধা দিয়ে বললেন আমাকে না মেরে ওদেরকে মারতে পারবে না। এরপর তিনি জিজ্ঞেস করলেন তোমাদের কমাণ্ডিং অফিসার কোথায়? আমি তাঁর সাথে আগে কথা বলবো তার আগে একটি গুলিও চালাবে না। সৈন্যরা তাঁর কথায় বন্দুক নামিয়ে অফিসারদের বসতে বলে। আলী সাহেব এরপর জিজ্ঞেস করলেন তাদের অফিসার কোন দিকে আছেন? সৈন্যরা নদীর দিকে ইশারা করলে তিনি ছুটে গিয়ে মেজরকে নিজের পরিচয় দিয়ে ভাইয়ের চিঠিটা নিয়ে তাঁকে নিয়েই অফিসারদের কাছে আসলেন ও অফিসারদের মুক্ত করলেন। সেই চিঠিতে তাঁর ভাই কর্নেল সরফরাজের নির্দেশ ছিলো আলী যদি বেঁচে থাকে তাহলে তার নির্দেশ মতোই যেন ব্যবস্থা করা হয়। মেজরও তাঁকে আশ্বস্ত করেছিলেন যে সেখানে আর কোনও প্রাণহানি ঘটবেনা। এরপর মেজর কোম্পানির রেষ্ট হাউসে অবস্থান নিলেন। পরে শক্তিশালি জেড ফোর্স আসার পরে পাকবাহিনীর সমূলে পতন হয়েছিলো। টেংরাতে আমাদের তখন প্রায় তিন বছর হতে চলেছে। ছেলেমেয়ে দুটিও মোটামুটি একটু বড় হয়েছে।একদিন পেপার পড়তে গিয়ে কুমিল্লার টিচার্স ট্রেনিং কলেজের ভর্তির একটা বিজ্ঞাপন দেখে আমার কর্তাকে আমি বললাম মাস্টার্সটা তো আর কম্পলিট করতে পারলাম না।বি,এড ট্রেনিংটাই না হয় কুমিল্লা থেকে নিয়ে নিই। কুমিল্লা এখান থেকে খুব একটা দূরে নয়। সে বললো বেশ তো ইচ্ছে হলে পড়। আমি বললাম বললেই হল? বাচ্চা দুটোকে কে রাখবে? সে উত্তর দিলো কেন আমিই রাখবো। আমি বললাম পারবে তুমি ? আমার কর্তা বললো পারি কি না দেখো। তার কথায় আমি ভাবলাম অসুবিধা হয়তো খুব একটা হবে না।আমার ভাশুর আর জা আছেন। তাঁদের ওপরে খুব ভরসা করা যায়।ট্রেনিংটা নিয়েই ফেলি। তবে ডিগ্রির সার্টিফিকেটটা ভার্সিটি থেকে তোলা না হলেও কুমিল্লা বোর্ড থেকে এস এস সি আর এইচ এস সির ডুপ্লিকেট সার্টিফিকেট তুলতে হবে স্কুল থেকে শংসাপত্রও নিতে হবে।এজন্যে চট্টগ্রাম যেতে হবে। দীর্ঘ তিন বছর পরে বাবা মার কাছে এলাম।বাবা এখন অধ্যক্ষের পদে আছেন। শান্তি জ্যেঠামনির কোয়ার্টারেই বাবা মা থাকেন।জ্যেঠামনিকে গুলি করে মারার চিহ্ন দেয়ালে তখনও জ্বলজ্বল করছে। বাবা মাকে দেখেই নাকি আশেপাশের সবাই ছুটে এসে কাঁদতে কাঁদতে বলছিলো শান্তি জ্যেঠামশাইকে রাজাকারের দল কিভাবে মেরেছে? ধর্মগ্রন্থ বুকে জড়িয়ে থাকা অবস্থায় কিভাবে গুলি করা হয়েছে? তাদের ঘরবাড়ি লুট থেকে শুরু করে কার কার মেয়েকে নিয়ে গেছে?কার ছেলেকে মেরে ফেলেছে? তারা কিভাবে করলডেঙ্গা পাহাড়ে লুকিয়ে প্রাণে বেঁচে আছে? কারও কথা যেন আর ফুরাতে চাইছিলো না। ওরা চলে গেলে মা নিজেদের পোড়া ভিটের পাশ কাটিয়ে শান্তি জ্যেঠুদের উঠানে এসে দাঁড়ালেন। উঠানের একপাশে মাটির রান্নাঘরের দরজাটা তখনও হাট করে খোলা। রান্নাঘরের দাওয়ার নিচেই অজস্র তিলের গাছে সাদা সাদা তিল ফুল ফুটে আছে । তিলফুল দেখে মায়ের চোখে তখন ভাসতে লাগলো শরণার্থী শিবিরেও অনেকেই ক্যাম্পের ঘরের সামনে এই তিলের বীজ বুনেছিলেন।তাতে ফুলও ফুটেছিল। এই তিলফুল দেখে মার মনে হল শান্তি জ্যেঠামশাই যুদ্ধের সময়ে এই তিলের চারা দেখেই তাঁর গৃহকর্মী নারায়ণ বসুকে জিজ্ঞেস করেছিলেন ওগুলি কি গাছ রে নারায়ণ? নারায়ণ বসু উত্তর দিয়েছিলেন,বাবু আমি পোস্ত ধুয়ে জল ফেলেছিলাম। মনে হয় জলের সাথে যে পোস্ত ছিল তারই কিছুটা পড়ে চারাগুলি জন্মেছে। নারায়ণ বসুর সেই গাছগুলিরই সন্তান এই গাছ গুলি। গাছগুলিতে যখন ফুল ফুটলো তখন জ্যেঠামশাই বা নারায়ণ বসু কেউই আর বেঁচে নেই। বাড়িটার চারিদিকে অজস্র জঙ্গলে ভরে আছে। অনেকটা পোড়োবাড়ির মতোই লাগছে বাড়িটাকে ।কোয়ার্টারের ছোট্ট পুকুরটা পর্যন্ত কচুরিপানা আর জঙ্গলের আগ্রাসী লতায় ঢেকে গেছে। কেমন যেন অন্ধকার আর ভুতুড়ে একটা পরিবেশ বিরাজ করছে চারিদিকে। বাবা তখন চুপ করে ভিটেয় দাঁড়িয়ে শান্তি জেঠুর বাসাটার দিকে তাকিয়ে আছেন।ওই বাসাটিই তাঁর থাকার জন্যে নির্ধারণ করা হয়েছে।ওটাই যে অধ্যক্ষের কোয়ার্টার। যে কোয়ার্টারে ঢুকলেই তিনি তার দেয়ালে দেখবেন শান্তি জ্যেঠুকে পরপর তিনবার গুলি করে মারার বুলেটের চিহ্ন! যে মানুষটিকে বারবার বলা সত্বেও কলেজ আর বাড়ি ছেড়ে কোথাও যাননি।তাঁর একান্ত বিশ্বাস ছিল তিনি একা মানুষ।চারিদিকে তাঁর এত ছাত্র। তাঁর ক্ষতি কেউ করবেনা।সেই শান্তি জ্যেঠুকেই কিনা তাঁরই ছাত্রদের হাতে প্রাণ দিতে হল!।মুখে কালো কাপড় বাঁধা তথাকথিত সেই ছাত্রদের নারায়ণ বসু চিনে ফেলেছিলো বলে তাকেও প্রাণ দিতে হল। বাবার বুক থেকে গভীর এক দীর্ঘশ্বাস বেরিয়ে এলো।তিনি নিজের মনকে শক্ত করে সবাইকে নিয়ে ঘরটির দিকে ধীরে ধীরে এগিয়ে যেতে লাগলেন। এসব কথা চিঠিতেই জেনেছিলাম। এবারে আবার শুনে চোখের জল যেন বাঁধমানতে চাইছিলো না।এসব কাহিনী কি পুরনো হবার? শংসাপত্র আনতে গেলে স্কুলে যেতে হবে।স্কুলের হেডমাস্টার তখন শ্রদ্ধেয় সন্তোষ মজুমদার। আমার মনে পড়লো ভার্সিটির বাসে তাঁর সাথে দেখা হবার কথা।আমি নিজে না গিয়ে ছোট ভাই বাবুকে পাঠালাম।সে গিয়ে নিয়ে আসলো।মাস্টারমশাইর সেই শংসাপত্র এখনও আমার কাছে আছে। যাই হোক এর পরে ভর্তি পরীক্ষার নিয়ম কানুন কিছু না জেনেই বা কোন বইয়ের বিন্দুমাত্র সাহায্য ছাড়াই হাওয়ায় ভেসে আমি ট্রেনিং কলেজের ঠিকানায় একখানা ভর্তির আবেদনপত্র পাঠিয়ে দিলাম। কর্তৃপক্ষ পরীক্ষার তারিখ জানালে আমি পরীক্ষার আগের দিন কর্তা আর ছেলেমেয়েকে নিয়ে কুমিল্লার কোটবাড়িতে বার্ডের হোটেলে উঠলাম কারণ কলেজটা হোটেলের কাছাকাছি। বার্ড জায়গাটি ভারি সুন্দর। চারিদিকে সবুজ গাছপালায় ঢাকা। প্রচুর পেয়ারা গাছ। গাছগুলি বেশি উঁচু নয়। পেয়ারার ভারে ডালগুলি নিচে নেমে আছে। রাতে কোটবাড়ির ক্যাফেটেরিয়াতে খাওয়াদাওয়ার পরে শুয়ে শুয়ে ভাবতে লাগলাম কিছুমাত্র না পড়ে হুজুগের মাথায় কেন যে বোকার মতো পরীক্ষা দিতে এসেছি কে জানে? যদি কিছুই না পারি? আবার ভাবি যাকগে যা হবার তাই হবে। না পারলে নাই বা পারলাম।পড়তেই হবে বলে কেউ তো আমায় আর মাথার দিব্যি দিয়ে রাখে নি। পরদিন পরীক্ষা দিতে গিয়ে প্রশ্নপত্র হাতে পেয়ে আমার সংশয় কেটে গেলো।মাল্টিপল চয়েস আর খুব সংক্ষিপ্ত দু চার লাইনে উত্তর পদ্ধতির পরীক্ষা। তার পরদিন রেজাল্ট দেখে আমি তো অবাক! আমার স্থান বেশ ওপরের দিকেই। খুব খুশি মনে ভর্তির দিনক্ষণ জেনে টেংরা টিলাতে ফিরে এলাম। তখন বয়েস ছিলো কম।আমি পড়বো বলে আমার কর্তা প্রায় দশমাস দুটি ছোট ছোট বাচ্চাকে বাবা আর মায়ের আদর দিয়ে নিজের কাছে রেখেছিলো এটা যে একজন স্ত্রীর কাছে কত বড় পাওয়া তখন তেমন উপলব্ধি করিনি।ভেবেছিলাম এ আর এমন কি কাজ? আমি যেমন সে দেশের বাইরে গেলে বাচ্চাদের একাই দেখাশুনা করি সেও তাই করছে। এখন বুঝি একজন মা যা সহজে পারে একজন বাবার পক্ষে কাজটা অত সোজা ছিলো না। কুমিল্লার টিচার্স ট্রেনিং কলেজে ছেলেদের জন্যে হোস্টেল থাকলেও মেয়েদের জন্যে কোন হোস্টেল নেই।কাজেই শহরের কান্দিরপাড়ে অবস্থিত মৃণালিনী হোস্টেলেই আমার থাকার ব্যবস্থা হল। আমি এর আগে কখনো হোস্টেলে থেকে লেখাপড়া করিনি।সেই প্রথম আমার পড়ালেখার জন্যে কোন হোস্টেলে থাকা। ছেলে মেয়ে দুটি রইলো তাদের বাবার কাছে।তবে হোস্টেলে এসে আমার মনে হল এখানে হোস্টেলের চেয়েও বাড়ির পরিবেশটাই যেন বেশি। মনে হত বিশাল এক একান্নবর্তী পরিবারে আছি। হোস্টেলে এসে জানলাম মৃণালিনী হোস্টেলটি ১৯৫৫ সনের পাকিস্তানের আইনমন্ত্রী কামিনীকুমার দত্তের নিজস্ব বাসভবন। ভবনটি তিনি মেয়েদের শিক্ষার জন্যে আবাসিক সংকটের কথা ভেবে নিজের স্ত্রী মৃণালিনী দেবীর নামে দান করে দিয়েছেন। শুধু তাই নয়।শিক্ষানুরাগী কামিনী কুমার দত্ত তাঁর সমস্ত সম্পত্তিও তাঁর নিজের স্কুল কুমিল্লার শ্রীকাইল স্কুল আর কলেজকে দান করে দিয়েছিলেন। মূল বাড়িটা তিনতলা।সেখানে বিভিন্ন স্কুল, কলেজের ছাত্রী রা থাকে।এছাড়াও থাকেন হোস্টেল সুপারিন্টেন্ডেন্ট। আমি যখন পড়তাম তিনি তখন অবিবাহিতা। একটি স্কুলের শিক্ষিকা ছিলেন। বাড়িরসামনে প্রশস্ত সবুজ লন।লনের একধারে বি,এড প্রশিক্ষণার্থী ছাত্রীদের জন্যে রয়েছে একতলা একটি দালান।মনে হয় সেইসময়ে তা অতিথিভবন ছিলো।পরিবেশ এতই সুন্দর ছিলো যে আমি মাঝে মাঝে আমার মেয়েকেও মাঝে মাঝে নিজের কাছে নিয়ে যেতাম। কিছুদিনের মধ্যেই হোস্টেলের সবার পরিচয় হল। ভেতর বাড়িতে বেশ বড় শানবাঁধানো ঘাট দেয়া পুকুর।পুকুরটার চারপাশে উঁচু পাঁচিলে ঘেরা।পাড় জুড়ে নারকেল গাছের সারি। পুকুরের স্বচ্ছ জলে নারকেল গাছের দোলায়মান ছায়ার নিচে বিশাল বিশাল রুই,কাতলা ঘাই মেরে বেড়ায়।আমরা ঘাটের কাছে ভাত ছুঁড়ে দিলে ওরা নির্ভয়ে সেই ভাত খেতে আসে। মাঝে মাঝে নারকেল গাছ থেকে ঝুনো নারকেল ঝুপ ঝুপ করে পুকুরের জলে পড়ে পরক্ষণেই ভেসে উঠতো। মেয়েরা স্নান করতে গেলে সাঁতরে গিয়ে সেই নারকেল নিয়ে আসতো। এ ছাড়াও বাড়িটার চারিদিক জুড়ে ছিলো নানারকম ফলের গাছ।হোস্টেলের ছাত্রীরা অনেক সময় সেই গাছের ফল পেড়ে গাছের নিচু ডালে বসে ফল খেতে খেতে আর পা দোলাতে দোলাতে পড়া মুখস্ত করতো। হোস্টেলের অনেক মেয়েই কুমিল্লা নাম নিয়ে কুমিল্লার মেয়েদের ঠাট্টা করে বলতো সব কু এর মিল যেখানে কুমিল্লাও ঠিক সেখানে। তা কি হয় কখনো? সু আর কু সবখানেই আছে।তবে কুমিল্লা নামের উৎপত্তি নাকি কিয়া- মলং- কিয়া নামের জায়গা থেকে। চীনের পরিব্রাজক ওয়াং চোয়াংয়ের সমতট রাজ্য পরিভ্রমণের বৃত্তান্ত থেকে জানা যায় এই নাম থেকেই কুমিল্লার নামকরণ হয়েছে। দেশভাগের আগে কুমিল্লা ত্রিপুরারই একটা অঙ্গরাজ্য ছিলো। ত্রিপুরার মতোই চারিদিকে ছোট ছোট পাহাড় আর সমতলে ঘেরা কুমিল্লা খুব শান্ত আর সবুজ একটা জায়গা। অনেকেই কুমিল্লাকে ব্যাংক আর ট্যাংকের শহরও বলে।কারণ কুমিল্লা শহরে একদিকে যেমন প্রচুর ব্যাংক তেমনি রয়েছে অনেক সুন্দর সুন্দর দীঘি।তার মধ্যে ধর্মসাগর সবচেয়ে বড়। ত্রিপুরার অধিপতি প্রথম ধর্মমানিক্য এই দীঘিটি খনন করেছিলেন। তাঁর নামানুসারেই দীঘির নাম ধর্মসাগর। দীঘির পাড়ে ঘন সবুজ গাছের ছায়া নরোম,কোমল আর মনোরম এক আবরণে জড়িয়ে আছে। শীতের সময়ে প্রচুর পাখি সেই গাছগুলিতে আশ্রয় নেয়। দীঘির উত্তর দিকে রয়েছে রাণীর কুটির। দীঘি ছাড়াও কুমিল্লার প্রধান নদী লাস্যময়ী গোমতী যেন নিজের ছন্দে মাতোয়ারা। ঢাকা চট্টগ্রাম মহাসড়কের পাশেই কুমিল্লার অবস্থান। শুধু সৌন্দর্যে নয় শিক্ষা,শিল্প, সাহিত্য আর সংস্কৃতির পাদপীঠ কুমিল্লা প্রাচীন এক ঐতিহ্যে সমৃদ্ধ। বিশেষ করে এখানকার কুটির শিল্প, মাটির কাজ,খাদি শিল্প, তাঁত,কারুশিল্প, রসমালাই, প্যাঁড়া খুবই প্রসিদ্ধ। দেশবিভাগের পরে এই কুমিল্লারই সুযোগ্য সন্তান পাকিস্তান আমলের মন্ত্রী ভাষাসৈনিক ধীরেন্দ্রনাথ দত্ত ১৯৪৮ সনে পাকিস্তান গণ পরিষদে অধিবেশনের কার্যবিবরণীতে ইংরেজি আর উর্দুর পাশাপাশি যখন বাংলাকেও রাখার দাবি উত্থাপন করে বলেছিলেন সংখ্যার দিক থেকে পূর্ব পাকিস্তানের বাংলা ভাষাভাষী জনসংখ্যাই বেশি।কাজেই রাষ্ট্রভাষা হিসেবে বাংলাভাষাকে স্বীকৃতি দেয়া উচিৎ। কিন্তু লিয়াকত আলী খান তাঁর এই প্রস্তাব সাথে সাথে নাকচ করে দিয়েছিলেন। ১৯৭১য়ের ২৯ মার্চ তাঁকে আর তাঁর ছোট ছেলে দীলিপ দত্তকে কুমিল্লার কুখ্যাত যুদ্ধাপরাধী এডভোকেট আব্দুল কাদিরের তত্বাবধানে গ্রেফতার করে ময়নামতি ক্যান্টনম্যান্টে নিয়ে পাকবাহিনী অকথ্য নির্যাতন করে মেরে ফেলে। কামিনীকুমার দত্তের হোস্টেলে বসে সেসব কথা শুনে মনটা ভীষণ বিষণ্ণতায় ভরে যেতো। চলবে।
স্পেসিফিক কিছু মানুষ মিলে হয় পৃথিবী ।যেই পৃথিবী যদি একটা একটা করে সরে গিয়ে একদম শূণ্য হয়! সেখানে বেচে থাকাই অর্থহীন হয়ে যায়।।
সাম্প্রতিককালের ভাল বাংলা কথাসাহিত্যের একটা রিডিং লিস্ট তৈরি করে দিন তো দেখি। শেষ দশ বা পনেরো বছরে প্রকাশিত। পিডিএফ পাঠালে বেশি আনন্দ পাব...তবু, আপাতত নাম বললেও উপকৃত হই। বেশ কিছুদিন যাবৎ নতুন পড়াশোনা হয় না। পুনশ্চ: সুখপাঠ্য হলে নন-ফিকশনও চলবে। 
প্রেম জানালায় এসে বসে, কুটকুট করে চাল খেয়ে যায়, আবার আসে। আমি তারে হুসহুস শব্দে তাড়ায়ে দিতে চাই, কিন্তু পারি না! প্রেম আসে স্যাঁতসেঁতে বিকেলের মতো, ঘরদোরে আলস্য নিয়ে, শুয়েবসে থেকেই সেই অবেলা বয়ে যায়। আমি ঘরসহ এই বিকেলটারে ছাদের পশ্চিমকোণে আসা মোলায়েম রোদে মেলে দিতে চাই, কিন্তু পারি না! প্রেম এসে পড়ে, অসময়ে বৃষ্টি হয়ে, আচমকা দুঃখ হয়ে, আমার দারিদ্র্যের ঘরে হুট করে আসা এক পাল অতিথির মতো এসে ভীড় করে, আমি তখন আগের তিনদিন না জ্বলা উনুনে ধার করা চাল চড়ায়ে বসি, আমি তারে চলে যেতে বলতে চেয়েও পারি না! এমন সব কঠিন দিনে বেরসিক ব্যামোর মতো প্রেম এসে পড়ে, কপালে উত্তাপ হয়ে বসে পড়ে, আমার ইচ্ছে করে শয্যা ছেড়ে ওঠে তারে আমি অস্বীকার করি, কিন্তু পারি না! প্রেম আসে, ঈষৎ আনত চোখে নম্রভদ্র বেশে এসে দাঁড়ায় পাঁচ আঙুলের খুব কাছে। উত্তাল তুফানের দুরভিসন্ধি ভেবে আমি তারে দুয়ার থেকেই ফিরায়ে দিতে চাই, হায়! পারি না! 
সত্যিকারের ভালোবাসা মানুষ কখনো ফিরিয়ে দিতে পারে না। অমানুষেরা সত্যিকারের ভালোবাসার কদর বুঝে না। এই ' অ ' তেই সকল অশ্লীলতা!!!!! 
সব প্রিয় জিনিসেরই চেনা একটা গন্ধ থাকে, আপন আপন গন্ধ। পুরোনো বইয়ের বুকে ঘুমিয়ে থাকা চিরকুটে চেনা স্মৃতির গন্ধ, পুরোনো শাড়ির ভাঁজে সময়ের গন্ধ, আর অপেক্ষমাণ বিকেলের শরীরে- প্রিয় মানুষের গন্ধ....

চশমা খুলে মুখ ধোয়ার সময় আয়নায় তাকায় মনে হয় বাহ দাগ তো অনেক চলে গেসে। তারপর আমি চশমাটা পরি আর বুম! -.-
"পথ মিলেছিল চলার জন্য কভু, তবুও যাত্রা থমকে গেল যে মাঝেই স্মৃতির ভিড়ে আজও তারই আনাগোনা মন মিলেছিল ভাগ্য মেলেনি তবু..."
আমিতো জুয়েলারী প্রেমি মানুষ। জুয়েলারী আমার ধ্যান, জ্ঞান কিংবা অন্ধ চোখের আলোর মতোন। আমি পরি কিংবা না পরি, জুয়েলারী জমানো আমার শখ। তবুও কেউ যদি চট করে আমাকে জিজ্ঞাসা করে, তোমার প্রিয় জুয়েলারী কোনটা? আমি ভ্যাবাচ্যাকা খেয়ে যাই। এই প্রশ্নটা আমার কাছে বাচ্চাদের, "তুমি কাকে বেশি ভালোবাসো? আব্বুকে না আম্মুকে?" এই প্রশ্নের মতোন ধর্মসংকট টাইপের প্রশ্ন। কিন্তু আজ থেকে কেউ আমাকে জিজ্ঞাসা করলে এইটার নাম নিতে পারবো। এত এত জুয়েলারীর মাঝে এইটাতে চোখ আটকে যায়। এত ইউনিক একটা ডিজাইন, আগে কোথাও দেখিনি। একজনকে দেখানোর পরে সে বললো, খেয়াল করেন একটা জিনিস। এই জুয়েলারীর লকেটে একসাথে অনেকগুলা ধর্মের সাইন। জুম করে আরো ভ্যাব্যাচ্যাকা। ওমাইগড! লিট্যারালী অনেক ধর্মের সাইন এগুলা। এত ধর্মের সাইন ওয়ালা গয়না এইটা ওয়ান কাইন্ড অফ এসেট। এবং এটা অত্যন্ত ইউনিক একটা জিনিস। আর দেরী না করে নিজের বাক্সে পুরে ফেললাম। 💛
