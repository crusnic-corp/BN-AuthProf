কোথায় পালাতে চাও পালাতে পালাতে তুমি শুধু নিজেরই গভীরে লুকাও, 
যেতে যেতে যেখানে দাঁড়াবো সেখানেই কি তীর্থগৃহ সেখানেই কি মৌমাছি শ্রমের প্রাপ্য মৌচাক মোহনা ! যেতে যেতে যে বুকে স্থায়ী হবো যেতে যেতে যে বুকে হারাবো পথ সেখানেই কি প্রতীক্ষিত আশ্রয়, পুষ্পখচিত পথ শেষে বেজে ওঠা করুন শংখ স্বরলিপি! যেতে যেতে যে বুকে হারাবো, বাড়াবো আপন পরিধি যে বুকে ভাঙবো, নির্মিত হবো রোদে ও শিশির কনিকায় সেখানেই কি তবে গান থেমে যাওয়া ধূসর রাত্রি অথবা সেখানেই ভিন্ন পাখার পালকের উৎসব! ভুলতে ভুলতে যেখানে দাঁড়াবো সেখানেই কি স্মৃতির সংসার ? রক্তলগ্ন তুমি, তোমাতে মগ্ন চিরকাল এই চলা চলতে চলতে যেখানে হারাবো ভুলতে ভুলতে যেখানে দাঁড়াবো সেখানেও কি এই আত্মবিনাশী চন্দ্র রন্ধ্রে রন্ধ্রে অসুখি শোনিত দ্বন্দ দহন তৃষ্ণা! যেতে যেতে যেখানে দাঁড়াবো, যেতে যেতে যেতে কোথায় দাঁড়াবো ? কবিতা- শংখ স্বরলিপি ২৩.০৩.৭৬ (মধ্যাহ্ন) রামপাল খুলনা অগ্রন্থিত কবিতা
ব্যর্থ প্রেমের মতো কিছু কিছু ইচ্ছা স্মৃতির অসুখে ভোগে দীর্ঘদিন,
প্রতিদিন কিছু কিছু ইচ্ছা মরে যায় অনিচ্ছাকৃত মরে যেতে হয় অযত্নে মরে যায়। প্রতিদিনই কিছু কিছু ইচ্ছারা নির্বাসিত হতে বাধ্য হয় নির্বাসিত হয়। ব্যর্থ প্রেমের মতো কিছু কিছু ইচ্ছা স্মৃতির অসুখে ভোগে দীর্ঘদিন, কিছু কিছু ইচ্ছা স্বইচ্ছায় হত্যা করি ইচ্ছার হননে বিবর্ন হই বারবার তবু হত্যা করতেই হয়। প্রতিদিন কিছু কিছু ইচ্ছাকে মহাত্মা অনুভবসম্পন্ন দ্যাখায়, কিছু কিছু কালো ইচ্ছা সাহসে ভর কোরে উজ্জীবিত হয় তবু ইচ্ছাকে নির্বাসন দিতে হয় কিছু কিছু ইচ্ছাকে — প্রতিকূল হাওয়া বইলেই ইচ্ছার মৃত্যু হয়। আমার ইচ্ছারাও মরে যাবে এভাবে সময়ের বিরোধী ষড়যন্ত্রে ?
ভুলতে ভুলতে যেখানে দাঁড়াবো সেখানেই কি স্মৃতির সংসার ?বিক্রি হয় অন্ধকারে মধ্যবিত্ত নেতৃত্বের ঘিলু-
যতো দূরে ইচ্ছে হয় যাও, বিশ্বাসী স্বপ্নের কাছে জেনে নেবো সঠিক ঠিকানা ।
ক্লান্তি তোমার চোখের পাতায় ঘুমোয় যেন অলস নিদ্রা দীঘর্তম রাতে,
আমি একা এই ব্রহ্মান্ডের ভেতর একটি বিন্দুর মত আমি একা
অর্ধেক জীবন গেল ঝরাপাতা তুষের আগুনে। জীবনের ক্ষত-মাংশে উড়ে আসে লুব্ধ মাছি, কালো কীট কুরে খায়, কুরে কুরে খায়-- আমি তবু পচনের এই পুঁজ বুকে জেগে থাকি কেন? আমিও কি রুগ্ন পাতা ? তবে আমিও কি নষ্ট দেহ জীবনের মাটি থেকে ছিঁড়ে আনা ছিন্নমূল বৃক্ষশিশু? অর্ধেক জীবন গেল-- হায় আমিও কি ঝরাপাতা তবে আমিও কি ব্যর্থ প্রান? যোজন যোজন জুড়ে প'ড়ে থাকা বালুচর, নদীর কফিন! প্রসন্ন আলোর দিকে যে-হৃদয় রয়েছে তাকিয়ে, যে-হাত পাথর কাটে আঁধারের, বোনে বীজ নোতুন ফসল তারাও কি ব্যর্থ তবে, তারাও কি জীবনের ব্যর্থ রক্তপাত! হে বিশ্বাস-হেম, তবে আমিও কি ব্যর্থ গান, বিফল বাসনা? এ-কেমন মৃত্যুময় শ্মশান জীবন! হৃদয়ের রক্ত ঘাম ধুলোবালি মুছে শুধু প্রহর ফুরোয়, বিষন্ন শাখায় শুধু ফুটে থাকে গন্ধবর্নহীন করুন কুসুম! হায়, আমিও কি ব্যর্থ গান, তবে আমিও কি ব্যর্থ রক্তপাত?? কবিতা- ঝরাপাতা তুষের আগুন ১৪ শ্রাবণ ১৩৮৫ সিদ্ধেশ্বরী ঢাকা "এক গ্লাস অন্ধকার"
এ আফসোস তো হবারই ছিল কবি। কারণ তসলিমা একটি মুক্তো। সততা এবং সাহসের অলৌকিক আলো। সেই আলো কে পুড়িয়ে আগুন করেছো যে! সে দহনে জ্বলবে না? ফাটবে না বুক দীর্ঘশ্বাসে!
একা থাকার এই ভালো লাগায় হারিয়ে গিয়েছি, নিঃসঙ্গতা আমাকে আর পাবে না
থাকুক তোমার একটু স্মৃতি থাকুক একলা থাকার খুব দুপুরে একটি ঘুঘু ডাকুক
এতােকাল ধ'রে শুধু আকাশ মেঘলা হয় নামে না বাদল, নাড়ি-ছেঁড়া ব্যথা ওঠে, কাতরায় খালি ঘরে চূড়ান্ত পােয়াতি। পশ্চিমের মেঘ দেখে হাটবারে দোকানিরা গুটায় বেসাতি, বরষা আসে না-- শুধু মেঘ জ'মে ওঠে, বাজে মেঘের মাদল। সময় গড়ায় আর ভাঙা ঘরে চলে রােজ মৃত্যুর মহড়া। আমাদের স্বপ্নগুলাে ক্রমশ ঝিমায়ে পড়ে বয়সের ভারে, ভরা পূর্নির্মায় কেউ আঙুল রাখে না আর দোতারার তারে, ঘানির জোয়াল টানে একদার স্বপ্নবান প্রানবন্ত ঘােড়া। বাওয়ালীর দুঃখ বােঝে বাদাবনে জোংড়াখুটা, জেলে ও মৌয়াল, জনপদে তারা আর চেনে না নিজের মুখ। আলাদা মানুষ তারা সব বিষের আগুনে পােড়া বিষমগ্ন মালশার তুষ, পােড়ায় অন্যের ঘর, আর পােড়ে নিজে নিজে দগ্ধ চিরকাল। আমরা দেখিনি আর পরস্পর হাত খুলে গাঢ় কোনাে সাঁঝে, প্রতিটি হাতের তালু এক চিহ্ন ধ 'রে আছে দেখি নাই কেউ। পরস্পর চেয়ে থেকে দেখি নাই সবার বুকেই এক ঢেউ, সবার একই মুখ, সবার একই ভাষা চামড়ার ভাঁজে। বড়শির সুতাে ধ'রে অন্ধকারে বােসে থাকে রুগ্ন এক জেলে, মাছের খােয়াব তার চোখের পিঁচুটি হয়ে ঢেকে রাখে চোখ। বুকে তার ক্ষুধায় খরায় পােড়া দূরবর্তী স্বজনের শােক-- এক জেলে চায় যেন নিখিল ধােয়াতে তার নম্র স্বপ্ন ঢেলে॥ ৩১.০২.১৩৮৮ মিঠেখালি,মােংলা। "মানুষের মানচিত্র- ১৫''
কী ভয়ংকর এই একাকীত্ব ! কী নির্মম এই বান্ধবহীনতা ! কী বেদনাময় এই বিশ্বাসহীনতা !
আমার বসন্ত আছে আমার কোকিল আছে শুধু কৃষ্ণচূড়া নেই।ভালোবাসার প্রখর রোদে দগ্ধীভূত ফসল ভরা বুকের চরা ক্রমান্বয়ে অবক্ষয়ে ধূসর হলো। শুধুই পোড়া ফসল দগ্ধ বাকল কান্না সকল দীর্ঘশ্বাস বৈরী বাতাস পুঞ্জীভূত আত্মগত স্মৃতির মতো ক্লান্ত কালো। রঙিন ফেনা অদর্শনা সুখের তারে আলতো কোরে আঙুল রেখে গাইলো ডেকে মান ভাঙানো হয়তো কোনো নারীর সুরে। হায় সে তারে ব্যর্থ বিষাদ আর্তনাদে কাঁপলো শুধু আঙুলগুলো। পথের ধুলো এক নিমিষে বুকের পাশে বাঁধলো বাসা ভালোবাসার প্রখর রোদে বুকের ফসল পুড়লো সবি অনুর্বরা বুকের চরা দগ্ধ করা ক্ষতের মতো পুড়বে শুধু ক্রমাগত। কবিতা- ভালোবাসার রোদে দগ্ধ বুক ২৬.০৫.৭৪ (রাত্রি) লালবাগ ঢাকা অগ্রন্থিত কবিতা 
রুদ্রের গান-২৩ ভাঙাচোরা মন, বল এই জীবনটারে কোন জীবনে থুই? সার্টিফিকেট দিছে দেশের আইনে দেহের চাকরি শরীর কোরে শরীর দিছে মাইনে ভাঙাচোরা মন... ... ...। পড়শি জানে চাকরি করে ঢাকায়, ভাই বাজানের খােরাক চলে শরীর বেচা টাকায়। ভাঙাচোরা মন... ... ...। শরীর বেচি শােনাে ভদ্রলােক, রাতের নায়ক যারা-- তারা-ই দিনের বিচারক। ভাঙাচোরা মন... ... ...। সুর : ফকির আলমগী
চোখের চাঁদে প্রতিশ্রুতি এঁকে ডেকে বলেছো যেও না আমি আসবো
পাশে বসেছিলে এত কাছাকাছি তবু কথা হয়নি-- তুমি কি সে!'আমি কৃষ্ণচূড়াকে প্রেম ভেবে.....
ওখানে ভীষন খরায় ফসলের চরাচরে পাখা মেলে বসেছে এক বন্ধার বাজপাখি, তার ঠোঁটের বিষ আমার রক্তের শহরে ঢুকেছে শক্রসেনারা যেমন বিজয়গর্বে ঢােকে পরাধীন দেশের ভেতরে। মা, এই পরাধীন শরীরে কোথাও মুক্ত আকাশ নেই, মাঠ নেই-- রক্তে মাংশে খরার পতাকা উড়িয়ে রেখেছে ভিন্ন শাসক সেনারা কতােদিন ঘুমােই না মা ! সেই কবে কৈশােরের প্রথম সকালে সংসারের গন্ধে ভেজা তাের সোঁদা বুকে মুখ লুকিয়ে নির্ভাবনায় ঘুমিয়ে যেতাম স্বপ্নের নিরাকার সমুদ্রের ঘােলা লােনা জলে সেই কবে, কতােদিন আগে কিছুক্ষন বুকে রাখ, বুকের শান্তিতে, কতােদিন ঘুমােইনি, অনিদ্রার মতাে জেগে আছি নিদ্রিত চোখে কতােদিন, সেই কতােদিন... ওখানে অভাব, মারী, দীর্ঘশ্বাসে আগুনের বিপুল জলােচ্ছাস, দেবদারুর শীর্ন পাতাগুলাে ঝ'রে গেছে মাটির হৃদপিন্ডে। সারারাত পথের নির্জনতা সরিয়ে সরিয়ে মানুষের মৃত হাড় কান্নার কংকাল দেখে আমি আর কোনােদিন কবরের পাশে যাইনি, সড়কের জীবন্ত কবর এসে বুকের ভূমিতে জেগেছে সম্মিলিত মৃত্যুর উৎসব। জানালাগুলাে এখনাে খুলিস নি মা? কতােদিন আকাশ দেখিনি, অনায়াসে পাখা মেলে উড়ে যাওয়া পাখিদের পালক ঝরে পড়া, রঙিন প্রজাপতি, নক্ষত্র, মেঘ কতােদিন ঝড়ের পূর্বাভাসে সঞ্চিত কালাে মেঘ দেখিনি! এ-দুটো অনিদ্রায় পােড়া পাথর চোখে তাের মাতৃত্বের চুমু দিয়ে আমায় ঘুম পাড়িয়ে দে কতােদিন ঘুমােই নি মা, কতােদিন ঘুমােই না... কবিতা- মা-র কাছে ফেরা ২১.১২.৭৫ মিঠেখালি মােংলা "এক গ্লাস অন্ধকার"
আকাশ ছুঁয়েছে ব্যক্তিগত হাত ছুঁয়েছে মেঘ-- মেঘের শাড়ী নক্ষত্রের হৃদয় বস্তুত হৃদয় মানে বিপরীত পার্থিব সমুদ্রে অসীম জল দৃষ্টিহীন দিগন্ত রেখা। ঘরবাড়ী আত্মীয় স্বজন প্রিয়তমা গৃহিনী যাবতীয় জাগতিক শিল্পকলা যানবাহন সিনেমা হল মাসভাড়া গৃহ প্রধানমন্ত্রী বিদেশি রাষ্ট্রদূত আদালত এসব কিছুই ঠিক ঠিক স্থানে অধিষ্ঠিত। স্বদেশে ব্যর্থ পরিকল্পনা তবু কর্তৃপক্ষের কণ্ঠে সােচ্চার উচ্চারন 'হবে, সব কিছু হবে।' রুবির সাথে এখনাে দ্যাখা করি রমনা গ্রীন পাবলিক লাইব্রেরি ক্বচিৎ বলাকায় পাশাপাশি অন্ধকার দুটি আসন ছয়শ ত্রিশটি দিন হেঁটে গেছে উল্টো পথে রমনা গ্রীনে মাখা রেখে জেগে আছি আমি রুবি এখন সংসার করছে অন্যখানে। অথচ স্বদেশি কর্তৃপক্ষের মতাে আমি ব্যর্থ পরিকল্পনার জ্বরে চিৎকার করছি : হবে, সবকিছু হবে, রুবি তােমার সবকিছুই হবে। কবিতা- ব্যক্তিগত প্রজাতন্ত্রে ব্যর্থ পরিকল্পনা ২৪.০৬.৭৪ (সকাল) লালবাগ,ঢাকা। অগ্রন্থিত কবিতা
পাশে বসেছিলে কথা হয়নি, তুমি কি সে! অপেক্ষামান বেড়ে ওঠা পাওয়ার প্রতিশ্রুতি যার পদশব্দ শুনবো বোলে সাজিয়ে রেখেছি গৃহ যার জন্যে এত আয়োজন বিনিদ্রতামাখা চোখ তুমি কি সে! একাকী শয্যায় রাত্রির আকাশ ফুটো হয়ে নেমে আসে জোস্নার জল, সেই জলে চমকে থমকে থাকি, মৃত্যু ডাক দেয় এসো-- দক্ষিনে তাকালেই স্বপ্নের ভেতর তুমি অপেক্ষা অধীর চোখের চাঁদে প্রতিশ্রুতি এঁকে ডেকে বলেছো যেও না আমি আসবো সমস্ত শাখায় কৃষ্ণচূড়া ফুটে উঠুক আমি আসবো-- ফিরে আসি মৃত্যুহীন তোমার দিকে প্রসারিত পুষ্পের হাত। যার জন্যে মৃত্যুর মোহ থেকে ফিরে আসা নির্দ্বিধায় তুমি কি সে! পাশে বসেছিলে এত কাছাকাছি তবু কথা হয়নি-- তুমি কি সে! যাকে খুঁজে দিন রাত্রি আকাশ সমুদ্র ভুলেছি পাখি নারী নগ্নতা, কুমারী শরীর, ভুলেছি মোহন মৃত্যু তুমি কি সে, প্রতীক্ষায় পোড়া গ্রহনের পুষ্পিত নীড় উদ্ধার সোনাল উদ্ধার! কবিতা- নির্জন ক্রসিং ১৭.০২.৭৬ (মধ্যাহ্ন) গ্রীনরোড স্টাফকোয়ার্টার ঢাকা অগ্রন্থিত কবিতা
চরের বুকের 'পরে রাখালের যে সব পদচিহ্ন ছিলো ঘোলা জল মুছে দিয়ে গেছে সব নিপুন হাতে, মুছে দিয়ে যাবে - আজীবন এম্নি মুছে যায় সব, সব স্মৃতি সব জল গ্রাস করে নির্বিকার খেলায় -
রুদ্রের গান-২৮ যদি চোখে আর চোখ রাখা না-ই হয়, নদী বয়ে যায় সমুদ্র সীমানায়-- ক্ষতি কি? আমার আকাশে আমি উড়বাে একাই। উড়বাে একাই, উড়বাে একাই... ... ...। নিজঝুম হয়ে আছাে কেন? বলছাে না কথা, চারপাশে কোলাহল করে গাঢ় নিরবতা। এখনাে হলাে না শেষ জীবন দ্যাখা-ই। উড়বাে একাই... ... ...। ফেলেছাে কোথায় খুলে নথ কোন বেনু বনে? হারালে পায়ের জোড়া মল অমলিন খনে। তবু তাে হলাে না শেষ হৃদয় শেখা-ই। উড়বাে একাই... ... ...। ০৭ কার্তিক ১৩৯৭ রাজাবাজার ঢাকা সুর : গােলাম মহম্মদ
মনে হয় একদিন কাক-জোস্নায় তুমিও দরোজা খুলে ফিরে আসবে। আমি শুধু চাঁদের দ্বিতীয় নামটি তোমায় স্মরন করিয়ে দেবো!
মনে হয় নিশ্চয়ই একদিন কারো বন্ধ দরোজা খুলে যাবে বাতাসের প্রতি, জানালায় মাথা রেখে বেদনার ভায়োলিন বাজাবে না কেউ রাতের কুয়াশায় মনে হয় নিশ্চয়ই কেউ দরোজা খুলে আসবে!
সর্বহারার শৃংখল ছাড়া আর কিছু নেই হারাবার, দেয়ালে ঠেকেছে পিঠ যার সম্মুখে ছাড়া আর পথ নেই আর পথ নেই এগোবার । কবিতা- সীমা ০৪.০২.৮৩
তোমাকে জিততে হবে মনে রেখো ফেরার সব পথ বন্ধ হয়ে গেছে!
পথচলা আমার থাক, তোমার থাকুক শুধু পথ।যে ভাবেই ভাঙো, ভাঙি শুধু দুজনাই।
আমি চেয়েছিলাম তোমাকে আমার পাশে আর তুমি ছলনায় চলে গেলে অনেক দুরে😥
যা কিছু হারায় তার কতোটুকু খুঁজেছে মানুষ ! কতোটুকু পেয়েছে মানুষ ! সময়ের কীর্তিনাশা দুইকুল ভেঙে চ'লে গেছে... কবিতাংশ : একজন উদাসিন
পরাজিত প্রেম তোমাকে দেবোনা স্বাতি। এই উন্মুল জীবনের বোনা স্বপ্নের ছেঁড়া তাঁত তোমাকে দেবো না ,তোমাকে দেবোনা স্বাতি , পরাজিত প্রেম তোমাকে দেবোনা প্রিয়।
দুজনের যৌথ জীবনযাপনের নাম সংসার রুদ্র- এর নাম প্রেম, এর নাম বিরহের বিকল্প আগুন।।
দুপুর তুমি দুপুর বেলা ফোটো, এলানো চুল ঢেউয়ের মতো গ্রীবার 'পরে লোটো ।
চেতনা ধুসর ন্যুব্জহতাশ রাত্রি আমার ঘুমালো পাশেই সেও তো তোমার ইচ্ছে মতোন।
গভীর তোমার ঘৃনার তলে বাক্য বিহীন নির্জনতায় উদোম গাড়ল রয়েছি প'ড়েই__ সে একরকম ইচ্ছে তোমার। হাত পাতলেই সাগর শুন্য চোখ খুলতেই মল্লিকা শব রাত্রি আমার বড়ই আপন__ সে একরকম ইচ্ছে তোমার। শুক্লতিথীর পূর্ন চাঁদের নিরাশীর্বাদ,মেঘের মতোন আলতো পরশ পায়নি ললাট সেও তো তোমার ইচ্ছে মতোন পাড় ভাঙ্গা ঢেউ আলগা ছোঁয়ায় নিষিদ্ধ রাত ডাকলো আবার চেতনা ধুসর ন্যুব্জহতাশ রাত্রি আমার ঘুমালো পাশেই সেও তো তোমার ইচ্ছে মতোন। খুল্লে দুয়ার বাতাস অন্ধ বুক ভাঙলেই দীর্ঘ নিঃশাস সর্ব প্রকার মান অভিমান সেও তো তোমার ইচ্ছে মতোন__ ইচ্ছে তোমার। 
ভালো আছি, ভালো থেকো আকাশের ঠিকানায় চিঠি লিখ, দিও তোমার মালা খানি বাউল এর এই মনটারে।
দুপুরে রুক্ষ গাছের পাতার কোমলতাগুলি হারালে তোমাকে বকব , ভীষণ বকব আড়ালে ... -শঙ্খ ঘোষ
আমার ভিতরে বাহিরে অন্তরে অন্তরে , আছো তুমি হৃদয় জুড়ে। শরীরের তীব্রতম গভীর উল্লাসে তোমার চোখের ভাষা বিস্ময়ে পড়েছি-
আমি কি শূন্য করতলে ভুল করে লিখেছি তোমায়- এই শহরে কাদের বিরুদ্ধ হাত, কাদের ঘাতক প্রকৃতি সবুজ নীলিমায় আজও ছড়িয়ে যাচ্ছে বিষের কুহক?
দিও তোমার মালা খানি বাউল এর এই মনটারে। আমি তোমার জন্য লিখি কিন্তু তোমাকে কখনো লিখি না।
যেতে যেতে আমিও পৃথক হয়েছি, হয়েছি আলাদা মানুষ আলাদা ভুবন- 
রাত্রি বলবে নেই, নক্ষত্র বলবে নেই শহর বলবে নেই, সাগর বলবে নেই হৃদয় বলবে- আছে।। 
ঝোপে জঙ্গলে আসে দঙ্গলে আসে গেরিলার দল, হাতিয়ার হাতে চমকায়। হাতে ঝলসায় রোষ প্রতিশোধ। শোধ রক্তের নেবে তখতের নেবে অধিকার। নামে ঝনঝায়—যদি জান যায় যাক, ক্ষতি নেই; ওঠে গর্জন, করে অর্জন মহা ক্ষমতার, দিন আসবেই, দিন আসবেই, দিন সমতার।
নদীতো পেতেছে তার দুই কূলে সমান সংসার আমি তো পারি না,
একটি পাখির মৃত্যু তোমাকে কতোটা কাঁদাবে আমি আরো বেশি কাঁদতে জানি, জন্মের বাঁশিতে প্রস্ফুটিত ফুলের স্নেহে আমি আরো বেশি বর্ষার প্রতিশ্রুতি দিতে পারি অতো সংশয় রেখোনা মনে । কবিতাঃ দুঃসাহসী আঙুলে
গোপনে ছিলাম নিজের মধ্যে একা তুমি এসে কেন হঠাৎ ডাকলে করাঘাতে!
জমে ওঠে তাই এতো কোলাহল, অসহ্য চিৎকার। খাঁচাকে ভাঙতে চেয়ে ভেঙে ফ্যালে নিজের কাঠামো –
ব্যথার অথৈ গাঙ - চিরকাল আমি তার উজানের মাঝি। মানুষ কি পাখি, পাখায় লেখা এক যাযাবর পথ
ভালোবেসে আমি তো খুলেছি ঘর, ভেজানো কবাট এতোদিন পাখি ছিলো, বৃক্ষ ছিলো, নিরিবিলি নদী ছিলো ছিলো ক্ষুব্ধ মিছিলের প্রেম - এখন এসেছো তুমি, তার পাশে রেখেছি তোমাকে।
শুধু রক্তাক্ত হৃদয়খানা বুকের ভেতরে লুকিয়ে তন্ময় আমি গোপনে নিজেকে বলি : তুমি খুব বড়ো হয়ে গেছো খোকা তুমি খুব বড়ো... 
মানুষ মরছে - বিষে, বোমায়, চাকুতে, বুলেটে ও বেয়োনেটে। এই সভ্যতায় মৃত্যু ছাড়া মানুষের অন্য কোনো পরিচয় নাই।
ভয় করি না এখন ওসব, ভয় করি না- বুকের মধ্যে আছ এখন তুমি ।
হাজী সাহেবের দাওয়া খোশ আলাপে বেজায় গরম হাওয়া আলোচনায় তত্ত্ব কথায় উঠছে যেন ফ্যানা: ‘ছোকড়াগুলো হয়েছে বড় সেয়ানা সিনেমা থেকে শুরু কোরে বিড়ি সিগারেট টানা মুরব্বীদের রাখলো না সম্মান’ বলেই কাজী সিগারেটে দেন টান বকশো সাহেব শুরু করলেন শরিয়তের গান । কবিতা- এরকমই
উচিত ছিলো তোমার বাড়ি এক্কেবারে আমার বাড়ির পাশেই হওয়া । জানলা খুলে চোখ দুটোকে মেলে দিলেই দেখতে পাবো টুকিটাকি জিনিশপত্র শোবার ঘরে অলস চুলে বোলাচ্ছ সেই স্নিগ্ধ লাজুক আঙুলগুলো । উচিত ছিলো জানলা খুললে তোমার আমার দেখতে পাওয়া সারাটি ক্ষন । উচিত ছিলো । উচিত ছিলো রাত্রিবেলা হাসনুহানার শাড়ির মতো তোমার চুলের গন্ধচূর্ন আবেশ আবেশ ভেসে আসা, উচিত ছিলো তোমার গাওয়া আনমনা গান অসংলগ্ন একটু আধটু শুনতে পাওয়া সম্পূর্ন অলক্ষিতে । উচিত ছিলো তোমার বাড়ি এক্কেবারে আমার বাড়ির পাশেই হওয়া । উচিত ছিলো শোবার ঘরে শাড়ির বাঁধন খুলতে গিয়ে আমায় দেখে মুখ লুকানো লজ্জারাঙা স্নিগ্ধ হাসা আঁচল তলে । কিন্তু কপাল তোমার বাড়ি এখান থেকে সেই কতদূর, পুরোপুরি বিশটি মিনিট খরচ কোরে পৌঁছতে হয় এবং যেটা বলতে বাধে তোমার কাছে যেতে হলেই এই বাজারে পুরোপুরি পাঁচটি টাকা! কবিতাঃ পাঁচ টাকা দূরত্বে তুমি এখন ০৩.১২.৭৪ (সন্ধ্যা) লালবাগ ঢাকা
তুমি যেভাবে স্বপ্ন সাজিয়ে গড়ো আপন পৃথিবী আমার সে হাত নেই, প্রতিবার তাই নত হয়ে আসি তোমার চোখের কাছে।
আমার প্রকৃত ক্যানভাসে, তোমার স্কেচ আঁকা ছিলো অথচ তুমিই থাকোনি আমার হয়ে
একদিন আমি আত্মার ভেতর আত্মহত্যা করলাম অথচ কেউই করলো না শোক শুধু - আমার ব্যক্তিগত ডায়রির একটি পৃষ্ঠা নিশব্দে খ'সে গেল।
ফুলের পোশাকে ঢাকা শরীর, দারুন মাংশভুক পাখি, ওই শকুন, ওই হিংস্র গোপন নোখ জু্ড়ে থাকা শত্রু-স্বভাব, আমাদের দিন থেকে খেয়ে যাবে প্রিয়তম রোদের মাংশ। ওই নষ্ট চোখ ওই চতুর ঘাতক ওই ফুলাবৃত শকুন খেয়ে যাবে, খেয়ে যায় মানুষের শুভ্র ধান, পলিমাটি, নীড়, জোস্নার ধমনী থেকে খেয়ে যায় সৌরভ-কনিকাগুলো। ঋতু বদলের ভোরে আমাদের শাখা থেকে তরুন কৃষ্ঞচুড়া, আমাদের ভালোবাসা থেকে সুনীল সবুজ বিক্ষোভগুলো ছিঁড়ে নিয়ে গেছে ওইসব নষ্ট শকুন। ওইসব মাংশভুক পাখিরা আমাদের চোখ থেকে খেয়ে গেছে দৃষ্টির স্বাধীন বসবাস। আমাদের বুক থেকে আমাদের প্রান থেকে ভাষার ভুবন থেকে শোভন শব্দগুলো কেড়ে নিয়ে গেছে ওরা আমাদের প্রিয়তম আকাশটুকু। সূর্যহীন, জোস্নাহীন, এই কালো অন্ধকারে দু্র্ভিক্ষের মতো ফুলের পোষাকে ঢাকা ওই হিংস্র গোপন নোখ, ওই মাংশভুক পাখি, ডানা থেকে ফুলের পালক খুলে ফেলে উড়ে এসে বসবে সব শহরে-গ্রামে-জীবনের সবুজাভ নিসর্গে, পান্ডুর দেহ থেকে ছিঁড়ে খাবে রক্ত মাংশ, প্রিয়ফুল। আমাদের রাত থেকে নিদ্রাগুলো লাল নক্ষত্রগুলো স্বাধীনতাগুলো কেড়ে নিয়ে গেছে ওরা। কেড়ে নিয়ে যাবে চিরকাল? প্রেমের নিকটে গিয়ে ফিরে আসি – বুকে ভালোবাসা নেই জোস্নার নিকটে গিয়ে ফিরে আসি – চোখে স্বাধীনতা নেই শ্রমের নিকটে গিয়ে ফিরে আসি – বাহুতে বিশ্বাস নেই মানুষের কাছে গিয়ে ফিরে আসি – দেহে মমতারা নেই নেই, নেই, ফুল নেই, পাখি নেই, রোদ নেই, স্নেহ নেই, খেয়ে গেছে গোপন ঘাতক – শুধু হাড়, শুধু এক ভয়ানক গ্লানিমাখা আকাংখা নিয়ে প’ড়ে আছে কলুষিত করুন কংকাল, মৃত কিছু পুষ্টিহীন হলুদ করোটি। বোধি নেই, স্থিতি নেই, অনাহারে নক্ষত্রের মতো জেগে আছি, করতলে শেষ বিশ্বাসের শিকড়ে এসে থেমে আছে দূষিত ক্ষরন। তবুতো আকাংখারা মাঝে মাঝে চিৎকার কোরে ওঠে সফেন সাগর, তবুতো কোনোদিন একদিন বৈশাখি রাতে জীবন এসে বলেছিলো : হাড়ের খুলির মাটি কোনো এক বর্ষার পর ঠিকই পাললিক হবে, খরার মাঠের বুকে দেখো ঠিক মেলে দেবে ফসলের সোনালি পালক।। মাংশভুক পাখি রুদ্র মুহম্মদ শহিদুল্লাহ ১৪ জুলাই ১৯৭৬
ক্ষত শুকিয়ে গেলেও কিছুটা চিহ্ন তো থেকেই যাবে পোড়া স্মৃতির মতো অথবা সঞ্চিত বিষাদ।
এ কবিতা যেন নিরবেই জল নিয়ে আসে চোখে, শান্ত তবে বেদনাময় 'বুঝতেই পারলাম না' কবিতা আবৃত্তি করেছেন মনীষা দাস। কবি অভিষেক কর
আমাদের বাসনায় ছিলো কিছু ভুলবোধ প্রাপ্যের পূর্ণতা তাই এতো মনে হয় নিঃস্ব করুণ তাই এতো পাওয়াকেও মনে হয় ব্যর্থতা, মনে হয় ম্লান। কবিতাংশ :: পাললিক উদ্ধার
ফিরে যেতে দু:খ হয়, তবু তো ফিরেই আসি, খুলে ফেলে শর্তাবলী, পরিচয় ঘনিষ্ট বিকেল মানুষেরা একদিন এইভাবে ফিরে আসে নীড়ে- যেরকম পাখি, মাছ, সুগভরি জলের কাছিম । কার হাত ডেকে নেয় দুগ্ধবতী জন্মের মাটিতে? জননী জনক নাকি প্রিয়জন, প্রেয়সী-মানুষ নাকি শুধু মাটি! একদিন কার টানে মানুষ এসেছে ফিরে নিবিড় শিকড়ে? ফিরে যেতে দু:খ হয়, তবু একদিন কৃষ্ণচূড়া রক্তাক্ত হৃদয় খুলে জেগে ওঠে সুখের শাখায়, যেন ওই বসন্তের রক্তমাখা বুকের কাপড় আমাকে জানায়, বলে, ভালবাসা এরকম রক্তাক্ত ভেতরে । একদিন কষ্ণচূড়া তবু ফোটে বসন্ত উৎসবে, ফিরে যেতে কষ্ট হয়, দু:খ হয়, তবু তো ফিরেই আসি- ওই লাল কৃষ্ণচূড়া আমাকে ফিরিয়ে আনে জন্মের শিকড়ে । কবিতাঃ একদিন কৃষ্ণচূড়া
টাকা তিন বেলা পেট ভরে খায় । টাকা চায়নিজ রেস্তোরায় যায় । হাসে । টাকা গান গায় । সোনারগাঁয়ে লাঞ্চ করে টাকা । টাকা মিলাদ দেয় । এক বেলা কাঙালি ভোজের আয়োজন করে । টাকা কোরবানির গরু কেনার প্রতিযোগীতায় নামে । গরুর গলায় মালা ঝোলে ক্রেতা জিন্দাবাদ পায় । টাকা পাঁচশ পঞ্চান্ন সিগারেট খায় । টাকা মুচকি হাসে । টাকা বারে, সোনারগাঁয়ে মদের বিল দেয়- পাঁচ, সাত, দশ হাজার, আরো বেশি- কখনো আরো বেশি । টাকা বিদেশী স্যুট পরে, বিদেশী জুতোয় ঢাকে শ্রীচরন, চরনের ছিরি । টাকা কাঞ্জিভরন পরে, সাউথ ইন্ডিয়ান সিল্ক, অর্ডারি জামদানী মিহি মসলিন । টাকা ঢাকা ক্লাবে যায় । গলফ্স খ্যালে । তিন তাসে মগ্ন হয় টাকা । টাকা নাচে । স্তন কোমর নিতম্ব ঝাঁকিয়ে, সঙ্গমের ভঙ্গিতে নাচে টাকা । টাকা হুররে । টাকা হাহ্ হা । টাকা খিলখিল । টাকা ঝুম চাক । টাকা চাকবুম । টাকা বুমবুম । টাকা মার্কিন । টাকা দিল্লী । টাকা ব্যাংকক । টাকা থাইল্যান্ড । টাকা সৌদি । সঙ্গমে রুচি ফিরিয়ে আনতে টাকা স্ত্রী বদল করে । টাকা চেঞ্জে যায়, টাকা সংবাদ সম্মেলন করে । টাকা বক্তৃতা দেয় । টাকা বক্তৃতা লেখায় । জীবনটা ছাপে । টাকা মার্সিডিজে চ’ড়ে গুলশান যায়, ধানমন্ডি যায় । টাকা মোজাইক মসৃন বাড়িতে থাকে, কার্পেটে পা ডুবিয়ে হাঁটে । টাকা কমোডে হাগে, বাথটবে নায় । আয়া-চাকর-আর্দালি-আবৃত টাকা ইনসোমনিয়ায় ভোগে । টাকা ভেলিয়াম খায় । প্রেসারে ভোগে । ডায়বেটিকে সদস্য হয় । চর্বি কমাতে টাকা জগিং করে । টাকা বিউটি পার্লারে যায় । টাকা লেজবিয়ান ক্লাব করে; সমকামে সমর্পন করে গতপ্রায় যৌবন । টাকা মিক্সড পার্টি করে । টাকা রঙিন টিভি দ্যাখে- সকাল সন্ধ্যা- ডালাস বাংলা ছবির চর্বিময় পাছা, সলিড গোল্ড- নিকশিত হেম মনে খাঁটি সোনা টাকা খাঁটি সোনা দ্যাখে । টাকা হ্জ করে । মক্কা শরীফ যায় । টাকা যাকাত প্রদান করে সম্প্রদান করে না । টাকা আজমীর যায় । আটরশি যায় । টাকা ওরসে উটের মিছিল পাঠায় । রাজপথে মিছিল নামে সজ্জিত গরু ও খাসির । টাকা শান্তি চায় । টাকা আন্দোলন চায় না । শ্লোগান চায় না । টাকা সম্পদের সুষম বন্টন বোঝে না । টাকা কিন্ডারগার্টেনে পড়ে । টাকা নোংড়া মানুষের সাথে মেশে না । টাকা হলিক্রসে পড়ে, নটরডেম এ পড়ে । টাকা বিশ্ববিদ্যালয়েও আসে । টাকা টাকা পি.জি-তে চিকিৎসা করায় । টাকা বেশ্যা বাড়ি যায় । টাকা সামাজিক বেশ্যা পোষে । টাকা গুলি ছোঁড়ে । দাবী আদায়ের মিছিলে লেলিয়ে দেয় শান্তিরক্ষা বাহিনী । টাকা বুটের তলায় পিষে মারে গুলিবিদ্ধ শেফালিকে । টাকা পুলিশের চোখ উপড়াতে বাধ্য করে । টাকা ঝাপিয়ে পড়ে নিরস্ত্র মানুষের উপর । টাকা ছাত্রাবাসের কক্ষ পোড়ায় । টাকা লাস গুম করে, টাকা প্রেস নোট দেয় । সংবাদপত্রের ঘাড়ে বসে থাকে পি.আই.ডির ফেরেস্তা, কেরামুন কতেবিন টাকা হাসে । টাকা সভাপতি হয়, বক্তৃতা করে । কবিতাঃ টাকার রচনা
প্রেমের নিকটে গিয়ে ফিরে আসি_ বুকে ভালবাসা নেই জোস্নার নিকটে গিয়ে ফিরে আসি_ চোখে স্বাধীনতা নেই শ্রমের নিকটে গিয়ে ফিরে আসি_ বাহুতে বিশ্বাস নেই মানুষের কাছে গিয়ে ফিরে আসি_ দেহে মমতারা নেই নেই, নেই, ফুল নেই, পাখি নেই, রোদ নেই, স্নেহ নেই, খেয়ে গেছে গোপন ঘাতক_ কবিতাংশ: মাংশভুকপাখি
আমি ছাড়া আমি আর কিছুতেই বিশ্বাস করিনা। আধখানা স্বপ্নে আছি , আধখানা শ্রমে আধখানা প্রেমে আর আধেক অপ্রেমে ।
যে আমি সিগারেট হাতে ধুমায়িত রিকশার পায়ের উপরে রেখে পা অবিকল দ-য়ের মতো কি যেন ভাবতে-চলেছি। কোথাও রেস্তোরাঁয় কোনের এক চেয়ারে বোসে চায়ে লেবু দিচ্ছি অথবা যে আমি পথচারী রমনীর নিতম্বে ঢেউ দেখে আহামরি পুলকিত হই কখনো আমি তাকে বিশ্বাস করিনা। যে আমি রাত্রিকে রহস্য ভেবে জেগে থাকি সকালে গন্তব্যহীন বেরিয়ে যাই একাকি যে আমি কলেজে যাই ক্যান্টিনে বসি আলাপে মগ্ন থাকি বন্ধুদের সাথে বিচক্ষন আমি তাকে বিশ্বাস করিনা। যে আমি বাবাকে প্রনাম করি মায়ের স্নেহের প্রত্যাশায় থাকি যে আমি কনিষ্ঠা বোনকে ইস্কুলে পৌঁছে দিই এবং তার বান্ধবীর কাছে সুনাম আশাকরি আমি তাকে বিশ্বাস করিনা। যে আমি নিয়মিত সংবাদপত্র পড়ি বিদেশী বন্ধুদের কাছে চিঠি লিখি যে আমি অর্থহীন বোসে থাকি আমি তাকে বিশ্বাস করিনা- আমি ছাড়া আমি আর কিছুতেই বিশ্বাস করিনা। ১৫.১১.৭৪(রাত্রি) ঢাকা কবিতা: অন্তরঙ্গে ধাবমান আমি আমাকে
এইটুকুতেই আটকে আছি এইটুকুতেই পড়েছি বাঁধা অলক্ষ্য বন্ধনে । হঠাৎ কখন ফেরাবে চোখ ইচ্ছেটুকু মেলে চোখের ভেতর কাপবে শুধু একটুখানি দ্বিধা একটুখানি চোখ ফেরানোয় তোমার জড়িয়ে আছে সকল অপেক্ষারা এইটুকুতেই আটকে আছি অলক্ষ্য বন্ধনে, চোখ ফেরালেই বুকের ভেতর হাত রাখবে ব্যাথা ! ১৬.০৬.৭৫ (রাত্রি) লালবাগ ঢাকা কবিতা: অপেক্ষার শিশির
সহজে যদিও ভালোবেসে ফেলি সহজে থাকিনা কাছে, পাছে বাঁধা পড়ে যাই। বিস্মিত তুমি যতোবার টানো বন্ধন-সুতো ধ’রে, আমি শুধু যাই দূরে। 26
সারাদিন অন্ধকার চাষ কোরে ফিরে আসি ঘরে, সারারাত বেদনার বীজ বুনি বুকের ভেতর- 
শুনেছি নারীর চুম্বনে সুখ আছে ফুলে মধু থাকে ঘ্রান থাকে দেখেছি । উর্বর মাটিতে বীজ বুনলে ফসল ফলে যেমন নারীর জরায়ুতে জন্মের বীজ; চাঁদের জোস্না বাসি হয় না পৃথিবীর বয়স বাড়ে ক্রমশ । নিয়মিত দৈনিকের পাতায় পাতায় বিবিধ সংবাদ ছাপা হয় এখনো এবং হবে, বাঁচার ইচ্ছায় ঘুন পোক ধরে জনতার স্লোগান তাই গদ্য চাই, কবিতা নয় কাজেই রবীন্দ্রনাথ নির্বাসনে যাও সুকান্ত ফিরে এসো পুনশ্চ । কবিতারা নির্বাসনে যাও কবিরা গদ্য লিখুক, গান নাটক । কবিতায় জীবন চাই, খাদ্যাভাব সঠিক মনন ও মানুষ, ছায়া নয়- নচেৎ তুমুল চিৎকারে বলি কবিতার নির্বাসন চাই আমরন নির্বাসন- কবিতা- কবিতার নির্বাসন চাই ১৭.০৪.৭৪ (রাত্রি) লালবাগ ঢাকা
জীবনে যতটা প্রয়োজন আছে ততটুকু নাও, ততটুকু রাখো তার বেশি নয় কিছু ।
আসতে চাই না, পা টেনে আনে পথে । প্ররোচনা দেয় অতি নিভৃতে অন্তর্গত পাখি ওইখানে যাও, এইভাবে ভাসো আকন্ঠ আলোর জলে । ভেতরে ভেতরে অভিমান সাজাই না-আসার প্রস্তুতি না দেখে থাকার নীল সন্ধ্যাকে ভালোবেসে বলি জোস্না ঝিলিমিলি ঘন দেবদারুর রূপালী চুল । ভুল প্রবোধে বোঝাই নিজেকে । দাউ দাউ জ্বলে লেলিহান বোধ, বোধের উৎস শিকড় সব ভিন্ন পথ এসে মিলে মিশে যায় সেই একখানা পথে সব যাত্রার শেষ লেখে সেই অনন্ত গৃহের ছায়া । স্বপ্নেরও অতীত কিছু ছিলো স্বপ্নের বিভিন্ন বিলাসে আশারও অতীত কিছু আশা জেগে ছিলো, শেষবার ডাকার আগেও তবু জানিনি শেষবার যাবার আগেও তবু দেখিনি খুলে কতখানি ডাক শুনে ছুটে যায় এই মুগ্ধ মানুষ অভ্যান্তরে কতখানি উৎসবে সব পথ ভেঙে একখানা পথ শুধু একখানা ঘর জেগে ওঠে মর্মের মর্মস্থলে । কবিতা- শুধু একখানা পথ, একখানা ঘর ১৩.০৫.৭৬ রাত্রি আজিমপুর ঢাকা 
বড়ো অসময়ে এসে তুমি স্মৃতিচিহ্ন রেখে যাও বড়ো অসময়ে এসে বোসে থাকো অচেতন ভুবনে।
তবু যে যার কাঁটার কাছে ফিরে যায় একদিন, একদিন যে যার নিসঙ্গতার কাছে ।।
প্রয়োজন এসেছে আজ জ্বলে উঠো আর্ত মানুষ জ্বলে ওঠো বৃক্ষ , গ্রাম, জনপদে , শ্রমিক শহর অবরুদ্ধ লোকালয় | হত্যা আর সন্ত্রাসের মুখোমুখি দাঁড়িয়েছে ব্যথিত জীবন , আজ বড় দুঃসময় - ইটের দেয়ালে বন্দী ফুলের চিৎকার ওই শোনো কাতর কান্নার ধ্বনি ভেসে আসে নিষিদ্ধ বাতাসে | কথা বলো, কথা বলো অমিতাভ | শানিত শোনিতে জ্বেলে প্রতিবাদী আগুনের লাভা একবার বোলে ওঠো : দুঃশাসন আমি মানি না তোমাকে , একবার বোলে ওঠো : ভুল মানুষের কাছে আমি নতজানু নই | পৃথিবীতে তিন ভাগ জল – ওদের জানিয়ে দাও – প্লাবনে পাহাড় ধসে ,ধ’সে যায় মাটি শিলায় বিপুল মাংশ খ’সে পড়ে দুর্বিনীত জলের আঘাতে | অমিমাংসিত ক্ষোভ যার মিশে আছে অস্থি শোনিতে রক্তাক্ত হয়েছে বুক – নতজানু সে মানুষ হয়নি কখনো || ১১.১২.৭৭ সিদ্ধেশ্বরী ঢাকা “সাহস” - রুদ্র মুহাম্মদ শহীদুল্লাহ |
জীবনে যতটা প্রয়োজন আছে ততটুকু নাও, ততটুকু রাখো তার বেশি নয় কিছু । হৃদয়ে যেটুকু রয়েছে অভাব মেধায় যেটুকু মৌন দীনতা তার কাছে থাকো ঋজু স্বপ্নের আগে জীবনকে রাখো চেতনার সম্মুখে । না-পাওয়া ব্যথার আছে উদ্ধার, পাওয়ার বেদনা প্রতিকারহীন । বুকে দাও কিছু কঠিন শাসন গ্রহনের যোগ্যতা, বাসনাকে দাও সভ্য শোভন সংহত পথ চলা । হে প্রিয় শরীর জীবনযাপন যেখানে তোমার বেড়েছে পচন, যেখানে তোমার ক্ষত অপচয় সে খানটা ফ্যালো কেটে, ততটুকু রাখো জীবনে তোমার যতটুকু প্রয়োজন । কবিতা- নিরপেক্ষ গ্রহন ১৭.০১.৭৭ (রাত্রি) মিঠেখালি মোংলা
এতো সহজেই ভালোবেসে ফেলি কেন! বুঝিনা আমার রক্তে কি আছে নেশা- দেবদারু-চুলে উদাসী বাতাস মেখে স্বপ্নের চোখে অনিদ্রা লিখি আমি, কোন বেদনার বেনোজলে ভাসি সারাটি স্নিগ্ধ রাত? সহজেই আমি ভালোবেসে ফেলি, সহজে ভুলিনা কিছু- না-বলা কথায় তন্ত্রে তনুতে পুড়ি, যেন লাল ঘুড়ি একটু বাতাস পেয়ে উড়াই নিজেকে আকাশের পাশাপাশি। সহজে যদিও ভালোবেসে ফেলি সহজে থাকিনা কাছে, পাছে বাঁধা পড়ে যাই। বিস্মিত তুমি যতোবার টানো বন্ধন-সুতো ধ’রে, আমি শুধু যাই দূরে। আমি দূরে যাই- স্বপ্নের চোখে তুমি মেখে নাও ব্যথা-চন্দন চুয়া, সারাটি রাত্রি ভাসো উদাসীন বেদনার বেনোজলে… এতো সহজেই ভালোবেসে ফেলো কেন? কবিতা: উল্টো ঘুড়ি 
তোমার কাছে পৌঁছাতে আমার এক যুগ কেটে গেল।নিরবতা কোনো এক উদাসিন পাথরের নাম 
এইতো নত হলাম-আমাকে আঘাত করো বলো : এইসব ভুল, এইসব পরাজয় পুষেছি পাঁজরে বুকের নিচে এখনো কিছু অনাবশ্যক করুনা আছে একজন কাপুরুষ মানুষ এখনো বেঁচে আছে দেহে, সজোরে আঘাত করো-আমি সব দন্ড মাথা পেতে নেবো । এই স্বীকার হলাম অপরাধী নতমুখ এইতো সমুখে মুখোমুখি দাঁড়িয়েছি আমি, এইবার যতো অপবাদ ছুঁড়ে দাও মুখে বলো : সম্পূর্ন শ্রমিক এখনো তোমাতে আসেনি । তোমার যে কোনো দন্ড আমি মাথা পেতে নেবো, এইতো যোগ্য হলাম-আমাকে আঘাত করো দেহ থেকে ছিন্ন করো মাথা । দেবালয়ে নষ্ট শিশু আমি ঘৃনায় প’ড়ে ছিলাম তুমি এসে বুকে নিলে, শেখালে সূর্যের শুভ নাম জ্যোস্নার ক্ষত, শেখালে রাজাদের ভিন্ন প্রতিকৃতি- প্রতিশ্রুত সেই আমি ঘাতকের মিত্র হয়ে গেছি ভুলে গেছি জন্মের প্রতিশোধ নিতে আমার এইখানে আসা! এই স্বীকার হলাম অপরাধী নতমুখ, এইতো যোগ্য হলাম-আমাকে আঘাত করো, তোমার সকল দন্ড আমি মাথা পেতে নেবো । কবিতা : অপরাধী নত হলাম ১৪.০৯.৭৬ (রাত্রি) মিঠেখালি মোংলা
হাত বাড়ালেই মুঠো ভরে যায় ঋণে অথচ আমার শস্যের মাঠ ভরা। রোদ্দুর খুঁজে পাই না কখনো দিনে, আলোতে ভাসায় রাতের বসুন্ধরা। টোকা দিলে ঝরে পচা আঙুলের ঘাম, ধস্ত তখন মগজের মাস্তুল নাবিকেরা ভোলে নিজেদের ডাক নাম চোখ জুড়ে ফোটে রক্তজবার ফুল। ডেকে ওঠো যদি স্মৃতিভেজা ম্লান স্বরে, উড়াও নীরবে নিভৃত রুমালখানা পাখিরা ফিরবে পথ চিনে চিনে ঘরে আমারি কেবল থাকবে না পথ জানা– টোকা দিলে ঝরে পড়বে পুরনো ধুলো চোখের কোণায় জমা একফোঁটা জল। কার্পাস ফেটে বাতাসে ভাসবে তুলো থাকবে না শুধু নিবেদিত তরুতল জাগবে না বনভূমির সিথানে চাঁদ বালির শরীরে সফেদ ফেনার ছোঁয়া পড়বে না মনে অমীমাংসিত ফাঁদ অবিকল রবে রয়েছে যেমন শোয়া হাত বাড়ালেই মুঠো ভরে যায় প্রেমে অথচ আমার ব্যাপক বিরহভূমি ছুটে যেতে চাই– পথ যায় পায়ে থেমে ঢেকে দাও চোখ আঙুলের নখে তুমি। কবিতা- খতিয়ান
মানচিত্র ভেঙেচুরে ছিঁড়ে আসা আমি সেই ক্ষুধার্ত মানুষ আমাকে কেন পুষ্পের মতো নমনীয় হতে বলো? কেন হতে বলো দীন করুনা- কাঙাল? এই দ্যাখো পাজরের পাঁচখানা পরজিত হাড় আমি তাকে ঘৃনার অনলে পোড়াই, তিরষ্কারে, আঘাতে তাকে হতে বলি কালো কাপুরুষের দোসর । আমিখুব গাঢ় ধ্বংশের ক্ষতচিহ্ন নিয়ে বুকের মাটিতে পৃথিবীর মতোসুঠাম দাঁড়িয়ে থাকা অবিচল তনু আমাকে এতটা অসহায়, এতো ম্রিয়মান ভাবো কেন? পতন ডেকেছে যারে, খনন বেঁধেছে যারে একবার দুইবার তিনবার- আর কতোবার ডাকবো তাকে! কতোবার আর তাকে বিশ্বাস-ভালোবাসা-সুস্থতার কথা শুনাবো! কালো গোখরার বিষ ঢুকেছে জীবনে- সেই সব বেদেনিরা কোথায় এখন সেই সব বিষকন্ঠ! এ বিষ কে শুষে নেবে, কে দেবে কাংখিত ত্রান? অন্ধ-বধির-মূক, সুখহীন, স্বস্তিহীন সোনালী কারাগারে কতোকাল আর কুড়াবে ভুল সান্ত্বনা! পিশাচেরা ফুল হতে ঘোরে, নষ্ট রমনীর চোখে বাঁধা প্রেমের খোলশ । আমি কেন সেই প্রেম, সেই ফুলে সাজাবো আমাকে কেন আমি সেই ভ্রান্ত নগ্নতায় সঁপে দেবো আমার জীবন আমি তো প্রতারক নই, আমি তো বিশ্বাসঘাতক নই! কবিতাঃ পরাজিত পাঁজরে ছুঁড়ি ঘৃনা
বিচ্ছেদের পর রুদ্র এবং তসলিমা পাল্টাপাল্টি দুটো কবিতা লেখে। তসলিমা শুরু করে দুধরাজ কবিতাটি দিয়ে, উত্তরে রুদ্র লেখে সামঞ্জস্য। দুটি কবিতাই দেয়া হলো তসলিমার 'দুধরাজ' কেউ শখ করে পাখি পোষে/ কেউ-বা কুকুর/ আর আমি এক-পা এগিয়ে গিয়ে/একজন কবিকে স্বগৃহে শখ করে পালন করেছি/ পাখা নেই, তবু সে উড়াল দেবে/কেশরের কিচ্ছু নেই/তবু সে ঘাড়ের রোঁয়া ফুলিয়ে দাঁড়াবে/খেতে দিই/বুকের বল্কলে ঢেকে বলি/ঘুম যাও/কবি কি ঘুমায়?/ বিড়াল-নরম হাত থেকে বের হয় তার ধারালো নখর/আঁচড়ে কামড়ে আমাকেই আহত করে/বাদুড়ের মতো ঝুলে থাকে আমারই পাঁজরায়/কবি কি ঘুমায়?/ তারচে’ কুকুর পোষা ভাল/ধূর্ত যে শেয়াল, সে-ও পোষ মানে/ দুধকলা দিয়ে আদরে-আহ্লাদে এক কবিকে পুষেছি এতকাল/আমাকে ছোবল মেরে দ্যাখো সেই কবি আজ কীভাবে পালায়। এবার রুদ্রের লেখা পাল্টা কবিতা- ‘সামঞ্জস্য’। তুমি বরং কুকুর পোষো/প্রভুভক্ত খুনশুটিতে কাটবে তোমার নিবিড় সময়/ তোমার জন্য বিড়ালই ঠিক/ বরং তুমি বিড়াল পোষো/ খাঁটি জিনিশ চিনতে তোমার ভুল হয়ে যায়/ খুঁজে এবার পেয়েছো ঠিক দিক ঠিকানা/ লক্ষী সোনা, এবার তুমি বিড়াল এবং কুকুর পোষো/ শুকোরগুলো তোমার সাথে খাপ খেয়ে যায়/কাদা ঘাটায় দক্ষতা বেশ সমান সমান/ঘাটাঘাটির ঘটঘটায় তোমাকে খুব তৃপ্ত দেখি/তুমি বরং ওই পুকুরেই নাইতে নামো/পংক পাবে, জলও পাবে/চুল ভেজারও তেমন কোনো আশংকা নেই/ইচ্ছে মতো যেমন খুশি নাইতে পারো/ঘোলা পানির আড়াল পেলে/কে আর পাবে তোমার দ্যাখা!/ মাছ শিকারেও নামতে পারো/তুমি বরং ঘোলা পানির মাছ শিকাওে দ্যাখাও তোমার গভীর মেধা/ তুমি তোমার স্বভাব গাছে দাঁড়িয়ে পড়ো/নিলিঝিলির স্বপ্ন নিয়ে আর কতো কাল?/শুধু শুধুই মগজে এক মোহন ব্যাধি/তুমি বরং কুকুর পোষো, বিড়াল পোষো/ কুকুর খুবই প্রভুভক্ত এবং বিড়াল আদর প্রিয়/ তোমার জন্য এমন সামঞ্জস্য তুমি কোথায় পাবে??
এ চোখ কাঁদে না, কাঁদে ভেতরের আঁখি ।ব্যথায় কাঁদিনি কখনো কেঁদেছি বেদনার সুখে।
আমার হাত থেকে একে একে কেটে নেয় সাহসী সবকটি আঙুল দুঃস্বপ্নের দুরন্ত ঘাতকেরা কেটে নেয়। বিষন্ন সব কটি কাটা আঙুল টেবিলের হলদে কাপড়ের উপর গুলি বিদ্ধ লাশের মতো প’ড়ে থাকে রক্তাক্ত করুন -
আমরা কি পরস্পরকে অবিশ্বাস করছি !বার বার ভুল করা কি সবার সাজে
ছুঁয়ে আছি এই বেদনার নারী ব্যথার চিবুক, শুধু একখানা মাংশের ঘর মাংশের বুক।
তোমাকে অনুবাদ করেছি স্বপ্নে। তোমাকে অনুবাদ করেছি তৃষ্ণায়। তোমাকে অনুবাদ করেছি উদাসিনতায়।
মানুষের কিছু চাই, কিছু ঘৃনা, না-হয় গ্রহন মানুষের কিছু চাই তবু- ক্ষত, না-হয় শুশ্রুষা।
তোর সব দুঃখগুলো, তোর সব বিষন্নতাগুলো বুকে নিয়ে একা একা ফিরে যাবো উদাসিন পাখি। এই চোখ, এই স্মৃতি, এই ত্বক, মাংস, হাড় ব্যথার আগুনে পুড়ে ছাই হবে, ভস্ম হবে- তবু তোর পরাজিত স্বপ্নে আমি কোনোদিন আসবো না আর
এখনো আলো আসে, জানালা খোলা রাখি, পেছনে গান গায় খাঁচায় পোষা পাখি।
নিসঙ্গতাই ব্যর্থতা নয়- প্রচলিত সামাজিক প্রানী জেনে রাখো একা থাকা মানে অন্ধ পরাজয় নয়, পরাজয় ভিন্ন কিছু।
রক্তে সোনালী অসুখ । অনেকে অনেক কথা বলে, তবু এ আমার সুখ । কবিতা- স্বীকারোক্তিপ্রেম দুর্বোধ্য, নারী দুর্বোধ্য এবং তুমিও তোমার প্রেমের মতোই দুর্বোধ্য।
আনুষ্ঠানিকতা ছাড়া তসলিমা নাসরিনকে বিয়ে করার পর বাবার কাছে রুদ্র মুহম্মদ শহিদুল্লাহর লেখা চিঠি.... আব্বা, পথে কোনো অসুবিধা হয়নি। নাসরিনকে বাসায় পৌঁছে দিয়ে গত পরশু ঢাকায় ফিরেছি। আপনাদের মতামত এবং কোনোরকম আনুষ্ঠানিকতা ছাড়া আমি বিয়ে করে বৌ বাড়ি নিয়ে যাওয়াতে আপনারা কষ্ট পেয়েছেন। কিন্তু আমি তো আমার জীবন এভাবেই ভেবেছি। আপনার সাথে আমার যে ভুল বোঝাবুঝিগুলো তা কখনই চ্যালেঞ্জ বা পিতা-পুত্রের দ্বন্দ্ব নয়, স্পষ্টতই তা দুটো বিশ্বাসের দ্বন্দ্ব। ব্যক্তি আপনাকে আমি কখনোই ভুল বুঝিনি, আমি জানি না আমাকে আপনারা কিভাবে বোঝেন। এতো চরম সত্য যে, একটি জেনারেশনের সাথে পরবর্তী জেনারেশনের অমিল এবং দ্বন্দ্ব থাকবেই। যেমন আপনার সাথে আপনার আব্বার অমিল ছিলো, আপনার সাথে আমার এবং পরবর্তীতে আমার সাথে আমার সন্তানদের। এই দ্বন্দ্ব ও সংঘাত কোনোভাবেই রোধ করা সম্ভব নয়। আমরা শুধু এই সংঘাতকে যুক্তিসঙ্গত করতে পারি; পারি কিছুটা মসৃন করতে। সংঘাত রোধ করতে পারিনা। পারলে ভালো হতো কিনা জানিনা। তবে মানুষের জীবনের বিকাশ থেমে যেতো পৃথিবীতে। আমার মনে পড়ে না। এই ছাব্বিশ বছরে একদিনও পিতা হিসাবে আপনার সন্তানদের আদর করে কাছে টেনে নেননি। আশেপাশে অন্য বাবাদের তাদের সন্তানদের জন্য আদর দেখে নিজেকে ভাগ্যহীন মনে হয়েছে। কিন্তু এ নিয়ে কখনো কষ্ট প্রকাশ করিনি। ছেলেবেলায় আমার খেলতে ভালো লাগতো। খেললে আমি ভালো খেলোয়ার হতাম। আপনি খেলতে দিতেন না। ভাবতাম, না খেললেই বোধ হয় ভালো। ভালো মানুষেরা বোধ হয় খেলে না। আবার প্রশ্ন জাগতো, তাহলে আমার খেলতে ভালো লাগে কেনো? আমি কি তবে খারাপ মানুষ? আজ বুঝি, খেলা না খেলার মধ্যে মানুষের ভালো-মন্দ নিহিত নয়। কষ্ট লাগে। আমিও স্বপ্ন দেখতাম, আমি ডাক্তার হবো। আপনার চেয়ে বড় ডাক্তার হয়ে আপনাকে ও নিজেকে গৌরব দেবো। সন্তান বড় হলে পিতারই তো সুখ। আমি সেভাবে তৈরীও হচ্ছিলাম। কিন্তু স্বাধীনতা যুদ্ধের পর কি যে এক বিরাট পরিবর্তন এলো ! একটি দেশ, একটি নতুন দেশের জন্ম হলো, নতুন চিন্তার সব হতে লাগলো। নতুন স্বপ্ন এলো মানুষের মনে। সবাই অন্যরকম ভাবতে শুরু করলো। আমিও আমার আগের স্বপ্নকে ধরে রাখতে পারিনি। তারচেয়ে বড় এক স্বপ্ন, তারচেয়ে তাজা এক স্বপ্ন, তারচেয়ে বেগবান এক স্বপ্নকে আমি কাছে টেনে নিলাম। আমি সিরিয়াসলি লিখতে শুরু করলাম। আগেও একটু আধটু লিখতাম, এবার পুরোপুরি। আমি আমার আগের সব চিন্তা-ভাবনার প্রভাব ঝেড়ে ফেলতে লাগলাম। চিন্তা থেকে, জীবন থেকে, বিশ্বাস-আদর্শ থেকে, অনেক কিছুর সঙ্গেই সংঘর্ষ হতে লাগলো। অনেক কিছুর সঙ্গে ভুল বোঝাবুঝির শুরু হলো। কখনো ক্ষোভে আমি অপ্রত্যাশিত কিছু করে ফেলতে লাগলাম। আপনার সাথে আমার সাথে বিশ্বাসের সাথে মিল এমন মানুষের দেখা পেলাম। তাদের সাথে সংঘাতও হলো। একি ! সবার সাথে সংঘর্ষ হয় কেন? মনে মনে আমি ভীষণ অস্থির হয়ে পড়লাম। তাহলে কি এপথ ভুল পথ? আমি কি ভুল পথে চলেছি? কখনো মনে হয়েছে, আমিই ঠিক, এই প্রকৃত পথ। মানুষ যদি নিজেকে ভালোবাসতে পারে তবে সবচেয়ে সুন্দর হবে। নিজেকে ভালোবাসতে গেলে সে তার পরিবারকে ভালোবাসবে। আর পরিবারকে ভালোবাসা মানেই একটি গ্রামকে ভালোবাসা। একটি গোষ্ঠীর মানুষকে ভালোবাসবে। আর একটি গ্রাম মানেই তো সারা পৃথিবী। পৃথিবীর সব মানুষ – সব মানুষ সুন্দর হয়ে বাঁচবে। পৃথিবীতে কত বড় বড় কাজ করেছে মানুষ। একটা ছো্ট্ট পরিবারকে সুন্দর করা যাবে না? অবশ্যই যাবে। একটু যৌক্তিক হলে, একটু খোলামেলা হলে কত সমস্যা এমনিতেই মিটে যাবে। সম্পর্ক সহজ হলে কাজ সহজ হয়। আমরা চাইলেই তা করতে পারি। জানিনা এ চিঠিখানায় আপনি ভুল বুঝবেন কিনা। ঈদের আগে আগে বাড়ি আসবো। আম্মাকে বলবেন, যেন বড় মামার কাছ থেকে হাজার চারেক টাকা নিয়ে আমাকে পাঠায়। বাসায় রান্নার কিছুই কেনা হয়নি। বাইরের খাওয়ায় খরচ বেশী এবং অস্বাস্থ্যকর। আম্মার তদারকিতে দেওয়া সম্পত্তির এটুকুই তো রিটার্ন মাত্র। আপনার সেন্টিমেন্টে লাগতে পারে। লাগাটাই স্বাভাবিক। কারণ আপনার শ্বশুড়বাড়ি। আমাদের কিসের সেন্টিমেন্ট? শিমু মংলায় পড়বে, বাবু স্কুলে। আপনারা না চাইলেও এসব করা হবে। দোয়া করবেন। - শহিদুল্লাহ।
দু একটি গোপন চুমুর স্মৃতি তুমিও লুকিয়ে রাখো, কে না রাখে !হাত বাড়ালেই মুঠো ভরে যায় প্রেমে অথচ আমার ব্যাপক বিরহভূমি
ফুলের মতো অধর খুলে আছি একটু যদি চোখের সাড়া পাই, বাকি জীবন তোমার কাছে নত ভ্রমর যদি একটু বসে ঠোঁটে । কবিতাঃ চুম্বন
আমি দুঃখগুলো টাকার মতো গুনে দেখতে চাইতোমার থাকাকে বুক ভ'রে চাই, না-থাকা কিছুকে চাই না।
