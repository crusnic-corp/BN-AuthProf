আচ্ছা, আমি যে আর্জেনটিনা-ব্রাজিল-ইতালী-স্পেন- ইকুয়েডার-উগান্ডা এসব কাউকেই সাপোর্ট দিয়ে কিছু লিখলাম না, জাতি কি আমাকে মেনে নেবে?
ইউসুফ খান (দিলীপ কুমার) কে নিয়ে সৈয়দ শামসুল হকের একটা ছোটগল্প আছে। আজ এটার কথাই মনে পড়ছে
এই গানের চিত্রায়ণ দেখে আমার সহঅংশিদার স্থপতি কাম অভিনেতা কাম পরিচালক মন্তব্য করেছিলেন - 'আপনি কমার্শিয়াল ফিল্ম ভাল বানাইতে পারবেন'। উনার কথা ফলে নাই
ইনবক্সকারী ঃ স্যার, আশা করছি মহান আল্লাহর রহমতে ভালোই আছেন; সিলেটি ভাষার প্রতি আমার অসম্ভব রকম টান ও শেখার তীব্র আকাঙ্ক্ষা আছে ;কীভাবে এই সুরেলা ভাষা রপ্ত করতে পারি, পরামর্শ দেবেন? জবাব ঃ সিলেটি মেয়ে বিয়ে করে ফেল জুয়াফ ফছন্দ অইসেনি ?
২০১৪ সালের ডিসেম্বরের শেষ ৪ দিন ছিলো জমজমাট এক সিলেটি আসর। কলকাতার যোদপুর স্কুল মাঠে বসেছিলো দুই বাংলার সিলেটি আড্ডা । আমার অনেক দায়িত্ব ছিলো সেখানে । এক ফাঁকে বাউল আব্দুর রহমান গাইলেন শাহ আব্দুল করিমের লেখা ‘বসন্ত বাতাসে’। গানটি পুরা ধামাইল আঙ্গিকের সুরে নয়। কিন্তু নাচুনে বুড়িদের ঠেকেয়া কে ! এই গানের সুরে তাল মিলিয়ে ধামাইল দিলেন তাঁরা। ৭ বছর হয়ে গেলো। আমার স্টিল ক্যামেরার ভিডিও মোডে ধারন করা পুরা ক্লিপটি কোন কাটাছেড়া না করেই এখানে দিয়ে দিলাম। আহারে সেই দিন……………………
শাকুর মজিদ আঙ্কেলের রচনা ও পরিচালনায় আমাদের সিলেটি আঞ্চলিক নাটক 'বৈরাতী'। আগেও দেখেছি, আজকে আবারও দেখলাম। কিছু জিনিস আসলে মুগ্ধতা ছড়ায় বারবার। কাহিনী, দৃশ্যপট, নির্মাণ সবকিছু মিলিয়ে নাটকটা অসাধারণ। আপনারাও দেখুন।
আগে কী সুন্দর খেলা দেখিতাম আমরা। খেলার পনেরো মিনিট পর্যন্ত আমার উত্তেজনা একরকম ছিল। পরে এটা চেঞ্জ হয়ে যেত। খেলা দেখতে দেখতে আমি আগে থেকে সাপোর্ট করা দল পাল্টাই দিতাম। নতুন করে সাপোর্ট দিতাম অন্য দলকে। ইউজুয়ালি যারা গায়ে গতরে অনেক হেরান হয়ে খেলত কিন্তু গোল পাইত না এদেরকে সাপোর্ট করতাম বেশি। আর অপেক্ষাকৃত গরিব দেশ আর কালোদের সাপোর্ট দিতাম ( খাইছে! এবারো না আবার রেইসিস্টের খাতায় নাম চলে যায়!)। আবার বেয়াদবি করা দেখলে খেলার মধ্যে দল পাল্টাইতাম। আমার ছেলে বলত- বাবা কোন সাপোর্টারই না। ভুয়া খেলা দেখে। আমার ঘটা করে খেলা দেখার কয়েকটা ঘটনা বলি- ১. ১৯৯০ সালে সাদা কালো ১৪ ইঞ্চি টিভি আর ১২ ভোল্টের ব্যাটারি নিয়া বুয়েট থেকে ছুটিতে বাড়ি যাই বিশ্বকাপ দেখব। সারা গ্রামের পোলাপাইন নিয়া উঠানে বসে দূরবীন দিয়া টিভি দেখা। এর পর আরো আছে, আংগুলে টিপাটিপি করে সব লেখা যাবে না।.... ২. ২০১৪ সালে ব্রাজিলে গিয়ে বিশ্বকাপ দেখার জন্য সেমি ফাইন্যাল ও কোয়ার্টার ফাইনাল দুইটার টিকেট কেটেও পারিবারিক কারনে ব্রাজিল যাওয়া হয় নাই খেলা দেখতে। কেউ চ্যালেঞ্জ করলে আমার নামে ইস্যু হোয়া টিকেট দেখাতে পারব। ৩. ২০১৮ পর্যন্ত ঘরে এক টিভিতে সবাই মিলে খেলা দেখেছি। ৪+১ = ৫ সদস্য একসাথে গৌলের পরে চিল্লাইসি। ৪. এখন ৪ ঘরে ৪ রকমের টিভি/ ডিভাইস। একসাথে কেউ খেলা দেখি না। ইহা হইলো নাগরিক জীবন, বয়সের সাথে সাথে যা হয় আর কী...
হরতালের পুরনো নিউজগুলো কাজে লাগছে লকডাউনের নিউজ করতে। বাট কোথাও পিকেটিং এর নিউজ পাচ্ছি না
অউ অখটা লাগি সিলেট আমারে পারসোনা নন গ্রাতা খরা অইসিল। কিতালাগি খইলাম মাইনষে আর ফাসফুটে বিয়া অয়
“গাঙ্গে যেন উঠেরে ছিনাই না দিয়াছে ঝাড়ু সেই না পন্থে ফুইটা রইছে কুসুম ফুলের রেণু পাশা খেলাও না রে।“- এই কথাগুলো বারবার কানে বেজেছিলো, কিন্তু এর মানে খুজে পেলাম না। একই গান পেলাম সেলিম চৌধুরীর গাওয়া। তিনি গেয়েছেন - "গাঙে যেন আসেরে জোয়ার , না দিয়াছে ঝারু, ওই না পন্থে ফুইটা রইছে গোলাপ ফুলের রেনু, পাশা খেলাও না রে। " এখানে ছিনাই শব্দের জায়গায় জোয়ার, আর কুসুম ফুলের জায়গায় 'গোলাপ ফুল'। গেলাম মূল শিল্পীর কাছে। লাভলি দেব বলেন, "আসল অর্থ হলো নদীর ঢেউ এর সাথে সব কিছু ভাসিয়ে নিয়ে যাওয়া, আমারে ওলান অউ বুঝাইছলা আলি আকবর খান এ"। আমি কোনভাবেই কনভিন্সড হই না। কেন যেন মনে হলো, লোকমুখে শোনা গান খাতায় লিখতে গিয়ে কোথাও না কোথাও সমস্যা হয়েছে। অবশেষে পেলাম একটা বই, 'সিলেটের বিয়ের গীত', লিখেছেন প্রফেসর জাহান আরা খাতুন (২০১৫ সালে হবিগঞ্জ সরকারী কলেজ থেকে অধ্যক্ষ হিসাবে অবসর নেয়া)। বইটির ৩৬২ পৃষ্ঠায় ৪১৩ নং গানের মুখ হচ্ছে ঃ "গাঙের পাড়ে উঠেরে ছিনাই কেউ না দিছে ঝাড়ু সেই মতন ফুটিয়া রইছে কেওয়া ফুলের রেণু পাশা খেলাও না রে"। তবে এই বইতে অন্য অনেক গানে 'কুসুম ফুল' ব্যবহার হয়েছে।
"গাঙ্গে যেন উঠেরে ছিনাই না দিয়াছে ঝাড়ু" এর মানে কিতা ? আমি কতো জনরে জিগাইলাম। কেউ মাতইন্না। পাশা খেলার গান খুজতে গেলাম ইউটুবালী খানের স্টুডিওতে। গিয়ে পাইলাম এই পিস। আমি মোটামুটি মুগ্ধ আব্দুল কুদ্দুসের সৃজনশীলতা দেখে। এতা দেখতে পারেন, ভালো লাগবে। আমার ভালো লেগেছে। ও হ্যা- ঈঙ্গুল, বিঙ্গুল এই দুই শব্দ সিলেটী বিয়ের গানে অনেক আছে। কেউ কি এই দুই শব্দের মানে বলতে পারেন ?
'প্রাণ সখীরে ঐ শোন কদম্ব তলে বংশী বাজায় কে'? এই বহুল প্রচলিত গানটি অতিসম্প্রতি নতুন করে ছাড়া হয়েছে যেখানে গীতিকার ও সুরকারের জায়গায় ভুল নাম দেয়া হয়েছে। এর গীতিকার রাধারমণ দত্ত পুরকায়স্থ, সুরকার, প্রথমে গীতিকার নিজেই, পরে জনে জনে বদল হয়েছে। আপনারা যারা নতুন করে পুরনো গান করছেন, এসব বিষয়ে আরো সতর্ক হওয়া উচিত।
খেলা দেখে মজা পাই নাই। তো ফ্রি কিকটা জবর ছিলো। আর এই ঠুনকো ধাক্কায় প্লান্টি দিতে হয় !
এই ক্লিপ্টা নিয়ে কিছু না বললে দুইজন শিল্পীর প্রতি আমার সম্মান দেখানো হয় না। একজন হিমাংশু দা। আরেকজন শানারৈ শানু। বৈরাতীর স্ক্রিপ্টে ছিলো শেষ গানটা হবে গিয়াস উদ্দিন আহমদের লেখা, 'যাইতা কইন্যা দূরের শ্বশুর বাড়ি' । এই গানটা সিডিতে আছে, কিন্তু খুব দ্রুত লয়ে। আমি ঠিক করে রেখেছি এই গানটি আমি কোন শিল্পীকে দিয়ে খালি গলায় গাওয়াবো। স্যাড টোনে। এই দূরের শ্বশুর বাড়ি হবে সেই শেষ যাত্রার ঠিকানা। আমাদের শুটিং এ আছেন হিমাংশু দা। তিনি বিয়ে বাড়িতে আসা গানের দলের একজন সহগায়কের চরিত্রে অভিনয় করছেন মাত্র। গানগুলো সিডি থেকে নেয়া, সেই গানে পুরুষকন্ঠ দিয়েছেন তাঁরই এক সহগায়ক, অনুজপ্রতীম বন্ধু জামাল উদ্দিন হাসান বান্না। বান্না ভাই গাইছেন, ঠোঁট মিলাচ্ছেন হিমাংশু দা। এক সন্ধ্যায় তাঁকে বললাম, 'যাইতা কইন্যা দূরের শ্বশুর বাড়ি', গানটা কী তিনি গেয়ে দেবেন ? হিমাংশু দা মাথা চুলকান। এই গানটা তাঁর ভালো তোলা নাই। মোরওভার, একজন মিউজিক ডিরেক্টার ছাড়া নতুন এক টেলিফিল্মের ডিরেক্টরের 'নির্দেশে' তিনি বোধহয় এই গানটি গাইতে চাচ্ছেন না। আমাকে বলেন, আমি অন্য একটা গান শুনাই আপনাকে , কালা শাহ'র লেখা গান। তিনি আমাকে শোনান- 'তোমার আসবে সমন করবে জারি, করবে গেরেফতারি ওমন নাইওরী, বিয়ার সাজন সাজ তাড়াতাড়ি।' এই দুই লাইন শোনার পরে আর শুনি না। আমি বলি, আমি এইটাই নিব। এখানে 'নাইওরী' আছে 'বৈরাতী'ও আছে। 'বৈরাতী' হচ্ছে 'নাইওরী' টেলিফিল্মের পরের কাহিনী। 'বৈরাতী'র শ্রাবন্তির মা হচ্ছে নাইওরীর বিপাশা। ঠিক হলো, আজ রাতে কোলাহল থেমে গেলে বাড়ির বাইরে কোন নিরালায় গিয়ে আমরা এটা রেকর্ড করবো। আমি বারী ভাইর (রফিকুল বারী চৌধুরী)র কাছ থেকে আমার ডিভিক্যাম নিয়ে হিমাংশু দার গানটা খালি গলায় রেকর্ড করি। একটাই টেইক নেয়া হয়। একবারেই মনে হলো সব ঠিক আছে। এবার এটা লাগানোর পালা। এর মধ্যে আমাদের শুটিং প্রায় শেষ হয়ে গেছে। 'যাইতা কইন্যা দূরইর শ্বশুর বাড়ি' গানের কথা চিন্তা করে আগের দিন বিকাল বেলা ঠিক করা হয়েছে শ্রাবন্তির লাশের খাটিয়া নিয়ে যাবে। সান সেট হবে লাল নীল আকাশে। এর উপর এন্ড টাইটেল। এই দৃশ্যের সাথে যেহেতু ছবি শেষ হবে, আমি চাইলাম, এখানে আমিও থাকি। বোম্বের বড় বড় বুড়া বুড়া ডিরেকটরদের দেখি ওডিয়েন্সে বসে আছে। স্পিলবার্গও থাকেন একটা শটে। আমি আমাদের নাসির উদ্দিন ইউসুফকে দেখেছি 'হাত হদাই'তে গ্রামবাসীর সাথে বসে যাত্রাপালা দেখছেন, খাটিয়া নিয়ে কতোগুলো লোক যাবে, আমিও একজন হয়ে গেলাম। আমাকে সহ শটটা নেয়া হয়ে গেলো। বারী ভাই বলেন, এই কষ্টের গানটার আরো কিছু ভিজুয়াল লাগবে। ছোট বোনটাকে রাজি করাতে পারবেন? তাইলে ভোরের আলোয় আমি একটা শট নিবো বিকেলের এই আলোর সাথে মিশে যাবে। ছোটবোনের চরিত্র করছে শানারৈ দেবী শানু। তার কাছে যে স্ক্রিপ্ট দেয়া সেখানে এই দৃশ্য নাই। আমি আস্তে করে বললাম, কাল ভোরের সূর্য ওঠার আগে একটা শট নেব তোমার। চারটার দিকে কি শট দিতে পারবা ? কোন মেকাপ ছাড়া। মেকাপ লাগবে না। যে সুয়ারীতে বোনের শ্বশুর বাড়ি যাওয়ার কথা ছিলো এই সুয়ারী খালি পড়ে আছে, এটা দেখে তোমার কষ্ঠ হচ্ছে, এই টুকু শট। শানু বলে, জ্বী কাকু, আমি থাকব। শেষ রাতে আমরা রেডি হয়ে যাই। অপেক্ষা করি কখন ভোরের একটু আলো এসে উঠবে। সুয়ারীর পাশে ক্যামেরা রেডি। আমি, বারি ভাই আর তাঁর একজন সহকারী। শানু এসে হাজির। বলে, রাত তিনটায় ঘুম ভেঙ্গেছিল, আর ঘুমায় নি। এই একটি শটের জন্য অপেক্ষা করছে। শট নেয়া হচ্ছে। বারী ভাই বলছেন, হাতল ধরে নামতে হবে, শানু নামে। যেই শট শেষ, কাট হয়ে গেলো, শানু প্রায় চিৎকার করে উঠে। ভোর বেলা এই গাছের নীচে বড় বড় পিপড়ারা খালি পায়ের শানুকে তাদের নিরাপদ আহার মনে করে খেয়েই যাচ্ছিলো। কোন পিঁপড়া সরাতে গেলে শটে অসুবিদা হবে এই বিবেচনায় চুপ ছিলো। তখনই বুঝেছিলাম, এই মেয়ে কে দিয়ে হবে। এই সেই দৃশ্য। লকডাউনে বসে বসে এসম মনে করি আরকী
আদালত যে কোন কারনেই একজনের ব্যাংক একাউন্ট জব্দ করেছে। তিনি আদালতের কাছে না গিয়ে ফেইসবুক লাইভে তাঁর একাউন্ট ফিরিয়ে দেবার আহবান জানাচ্ছেন। বাহ! কে বলে এদেশে বাকস্বাধীনতা নাই!
প্রকাশিত হলো শাকুর মজিদের মঙ্গলবারের ধারাবাহিক ভ্রমণগদ্য 'পোল্যান্ড : লেস ওয়ালেসার দেশ'-এর ১০ম পর্ব। আজ পাবেন লবণপুরীর গল্প। পোল্যান্ডের সল্ট মাইন নামে পরিচিত এই লবণগুহার দৈর্ঘ প্রায় ৩০০ কিলোমিটার। সমতল থেকে প্রায় ২৫০ ফুট নিচে। বাকিটা পড়ুন পুরো লেখায়।
অসংখ্য ধন্যবাদ Bangladeshi Gardeners Society UK (BGS)কে। অনেকদিন পর খোলা আকাশের নীচে সবুজ পাগল কিছু সুন্দর মনের মানুষের সাথে সুন্দর সময় কাটালাম। সবুজে ঘেরা পরিবেশে প্রান খুলে হাসলাম। আর কি কি খেলাম বলতে গেলে লিস্ট অনেক লম্বা হয়ে যাবে। তাই নাইবা বললাম। দুএকজন ছাড়া কারো সাথে আমার পুর্ব পরিচয় ছিলোনা।
৪৩ বছর আগে, ঠিক এই সময়, প্রায় ৩টায় বাবা আমাকে রাখতে দিয়ে এসেছিলেন ক্যাডেট কলেজে। গত বছর এই দিনে, আমাদের বন্ধুত্বের ৪২ বছর পূর্তিতে স্ট্রিমিয়ার্ডে আড্ডা হয়েছিলো, আমাদের প্রথম দিনের গল্প বলেছিলো অন্য অন্য বন্ধুরা। আজ সবার জন্য এটা দিয়ে দিলাম, আমাদের বন্ধুত্বের ৪৩ বছর পূর্তিতে 
"বাংলা সাহিত্য এক ক্ষণজন্মা কবিকে হারিয়েছিল। সুকান্তের মতোই অল্প বয়েসে চিনতে না পারা এক অসুখের শিকার হয়ে অল্প বয়সে মারা যাওয়া এই কবির নাম আবুল হাসান। তাঁর জীবনের গল্প আমি প্রথম শুনি মামুনুর রশীদের কাছে। ষাটের দশকে ঢাকার এক মেসে দুইজনের এক বিছানায় সময় ভাগ করে ঘুমাতেন তিনজন। মামুনুর রশীদ ছাড়া বাকি দুইজন কবি। একজনের নাম নির্মলেন্দু গুণ, আরেকজন আবুল হাসান।
জীবনীভিত্তিক উপন্যাস আমাদের দেশে কম হয়েছে। যা-ই হয়েছে প্রায় সবগুলোই পাঠক পেয়েছে। এই তালিকায় নতুন সংযোজিত হতে যাচ্ছে মোশতাক আহমদের 'ঝিনুক নীরবে সহো'। আজ পেলাম প্রচ্ছদের চূড়ান্ত কপি। কভারে নতুন কিছু সংযোজন হয়েছে। দেখে ভাল লাগলো। উপন্যাস না বলে মোশতাক একে 'ডকু-ফিকশন' বলতে চাইছে, যেখানে শতাধিক চরিত্রের শ্রেষ্ঠাংশে আছেন ঝিনুকের মতো নীরবে সহা, যার কেবলই রাত হয়ে যায়, এমন কবি আবুল হাসান। প্রকাশক জানালেন, এর মধ্যেই রকমারিতে ৩০% ছাড়ে বইটির প্রি-অর্ডার শুরু হয়ে গেছে। জুলাইর প্রথম সপ্তাহেই হাতে পাওয়া যাবে ৩২০ পৃষ্ঠার এই ডকু-ফিকশনের বই।
বাংলা সাহিত্য এক ক্ষণজন্মা কবিকে হারিয়েছিল। সুকান্তের মতোই চিনতে না পারা এক অসুখের শিকার হয়ে অল্প বয়সে মারা যাওয়া এই কবির নাম আবুল হাসান। তাঁর জীবনের গল্প আমি প্রথম শুনি মামুনুর রশীদের কাছে। ষাটের দশকে ঢাকার এক মেসে দুইজনের এক বিছানায় সময় ভাগ করে ঘুমাতেন তিনজন। মামুনুর রশীদ ছাড়া বাকি দুইজন কবি। একজনের নাম নির্মলেন্দু গুণ, আরেকজন আবুল হাসান। এই আবুল হাসানের কিছু কবিতা আমার পড়া হয়েছিল। জীবনানন্দের পর এই কবির কবিতার কদর ছিল আমাকের ক্যাডেট কলেজের কম্পাউন্ডে। কিন্তু তাঁর সম্পর্কে বেশি কিছু জানি না। জানে মোশতাক। মোশতাক আমাদের ক্যাডেট কম্যুনিটির আমার এক ব্যাচের জুনিওর ছোটভাই। কবিতা সে যত ভালো লেখে, কবিতা সম্পর্কে সে তার চেয়ে বেশি বুঝে। আমাদের আড্ডায় তাঁর কাছ থেকে আমরা কবিতা বুঝার তালিম নেই। কী মনে হলো তাঁর, হঠাত শুনি সে একটি উপন্যাস লিখছে, এক কবির জীবন নিয়ে। সে কবি, আবুল হাসান, যার একটি বিখ্যাত কবিতার শিরোনাম ' ঝিনুক নীরবে সহো' থেকে উপন্যাসের নাম করেছে। এ উপন্যাস প্রকাশের পথে। পেন্ডুলাম থেকে বেরুচ্ছে। 
আচ্ছা, ফেইসবুকে এমন কোন সিস্টেম আছে নাকি, যে অমুক অমুক বিষয়ে যারা পোস্ট দেবে সেগুলো আমার হোম পেইজে কখনোই আসবে না। ইদানিংকার দুই লিঙ্গের দুই চরিত্র নিয়ে এতো বেহুদা আলাপ দেখতে পাই যে চাইলেও সরাতে পারি না।
এমন সত্যবাদী কবি আমাদের একজনই। শুভ জন্মদিন গুণদা। (আমি সাবধানে গুণদা, লিখি, প্রায়ই আমার শিফট বাটন চাপতে ভুল হয়, তখন লেখা আসে 'গুন্ডা'। হা হা।)
শুভেচ্ছার উপর ট্যারিফ ধার্য করা উচিত। বিনা পয়সার শুভেচ্ছা দিতেছে ত দিতেছে। আংগুল ব্যাথাও করে না। বেশ কয়েকজনকে লিখতে দেখলাম- পৃথিবীর সকল বাবাকে শুভেচ্ছা। কেউ লিখছেন, জাতি ধর্ম নির্বিশেষে সকল বাবাকে জানাই শুভেচ্ছা। যদি এমন হত যে অন্তত এক পয়সা দিতে হবে একজনকে শুভেচ্ছা জানাতে তাহলে অনেক বুঝে শুনে শুভেচ্ছা দিত। মাগনা আলকাত্রা দিয়া কতো আর উগার ভরা যায়!
ছেলেরাও একসময় বাবার কোল বদলায়, বদলাতে বদলাতে একসময় তার কোলেও তার ছেলেরা বসে, আবার সেই ছেলেরাও বড় হয়ে যায়
আহাম্মক চিনিবার সহজ উপায়-- ফয়লা আম্মক শেখ, হারাদিন আতায় ফেখ ফয়লা আম্মক এ, ফরার খতা লয় যে ফয়লা আম্মক এ, মাউগোর খতা হুনে যে আম্মখ লম্বর দুই, জমিনো ফাস অইবার লাগি যে দে ভুই (ভূষি) আম্মখ দুই এরে খয়, ফরার বাড়িত যে ভাত্তুয়া অয় আম্মখ দুই এরে খয়, ফরার ছল্লা যে লয় আম্মখ দুই যে হখলর হালা, ফছা মাউগ তার গলার মালা আম্মখ লম্বর তিন, ছুট লুকের কাছে যে খরে ঋণ আম্মখ লম্বর তিন, যে ঋণ খরিয়া দে ঋণ আম্মখ লম্বর চাইর, ফরার খতায় যে লাগায় মাইর আম্মখ লম্বর চাইর, মাজে হামাইয়া যে খায় মাইর আম্মখ চাইর, যে জামাই বৌয়ে খরইন মাইর আম্মখ লম্বর ফাছ, বাড়ির সীমানায় যে লাগায় গাছ আম্মখ লম্বর ফাছ, বাড়ি বাটি যে অধো লাগায় গাছ আম্মখ লম্বর ছয়, হখল খতায় যে খয় ‘জ্বী অয়’ আম্মখ লম্বর ছয়, মাউগোর খাছে যে মর্ম কথা কয় আম্মখ লম্বর সাত, দাওতো গিয়া যে খায় ফেট ভরি ভাত আম্মখ লম্বর সাত, মাতো আগে যে মাতে মাত আম্মখ লম্বর আট, যুবত নারীরে যে ফাটায় ঘাট আম্মখ লম্বর আষ্ট, জিদো উটি যে বেসাত করে নষ্ঠ আম্মখ লম্বর নয়, সামান্য কথায় যে খরে ভয় আম্মখ লম্বর নয়, মাউগোর কাছে যে মর্ম খতা খয় আম্মখ লম্বর নয়, হখল খতায় যে খয়, ‘জি অয়’ আম্মখ লম্বর দশ, শরিলো বল থাকতে যে হয় অবশ আম্মখ লম্বর দশ, দুশমনরে যে দে হশ আম্মখ লম্বর দশ, খমিনরে যে দে হশ
সাইবার বুলিং কেন হয়? পাগলের হাতে দা গেলে সাইবার বুলিং হয়। হ্যাপি সাইবার বুলিং ডে
'ক্যাডেট কলেজের দুস্প্রাপ্য ছবি' নামক একটা গ্রুপে এই ছবিটা দেখে টাশকি খাইলাম। ইহা ১৯৮১ সালের।
কিছুদিনের মধ্যেই প্রকাশ হতে যাচ্ছে মোশতাক আহমদের লেখা উপন্যাস - ঝিনুক নীরবে সহো । বেশ কয়েক বছর ধরে মোশতাক কাজ করছেন অকাল প্রয়াত কবি আবুল হাসানকে নিয়ে । আজ কালের কন্ঠে প্রকাশ হলো আবুল হাসানকে নিয়ে তাঁর একটি লেখাও।
পারিবারিক, সাংস্কৃতিক কিংবা প্রাতিষ্টানিক - এর কোন না কোন শিক্ষা না থাকলে আর যা কিছু চাইলে হওয়া যায়, শিল্পী হওয়া যায় না। এটা খুব কঠিন জায়গা।
সেলিনা হোসেন মাতৃসমা এক মহিয়ান নারী। আমার খুব পছন্দ তাঁকে। তাঁর কিছু লেখাও আমার ভালো লেগেছে। দেশে বিদেশে (ভারতে) তাঁর সাথে আমার অনেক ছবি। দিব না। সেলিনা হোসেনের সুস্বাস্থ আর দীর্ঘায়ূ কামনা করি। শুভ জন্মদিন সেলিনা হোসেন (আসলে আমি 'সেলিনা আপা' বলি, কিন্তু তিনি আমার মায়েরও দুই তিন বছরের বড়, তাই 'সেলিনা খালা' না বলে শুধুই সেলিনা হোসেন বলে রক্ষা নিলাম)।
ছালিয়ে ল্যাটফ্যাট তিন কান কাটা তিরিভূবন দেখাইলো চিলা বেটা। যে জানে না টেফোর ভাও তার কাছে গিয়া টেফ টেফাও । এই ছড়ার পেছনে একটা মজার গল্পও আছে, খে খইতা ফারবা ?
কবিতা বুঝি বা না বুঝি পড়তে ও শুনতে ভালোই লাগে। কবিতার পাঠক বা শ্রোতা হিসাবে ভানও করি। কিন্তু চিন্তা করে দেখলাম এ জীবনে যত কবিতা পড়েছি তার.০১%ও আমার মনে গভীর কোন রেখাপাত করে নাই। এগুলো না পড়লেও আমার কোন ক্ষতি ছিল না। আর যে কয়টা কবিতার লাইন আমার মনে রেখাপাত করেছে তা অন্তত ৬০-৭০ বছর আগের লেখা। ১০০ বছরের বেশি আগের লেখাও কিছু কবিতার কথা মনে করতে পারি। তবে এর চেয়ে অনেকগুণ বেশি আমার মনে ধরে সিলেটি ছিলক আর ডাকের কথা। সে সব নাম না জানা মানুষের মুখের বুলি গুলো পড়লে আর কবিতা পড়া লাগে না। সেগুলোর মধ্যে ছন্দ আছে, উপমা আছে, রূপক আছে, কী নাই। আর সহজে মনে রাখার জন্য ছোট ছোট বাক্য, দুই লাইন বা বেশি হলে চার লাইনে শেষ। কিছু আছে সরাসরি ডায়ালগ, কিছু ছড়ার মত। কী অসাধারন কথা.... যেমন একটা বলি - আহাম্মক নম্বর দুই যে ছাড়ে পরের পুকুরে রুই বা আইতে যাইতে - 'বলাইর বাপ' আর আম পাকিলে - 'মৌয়া'
আমাদের অনুজপ্রতিম কবি-বন্ধু (ও চিকিৎসক) মোশতাক আহমদ এখনো গুরুতর অসুস্থ। আমাদের প্রার্থনা সে শীঘ্রই সুস্থ চোখ দিয়ে আমাদের দিকে তাকিয়ে তাকিয়ে আবার সুন্দর সুন্দর কবিতার আলাপ করবে। এই ক্লিপটি আমাদের লিট সোসাইটির এক অনুষ্ঠানে ১৯ জুন ২০১৯ তারিখের
মায়ার কুসুম প্রায় ৪০ বছর পর দুই বোনের একান্তে একসাথে দুই সপ্তাহ কাটানোর পর ছোট বোন কুসুমের নিজ দেশ (বিলাত) ফেরত যাওয়ার আগে আমেরিকার মিশিগানের এক বাড়ির বিছরায় আলাপনের এই ভিডিও প্রায় গোপনে ধারন করা হয়েছিল, আগস্ট ২৯, ২০১৬ তারিখে।
আগে কী সুন্দর দিন কাটাইতাম......... দক্ষিণ কোলকাতা সিলেট এসোসিয়েশন এবং জালালাবাদ এসোসিয়েশন ঢাকার যৌথ আয়োজনে ২০১৪ সালের ডিসেম্বর মাসে অনুষ্ঠিত ইন্দো-বাংলা সিলেট উৎসব-এ ২৭ ডিসেম্বর ২০১৪ মঞ্চস্থ গীতি-নৃত্যনাট্য – ‘মহাজনের নাও’ এর একটি অংশ । পরিচালনা- নীলাঞ্জনা জুঁই, প্রযোজনা- নৃত্যশৈলী সিলেট
আজ কচির জন্মদিন। কচির সাথে আমাদের অনেক স্মৃতি। আমরা একসময় ৪ ফুট উচ্চতার দূরত্বে পাশাপাশি ছিলাম। নিকটতম প্রতিবেশি। আমাদের কত মধুর ছিল সেই দিনগুলি, আমাদের ভাটিয়ালির দিনগুলি.....
১০ বছর বয়সের এক বালক তার প্রথম জন্মদশক উদযাপনের সময় স্বসম্পাদিত একটি স্মরণিকা প্রকাশ করেছিলো তার আত্মীয় ও স্বজনদের লেখা নিয়ে । এটা আজ ছেড়ে দিলাম, আরো এক দশক পর ।
ইহা ১৯৯৮ সালের একটি চিত্র। স্থান ভারতের মানালীর একটি পাহাড়চুড়ায়। এখানে ৩ টি বৃত্ত আছে , একটি একজন বিশিষ্ঠ অভিনেতার
২০০১, ফেব্রুয়ারি ১৮। নিউ ইওর্ক। বাংলা পত্রিকার অফিস । মালেক ইমতিয়াজ বাকিদের ট্যাগ করে দিও । ভিডিওটা কে ধারন করেছেন মনে করতে পারছি না। তিনি নৃত্যশিল্পী হতেও পারেন। অনেক চেষ্টায় কম নাচানাচি করা ২মিনিটের ক্লিপ রাখা গেলো ১৫ মিনিটের রাশ থেকে। তারপরও, কেউ একজন এটা ধারন করে রেখেছিলেন বলে আজ পেয়ে গেলাম।
আমি যে গান গেয়েছিলাম আমার ভ্রমণকাহিনী লেখার একটা ইতিহাস আছে। এর সূচনা হয়েছিল ‘আমিরাতে তেরোরাত’ দিয়ে, ২০০৩ সালে। তারও একটা কাহিনী আছে। সেটা হচ্ছে- ১৯৯৭ সালে কেবল ছবি তোলার ধান্ধা নিয়ে, দুইটা স্টিল ক্যামেরা কাঁধে করে ১৪ দিনের টুরিস্ট ভিসা নিয়ে গিয়েছিলাম আরব আমিরাতে । এক ক্যামেরায় রঙিন ফিল্ম, আরেক ক্যামেরায় স্লাইড বা সাদাকালো ফিল্ম। এই ছিলো আয়োজন। যা দেখবো তার ছবি তুলবো। ট্রান্সপারেন্সিতে ছবি তুললে কেলেন্ডারের জন্য ছবি বেচা যায়, এটাও ছিলো ধান্ধা। কেউ কেউ তখন আমার কাছ থেকে ছবি নিয়ে ক্যালেন্ডার ছাপে, আমাকে টাকাও দে । দেশে ফেরত এসে ছোট্ট একটা পোর্টেবল স্লাইড প্রজেক্টর নিয়ে বন্ধুবান্ধব, আত্মীয়স্বজনকে স্লাইড শো করে দেখাতামএ সময় বেক্সিমকো থেকে একটা সুন্দর সাহিত্যপত্রিকা বেরুতো, ট্যাবলয়েডে, সম্পূর্ণ রঙীন। 
আমাদের সামনে একটা ডিজিটাল প্রজন্ম বেড়ে উঠছে। এদের কাছে অনুসরণ করার মতো নেতা নেই, আদর্শ মনে করার মত শিক্ষক নেই, মেনে চলার মত মুরুব্বি নাই। তারা বইপুস্তকে মনোযোগী না। আত্মীয়-স্বজন, পারিবারিক বন্ধন কী সেটা জানে না, বড়দের সম্মান করার সংস্কৃতি তাদের কাছে হাস্যকর। মুঠোয় থাকা মোবাইল ফোন তাদের রেডিও, তাদের টিভি, তাদের সিনেমা, তাদের নিউজপেপার। এই ডিজিট্যাল প্রজন্মকে সংস্কৃতিবান করতে পারতো কিছু মা-মাটি-মানুষমুখি শিল্প-সাহিত্যের আয়োজন। এর জন্য রাস্ট্রের প্রনোদনাপূর্ণ বাজেট প্রত্যাশা করি। 
২০০১ সালের আগস্ট সেপ্টেম্বর মাস। আমি একুশে টিভিতে মিটিং করি সায়মন ড্রিং এর সাথে। আমেরিকায় অভিবাসন করা জীবিত সবচেয়ে পুরানো একজনের জীবনকাহিনী শুট করে এনেছি। এটা নিয়ে কী করা যায়, এমন। দ্বিতীয় দিন আমার সাথে দেখা হলো একুশে টেলিভিশনের চেয়ারম্যান এ এস মাহমুদ । তিনি আমার কাহিনী শুনেছেন। আমাকে একটা বই দিলেন- ইংরেজিতে লেখা। লেখকের নাম - ক্যারোলিন এডামস। বই এর নাম - এক্রস দ্যা সেভেন সীস এন্ড থার্টিন রিভার্স। আমাকে বলেন, এই বইটা আপনি নিয়ে যান। দেখেন, এটা নিয়ে কিছু করতে পারেন কী না। আমি বাড়ি এসে গো গ্রাসে বইটা পড়তে থাকি। সিলেটিদের লন্ডনে অভিবাসিত হবার দালিলিক ইতিহাস। ৭ জন পাইওনিয়ার সিলেটি অভিবাসির মহাসংগ্রামি জীবনকাহিনী। কিন্তু এঁদের আমি আমার ক্যামেরার সামনে পাই কী করে ! এর কয়েকমাস পরে (জুলাই ২০০২) আমি লন্ডন যাবার সুযোগ পাই । রেইন বো ফিল্ম সোসাইটি বাংলাদেশী চলচ্চিত্র উতসব করবে লন্ডনে, আমার লেখা ও প্রযোজনা করা টেলিফিল্ম 'নাইওরী' সেখানে প্রদর্শিত হবে। আমি আমন্ত্রিত। আমি যাবো, সাথে যাবে আমার নতুন কেনা মিনি ডিভি ক্যাম। আমি ঠিক করলাম, যাবোই যখন, (গঞ্জে যখন এসেই গেলাম, চাচার নামে মামলাটা করেই যাই), নবাব আলীকে খুঁজে বের করে ফেলি। এর আগে আমি নবাব আলীর গ্রামের বাড়ি শেরপুরে যাই । শুধু তাই না, কোলকাতা চলে যাই। খিদিরপুর ডক ইয়ার্ডের যে গল্প আছে সেটার কিছু রাশ নিয়ে নেই। লন্ডন গিয়ে জানতে পারি যে , যে ৭জন পাইওনিয়ার সিলেটির গল্প লেখা আছে তার মধ্যে একজন মাত্র জীবিত। তাঁর নাম নবাব আলী। আর কেউ বেঁচে নেই। নবাব আলী থাকেন আমার খালু শাহব উদ্দিন বেলালের কাছাকাছি এলাকায়। তিনি তাঁর নিকট পরিচিত। আমি একবেলা তাঁকে নিয়ে কাটালাম। তাঁর বড় ছেলে হাসান সাহেবের সাথে গেলাম তাঁর পরিবারে। আমি বেশ বিষ্মিত হয়ে দেখলাম এবং ধারন করলাম সিলেটি, ইংরেজম বেলজিয়ান মিশ্রিত ৪ পুরুষের কিছু ফুটেজ। তারপর কথা ছিলো, বইয়ের বর্ণনা অনুযায়ী যে বন্দরে তিনি এসে উঠেছিলেন, প্রথম যে বিল্ডিং এ চাকরি নিয়েছিলেন, ভারতীয় ভাতের দোকান দিয়েছিলেন, জুয়া খেলার ঘর বানিয়েছিলেন, সেসব জায়গায় যাব। তিনি রাজীও হয়েছিলেন। কিন্তু পরে আর যাওয়া হয় নাই। শুনি তিনি অসুস্থ। বিছানা থেকে নামছেন না। আমি সেবার চলে আসি। এর কয়েকমাস পরে আমি আবার লন্ডন যাই। তখন অন্য একটা পারিবারিক বিয়ের আয়োজনে ব্যস্ত ছিলাম। ফুরসত নিয়ে যখন আমার ঠিক করলাম দু-এক দিনের মধ্যে তাঁর কাছে আবার যাব, এ সময় হঠাত দেখি স্থানীয় টেলিভিশনে স্ক্রল হচ্ছে- (অনেক বিশেষন দিয়ে তাঁর নাম লেখার পর ) রয়েল লন্ডন হাসপাতালে মারা গেছেন...। নবাব আলীকে নিয়ে যে কাজটি শুরু করেছিলাম ২০০২ সালে, তা শেষ হলো না। আজ কিছু ফুটেজ দেখলাম। বেশ তাজাই ফুটেজগুলো। ডিভি ক্যামে নেয়া। আমারও বয়স হয়ে গেছে। ৭ কেজির ক্যামেরা ট্রাইপড একা একা বয়ে বয়ে দেশ বিদেশে শ্যুট করার আর তাকত নাই। তবুও, ভাবছি......
আমের সিজন চলে যাচ্ছে, এখনো কোন দৈনিকের বিনুদুন পাতায় খবর দেখলাম না যে, এক উঠতি নায়িকা বলছেন 'এক বসায় ১৮ টা আম খেয়ে ফেলেছি'। সাংবাদিকেরা কি লকডাউনে আটকা? 
২০১৮ সালের ১৩ অক্টোবর চট্টগ্রামে বাংলাদেশ স্থপতি ইন্সটিটিউটের চট্টগ্রাম চ্যাপ্টারের বার্ষিক অনুষ্ঠানে 'স্থপতির শিল্পভাবনা' শিরোনামে আমাকে বলতে দিয়েছিলো। সেখানে ৩০ মিনিটের বক্তৃতার সম্পাদিত (খারাপ ওডিও ফেলে নতুন ওডিও বসিয়ে) ১৫ মিনিটে প্রকাশ করলাম, ইউটিউবে ।
এটা ফেইসবুকে আমাকে ট্যাগ করা প্রথম ছবি। ঘটনা ছিল এই দিন, ১ জুন ২০০৮ সালে।
ইহা ২০০২। কলকাতার এক হোটেলের লবিতে বসে দেখতে পাওয়া। কায়েস ভাই পাশে ছিলেন। ঠাস করে ক্লিপ নিয়ে নিলেন 
টিভি রিপোর্ট যে কতো বড় বিনুদুন দিতারে , এইটা না দেখা পর্যন্ত আমার পুরা ধারনা ছিলো না। বাইদ্যাওয়ে, হাঁটুজলে শাড়ি পরে সাতারকাটা এই উদ্ধারকর্মি কী শেষ পর্যন্ত রাস্তা পার হতে পেরেছিলেন ? নাকি 'কাট' বলার পর সাতারকাটা বন্ধ হয়ে গিয়েছিলো, জানতে মুঞ্চায়।
আমাদের সুন্দরেরা কত দ্রুত যে অতীত হয়ে গেলো ! ক্লিপটি ১৯ বছরের পুরানা। তখন নতুন ভিডিও ক্যামেরা হয়েছে আমার। যা দেখি তার ছবি তুলে রাখি। ১৯ বছর পরে যে এটা পাবলিককে দেখানর জন্য তখন তুলেছিলাম, তা কিন্তু না। বিদ্যা 
ফেইসবুকের চেয়ে বড় কোন টেস্টিমোনিয়াল নাই। ফ্যাক্টঃ বাংলা একাডেমির প্রাক্তন ও বর্তমান মহাপরিচালকের মৃত্যু এবং মৃত্যুপরবর্তি স্ট্যাটাসে প্রকাশিত আমলনামার ইশতেহার। একটা ডান হাতে, আরেকটা বা হাতে। আচ্ছা, বদলোক মারা গেলেও কী তার প্রশংসা করতে হয়? 
২০১৭ সালের কথা। আমাদের সাবের ভাই তখন ষাটে পড়বেন পড়বেন অবস্থা। নানা আয়োজন শুরু হয়েছে। বই ছাপা হচ্ছে, বড় অনুষ্ঠানের প্রস্তুতি হচ্ছে। জন্মদিন ২৬ মে। কিন্তু ২০ মে আমি দেশ ছেড়ে চলে যাব। এই বড় আয়োজনে আমার থাকা হবে না। এ কারনে ১৯ মে, সন্ধ্যাবেলা আমার বনানীর অফিসে বসিয়েছিলাম এক সাবেরী আড্ডা। সেই আড্ডার কথা আজ, এখন আবার মনে পড়লো
আমাদের বুয়েট এলামনাস হাবিবুল্লাহ সিরাজী বাংলা একাডেমির মহাপরিচালক নিযুক্ত হবার পর আমি একটু বিশেষ সুবিধা পেয়েছিলাম। নানা বিষয়ে 'সিরাজী ভাই'কে সরাসরি আবদার, অনুযোগ, অভিযোগ জানিয়ে দিতে পারতাম। করোনাকালে আমাদের আর দেখা হয় নি। একবার বুয়েট এলামনাইর জন্য সেলিব্রেটি এলামনাসের ক্লিপ নিয়ে একটা করোনা সচেতনতার ভিডিও বানাতে তাঁর সাথে আমার শেষ কথা হয় ১ ডিসেম্বর ২০২০। মূল কথা শুরুর আগে তাঁর দপ্তরে দেয়া আমার কাগজটি নিয়ে তিনি নিজেই কথা বলেছিলেন। তাঁর সাথে আমার আর কথা হবে না, এটা মেনে নিতেই পারছি না।
১৬ ঘন্টার দুই ক্যামেরার রাশ দেখে সাড়ে ৫ মিনিটের ইশপিশাল ফুটেজ আলাদা করলাম। আমারই অগোচরে আমার সহপর্যটক লাভলু ভাইয়ের ধারন করা ছিলো এইসব ফুটেজ। মিশরে ৮ রাত ছিলাম আমরা, দুই ক্যামেরা নিয়ে। একটা আমার হাতে, আরেকটা লাভ্লু ভাইয়ের। কিন্তু এই দেশ নিয়ে বই (ফেরাউনের গ্রাম) লিখলেও ট্রাভেল ডকু বানানো হয়নি। সেকারনে এই ফুটেজগুলো আগে দেখি নাই। আজ দেখলাম, প্রীত হইলাম। এবং ফেইসবুকেও দিয়া দিলাম। কৃতজ্ঞতা 
ফেরাউনের মন্দির। প্রায় সাড়ে তিন হাজার বছর আগে মিশরাধিপতি  দ্বিতীয় রামসিস লুক্সরে একটি মন্দির বানিয়েছিলেন। বাইবেল ও কোরানে এই দ্বিতীয় রামসিসই ফিরুন বা ফেরাউন নামে পরিচিত। এই ভিডিওচিত্রটি ২০০৯ সালের অক্টোবর মাসে ধারন করা
গত বছরের আল্লার কসম লকডাউনে আম খাওয়ার গল্প । একদিন পত্রিকায় দেখলাম, এক নায়িকা এক বসায় ৮ টা আম খেয়ে ফেলেছেন, এমন নিউজ দেখে আমার হঠাত করে আম খাওয়ার ইচ্ছা হলো। কিন্তু আম পাই কই ? আমি তখন কারো সাতে পাঁচে থাকি না, বারান্দা থেকেও আমি নামি না। নীচে নামা তো দূরের কথা, শুনেছি ২১ ফুট দূরত্ব ভেদ করে করোনাপ্পা চলে আসতে পারে, তাই জানালা ভিজিয়ে ঘরে বসে খালি নেটফ্লিক্স আর ফেইসবুক। ফেইসবুকে তখন নানা অন লাইন ডেলিভারির এপ্স আর রিকুয়েস্ট। আমি দুইটা ঘরেখাবার দেয়ার এপ্সে যোগ দিয়েছি কিন্তু আবেদন পেয়েছি প্রায় শতাধিক। এই দুইটা ছাড়া বাকি সব কাপড়চোপড়ের, শাড়িগহনাই বেশি। এর মধ্যে একটা পেয়ে যাই ম্যাঙো মার্কা। আমি খচ করে তারে লাইক দিয়ে নিয়ে নেই। আর ১০ কেজির একটা অর্ডার মারি। প্রি-অর্ডার। কিন্তু ডেলিভারির ডেইট পাই না। আমি ইনবক্সে গুতাই আমার জবাব আসে - ভাই, সবুর করুন, এখনো কাচা আছে আম। একটু পাকলে আপনি পরথম পাইবেন। আমি অপেক্ষা করতেই থাকি। এক সময় খবর পাই, পুরা ট্রেন ভরে রাজশাহি থেকে আম আসছে। আমি আবার ইনবক্স মারি। - ভাই, আমার খবর কি আছে ? - জ্বী আছে। লোক চলে গেছে আম নিয়া ঢাকায়। কালকের মধ্যে বাসায় পৌঁছে যাবে। পরদিন দুপুর বেলা আমার নাম্বারে ফোন আসে। আমার আমওয়ালা ফোন করেছেন। তিনি পায়ে হেঁটে রওয়ানা দিয়েছেন, তাঁর মাথায় সম্ভবত ১০ কেজি আম। মগবাজার মোড় থেকে ফোন দেন আমাকে। আমি লোকেশন জানিয়ে দিলাম বাসার নম্বরসহ। সাথে এস এম এস । খানিক পরে আবার ফোন। তিনি বাসা খুঁজে পাচ্ছেন না। আমি বলি, এস এম এস পড়েন ভাই। তিনি বলেন, না আপনি মুখে বলেন। আমি বলি, এখানে একটা ১৮ তালা বিল্ডিং আছে, তার পাশ দিয়ে ঢুকেন, আমি লোক পাঠাচ্ছি নীচে। তিনি বলেন, আমি ১৮ তালা কেমনে খুঁজবো ? আমি বলি, এখানে ১০/১২ তালার বেশি কোনটা নাই, একটাই ১৮ তালা, তার পাশে যে রাস্থা আছে তা দিয়ে ঢুকে যান। আম ওয়ালা রাজশাহীর মিস্টি টানে বলে, এখানে তো সব উচা উচা দালান, আমি ১৮ তালা গুন্তে পারবো না। আমি গেলাম। এই বলে লোকটি চলে গিয়েছিলো। আমি সেদিন আর আম পাইনি। এর পরের লটে আমাকে আম পাঠানো হয়েছিলো, খেয়ে মজাও পেয়েছিলাম, এক বসায় ৮ টা না খাইলেও ২/৩টা তো খেয়েছি, কিন্তু তালা গুনতে না পারার কারনে যে লোকটা সেদিন আমাকে আম না দিয়ে চলে গিয়েছিলো সে এই আমগুলো আলটিমেটলি কী করেছিল আমি এখনো জানিনা।
একবার 'বিচিত্রা'য় একটা স্টোরি পড়েছিলাম। শিরোনাম ছিলো - 'চোরের গাও'। সুনামগঞ্জের এক গ্রামের বাসিন্দারা গর্বের সাথে নাকি নিজের পেশা হিসাবে 'চোর' লিখে। এটা হাছা নি? 'বিচিত্রা' বন্ধ হয়েছে অনেক আগে। 'বিচিত্রা' এখন নাই। আচ্ছা, চোরের গ্রাম কি আছে এখনো? সেটি এখন কোথায়? 
একবার 'বিচিত্রা'য় একটা স্টোরি পড়েছিলাম। শিরোনাম ছিলো - 'চোরের গাও'। সুনামগঞ্জের এক গ্রামের বাসিন্দারা গর্বের সাথে নাকি নিজের পেশা হিসাবে 'চোর' লিখে। এটা হাছা নি? 'বিচিত্রা' বন্ধ হয়েছে অনেক আগে। 'বিচিত্রা' এখন নাই। আচ্ছা, চোরের গ্রাম কি আছে এখনো? সেটি এখন কোথায়? 
গত ঈদের আগে সমকালের কালের খেয়া ঈদসংখ্যার জন্য লিখেছিলাম এই লেখা।
সেদিন, ২০১৮ সালের ১৩ মে Lovely Deb এর সাথে আমরা কয়েকজন সই নিয়ে জলে গিয়েছিলাম।
আমাদের করোনাকালের অতি সীমিত পরিসরের পারিবারিক উদযাপন। অনেক দিন পর ৪ জনকে এক ফ্রেমে পাওয়া গেলো। ১৩ মে বলে কথা ! ফটোগ্রাফার নিজেই।
২০০৫ সাল। কলেজে গিয়েছি রি-ইউনিওনে । আমার সাথে জুম ল্যান্সওয়ালা ভিডিও ক্যামেরা, যা পাই তাই তুলি। দূর থেকে দেখি আমিনুল নামছে, কোলে তার কন্যা। আমি একটা শট নিলাম। একটাই শট। ৪৫ সেকেন্ডের। তখন আমি ভিডিও ক্যামেরা ধরতে শিখেছি মাত্র। আজ এটাও পেলাম। লক্ষ্য করলাম, আমি যখন এই ছবি তুলছি তখন সামিরা (আমিনুলের বৌ) বার বার নিষেধ করছিলো, আর যেনো না তুলি। আজ ১৬ বছর পর এই ভিডিও তুমি বার বার দেখবা, আর বলবা, আহারে শাকুর ভাই, আরো কিছু কেন নিলেন না। এই হচ্ছে, পুরানা ফুটেজের মজা। এই ভিডিও আর কেউ তো না ইা, আমিও এর আগে দেখি নাই। তুলে রেখেছিলাম । এই যা 
ফেইসবুক মনে করিয়ে দিল ৯ বছর আগের এই দিনের কথা । ১১ মে ২০১২। মাঝরাত থেকেই টেলিভিশন চ্যানেলের ক্যামেরাগুলো বিমানবন্দরের ভিআইপি লাউঞ্জের বাইরে দাঁড়িয়ে। ভেতরে দশ-বারোজনের একটা দল। সবার প্রতীক্ষা কুয়েত এয়ারওয়েজের বিমানটি সাড়ে চারটায় নামবে তো! বিমান নামে খানিকক্ষণ দেরি করে। ভিআইপি লাউঞ্জ থেকে ভেতরের দিকে একটা সিঁড়ি বিমানবন্দরের আরেকটা করিডরের সঙ্গে যুক্ত হয়েছে। বিমান থেকে প্রথমেই বের হয়ে আসেন হুমায়ূন আহমেদ। সাদাকালো স্ট্রাইপের শার্টের উপর হালকা ছাই রঙের কোট, মাথায় হ্যাট, কোলে নিনিত। মাজহার এসে কোল থেকে নিনিতকে নিয়ে নিজের কোলে রাখে। পেছনে পেছনে নিষাদ আর শাওন। হুমায়ূন আহমেদ ইতিপূর্বে বহুবার বিদেশ থেকে দেশে ফিরেছেন। কিন্তু এরকম কঠিন উষ্ণ সংবর্ধনা কখনো তাঁর পাওয়া হয় নি। তিনি নিজেও এতগুলো কাছের মানুষকে দেখে বেশ বিহবল। মুখে হাসি আর বিস্ময়ভরা চোখ। করিডোর দিয়ে হেঁটে নিচের লাউঞ্জে কিছুক্ষণ বসা হলো। মাজহার সবার পাসপোর্ট নিয়ে ভেতরে গেল ইমিগ্রেশনের সিল মারা আর ব্যাগেজগুলো নিয়ে আসতে। হুমায়ূন আহমেদ বসে পড়েন আড্ডায়। নিউইয়র্ক বিমানবন্দরে যে সাংবাদিকেরা তাঁকে বিদায় দিয়েছিলেন তারাই সংবাদ পাঠিয়েছেন অনলাইন নিউজ এজেন্সিতে। হুমায়ূন সেখানে স্পষ্ট জানিয়েছেন যে, তিন সপ্তাহের চিকিৎসা বিরতিতে তিনি দেশেই আসতে চান। কারণ দেখিয়েছেন ৪টি। তার প্রথমটি হলো-প্রিয় নুহাশপল্লীর গাছপালার সঙ্গে সময় কাটানো, দ্বিতীয় কারণ, মা’র সঙ্গে দেখা করা, তৃতীয় কারণ, বন্ধুবান্ধবদের সঙ্গে আড্ডা দেওয়া আর চতুর্থ কারণ - নতুন বাজারে ওঠা ছোট ছোট গোল আলুর সঙ্গে জিয়ল মাছের [কই, শিং] ঝোল দিয়ে গরমভাত খাওয়া। ইচ্ছাবিলাসী হুমায়ূনের সব ইচ্ছা একে একে পূর্ণ হবে। বিমানবন্দরেই দেখা মিলেছে তাঁর প্রিয় বন্ধুদের অনেকেরই সঙ্গে, বাদ বাকি সব আয়োজন ঠিক করে রাখা, নুহাশপল্লীতে। হুমায়ূন বিমানবন্দরের লাউঞ্জ থেকে যখন বেরুলেন, তখন রাতের অন্ধকার কেটে গেছে। সূর্য উঠেছে কী উঠে নি, সেটা অবশ্য ভালো করে বোঝা যাচ্ছে না, তবে যে পরিমাণ আলো এসেছে তাতে মাঝরাত থেকে শিকারিদের মতো ওঁত পেতে থাকা টেলিভিশন চ্যানেলের ফটোগ্রাফারদের সানগান ব্যবহারের প্রয়োজন হয় নি। চোখের সামনে এত সাংবাদিককে একসঙ্গে দেখে তাঁর চোখে বিস্ময়, মুখে প্রথমেই যে কথাটি বললেন, তা হলো - আমি সত্যিই অভিভূত। এরপর রজনীকান্ত সেনের একটা গানের কথা বললেন, ‘আমি অকৃতি অধম বলেও তো কিছু কম করে মোরে দাও নি/যা দিয়েছ তারই অযোগ্য ভাবিয়া কেড়েও তো কিছু নাও নি।’ ধন্যবাদ জানালেন সাংবাদিকদের। তাঁরা প্রশ্ন করলেন চিকিৎসা নিয়ে, ডাক্তার কী বলল -এ সব। হুমায়ূন আহমেদ শাওনের দিকে ইঙ্গিত করেন। বলেন, এ বিষয়টা ও গুছিয়ে বলতে পারবে ভালো। শাওন কথা বলে। আমরা পাশে দাঁড়িয়ে শুনি। একসময় শেষ হয় সাংবাদিকদের কথা বলা। হুমায়ূন আহমেদ একটা কালো রঙের জিপে উঠে বসেন, সামনে ড্রাইভারের পাশের আসনে। এবারও তার কোলে নিনিত। পেছনে শাওন বসে নিষাদকে নিয়ে। হলুদ রঙের টি-শার্ট পরা নিষাদ-নিনিত দুই ভাইয়ের চোখে ক্লান্তির শেষ নেই। গাড়ি ছাড়ার আগে হুমায়ূন আহমেদ বললেন, চলো, নুহাশপল্লী আসো। ক্যানসার হাসপাতালের ব্যাপারে কথা আছে। ওটা অরগানাইজ করতে হবে তো। আমি ঠিক করে রেখেছি, আজ নুহাশপল্লীতে যাব না। আজ তাঁর একান্ত নিজের সময় দরকার। জেটলেগ কাটানোর জন্য এই সকালে তাঁর ঘুমানো প্রয়োজন। তা ছাড়া নুহাশপল্লীতে তাঁর মা ও বোন আছেন। মাজহারকে রাজি করালাম, আমি কাল আসব। হুমায়ূনকে নিয়ে গাড়ি ছুটে যায় তাঁর প্রিয়তম বাসস্থান নুহাশপল্লীর দিকে। আমি নিজের বাসায় চলে যাই। কাল-পরশু দেখা হবে নুহাশপল্লীতে। এই নুহাশপল্লী নিয়ে আমাদের কত স্মৃতি, কত গান। (এই লেখাটি 'নুহাসপল্লীর এইসব দিনরাত্রী' বইয়ের প্রথম অধ্যায় থেকে হুবহু কাট পেস্ট)
কী কারনে যেন জাল বিছরাইতে গিয়া এইটা পাইয়া গেলাম। এর অনেক মরতবা আছে। কইতাম নায়। 
কী সুন্দর সে মুহূর্ত ছিলো ! পাঁকে চক্রে মিলে গিয়েছিলো অনেক আলোকিত মুখ। কবে আর হবে থাকিতে জীবন......। (ছবিটি ২০১৫ সালের ১৩ মে) 
রবীন্দ্রনাথ ঠাকুরের ১৬০তম জন্মদিন উপলক্ষে ক্যাডেট কলেজ ক্লাব লিটারেরি সোসাইটির আয়োজনে গত ৭ মে ২০২১ তারিখে আয়োজিত এক আন্তর্জালিক দূরাড্ডায় 'আমার রবীন্দ্রনাথ' শীর্ষক আলোচনায় রবীন্দ্রনাথ, শান্তিনিকেতন নিয়ে আলোচনা করেন - অর্পিতা চট্টোপাধ্যায়- সঞ্চালক, আকাশবাণী শান্তিনিকেতন ও গ্রন্থাগার কর্মী, বিশ্বভারতী শান্তিনিকেতন।
রবীন্দ্রনাথ ঠাকুরের ১৬০তম জন্মদিন উপলক্ষে ক্যাডেট কলেজ ক্লাব লিটারেরি সোসাইটির আয়োজনে গত ৭ মে ২০২১ তারিখে আয়োজিত এক আন্তর্জালিক দূরাড্ডায় 'আমার রবীন্দ্রনাথ' শীর্ষক আলোচনায় সমাপনি বক্তব্য রাখেন - নাসের শাহরিয়ার জাহেদী - সভাপতি, ক্যাডেট কলেজ ক্লাব লিঃ। এর পর ডালাস প্রবাসী চিকিতসক ও সংস্কৃতিকর্মি সাঈদা বিলকিস সমাপনি সঙ্গীত পরিবেশন করেন।
রবীন্দ্রনাথ ঠাকুরের ১৬০তম জন্মদিন উপলক্ষে ক্যাডেট কলেজ ক্লাব লিটারেরি সোসাইটির আয়োজনে গত ৭ মে ২০২১ তারিখে আয়োজিত এক আন্তর্জালিক দূরাড্ডায় 'আমার রবীন্দ্রনাথ' শীর্ষক আলোচনায় রবীন্দ্রনাথের 'পরিচয়' কবিতা পাঠ করে শোনালেন - তিতাস মাহমুদ
রবীন্দ্রনাথ ঠাকুরের ১৬০তম জন্মদিন উপলক্ষে ক্যাডেট কলেজ ক্লাব লিটারেরি সোসাইটির আয়োজনে গত ৭ মে ২০২১ তারিখে আয়োজিত এক আন্তর্জালিক দূরাড্ডায় 'আমার রবীন্দ্রনাথ' শীর্ষক আলোচনায় কথাসাহিত্যিক, গবেষক ও চিকিৎসা নৃবিজ্ঞানী শাহাদুজ্জামান-এর 'আমাদের অতিমারিকাল ও রবীন্দ্রনাথের
রবীন্দ্রনাথ ঠাকুরের ১৬০তম জন্মদিন উপলক্ষে ক্যাডেট কলেজ ক্লাব লিটারেরি সোসাইটির আয়োজনে গত ৭ মে ২০২১ তারিখে আয়োজিত এক আন্তর্জালিক দূরাড্ডায় 'আমার রবীন্দ্রনাথ' শীর্ষক আলোচনায় স্থপতি, বাচিক শিল্পী ও পর্যটক কাজী এম আরিফ এর "বিহবলতার রবীন্দ্রনাথ ও পঞ্চপর্যটক" শিরোনামের উপস্থাপনা
'আইলারে নয়া দামান' গানটির গীতিকার সন্ধানে খুব বাজে তর্ক হচ্ছে। কেউ লিখেছেন এটা হাছন রাজার গান, কেউ বলেছেন এটা গিয়াস উদ্দিন আহমদের লেখা। কোনটাই ঠিক নয়। কেউ বলছেন 'অন্য কেউ'। কেউ বলছেন, বেংগল থেকে বেরুনো সিডির কভারে তার নাম নাই কেন? এসব। এখন পর্যন্ত পাওয়া তথ্যে এটা দিব্যময়ী দাশের লেখা, ১৯৬৫ সালের দিকে। এ রকম বহু লোকগানের লেখকেরা আমাদের কাছে অজানা ছিলেন বহু দিন। আর লোকগান মুখে মুখে ছড়াতো, তার লিখিত রূপ থাকত না। সে কারনে গায়ক থেকে গায়কে যাওয়ার পর কথা বদল হত, নতুন অন্তরা যুক্ত হত। এটা লোকগানেই হয়ে থাকে। এ নিয়ে ঘুম হারাম না করে, বরং এই গানের মধ্যে সিলেটের প্রাচীন কালের নতুন অতিথি আপ্যায়নের যে সংস্কৃতির কথা উঠে এসেছে তা নিয়ে আলোচনা করুন। ধন্যবাদ দিন MUZA কে, যারা ( এই রিমিক্সের সঙ্গীতকার, কন্ঠশিল্পী, যন্ত্রসঙ্গীত শিল্পী) এই প্রান্তিক গানকে নাগরিক পরিমন্ডলের কাছে নতুন করে নিয়ে এসেছেন। যেমন ২০০১ সালে হাবিব নিয়ে এসেছিলেন সিলেটের শাহ আব্দুল করিম সহ আরো কয়েকজনের গান। লোকগানের লেখকরা নামের কাঙাল নন, তাদের গানটা যে অপরে পছন্দ করছেন সেটাই বিষয়। আর দিব্যময়ী সত্যিকারের গীতিকার হয়ে থাকলে তাঁকে অবমাননা করে যেসকল কটুক্তি করা হচ্ছে তাতে তাঁর আত্মা কষ্ট পাবে।। এই গান নিয়ে এটা আমার শেষ পোস্ট।
পিপিআর আমাদের একটা দল আছে। দেশ-বিদেশ এই দল ভ্রমণ করতে যায়। নাম ভ্রমণ, আসলে আমরা একান্তে কিছু দিন কোথাও গিয়ে একসাথে আড্ডা মারতে যাই। এই দলের নাম- পিপি। পঞ্চপর্যটক। ২০০১ সালে এর জন্ম, কিন্তু নামকরণ হয়েছিল ২০০৮ সালে, আন্দামানের সমুদ্রের উপর আধভাসা এক রিসোর্টে। এই দলের প্রত্যেককে একটা কোড দিয়ে আমরা লিখি। যেমন- যার নামের প্রথম অক্ষর 'আ' দিয়ে, তাঁকে লেখা হয় পিপিএ। আমাকে লিখা হয় পিপিএস (এখানে এস স্মল লেটারে, কারন স যুক্ত আরেকজন আছেন তিনি বয়সে আমার বড়, তাই তাঁকে লেখা হয় পিপিএস দিয়ে, সেখানে ক্যাপিটেল লেটারে এস লেখা হয়। এই পঞ্চপর্যটকের দলের ষষ্ঠজনের নাম রবীন্দ্রনাথ ঠাকুর। তিনি সশরীরে থাকেন না, থাকেন আলোচনায় আর গানে। আমাদের যার সবার আগে ঘুম ভাঙে তিনি বাথরুমে যাবার আগে একটা জয়তী ছেড়ে যাবেনই। মাঝে মাঝে আমরা বলি, বুড়া বেঁচে থাকলে আমরা তাঁকেও টিমে নিয়ে নিতাম। কোড দিতাম, পিপিটি। এটা শুনে বলতেন, না না আমি তো তোমাদের রবিদা । আমরা বলতাম, ঠিক আছে, আপনি পিপিআর। 
রবীন্দ্রনাথ ঠাকুরের জন্মদিন উপলক্ষে কাডেট কলেজ ক্লাব লিটারেরি সোসাইটির আন্তর্জালিক দূরাড্ডা-১১
আজ সকালটা সুন্দর হয়ে গেলো, ঘুম থেকে উঠেই বাপ বেটির এমন যৌথ সমাহার। বাপ গাইছে বাপের জেনারেশনের মত করে মেয়ে গাইছে মেয়ের জেনারেশনের মত। এন্ড এবস্যুলিটলি আ ইউনিক কম্বিনেশন, সিনক্ক্রনাইজেশন। বেস্ট অব লাক বাপ-বেটি 
২২ ফেব্রুয়ারি ২০১০। শ্রীলংকার গলে অঞ্চলের হেরিট্যান্স আহুনগালেতে সন্ধ্যাবেলা সুইমিং পুলে নাম হয়েছিলো আসলে ক্ষিদে বাড়িয়ে নেবার কারনে। তার কারন, আজ রিসোর্টের সামনের বালুকা বেলায় আমরা একটা বারবিকিউ অর্ডার করেছি। সেখানে শুধু সামুদ্রিক মাছ পুড়িয়ে পুড়িয়ে খাওয়ানো হবে। মাছের ভ্যারাইটি আছে। ৪/৫ রকমের মাছ। সাথে ভাত বা নান রুটি থাকবে। আরিফ ভাই বলে দিয়েছেন, ভাত লাগবে না, শুধু পোড়ামাছ থাকলেই হবে। রাত ৯ টা থেকে সাড়ে ১১টা পর্যন্ত আমরা খাবো আর খাবো। সেজন্য দেখি রাত সাড়ে আটটার দিকে গোটা চারেক বয় বাবুর্চি একটা টেবিল টেনে টেনে সমুদ্র তীরে নিয়ে এলেন। আগুন ধরানোর আয়োজন সেখানেই আছে। তারা ধীরে ধীরে মাছ ভাজি শুরু করলেন। শুরু হলো রূপচান্দা দিয়ে। আমি যানি খানিক পরে আহারাদিতে আমাকে ব্যস্ত হয়ে যেতে হবে, তাই তার আগে কিছু ছবি তুলে নিলাম। বিশেষ দ্রষ্ঠব্য ঃ লেখার এই অংশটি শ্রীলংকা নিয়ে লেখা ভ্রমনগ্রন্থ 'সিংহল সমুদ্র থেকে' তে নাই। যা আছে, তা হলো ঃ " ......কিন্তু দশ মিনিট বসে থাকার পর তিনি আর তার কথা রাখতে পারেননি। হঠাৎ করে দেখি লাভলু ভাই কোথাও নাই। রুমে বা বাথরুমে বা বারান্দায়। হেঁটে হেঁটে সুইমিং পুলের কাছে যাই। ওখানেও নাই। গেলেন কোথায়? হঠাৎ দেখি, সামনে সমুদ্রের তীরে কতগুলো বাতির স্ট্যান্ড বসানো হচ্ছে। সামনে যে সূর্য ডুবছে তার সঙ্গে এই বাতিদানিগুলো মিলে একটা চমৎকার কম্পোজিশন তৈরি করেছে। এটার ছবি তোলার জন্য অস্থিরভাবে ট্রাইপয়েড বসাচ্ছেন লাভলু ভাই। আমি কাছে যেতেই বলেন তোর ক্যামেরা রেডি, ট্রাইপয়েড রেডি, এবার ছবি তোল। আমার কাজ শেষ। শেষ মানে? কি কাজ করলেন আপনি? আজ রাতে আমরা এখানে ডিনার করবো। কোথায়? এখানে, এই বিচের উপর। দেখছিস না, লাইট স্ট্যান্ড নিয়ে আসা হয়েছে। কিছুক্ষণ পর এখানে সমুদ্রের মাছ, পাখির মাংস পোড়ানো হবে। বারবিকিউ। স্টার্টস ফ্রম সেভেন ও ক্লক ইন দ্য ইভনিং টিল লেট-নাইট। এই বিচটা আজ আমরা রিজার্ভ করেছি। অন্য কেউ এখানে আর আসবে না। চার্জ কত আসবে, শুনতে চাস? আমি শুনতে চাই না। আমার প্রয়োজনও নাই। লাভলু ভাই বলেন, আরিফ এখনও এ খবর পায়নি। লবস্টার, কিং প্রন, কাকড়া আন লিমিটেড। ওরা জানতে চেয়েছিল আমরা রাইস না নান খাবো, আমি বলে দিয়েছি আমরা রাইস বা নান কিছুই খাবো না। অনলি সি ফুড অ্যান্ড সি ফুড। রুমে আমাদের যে জিনিস আছে, সেটাও নিয়ে আসা যাবে। নো প্রবলেম। কর্ক চার্জ জানা আছে। দিয়ে দেবো। বল আর কী চাস? আমি কোনো কথা আর বলি না। লক্ষ্য রকলাম চোঙার আকার যে বাতিদানি লাগানো হয়েছে সৈকতে, সেখানে এখনও বিদ্যুতের সংযোগ হয়নি, বাতিও লাগানো হয়নি। কিন্তু একটু দূরে, ভারত মহাসাগরের শেষ প্রান্তে, যেখানে আজকের মতো সূর্য ডুবে যাচ্ছে, এই সূর্যের হলদে লাল গোলাকার অবয়বটি এই চোঙাটির নিচে এক অসাধারণ কম্পোজিম তৈরি করে ফেলেছে। এমনিতে সূর্যাস্তের ছবি আমার অপছন্দের একটা বিষয়। কখনওই আমি তার ভালো রূপটা ধরতে পারি না। প্রকৃতি তার পরিবর্তনের এই সময়টুকুতেই খুব দ্রæত তার রং বদলায়। জমিন ও আসমানের মধ্যে যে অংশটুকু যোগসূত্র ঘটায়, আমরা যাকে কখনও দিগন্ত রেখা বলেও ডাকি, সেখানে আমি প্রায়ই দেখি প্রতিদিন নতুন নতুন ডিজাইনের প্যাটার্ন তৈরি হয়। প্রতিদিন নতুন রঙ, নতুন রেখা, নতুন তার বর্ণও। দিন ও রাত্রির মাঝামাঝি এই সন্ধিক্ষণটুকুতে ও খুব দ্রæত তার অবয়ব পাল্টায়। রহস্যময় সৌন্দর্যের এই রূপকে স্থির চিত্রে ধারণ করা অনেক কঠিন। সুন্দরী মেয়েদের ছবি তুলতে আমি যেমন ভয় করি, জানি ঐ সুন্দরী আমার তোলা ছবি দেখে মুখ বাঁকিয়ে বলবেইÑ‘যা-আমি কি এতো পচা?’Ñআমার মনে হয়, আমার তোলা সূর্যাস্তের ছবিগুলো প্রকৃতি দেখে একা একা হাসে, আমাকে ভৎর্সনা করে। তারপর ও আমি সুযোগ পেলেই সূর্যাস্তের ছবি তুলে রাখি। নিজে নিজে, একা একা দেখি। আসমানে নানা রঙের মধ্যে যে একটা যোগসূত্র তৈরি হয়, তার সঙ্গে জমিনের পরিবেশের সমন্বয় আমি খুব একটা ঘটাতে পারি না। কিন্তু আজ, এই আহুংগালে রিসোর্টের পশ্চিম প্রান্তে এসে মনে হলোÑএই মুহূর্তে ফোরগ্রাউন্ড আর ব্যাকগ্রাউন্ডের যে সমম্বয়টুকু আমি পেলাম, আমার জন্য তার অভিজ্ঞতাটুকু বিরল। এটা কি এই সিংহলের সমুদ্র বলেই?" বইটি ২০১১ সালে প্রকাশিত। আর আর কাজ নাই, খই ভাজাও নাই। এবার ঘুমাই।
বিদেশে শুট করা সব ফুটেজ আমার ট্র্যাভেল ডকুতে দিতে পারি না। কারন এর জন্য স্ক্রিপ্ট থাকে না। কিছু ফুটেজ এক যুগ পরে হলেও ফেইসবুকে দেয়া যায়। এই যেমন শ্রীলংকার আহুঙ্গালে হেরিটেজ রিসোর্টে গভীর রাতে সুইমিং পুলে ধারন করা, ফেব্রুয়ারি ২২, ২০১০
আমাদের প্রাণপ্রিয় অভিনেতা রামিজ রাজু গত পরশুদিন প্রথম বাপ হয়েছে। কন্যা সন্তানের পিতা । সে যখন খবর পেলো তখন নাকের সাথে অক্সিজেনের নল লাগানো। অস্থির হয়ে হাসপাতালের আই সি ইউ থেকে আল্লার কাছে ফরিয়াদ জানিয়েছিল, দূর থেকেও যেন সে তার সন্তানের মুখ দেখার সুযোগ পায়। পরম করুণাময় তার ফরিয়াদ হয়ত কবুল করেছেন। রাজু গতকাল হাসপাতাল থেকে ছাড়া পেয়ে বাসায় এসেছে। সে এখন দূর থেকে হলেও তার কন্যাকে দেখতে পেরেছে। আমরা আশা করবো দ্রুতই যেন রাজু ফিরে আসে তাঁর দর্শকের কাছে। 
১৯৮৮ সাল। পড়ি বুয়েটে । পার্ট-টাইম ক্লাস করি, থার্ড ইয়ার আর্কিটেকচার, আর ফুলটাইম কাজ করি এক পাক্ষিকে। সেখানে জাহানারা ইমামকে নিয়ে একটা কভার স্টরি লিখেছিলাম। আজ বেঁচে থাকলে তাঁর ৯২তম জন্মদিনে শুভেচ্ছা জানাতে যেতাম। শুভজন্মদিন জাহানারা ইমাম।
২০১৯ সালে কোলকাতা নিউ মার্কেটের সামনে রোজার মাসে ইফতারির কিছুক্ষণ আগে কলকাতার মুসলমানদের ইফতারাহারের প্রস্তুতির ছবি তুলছেন লাভলু ভাই 
রবীন্দ্রনাথকে আমরা কে কিভাবে পেয়েছি, জেনেছি কিংবা ধারন করেছি- এই নিয়ে ক্যাডেট কলেজ ক্লাব লিটারেরি সোসাইটি রবীন্দ্রনাথের ১৬০তম জন্মদিনে আন্তর্জালিক দূরাড্ডার আয়োজন করেছে "আমার রবীন্দ্রনাথ" শিরোনামে সিসিসিএলএস এর ১১তম এই দূরাড্ডা আয়োজনে আলোচক থাকছেন- ১) শাহাদুজ্জামান- কথাসাহিত্যিক, গবেষক ও চিকিৎসা নৃবিজ্ঞানী সাসেক্স বিশ্ববিদ্যালয়, যুক্তরাজ্য। ২) মানবেন্দ্র মুখোপাধ্যায় - অধ্যাপক, বিশ্বভারতী, শান্তিনিকেতন ও বাংলাদেশ ভবনের প্রধান কো অর্ডিনেটর , শান্তিনিকেতন, ভারত। ৩) শাকুর মজিদ - লেখক, নাট্যকার, চিত্রনির্মাতা, স্থপতি । ৪) অর্পিতা চট্টোপাধ্যায়- সঞ্চালক, আকাশবাণী শান্তিনিকেতন ও গ্রন্থাগার কর্মী, বিশ্বভারতী শান্তিনিকেতন। আরো যারা থাকছেন কথা, গান ও কবিতা নিয়ে : কাজী এম আরিফ , তিতাস মাহমুদ, অমিত মল্লিক , সাঈদা বিলকিস। সমন্বয় লুৎফুল হোসেন অভিক সানোয়ার রহমান পরিকল্পনা, গ্রন্থনা ও সঞ্চালনা: ফাতেমা দোজা ও মাজহার মোশাররফ।।
আমাদের একটা পাঁচ জনের পর্যটক দল আছে। আমরা বলি, পিপি।পঞ্চপর্যটক। এই পিপির আমি হচ্ছি কনিষ্ঠ সদস্য, কিন্তু ট্যুরে আমিই খাটাই সব বড়দেরকে। আমার খাবার রেডি করে দেয়া, ট্রাইপড ক্যারি করা থেকে শুরু করে কাউকে কাউকে হঠাত মাইক হাতে দিয়ে কথা বলিয়ে নেয়া, এসব আমি করেই থাকি। কথা বলানোর ক্ষেত্রে লাভলু ভাইকে খুব সহজে রাজি করিয়ে ফেলা যায় তাৎক্ষণিক বক্তৃতা দেবার কাজে। এই যেমন এখানে । ২০০৯ সালের এপ্রিল মাসে একসাথে ৪ টা দেশ ঘুরতে গিয়েছিলাম পূর্ব-ইউরোপে। সেখানে, এক বিকেলে পৃথিবীর আদিতম ব্রিজ (চার্লস ব্রিজ, স্থাপিত ৫৭০ খ্রি)এর উপরে গিয়ে তাঁর হাতে মাইক ধরিয়ে দিয়েছিলাম। আজ অন্য একটা ফুটেজ খুঁজতে গিয়ে এটা পেলাম। ছবি তোলার সময় পরিকল্পনা ছিলো এটা ভ্রমণচিত্র হবে। এই ট্যুরের শুধু পোল্যান্ড নিয়ে ১৪ পর্ব বানিয়ে চ্যানেল আই তে প্রচার হয়েছিল ২০১৫ তে, এর পর আর বানানোর ফুরসত পাই নাই। এখন এই রাশ প্রথম বারের মতো দেখে শিহরণ লাগছে। লকডাউনটা হাছারির হলে হয়তো এ নিয়ে বানিয়েও ফেলতে পারতাম...।
