রুহ আফজা আর বইমেলার বেস্টসেলার একই জিনিষ.. একটা মাসই দাম থাকে!!!
আপনি কী করেন? এ প্রশ্নটি যিনি করেন তার দিকে আমি অনেকক্ষণ তাকিয়ে থাকি। এটি মোটেও নিরীহ কোনো প্রশ্ন নয়। প্রশ্নকর্তা একটি বিশেষ উদ্দেশ্যে এ প্রশ্নটি করেন, এবং উদ্দেশ্যটি অত্যন্ত অসৎ। তিনি নিশ্চিত হতে চান যে, আমি তার চেয়ে ক্ষমতাধর কেউ কি না। এ প্রশ্নটির উত্তরই নির্ধারণ করে, তিনি আমার সাথে কেমন ব্যবহার করবেন। তিনি যদি বুঝতে পারেন আমি সাধারণ গফুর, আমার আয় সামান্য, আমি টেনেটুনে চলি, যাকে পাই তাকেই সালাম দিই, আমার পড়াশুনো কম, আমার কোট-টাই নেই, আমাকে কেউ স্যার ডাকে না, আমার আত্মীয়দের মধ্যে কেউ অস্ত্র বহন করে না, আমার ব্যাংক হিশাবে খরা লেগে আছে, আমাকে একটি চড় দিলে প্রতিবাদ করার কেউ থাকবে না— তাহলে তিনি খুব খুশি হন। তিনি নিরাপদ বোধ করেন, এবং নিজের কাজে মন দেন। আমার প্রতি তার আর কোনো কৌতুহল থাকে না। আমার ওজন তার কাছে এক লাফে শূন্যে গিয়ে ঠেকে। কিন্তু যদি টের পান আমি বড় শিল্পপতি, আমি একটি মন্ত্রণালয় চালাই, একটি জেলার মালিকানা আমার ঘাড়ে, আমি অনেকগুলো সমিতির সভাপতি, আমি মানিক মিয়া এভিন্যুতে বকাবকি করি, অস্ত্রের সাথে আমার আত্মীয়তা আছে, আমাকে টিভিতে দেখা যায়, লন্ডন আমেরিকা নিয়মিত দৌড়ঝাঁপ করি, লোকজন আমাকে স্যার ডাকে, আমার নামের আগে মাননীয় বসানো হয়, ব্যাংক হিশাব নয়, আমার নিজেরই একটি ব্যাংক আছে— তাহলে তিনি লাফ দিয়ে উঠেন। চেয়ার এগিয়ে দেন, হাত বাড়িয়ে দেন, তোলপাড় করে তুলেন চারপাশ, এবং মনে মনে অনিরাপদ ও বিপন্ন বোধ করেন। এর কারণ তিনি একটি সংকটে ভোগেন, এবং তার সংকটটি সরল নয়। তিনি একই সাথে ক্ষমতাকে পছন্দ ও ঘৃণা করেন। যদি তিনি ক্ষমতাকে শুধুই পছন্দ, কিংবা শুধুই ঘৃণা করতেন তাহলে তার এ সংকট হতো না। এমন কি ক্ষমতার প্রতি ভাবলেশহীন থাকলেও তার চলতো। তখন 'আমি কী করি', এ নিয়ে তাকে উদ্বেগে থাকতে হতো না। আমার ক্ষমতার অস্তিত্বও তাকে আলোড়িত করতো না। তিনি আমার সাথে করতে পারতেন সাধারণ ও স্বাভাবিক আচরণ। কিন্তু একই সাথে প্রীতি ও ভীতিতে আক্রান্ত হয়ে তিনি ক্ষমতাকে করে তোলেন গুরুত্বপূর্ণ। ফলে আগন্তুকের সাথে সাক্ষাতের শুরুতেই তিনি উদগ্রীব হয়ে উঠেন তার ক্ষমতা নিরূপণে। কেন একজন মানুষ একই সময়ে ক্ষমতাকে পছন্দ ও ঘৃণা করেন? অথবা গুরুত্বহীন ক্ষমতাকে করে তোলেন গুরুত্বপূর্ণ? এর প্রধান কারণ তিনি একটি রাষ্ট্রের বাসিন্দা। রাষ্ট্র তার উপর কিছু সংস্কৃতি আরোপ করে। একটি সংস্কৃতি হলো— রাষ্ট্র উৎপাদনকে উৎসাহিত করে। কিন্তু আপনি আপনার পরিবারের জন্য যতোটুকো প্রয়োজন ঠিক ততটুকো উৎপাদন করলে রাষ্ট্র খুশি হয় না। রাষ্ট্র খুশি হয় তখন, যখন আপনি আপনার প্রয়োজনের অতিরিক্ত উৎপাদন করেন। কারণ: কেবল প্রয়োজনের অতিরিক্ত উৎপাদন করলেই আপনি কিছু পণ্য ও সেবা বিক্রি করবেন, এবং লিপ্ত হবেন বেচাকেনায়। রাষ্ট্র তার পরিচালনা খরচ আহরণ করে নাগরিকদের বেচাকেনা থেকে। যে-রাষ্ট্রে বেচাকেনা শূন্য, সে-রাষ্ট্র মৃত রাষ্ট্র। এ জন্য রাষ্ট্র চায় যেকোনো মূল্যে বেচাকেনা চালু রাখতে। এর সাথে রাষ্ট্র যারা চালায় তাদের আরাম-আয়েশের সরাসরি সম্পর্ক রয়েছে।
নিরস্ত্র শ্রমিকের বুকে যখন পুলিশ গুলি চালায়, তখন সেই ঘটানাকে পুলিশ-শ্রমিক সংঘর্ষ বলে কারা প্রচার করে? যে মিডিয়াগুলা এবং যেসব সোস্যাল মিডিয়া ব্যক্তিত্বরা এই ধরণের বয়ান দাঁড়া করায়, আগের কালের বামপন্থীরা খুবি পরিষ্কার ভাষায় তাদেরকে শ্রেণীশত্রু বলে চিহ্নিত করতো। কিছুদিন আগে যখন মাদ্রাসার ছাত্রদের বুকে পুলিশ গুলি চালালো, তখন এই শ্রেণীশত্রুরাই ঐ ঘটনাকে মাদ্রাসার ছাত্রদের সহিংসতা, তাদের সাথে পুলিশের সংঘর্ষ ইত্যাদি হিসাবে দেখাবার জন্যে সরকারী বয়ান প্রচার করে যাচ্ছিল। এই শ্রেণীশত্রু সাংবাদিকদের সাথে জনগণের আচরণ কেমন হওয়া প্রয়োজন? আপনি যদি প্রকৃত বাম হয়ে থাকেন, আপনারও এই সাংবাদিকদের বিরুদ্ধে প্রতিরোধ গড়ে তোলা প্রয়োজন। আর যে বাম, প্রগতিশীল ভাই বোনেরা না বুঝে এইসব শ্রেণী শত্রুদের প্রোপাগান্ডায় অংশ নিয়েছেন, তাদেরকে বলবো, এখনো সময় আছে - হুশে ফিরুন। আপনারাই কিছুদিন আগে জনতার বুকে গুলি ছোড়ার জন্য এই পুলিশকে, এই শাসক শ্রেণীকে মতাদর্শিক বৈধতা যুগিয়েছেন। এখনো সময় আছে, জনগণের কাতারে আসুন। শ্রেণীশত্রুদের পক্ষে রাজাকারি বন্ধ করুন। নইলে আপনাদেরকেও শ্রেণীশত্রু হিসাবেই মোকাবেলা করা হবে। বিঃদ্রঃ স্বৈরাচারী সরকারের দালালরা এই পোস্টের নিচে মন্তব্যের ঘরে প্রোপাগান্ডা করতে আসলে সোজা ব্লক করা হবে।
মা ও শিশু স্বাস্থ আর নিরাপদ মাতৃত্ব নিশ্চিত করতে সময়পোযোগী ব্যবস্থা গ্রহন করা উচিত।আর তাই এসব বিষয়ে বেশী বেশী পরামর্শ নিতে আপনার নিকস্থ স্বাস্থ্য সেবা কেন্দ্রে নিয়মিত যোগাযোগ রাখুন।
আমার এই এক বদ অভ্যেস, কাউকে যদি দেখি স্মার্ট, খুব জ্ঞানী এবং গুণী, চরম আধুনিক, ফিজিক্স জানেন, বিশ্ব ব্রহ্মাণ্ড জানেন, জানেন আবার কী, রীতিমত বিজ্ঞানী, বড় ডাক্তার, বড় ইঞ্জিনিয়ার, মহাকাশচারী, সার্নে কাজ করেন, ইতিহাস বিজ্ঞান একেবারে ঠোঁটস্থ, বড় মাপের শিল্পী, সাহিত্যিক -- আমি আপনাতেই ভেবে বসি তাঁরা আল্লাহ ভগবান ঈশ্বর ইত্যাদি জিনিসে বিশ্বাস করেন না, ধর্ম তাঁদের কাছে রূপকথা ছাড়া কিছু নয়। মাঝে মাঝে অবশ্য হোঁচট খাই। যখন দেখি রকেটবিজ্ঞানী খেলনা-রকেট হাতে নিয়ে মন্দিরে যান পুজো দিতে যেন আসল রকেট উৎক্ষেপণে দুর্ঘটনা না ঘটে, যখন জটিল ব্রেইন সার্জারি করার আগে মসজিদে গিয়ে অলৌকিকের উদ্দেশে কপাল ঠেকান বড় ডাক্তারেরা, যখন বিরাট কোনও শিল্পী তাঁর প্রদর্শনী শুরু হওয়ার আগে গলায় ঝুলিয়ে রাখা ক্রুশবিদ্ধ যীশুতে চুম্বন করেন। হ্যাঁ বিস্মিতই হই। কাল রাতে সৃজিত মুখার্জির ফরগেট মি নট দেখে তাঁকে চূড়ান্ত স্মার্ট বলে রায় দিয়েছি, স্মার্ট মানেই তো আমার চোখে লৌকিকে বিশ্বাসী, অলৌকিকে নয়। কিন্তু বললাম না বার বার আমি হোঁচট খাই! চোখে পড়লো তাঁর একখানা ফেসবুক পোস্ট, তাঁর নতুন ছবির মহরতে ভগবানের মূর্তি, আর তার পাদদেশে কলা, নারকেল, ফুল টুলের পুজো। ঈশ্বরবিশ্বাসীরাও ট্যালেন্টেড হতে পারেন, তা আমি অস্বীকার করছি না। অথবা সৃজিত ঠিকই নিরীশ্বরবাদী, ছবির প্রযোজক করেছেন পুজোর আয়োজন, প্রযোজকদের তো টাকা পয়সা থাকলেই হয়, ট্যালেন্ট না থাকলেও চলে! যেহেতু প্রযোজক নেপথ্যে থাকেন, তাই গোটা সাজসজ্জার কৃতিত্ব পরিচালককে দিয়েই অভ্যেস আমাদের। সঙ্গে থাকে আমার বদ অভ্যেস। ও তো ছাড়তেই পারিনি।
একটু ছেলেমানুষী করতে মন চাইলো। সবটা পূরণ করার পর মনে হলো আসলেই বয়স হয়েছে আমার। ১.প্রিয় গন্ধ? - সোঁদা মাটির ঘ্রাণ। ২.শেষ কান্না? - আবেগের কোন ইস্টিশন নাই, গতকালও কেঁদেছি। ৩.প্রিয় ফুল? - গাঁদা বাদে আর সব ফুলই ভালো লাগে। ৪.প্রিয় জীব? - মানুষের বাচ্চা। ৫.কি রকম গান শুনতে পছন্দ করো? - শোনা হয় না, তবে পুরনো দিনের বাংলা ও হিন্দি গান এখনো কানকে আরাম দেয়। ৬.প্রিয় টিভি শো? - টিভি দেখা হয় না। ৭. প্রিয় মানুষ? - আম্মা। ৮. প্রিয় খাদ্য? - ডাল - ভাত - ভর্তা আর কাগজি লেবু। ৯.প্রিয় বই? - অসংখ্য। ভাব নেওয়ার জন্য সুনীলের ট্রিলজির নাম নেওয়া যায়। ১০.বিয়ার না ওয়াইন? - চা। ১১.রাতচরা না ভোরে ওঠার দলে? - পেঁচা গোত্রীয়। ১২. সপ্তাহের ভালো দিন? - যেদিন বাচ্চারা ভালো থাকে ও তাদের বাবা সাথে থাকে। ১৩. প্রিয় ঋতু? - ঝুম বর্ষা (বাইরে কোনো কাজ না থাকলে)। ১৪. প্রিয় জায়গা? - আমার বিশ্ববিদ্যালয়। ১৫. সদাই হারাই? - চাপা এবং বাস্তববাদী মানুষ, হারাই টারাই না। ১৬.স্কুলে ফিরে যাবে? - নাহ, পারলে বিশ্ববিদ্যালয় জীবনে ফিরে যাবো বারবার। ১৭.কাকে চ্যালেঞ্জ করবে? - করবো না। ১৮.জীবনের অপূর্ণ আশা? - নাই, জীবনে যখন যা পাবার আল্লাহ জুটিয়ে দিয়েছেন। ১৯. একদিন সম্ভব হলে... - দেশে বিদেশে ঘুরতে যাবো। ২০. যার মস্তিষ্ক দেখে ঈর্ষা হয়? - নিজের দৌড় কদ্দুর ভালোমত জানি, তাই অন্যকে ঈর্ষা করার বোকামী করি না। ২১. ভালবাসা? - বই, পরিবার। ২২.প্রিয় রঙ? - নীল। ২৩.প্রিয় মুভি? - অনেক, আলাদা করে কোনো নাম মনে পড়ছে না। ২৪.দিনের প্রিয় সময়? - ভোর। ২৫.মানুষের কোন গুনটি কাছে টানে? - আন্তরিকতা। ২৬.পরিবারের পর কাউকে বিশ্বাস করা সম্ভব হয়েছে? - অনেক। ২৭.মৃত্যুর কথা মনে হয়? - হওয়াই তো উচিত, জীবন আর কয়দিনের? ২৮.প্যাশন - বই পড়া। ২৯.কাউকে ভালোবাসো কিন্তু বলা সম্ভব হয়নি? - যাকে ভালোবেসেছি, মনের কথা ব্যক্ত করেছি। ৩০.জীবন নিয়ে চাওয়া-পাওয়া? - ভালোই তো যাচ্ছে আলহামদুলিল্লাহ। কেবল নিজের কিছু একান্ত সময়ের জন্য মাঝে মাঝে হাহাকার বোধ হয়। ৩১.সাদা মেঘ নাকি নীলাকাশ? - ঘন কালো মেঘ। ৩২.আত্মহত্যা করার ইচ্ছা - কখনোই না, জীবন অনেক দামী। ৩৩.আমার যখন মনটা খারাপ হয় - চুপচাপ হয়ে যাই। ৩৪. প্রিয় অভ্যাস? - বই পড়া। ৩৫.কোন কিছু নিয়ে আফসোস? - মা'কে যত কষ্ট দিয়েছি। ৩৬.জীবন নিয়ে নিজেকে দশ এর মধ্যে? - জীবনের শেষ হোক, রেটিংটা তো পেয়েই যাবো।
মুরাদ নগরে সাম্প্রদায়িক হামলায় বিডি নিউজ ২৪ একটি এনভেস্টিগেটিভ রিপোর্ট করেছে। যেখানে যার বাড়িতে আগুন দেয়া হয়েছে সেই চেয়ারম্যান বলছেন তিনি বলেন, “আমি পরপর দুই বার চেয়ারম্যান হয়েছি। আমার এলাকার মুসলিম ভাইদের ভোটেই আমি নির্বাচিত হয়েছি।“আমার বাড়িতে এরকম হামলা হবে, তার কোনো কারণ দেখছি না। তাই এটাকে রাজনৈতিক উদ্দেশ্যপ্রণোদিত মনে হয়েছে আমার।” তিনি আওয়ামী লীগের বিরোধী অংশ হিসেবে নির্বাচন করেছিলেন । এলাকাবাসী এবং যাদের বাসায় আগুন দেয়া হয়েছে তারা বলছে যারা আগুন দিয়েছে এবং লুটপাট করেছে তাদের এলাকার কেউ চেনা না তারা অণ্য এলাকা থেকে এসে আগুন দিয়েছে । এক দল আগুন দিয়েছে, লুটপাট করেছে অন্য দল এইটা নিশ্চিত করেছে কেউ যেন তাদের আটকাতে না পারে । এরা কারা ? সেইটা বের করেন । ঘটনার আগের দিন ওই এলাকায় এবং আশেপাশের এলাকায় সিএনজি রিকাশা করে মাইকে করে ধর্ম অবমাননার ঘোষনা দিয়ে পরের দিন সমাবেশের ডাক দেয়া হয় । মাইকিং কোন কোন লোকগুলা করলো সেইটা বের করেন না কেন ? গত বছর পদ্মা সেতুতে বাচ্চার মাথা লাগবে ওই জন্য ছেলে ধরা ঘুরছে এই রিউমার তুলে কতজনকে পিটিয়ে মেরে ফেলার ব্যাবস্থা করা হয়েছে ? আর এই বছর ধর্ম অবমাননার দায়ে বাড়ি পুড়িয়ে দেয়া হচ্ছে, মানুষ পুড়িয়ে মারা হচ্ছে । আসলেই আপনাদের মনে হয় এইগুলা রেনডম ঘটনা ? বাংলাদেশের সাধারন মুসলমান সব নরখাদক হয়ে গেছে ? মানুষ পুরাই খেয়ে ফেলতে এদের বিরাট আনন্দ হচ্ছে ? জিজ্ঞেস করেন এই ঘটনা গুলার পরিকল্পনার পিছনে কারা আছে ? এইগুলা কারা ঘটাচ্ছে ? সবার আগে গ্রেপ্তার করেন মসজিদ থেকে বা সিএনজি থেকে মাইকে ঘোষনা দিচ্ছে কোন বদমাইশ গুলা ? এইগুলারে চিহ্নিত করা গ্রেপ্তার করা এত কঠিন কাজ ? 
'Boss Baby' মুভিটা হয়ত অনেকেরই দেখা। একটা পাবলিক প্লেসে আগে মানুষ একটা ছোট্ট বাচ্চা দেখলে আদর করত, কিন্তু এখন দেখা যায় একটা ছোট কুকুর ছানা বাচ্চাদের সেই আদরটা দখল করে নিয়েছে। পোষা প্রাণীর প্রতি মানুষের ভালোবাসা বেড়ে যাচ্ছে, কিন্তু মানুষের প্রতি মানুষের ভালোবাসা কমে যাচ্ছে। এই প্লট ধরেই এগিয়ে চলেছিল মুভির কাহিনি, আর শেষে কী হয়েছিল যারা দেখেছেন জানেন।এমনই একটি দৃশ্যের অবতারণা হয়েছিল লতিফুল ইসলাম শিবলী রচিত বই "ফ্রন্টলাইন" এ।আন্দামান সমুদ্রে ভেসে যাচ্ছে রোহিঙ্গা ভর্তি ট্রলার, যাদের উদ্যেশ্য ডাঙায় একটু আশ্রয়ের। কিন্তু করোনার আঘাতে ক্ষত-বিক্ষত পৃথিবী তাদের ডাঙায় আশ্রয় দিতে চায়না। কারণ সেই ট্রলার ভর্তি রোহিঙ্গাদের মাঝেও আছে প্রচুর করোনা আক্রান্ত রোগী। শত বাঁধাকে তোয়াক্কা না করে যখন আশ্রয়হীন রোহিঙ্গারা অস্ট্রেলিয়ার কোনো স্থলে নামার জন্য সাঁতরে সমুদ্র পার হতে চায় তখন ফাঁকা গুলিতে প্রতিরোধ গড়ে তোলে অস্ট্রেলিয়ান বাহিনী। গুলির তীব্রতায় একটা কুকুর ছানা পড়ে যায় সমুদ্রে। সেই ছানাকে বাঁচানোর জন্য মানুষের আকুতি আর ভালোবাসায় ঢাকা পড়ে যায় মানুষের প্রতি মানুষের ভালোবাসা। উদ্ধার হয় সমুদ্রে পড়ে যাওয়া ছানা, কিন্তু সমুদ্রেই ভেসে রইল দেশ থকে বিতারিত, নির্যাতিত রোহিঙ্গা মুসলিমরা।সব হারিয়ে বাংলাদেশে রোহিঙ্গা ক্যাম্পে আশ্রয় নেয় নাসিরউদ্দিন। একটু শান্তির আশায়, কিন্তু সেখানেও মেলেনা শান্তি। নশু বাহিনীর কাছে চাঁদার জন্য নির্যাতিত হতে হয় তাকে। কিন্তু হেরে যাওয়ার মানুষ নয় নাসিরউদ্দিন। জীবন যুদ্ধে অনেকবার হেরেছে সে। আর হারতে চায়না, ভয় পেয়ে পালিয়ে থাকতে চায়না। তার আবেগ, অনুভূতি সব ডুবিয়ে এসেছে সেদিনই, যেদিন নিজ হাতে আন্দামান সমুদ্রে মায়ের লাশ ডুবিয়ে দিতে হয়েছিল। এই একাকিত্ব তাকে পরিণত করেছিল এক সাহসী, অদম্য নেতায়। সাহস যোগিয়েছিলেন ইমাম সামিউল হাসান, আর ডিজিএফআই এর দুর্ধষ অফিসার মেজর শাফায়াত। তাকে রূপান্তর করেছিলেন লাখো লাখো নির্যাতিত, নিপীড়িত রোহিঙ্গার আদর্শে, নেতায়। যুগের পর যুগ ধরে শুধুমাত্র মুসলমান হওয়ার কারণে সীমাহীন নির্যাতনের স্বীকার হয়ে আসছে রোহিঙ্গারা। শেষপর্যন্ত নিজ মাটি থেকে বিতাড়িত হওয়া মুসলমানদের আশ্রয় দেয় বাংলাদেশ। কিন্তু শরণার্থী হয়ে বেঁচে থাকাকেই জীবনের শেষ না মনে করে অধিকার আদায়ের জন্য যুদ্ধ করাকেই শ্রেয় বলে এগিয়ে যায় নাসিরউদ্দিন। এ কন্টকাকীর্ণ পথকে মসৃণ করার জন্য মানসিক ভাবে সাহস দিয়েছিল ইমাম সামিউল হাসান আর শারিরীক শক্তি দিয়েছিল মেজর শাফায়াত। আর মূল স্বপ্ন ছিল বাংলাদেশের প্রেসিডেন্ট আব্দুস সালামের। সব সাহস, একাগ্রতার মূল ছিল ইসলাম। আল্লাহর দেখানো পথ। সৎ, ন্যায়পরায়ণভাবে এগোলে আল্লাহ সব বাঁধাকেই অতিক্রম করতে সাহায্য করেন। শুরু হয় লড়াই, দেশ-মাতৃকায় ফিরে যাওয়ার লড়াই। চলে শান্তির জন্য যুদ্ধ।শেষপর্যন্ত কি নাসিরউদ্দিন পেরেছিল সফল হতে? পেরেছিল কি অন্যায়ের বিনাশ করে নিজের দেশের মাটিতে ফিরে যেতে? না-কি স্বীকার হয়েছিল ঘৃণ্য প্রতিহিংসার? কি ঘটেছিল লাখো লাখো রোহিঙ্গা শরণার্থীর ভাগ্যে? ইমাম সামিউল হাসান, মেজর শাফায়াতের গড়া নাসিরউদ্দিনের সেই ফ্রন্টলাইন কি পেরেছিল নিজেদের অধিকার আদায়ের সংগ্রামে টিকে থাকতে?#পাঠ_প্রতিক্রিয়া: লতিফুল ইসলাম শিবলী এর পড়া আমার প্রথম বই 'ফ্রন্টলাইন'। এর আগে লেখক সম্পর্কে আমার কোন ধারনাই ছিলনা। বইমেলায় তার বইতে অটোগ্রাফ নেয়ার সময় তাকে দেখে ভয় পেয়ে গেছিলাম। বিশাল একজন মানুষ! কিন্তু তার থেকে বিশাল তার লেখনী। সাবলীল সাধারণ লেখা, কিন্তু পড়ার সময় একটা ঘোরলাগা কাজ করেছে। কিছু কিছু লাইন পড়ে অজান্তেই ল্যাক্রিমাল স্যাক উপচে জল আপনা আপনি টপটপ করে চোখের বাইরে বেরিয়ে গড়িয়ে আসতে চাচ্ছিল। সাধারণ একটা কাহিনিকে একদম ভিন্নধারায় হলুদ কাগজের কালো অক্ষরে সাজিয়ে এনেছেন যার প্রশংসা না করে পারা যাবেনা।লেখকের আজকে জন্মদিবস। আপনাকে জন্মদিবসের শুভেচ্ছা। আপনার লেখনীতে পাঠকদের আরো চমক দিয়ে যান আশা করি। আল্লাহ আপনাকে নেক হায়াত দান করুক। বইয়ের প্রিয় কিছু উক্তি:১) জীবনের জন্য রোদ অপরিহার্য হলেও কিছু গাছ রোদে বাঁচে না, তাদের বাঁচার জন্য ছায়ার প্রয়োজন।২) নেতা হওয়ার প্রথম অযোগ্যতাই হচ্ছে নেতা হতে চাওয়া।৩) মৃত্যুর ভেতরে যে সফলতা খোঁজে তাকে বড়জোর হত্যা করা যায়, শেষ করা যায় না।৪) বল কখনোই খেলোয়াড় হতে পারবেনা, সেই চেষ্টাটাই ভুল।বইয়ের নাম : ফ্রন্টলাইনলেখক : লতিফুল ইসলাম শিবলীপ্রকাশনী : নালন্দাপ্রকাশকাল : মার্চ, ২০২১মুদ্রিত মূল্য : ৩০০
নাচেন ভালো সুন্দরী আর বাঁধেন ভালো চুল হেলিয়া দুলিয়া পরে নাগ কেশরের ফুল!!! কাপড় আর সুতোয় বোনা নৃত্যরত নারী। 
আমার ছাদের সেই এক মাত্র আম।লম্বা সাড়ে দশ ইঞ্চি।ওজন এক কেজির বেশি।টেস্ট কাঁচা মিঠে আমের মত।আল্লাহর কাছে হাজার শুকরিয়া।
বোরকা পরা অবস্থায় আমাকে অনেক দেখলে বলে "কিরে তুমি তো অন্য জগতে চলে গেলা" উপরে আমার রিয়েকশনঃ 😄😃 ভিতরে আমিঃ তাহলে আপনেরাও বোরকা পরেন,চলেন সবাই মিলে অন্য জগত থেকে ঘুরে আসি।পৃথিবী ছাড়া অন্য জগতে চলে গেছি চারটি খানি কথা নাকি😁😁
এট লাস্ট গোটা ১ বছর পর!!! 😮 ২০১৪ তে ৭ দিনের মেডিকেল ট্যুরের পর আরো ১০ দিন আফসানা বি. আনোয়ার র বাসায় থেকে অস্থির হয়ে দুইজনেই রীতিমত ছুটে চিটাগং ব্যক করছিলাম!! সিটি গেইট পার হওয়ার পর প্রথম এসি বাসে চড়া আমি দম আটকায় আধমরা অবস্থায় বদ্ধ বাসেও প্রচুর অক্সিজেন সাপ্লাই পাচ্ছিলাম! আবারো সেই পুরোনো দমবন্ধ অনুভূতি! 🙂 ডিয়ার চিটাগং, ওয়েলকাম মি 🥰🥰
ভালোবাসার এই বৃষ্টি চোখ থেকে আসুক আর না আসুক... হয়তো আবার দেখা হবে এই জীবনে নয়তো হবে না...
আমার জীবনের প্রথম কাজ ছিলো ডাক্তার কনে স থেকে যে শুধু ডাক্তার পাচ্ছি তো পাচ্ছি... এই ব্যাপারটা আমার বেশ ভালো লাগে.. তবে এইবার বর ডাক্তার বা ইঞ্জিনিয়ার না বর ব্যাংকার....😍 একই পেশায় থাকলেই যে খুব লাভ বা একজন আরেকজনের কাজের কষ্ট, প্রেশার বুঝবে ব্যাপারটা কিন্তু তা না.।। সম্পর্কে বন্ধুত্বটা থাকলে সব কিছুই বুঝে নেয়া যায় ছবিয়াল : মোশারাত ফারহানা শাম্মা
- .........! - ? - ..…….!! -?? : আচ্ছা আমাদের কত দিন কথা হয় না? : সে তো বহুদিন হবে। : ঠিক কতদিন? : হিসেব নেই তো! : একসময় তো প্রতিটা মিনিট সেকেন্ডের হিসেব রাখতে! : সে একসময়ের আমরা কি আর আমরা আছি? : নেই? : না, নেই! : তাহলে কথা বলছো যে? : .........! : কি? : আমার বলার শব্দেরা ফুরিয়ে গিয়েছে। : এতো দ্রুত? আগে তো তোমার ঝুড়িতে শব্দেরা কিলবিল করতো, আর প্রয়োজনে অপ্রোয়জনেই ইয়া বড় বড় সব কাব্য-মহাকাব্য লিখে পাঠাতে। এটা করবো, ওটা করবো, এটা এমন হলো কেনো, অমন হলো না কেনো; কত সব বাহানা! ওরা সব কোথায় গেলো এখন? : সে আগের আমরা কি আর আমরা আছি! : হুম,আমরা'ই তো। সে আগের মতই। : ..............! : আবার? : .......! :এটা কিন্তু বাড়াবাড়িই হচ্ছে। এভাবে চুপ থকে কি প্রমাণ করতে চাচ্ছো? : যেখানে আমার নিঃশব্দের কারণ তোমার অজানা সেখানে আমার শব্দ গুলো প্রকাশ পেতে চেয়েও পায় বা কিভাবে! আর আমার শব্দেরা তো সেদিনই ফুরিয়ে গিয়েছে, যেদিন প্রতিজ্ঞারা হারিয়েছে। সেদিন ফুরিয়েছে যেদিন, আমার ভালো লাগা-খারাপ লাগা থেকেও তোমার ইচ্ছেরা প্রাধান্য পেয়েছে। সেদিন আরও ফুরিয়েছে যেদিন, "ভালো থেকো,নিজেকে গুছিয়ে নেয়ার চেষ্টা করো" বলেছিলে। এর পরেও বলছো আমাদের মাঝে নাকি সব আগের মতো আছে। এই যে মাঝের সময়টা পার হলো! কতগুলো ঘন্টা, দিন, মাস অতিবাহিত হয়েছে ফিরে তাকিয়েছিলে? হুম এই সময় গুলোতে নিজেকে অনেকখানি গুছিয়ে নিয়েছি! তাই আগের মতো তোমাকে সেই কাব্য মহাকাব্য লিখার মতো প্রাণোচ্ছল মন কিংবা সময় নষ্ট করার ইচ্ছে কোনোটিই আমার এখন আর হয় না। অন্তত যে গুছিয়ে নিতে বলেছে তার জন্য তো একদমই না! ধন্যবাদ 🙂 (সেদিনও কেউ একজন শান্তিতে ঘুমিয়েছিলো,আজও একজন ঘুমাবে! অথচ বালিশ চেপে যে রাতের পর রাত নিদ্রাহীন কাটিয়ে দিচ্ছে তার খবর কে বা রাখে!)
আমার একটা মারাত্নক বদঅভ্যাস🙄🙄লাইট জ্বালানোর সাথে সাথে ঘুম ভেংগে যায়...তখন আমার রিয়েকশান ঠিক এই রকম হয়..যে লাইট জ্বালায় তাকে ধরে এনে লাইট অফ করায়, দেন দরজাটা ঠেলে আবার বিছানায় পরার সাথে সাথে ঘুম🥱😴😴এই ভয়ে বাসার কেউ আমি ঘুমালে সহজে লাইট জ্বালাই না..
সানজয় দে এই জীবনত নিবা না এনে😔😔 নাকি আই বন্ধোবস্ত গইজ্জুম চ😏😏😏
একসাথে হয়ে তিক্ততা বাড়ানোর চেয়ে অালাদা অালাদা হয়ে সম্মান করা যায়🖤।সুন্দর কথা🖤🖤
শুভ অপরাহ্ন ... আজ বিকেলের আকাশটা দেখব বলে জানালা দিয়ে বাইরে তাকাই, আশ্চর্য! জানালাটা আজ আকাশে!
যে যায়,যাওয়ার পথে দেয়াল হবার কোন স্বপ্ন নেই যতই কাদাও আমায়,চলি একা পথে
অফিশিয়াল সিক্রেসি এক্ট ১৯২৩ অথবা দাপ্তরিক গোপনীয়তা আইন-১৯২৩ এর উপরই কিন্তু দাঁড়িয়ে আছে ডিজিটাল সিকিউরিটি এক্টের ৩২ ধারাটি। যে ধারাটিকে এতোদিন আমরা বলে এসেছি সাংবাদিকতা বা স্বাধীন গণমাধ্যমের হন্তারক। কিন্তু এই ৩২ ধারা তৈরিই হয়েছে এই সিক্রেসি এক্টের উপর। কি আছে এই সিক্রেসি এক্টে? অনেক কঠিন কঠিন কথা আছে। যতটুকু বুঝলাম ততটুকু লিখি। এই এক্টের ৩ এবং ৫ নং ধারা থেকে দেখা যায় যে, যদি কোন ব্যক্তি রাষ্ট্রের নিরাপত্তা এবং স্বার্থ পরিপন্থী শত্রুপক্ষের কাজে লাগে এমন কোন অফিশিয়াল গোপন কোড বা পাসওয়ার্ড বা নোট, স্কেচ, মডেল অথবা অন্য দলিল থেকে তথ্য আহরণ করে, প্রকাশ করে তবে এই আইনের আওতায় সে অপরাধী হবে। ৩ নং ধারাতে অপরাধীর বিরুদ্ধে সর্বোচ্চ ১৪ বছরের কারাদন্ড এবং বিদেশী শক্তির মদদের ক্ষেত্রে মৃত্যুদন্ড পর্যন্ত আনায়নের কথা বলা হয়েছে। এছাড়া উল্লেখ যে ৩ নং ধারাতে বলা আছে, এই মামলায় অপরাধের জন্য কোন একটি বিশেষ কাজের অভিযোগ প্রমাণের দরকারই নাই। যদি অভিযুক্তের আচরণ, জ্ঞান এবং মামলার অবস্থা দেখে প্রমাণিত হয় যে তার কাজ রাষ্ট্রের স্বার্থ বিরুদ্ধ ছিল তবে সে দোষী বলে সাব্যস্ত হবে। এই আইনের ডিজিটাল ভার্সন হচ্ছে ডিজিটাল সিকিউরিটি এক্টের ৩২ ধারা। ডিজিটাল সিকিউরিটি এক্টের ৩২ ধারাতে লেখা আছে, যদি কোনো ব্যক্তি 'দাপ্তরিক গোপনীয়তা আইন-১৯২৩' এর আওতাভুক্ত কোনো অপরাধ কম্পিউটার, ডিজিটাল ডিভাইস, কম্পিউটার নেটওয়ার্ক, ডিজিটাল নেটওয়ার্ক বা অন্য কোনো ডিজিটাল মাধ্যমে সংঘটিত করে বা করতে সহায়তা করে, তাহলে তিনি সর্বোচ্চ ১৪ বছরের কারাদণ্ড বা ২৫ লাখ টাকা জরিমানা বা উভয় দণ্ডে দণ্ডিত হবেন। কিন্তু এখানে রাষ্ট্রের স্বার্থের পরিপন্থী কি জিনিস? শত্রুর স্বার্থ রক্ষা মানে কি?এখানে শত্রু কে? জনগণ? রোজিনা ইসলাম রাষ্ট্রের কোন স্বার্থের বিরুদ্ধ করেছিল? আদতে কি জনগণের টাকা নয়ছয় করার মত কোন দলিল তার হাতে এসেছিল? রোজিনা ইসলামের মুক্তির দাবির সাথে সাথে এই প্রশ্নগুলোর উত্তর ও জানা লাগবে। ঔপনিবেশিক আমলে গায়ের জোরে যে বহিঃশক্তি (অর্থাৎ ব্রিটিশ সাম্রাজ্যবাদী শক্তি) এখানে রাষ্ট্র করেছিল, তাদের জন্য ওই সিক্রেট আইন দরকার ছিল কারণ তারা কিভাবে এখানে মানুষের ওপর জুলুম ও লুটপাট করছে সেটা তারা জনগণকে জানতে দিতে চায় না। জনগণকে তারা দেখত 'নেটিভ' হিসেবে;যারা অনেক কিছুই জানার 'যোগ্য' না বলে বিবেচিত হতো এবং ব্রিটিশ-রাজের সমালোচনা, বিরোধীতা 'রাষ্ট্রদ্রোহীতা' বলে গণ্য হতো। কিন্ত আজও সেই সিক্রেট অ্যাক্ট বলবৎ থাকা প্রমাণ করে নিজ দেশের জনগণকে আওয়ামীলীগ সরকারের রাষ্ট্র 'প্রজা' মনে করে এবং নিজেদেরকে ঔপনিবেশিক খাসলতসম্পন্ন শাসক মনে করে। 
মন আমার ফড়িং হয়ে পদ্ম পাতায় বসে শিশিরের সাথে কেমন পিরিত করে মরে!
এখনকার এইস্থেটিক জনগণ আগে হলুদ কালারকে গু কালার বলতো। আমি নিজেও বলতাম। এখন মাস্টার্ড, অ্যাম্বার, কাঁচা হলুদ আরও কত কি বলে 😪 এভাবে করে করে আমরা নিয়ন সবুজ (আমরা টিয়া কালার বলতাম) কালারকেও নর্মালাইজ করে ফেলবো।'
পাশের দেশ মরে যাচ্ছে, আমরা প্ল্যান করছি ঈদ-শপিং নিয়ে৷ নিজের মৃত্যুর ঠিক নাই, আমরা লাইভে আসছি কোন মার্কেটে কম দামে কোথায় কি পাওয়া যাবে৷ ভাই লকডাউনে কোন জায়গাডায় যাবি তুই? ইশটোরির জন্য? ইনফ্লুয়েনশার? হেহে... নতুন জামার সাথে নিজ দায়িত্বে একটা কাফনের কাপড়ও কিনে নিয়েন৷ ঈদের শপিং ফপিং এ আগাগোড়াই ইন্টেরেস্ট ছিলোনা৷ আজাইরা কেনাকাটা লাগতো৷ এখন ভাবতেসি৷ ভাগ্যিস 🙃
আজ ৩০ সেপ্টেম্বর জাতীয় কন্যা শিশু দিবসের প্রতিপাদ্য বিষয়- "আমরা সবাই সোচ্চার, বিশ্ব হবে সমতার"। দু'তিন দিন ধরে ফেসবুকে সকলে কন্যাশিশুদের শুভকামনায় পোস্ট দিচ্ছেন।আমিও সকল কন্যাশিশুকে শুভেচ্ছা জানাই। জননী, ভগিনী, কন্যা - এই তিনজন সময়ের বিভাজনে পৃথক সত্তায় বিরাজ করলেও শুরুটা কন্যা থেকেই। অতীতের কন্যা (মায়েরা) আর বর্তমানের কন্যা সকলেই নিরাপদে থাকুক।আমরা সকলে মিলে সোচ্চার হলে হয়তো আমরা কন্যাদের জন্য, নারীদের জন্য নিরাপদ এক বিশ্ব পাব।নিরাপত্তা আসলে তবেই তো সমতা আসবে।আর নিরাপত্তা পেতে হলে নিজেদের নিরাপদে থাকার কৌশল জানাটাও জরুরি। তাই মায়েরা আসুন আমাদের কন্যাদের আত্মবিশ্বাসী করে তুলি, তাদের মার্শাল আর্ট শেখাই যাতে তারা আত্মরক্ষার কৌশল শিখতে পারে।
নতুন সকাল গুলো কপাল ছুঁলো তোমারি, বেঁধে রাখতে পারলে তুমিও হতে আমারি, শুধু আমারি❤ (জ্বিনের পা ইগনোর হবে ফ্রান্স😑)
করোনা আমার জীবনের ২২তম বছর টা খাই ফেলার পর... ২৩ তম বছরের প্রথম দিন টা ভালোই ছিলো। অনেক অনেক সারপ্রাইজ পাইসি...অনেকদিন পর অনেক হাসছি....❤❤ সাদাত,হিমেল,আর আমার ছুপারুস্তাম ফ্ল্যাটমেট গুলার এত্তোগুলা সারপ্রাইজ ❤
জারিনের বিয়েতে, আমি : চেরি, তোকে অনেক সুন্দর লাগতেছে তোকে কয়েকটা সুন্দর পিক তুলে দি💖 চেরি :বাই পিক তুলতে ইচ্ছা করতেছে না টায়ার্ড🥱 # ডিএস এল আর পিক দিছে যখন সবজায়গা
একটা ইজি ক্যাল্কুলেশন বোঝাই। একমাত্র হুমায়ূন আহমেদ স্যার ছাড়া এ জীবনে বাংলাদেশের প্রেক্ষাপটে কোন লেখক, লেখালেখি করে বড়লোক হতে পারেননি।স্যারও সেই অর্থে ধনাঢ্য বড়লোক হননি। মোটামুটি বড়লোক হয়েছিলেন। আমার প্রথম বই বিক্রি হয়েছিলো (আমার জানা মতে) দুই এডিশন। আমি রয়্যালটি কত পেয়েছিলাম জানেন? ২৬০০০ টাকা মাত্র। দেশে আমার ড্রাইভার এর মাসিক বেতন ২০০০০ টাকা। আর বইমেলা যাওয়া আসা, শাড়ি গয়না, মোড়ক উন্মোচন ভুংভাং সব মিলিয়ে আমার খরচ হয়েছে ৫০০০০ টাকা। অথচ আমি নিউ ইয়র্কে এসে মাত্র তিন দিন পিজা বানিয়ে পারিশ্রমিক পাই ২৬০০০ এর বেশী। এইসব ক্যাল্কুলেশন এর মধ্যে দিয়ে আমাদের দেশের সব লেখককে যেতে হয়। তাই মানুষ লেখালেখি বাদ দিয়ে অন্য কাজ করে। যেমন আমার এবার লেখকদের স্বপ্নের প্রকাশনী অন্য প্রকাশে উপন্যাস দেবার কথা ছিল। আমি হিসাব করে বের করেছি তার থেকে পিজা বিক্রি করা সহজ ও লাভজনক তাই প্রায় সমাপ্ত উপন্যাসটাও আর শেষ করিনি। জলি আপার ঠ্যালা খেয়ে কবিতার বই এর একটা পাণ্ডুলিপি দিলাম।অতীতের অভিজ্ঞতার কারনেই আমার নিজের কোন ব্যাবসায়ী একপেক্টেশন এই বই থেকে নাই। শুধু জলি আপার লস না হলেই আমি খুশী। জানি দেশে লক ডাউন।কিন্তু আমাদের দেশের মানুষ এর মনে আরো বেশী লকডাউন। এইবার তো অল্পকিছুদিনের জন্য এসেছিলাম। এরপরে একেবারে লোটাকম্বল নিয়ে দেশত্যাগ করব। কারণ শিল্প সাহিত্য চর্চা করে জীবিকা নির্বাহের দেশ বাংলাদেশ না। উদাহরণ সহ প্রমান হয়ে গেছে যে, দেশে সাহিত্যচর্চা হইতে বৈদেশে পিজা বানানো উত্তম......!! 
একদিন আরও বয়স হবে। হাতের মত মুখের উপরেও নানা রেখার কাটাকুটি খেলা চলবে। তখন অনেক টাকা থাকলেও বেড়াতে যেতে পারব না দামী আইপ্যাড থাকলেও ট্রাভেল ব্লগ লিখতে পারব না সোনায় বাঁধানো গিটারে একটা ভালো প্রোগ্রেশন খেলবে না আর একটা জঙ্গলে ক্যামেরা নিয়ে চুপচাপ বসে থাকতে পারব না কখন একটা কমন গ্রিন ম্যাগপাই কাঁধে মাথায় এসে বসবে এসব কাকে বলব তখন? এ দুঃখ কে নেবে? আমার সঙ্গে বুড়ো হবে কমলিনী?
আমার আপন কোনো বোন নাই। সেজন্যই বোধহয় আল্লাহ্ আমার আশেপাশে এমন কিছু মায়াবতী মেয়ে দিয়েছেন যে আমি ভুলে যাই আমার বোন নাই। তারা আমার রক্তের সম্পর্ক না, বরং তারচেয়ে যে আরও একটু বেশি। আত্মার সম্পর্ক। আজকে এই একটু বেশিই সুইট বোনগুলোর মধ্যে একজনের জন্মদিন।শুভ জন্মদিন আপু 😍😍। অনেক অনেক ভালোবাসা তোমার জন্য। আল্লাহ্ তোমার সকল নেক আশা পূরণ করুন। আমাদের বাসায় আরো বেশি করে আসার তৌফিক দান করুন 😆😆 বিঃদ্রঃ ছবিটাতে মনে হচ্ছে না যে আপু আমাকে মারতে আসছে? আসলে কিন্তু ছবির পেছনের গল্পটা অন্যরকম। কেমন? তা মনে নাই। মনে আছে শুধু, ওটা আমাদের প্রথম দেখা ছিল। তাই আপুকে দেখে আমি হাত বাড়িয়েছি, আপুও একহাতে ফোন নিয়ে আরেক হাত বাড়িয়েছেন। তারপর? ভালোবাসা.......😌
 বেবি ডল দের দিন মনে হয় শেষ 🙂 জালেবি বেবি দের বাংলাদেশ... 🤷‍♀️😉😜😂 
কিছুদিন আগে চট্টগ্রাম টু ফকিরাপুল গিয়েছিলাম ৫ ঘন্টায়। তারপর ফকিরাপুল থেকে মোহাম্মদপুর যেতে পাক্কা আড়াইঘন্টা লেগেছিল। 🤐
ওকে ফ্রেন্স, আবার ৪/৫ বছর পর দেখা হবে। আমি এস্টিভেশনে যাচ্ছি 😪 (আমি ভুলে যাই এর প্রকৃষ্ট উদাহরণ - যার উদ্দেশ্যে যাওয়া তার সাথে ছবি তুলি নাই। এ সুযোগ আর পাওয়া যাবে? :))
একটা লাল বাচ্চা কে ছাগল বাচ্চা বানাইলো কেনো আমার ভাইয়া?🙃
হায় সখা এ তো স্বর্গপুরী নয়— পুষ্পে কীটসম হেথা তৃষ্ণা জেগে রয়! [১৪ এপ্রিল ২০১২, বেলভিউ হাসপাতাল। একসাথে আমাদের ৪ জনের শেষ ছবি...]
"আমার প্রিয় ঋতু গ্রীষ্ম। আমি গরমকে ভালোবাসি। আই লাভ হট 🥰" ---এই মেসেজটা ২০ জনকে পাঠালে গরম আপনার চারপাশে আসবে না। পরীক্ষিত, বিফলে মেসেজ ফেরত নেয়া হবে।
মাঠের ওপরে ছাদ করে যেমন চাঁদ ধরা যায় না! তেমন বর্তমানের সাথে অতীতের বিনিময় হয় না! খোলা মাঠকে যে চাঁদ আলোকিত করে রাখত অট্টালিকার পরে বৃথাই তাকে খুঁজে ফেরা...... প্রতিটি মানুষ অতীতে থাকতে চায় কেননা, বর্তমান সংজ্ঞাহীন...... ছবিঃ একটা চাঁদরাতের গল্প...

"মগ" জিনিসটা গিফট হিসাবে ফাও মনে হইতে পারে। কিন্তু কাজের মহিলারা যে হারে কাঁচের মগ ভাঙে, তাতে গিফট হিসাবে পাওয়া মগ ভীষন উপকারী হয় 😐 
এইতো গতবছরের শুরুতে পরিচয় আপনার সঙ্গে। আমার বড়বোনের সহকর্মী আপনি। সাধারণত ছোটদের বই নিয়ে লেখেন না আপনি । কিন্তু কী আন্তরিকতার সঙ্গে আপনি রাজী হয়ে গেলেন  'সবার বন্ধু পিকু' বইটি  নিয়ে লিখতে যা সমকালে প্রকাশিত হলো। বইটি যখন পুরষ্কার পেল কী খুশীই না হয়েছিলেন! এইতো কিছুদিন আগে ছোটদের জন্য লেখা আপনার একটি গল্প পাঠিয়ে বিনয়ের সঙ্গে জানতে চাইলেন কেমন হয়েছে। আফসোস! আপনার সঙ্গে বাস্তবে আমার আর দেখাটা হয়ে উঠল না। আপনি চলে গেলেন। জীবন কত ক্ষণস্থায়ী! যেখানেই থাকুন, ভাল থাকুন ভাইয়া।
বড় কন্যাকে একটা পিতলের ডিনার সেট গিফট করমু কইছিলাম কিন্তু তার দাম কয় ৭০হাজার টাকা ওরে খোদা কোন ভাবেই তো কেনা সম্বব না!! কন্যাকে সত্য কথা বলা যাবে না তাই তাকে বুঝাইছি পিতলের জিনিস তো আমাদের নানী দাদীরা ব্যবহার করতো এখন মাটির জিনিস অনেক আধুনিক অনেক সুন্দর! এখন ভুলাইয়া ভালাইয়া মাটির ডিনার সেট নিতে রাজি করছি! তাও পছন্দ মতো নিলে ২৫ হাজার টাকা! ওরে খোদা কই যাইতাম. আমিও ফকির হইলাম দেশেও আকাল লাগলো 😴😴😴
আমি বান্ধবীদের বাসায় গেলে ইচ্ছা করে বিশাল লক্ষ্মী সেজে থাকি যাতে পরে ওরা গালি খায় 😌
না ভাই!বিজ্ঞাপনের মত পিরিয়ডের সময় ফ্রীডম বা হুইসপারের আল্ট্রা প্যাড পরলেই সব সমস্যা সমাধান হয়ে যায় না।লিকেজ ছাড়াও পিরিয়ডের আরো অনেক জ্বালা আছে।পিরিয়ড ক্র্যাম্পস,পায়ের জয়েন্টে জয়েন্টে ব্যাথা,বমি করা, হুদাই কান্না আসা,মেজাজ চড়ে থাকা এসব কিছুই একটা প্যাড দিয়ে ভালো হয়ে যায় না। Stop spreading wrong news!
কর্কট এবং কয়েকজনের কথা—৩২ দশটা রবীন্দ্রসঙ্গীত সুমিত শুনছিল-আর অতটুকুই সময় লেগেছিল বোনম্যারোর জন্যে৷অক্মিজেন,ডিফিব্রিলেটরসহ আরো নানা ধরণের জীবনদায়ী ব্যবস্থা নিয়ে মোট নয়জন নার্স সুমিতকে চারপাশ থেকে ঘিরে রেখেছিল৷আমি দাঁড়িয়েছিলাম এককোণে৷অমিতকে রেখেছিল বোনম্যারো ইউনিটে কিন্তু পেসেন্ট ইউনিট থেকে দূরে৷ওর রক্ত থেকে প্রয়োজনীয় স্টেমসেল সংগ্রহে সময় লেগেছিলো ঘন্টা তিনেক৷একদিক থেকে রক্ত নিয়ে স্টেমসেল জমা করে আবার বাকি রক্ত ওর দেহে ফিরিয়ে দেওয়া৷ওকে অবশ্য আরো পরের তিন চার ঘন্টা রেস্টে রেখেছিল৷ এরপরের সুমিতের যে শারীরিক যন্ত্রণা,সে কথা আর বলা মানে একই বর্ণনার পুনরাবৃত্তি৷আমরা ছিলাম চারজন মা,একজনের স্ত্রী আর একজনের ননদ-যার নাম সরোজিনী৷এঁরা ছিলেন উড়িষ্যার৷আফগানিস্তানের মেয়েটির বয়স ছিল সব চেয়ে কম-মাত্র আড়াই বছর৷সে ক্রমাগত চিৎকার করে কেঁদেই চলত৷অন্যদের রুদ্ধ চিৎকারে সাক্ষী থাকতাম আমরা৷আমাদের সেই ডাইনিং-ড্রেসিং-ড্রয়িং রুমে মাঝেমাঝে আমরা চুপ করে বসে থাকতাম৷আমাদের ভাষা ছিল আলাদা,কিন্তু প্রিয়জনের কষ্ট ছিল একই রকম৷আমি আর ঢাকার বোনটি নিজেদের মতন কথা বলতাম-সবই অনিশ্চিতের৷তার দুটি ছোটো ছেলে দূর সম্পর্কের আত্মীয়ের কাছে রেখে আসা৷দু'ভাই ক্রমাগত মাকে বাড়ি যেতে বলতো৷মাঝে মাঝে ওরা বাবাকে দেখত আসতো৷ সেই বারান্দায় দাঁড়িয়ে কাঁচের ভিতর থেকে দেখা৷পরে কিছুতেই আর ফিরতে চাইতনা৷ ওখানেই থাকতো বাংলা এবং ইংরাজি দৈনিক৷তাতে করোনার কথা পড়তাম৷তখন অবশ্য চিনে৷আমরা ঘূণাক্ষরেও বুঝতে পারিনি ঐ করোনার জন্যে আমরা এবং আমাদের মতন অনেকের কত সমস্যায় পড়তে হবে৷সবার বাড়ি দূরে হলেও টাটা থেকে আমাদের বাড়ি ছিল মিনিট পঁতাল্লিশের দূরত্বে৷ট্রাফিকের কারণে কখনও আরো আধ ঘন্টা বেশি লাগতো৷তবু আমাদের বলা হয় টাটা থেকে দশ মিনিটের দূরত্বে বাসা নিতে হবে-রাত বা দিনের যে কোনো ইমার্জেন্সিতে খুব দ্রুত যাতে পৌঁছানো যায়৷থাকতে হবে নিজেদের মতন-কোনো লোকের সংস্পর্শে বা দূষণের সম্ভবনা যেনো না থাকে৷ আমার ভাসুরের ছেলে ,ডাঃ অরিন্দম রায় চৌধুরী তেমনি একটা ফ্লাট ঠিক করে,ওর বন্ধুর৷রাজারহাট-নিউ টাউন এলাকায়৷যেখানে কয়েক শত নির্মিত এবং নির্মানাধীন ফ্লাট ,মালিক থাকেন বিদেশ বা অনত্র৷সে যেনো এক তেপান্তরের মাঠ-রূপকথার রাজ্য৷সেখানে শুধু শূন্যঘর৷প্রয়োজনীয় আসবাব,রান্নার জিনিসপত্র মনিদা সব মজুদ করতে শুরু করেন৷ সুমিতের তখন wbc 100৷হিমোগ্লোবিন 6৷প্লেটলেট13000৷পটাশিয়াম লেবেল 3...৷মুখ হা করলে দেখা যেতো যেনো চামড়া ছাড়িয়ে রাখা৷খেতে না পারার জন্যে চলছে tpnব্যাগ৷সেই সাথে প্লাজমা ,অক্সিজেন....৷সর্বোচ্চ সতর্কতার সাথে ওদের প্রত্যেকেই রাখা হয়েছিল৷একটা কথা বলতেই হবে,ওখানে যত্ন এবং চেষ্টার এতটুকুও ঘাটতি ছিল না৷কয়েকদিন পরে সুমিতের আবার একটা বায়োপসি হয়৷ঐ সময়ে কিছুটা স্বস্তির খবর নিয়ে আসে একটি মেসেজ৷সব মিলিয়ে এক কোটি টাকার কাছাকাছি যে খরচ হয়েছিল,তার চার ভাগের একভাগ সুমিতের প্রতিষ্ঠান-এইমস থেকে দিয়ে দেয়৷আমার মেঝদির জামাই ডাঃ প্রদীপ সুমিতকে পরামর্শ দিয়েছিল৷সুমিতের বিভাগীয় প্রধানের একান্ত চেষ্টার জন্যেই তা সম্ভব হয়েছিল৷ সুমিতের ব্রাশ-পেস্ট-লোসান-অয়েল সবই ছিল বাচ্চাদের৷এমনকি বাচ্চাদের মতই নির্ধারিত সময়ে পোলিও-ডিফথেরিয়া..প্রত্যেকটা টিকা নেবার চার্ট দিয়ে দেওয়া হয়৷ততদিনে অবশ্য মার্চের ১৬তারিখ এসে গেছে৷অমিত ঢাকায় চলে গেছে৷আমার দাদার মেয়ের বিয়ে ছিল ১১তারিখ৷ সেই জন্যে তিনটে দিন বেশি থাকতে হয়৷ আমরা ১৬তারিখ সন্ধ্যায় সেই ফ্লাটে চলে আসি৷তার আগে দু'ঘন্টার কাউন্সেলিং হয়৷আমাকে বলা হয় ট্রমা কাটিয়ে যেনো ঠিক হাসপাতালের একয়দিনের মতন যত্ন আমি করি৷বাথরুমের দেয়াল থেকে ঘরের দরজা জানালা সব জীবানুনাশক দিয়ে মুছতে হবে৷বাইরের কাউকে ঘরে আসতে দেওয়া যাবেনা৷রান্না থেকে খাওয়ানো,পরিষ্কার,হিকম্যান লাইনের খেয়াল রাখা সব আমাকে করতে হবে৷রান্নায় কোনো মশলা-তেল-ঝাল দেওয়া যাবেনা,ঠিক বাচ্চাদের খাবারের মতন৷বারবার বলা হয়েছিল,ওখান থেকে বেরুবার পরেই নানা ধরনের সমস্যা দেখা দেবে৷তার থেকে সুস্থ করে তোলার পরে বোনম্যারো সাফল্য অনেকটা নির্ভর করে৷শুনতে শুনতে আমার বুক ধরফর করতে লাগলো-বারবার ভাবছিলাম আমি কী পারবো৷ ঢাকার ওরা ততদিনে ভাড়া বাসায় চলে গেছে৷ফলোআপে এসে বোনটি কাঁচের দেয়ালের ওপাশে দাঁড়াতো৷একমাত্র তার সাথে যোগাযোগ আছে এখনও৷ওর স্বামী ভালো আছেন৷সেই জায়গায় এসেছিল চট্টগ্রামের একটি মেয়ে৷ওর মায়ের সাথেও চারপাঁচ দিনের মতন ছিলাম একসাথে৷মেয়েটির মাধ্যমিক দেবার কথা ছিল সেবারই৷ সুমিতের সেদিন wbc3000৷নর্মাল হতে সময় নিয়েছিল পরের চারমাস৷ ওয়ার্ড বয় হুইল চেয়ারে করে গাড়ি পর্যন্ত নিয়ে আসল৷সন্ধ্যায় সেই ফ্লাটে আমার দুই দিদি গোছগাছ করছিলেন দুপুর থেকে৷সুমিত ওর ঘরে যখন যায়,ওনারা অন্য ঘর থেকে একটু দেখে চলে গেলেন৷আমি একা!ওকে খেতে দিয়েছিলাম চাল আর ডাল সেদ্ধ করে সামান্য নুন দিয়ে৷বমি কমেনি তখনও৷মশারী টানিয়ে ওকে শুইয়ে দিয়ে অন্য ঘরে আমি না খেয়েই বসে থাকলাম৷চারদিকে কোনো মানুষ নেই,আমি আর সুমিত-যে সোজা হয়ে এখন দাঁড়াতেও পারেনা!নিজের কাছে নিজেই প্রশ্ন করছিলাম-আমি কী পারব? সেই রাতে বারবার দরজা থেকে দেখে আসছিলাম সুমিতকে-ভিতরে সব সময় যাওয়া নিষেধ৷বহুদিন বাদে আমার সঙ্গী ছিল একদল শিয়ালের ডাক৷সেই নিঃস্তব্দ রাতে ওদের জন্যে মনে হচ্চিল,দূরে হলেও জীবন্ত প্রাণীর ডাকেই থাকে জীবনের আহবানও৷ তিন চার দিন পরেই শুরু হয় লক ডাউন৷আমরা দু'জন পাঁচ মাস ঐ ফ্লাটে ছিলাম৷
হেফাজতের মামুনুল হক কি গ্রেফতার? জানেন কিছু কেউ? যদি সত্যি সত্যি সে তার ২য় স্ত্রীকে নিয়ে রিসোর্টে বেড়াতে গিয়ে থাকে তাহলে তাকে ছেড়ে দেয়া হোক এবং সরি বলা হোক। এইসব 'সামাজিক পুলিশিং' অসহ্য লাগে। আর তা নাহলে তাকে একটু শিক্ষা তো দেয়াই উচিত বোধহয়, কারণ বড় কথা বলার আগে বুঝে নিতে হয় মশায় যে, সমাজের আর সবার মত শরীর আপনাদেরও আছে।
নিজের নখের আঁচড়ে নিজের চোখের মনির ওপরের ছাল খানিকটা উঠে গেছে। ডাক্তারের নির্দেশে আপাতত বিরতি নিচ্ছি সবকিছু থেকে। সবাই সাবধানে থাকুন 🙏 
দেশ স্বাধীন হলো, আমরা তখন গ্রামের বাড়ি আছি। মুক্তি যোদ্ধারা জয় বাংলা বলে বিজয়ের লম্বা মিছিল করে গ্রামের আল-পথ দিয়ে যাচ্ছে। বাড়ির সবাই দাড়িয়ে সেই দৃশ্য দেখছি, একসময মিছিল চোখের আড়ালে চলে গেলো। বাড়ির তরুনরা বিজয় উৎসব উদযাপন কিভাবে করা সে নিয়ে মিটিং চলছে। মিটিংয়ে সিদ্ধান্ত হলো "নবাব সিরাজদ্দৌলা" নাটক মঞ্চায়ন করা হবে। রিহার্সেল কতদিন হলো ঠিক মনে করতে পারছি না। ভেন্যু ঠিক হলো আব্বাদের ফুপুর বাড়ির মাঠে। বাড়ির মেয়েরা সবাই যাত্রা দেখতে মহা উৎসাহ নিয়ে এক পাশে বসেছি। অন্য বাড়িত মেযেরাও এসেছে। আমাদের মা চাচী কারও আসা হয়নি। বাড়ির বউদের যাত্রা দেখা যাবেনা, এমন একটি অলিখিত নিয়মে বাধা মনে হয় । যাত্রায় ছেলেরা মেয়ের সাজে সজ্জিত হয়ে অভিনয় করছে। । মাঠ ভর্তি দর্শক, শীতের রাত উষ্ণ মনে হচ্ছিল যাত্রা দেখতে যেয়ে। অভিনয় কার কেমন সে নিয়ে তেমন কারো মাথাব্যথা নাই। পরে অবশ্য মজা করে ভেঙানো হয় কে কেমন করে অভিনয় করছিল। এ তো আর প্রফেশনাল যাত্রা নয়। বিজয়ের উল্লাস প্রকাশ করা শুধু। যাত্রা-পালা , বাউল গান এসব ই ছিল তখনকার বাংলার সংস্কৃতি। ভোটের সময় এগুলো বেশি করে হতো ভোট প্রার্থীর প্রচারের অনুসঙ্গ হয়ে। আজকাল সেই সংস্কৃতি হারিয়ে যেতে বসেছে। যাত্রায় বিবেকের একটি বিশেষ ভূমিকা থাকে। ও হঠাৎ এসে মনোরে… বলে গান ধরে, কয়লাইন গেয়ে প্রস্থান করে। মনের মধ্যে বিবেক জাগ্রত রাখার জন্য যাত্রায় বিবেকের ভুমিকা গুরুত্বপূর্ণ। শোনা যায় আজকাল যাত্রাপালার জন্য পারমিশন মিলেনা। আসলেই কি মিলেনা?
বাইরে বৃষ্টি হচ্ছে। একে বৃষ্টি বলা যায় কিনা, এটা নিয়ে আমার মনে দ্বিধা রয়েছে। আমেরিকায় শীত এখনো পুরোপুরি যায় নি। কাজেই বৃষ্টি ফোটাগুলো বেশ ভারি, অনেকটা বরফ কুচির মতো। এ বৃষ্টিতে গা তেমন ভেজে না, তবু মাথায় পড়লে বেশ মুশকিল। সর্দিজ্বর বেঁধে যায়। আমি বসে আছি বসার ঘরে। ঘরের একদিকের পুরো দেয়াল জুড়ে কাঁচের দরজা। আমি কাঁচের এপাশে বসে নিরাপদে বৃষ্টি দেখছি। আমার ফেসবুক খোলা। কম্পিউটার স্ক্রিণে দেখছি, দেশে খুব গোলমাল হচ্ছে, আগুনে পুড়িয়ে দেয়া হচ্ছে অফিস কলকারখানা। পুলিশ গুলি ছুড়ছে। কেউ একজন লাইভ ভিডিও দিচ্ছে। আমি কম্পিউটারের স্ক্রিণের এপাশে বসে নিরাপদে সেই দৃশ্যও দেখছি। মাস দুই হলো আমার বাবা মারা গেছেন। বাবার সেই মৃত্যুক্ষণ আমার মনে থাকবে অনেক দিন। রাত তখন এগারোটার মতো বাজে। আমি ল্যাপটপে বসে লিখছি। দেশ থেকে ঘন ঘন ফোন আসছে। বাবা লাইফ সাপোর্টে, ডাক্তাররা কোনো আশা দেখছেন না। ঠিক এগারোটার সময় মিতুর মোবাইলে ফোন এলো। আমি লিখতে লিখতে শুনলাম, মিতু কার সাথে যেন কথা বলছে। ঠিক পনোরো সেকেন্ডের মাথায় মিতু দূর থেকে বললো, রবি, আব্বু আর নেই। আমি মিতুর প্রতি কৃতজ্ঞ বোধ করলাম। মিতু বলতে পারতো, আব্বু মারা গেছে। সেটি না বলে, এই যে বললো, আব্বু আর নেই, এই বাক্যে মৃত্যুর শীতলতা নেই। যেটা আছে, এক ধরণের হাহাকার। আর খানিকটা শোক, খানিকটা আফসোস। আমি ল্যাপটপের ডালা নামিয়ে একটা সিগারেট ধরালাম। পর পর দুটি সিগারেট খাবার পর, আবিষ্কার করলাম, আমার কান্না পাচ্ছে না। প্রায় বছর খানেক ধরে আমি মোটামুটি অনুভূতিহীন একটি জীবন যাপন করছি। দীর্ঘকাল আমি ক্লিনিকাল ডিপ্রেশনে ভুগছি। অনেক ডাক্তার দেখিয়েছি। শেষমেষ এক পাঞ্জাবি ডাক্তারের খোঁজ পেলাম। তাঁর নাম, ডা. তারা মাঙ্গাত। তিনি আমাকে দুটি ওষুধ দিলেন। বললেন, এই দুটি ওষুধ যদি খাও, তাহলে তোমার মাথার একটা অংশ পুরোপুরি স্থবির হয়ে যাবে। তোমার সামনে মানুষ জবাই করলেও, তুমি বিচলিত হবে না। এখন তুমিই সিদ্ধান্ত নাও, ওষুধটা খাবে, নাকি ম্যানুয়ালু ডিপ্রেশন কমানোর চেষ্টা করবে? আমার চেষ্টা এবং মনের জোর কম। কাজেই ম্যানুয়াল পথে না হেঁটে, আমি ওষুধ খাওয়া শুরু করলাম। চমৎকার ফল পাচ্ছি। কোনো কিছুতেই এখন আর বিচলিত বোধ করি না। সারাক্ষণ আওড়াই, যাহা হইয়াছে, তাহা ভালোই হইয়াছে। যাহা হইতেছে, তাহাও ভালো হইতেছে। যাহা হইবে, তাহাও ভালো হইবে। এই যে যেমন বাইরে বৃষ্টি হচ্ছে। বৃষ্টির সাথে কাঁচের গুড়োর মতো মেখে আছে বরফ কুঁচি। এই পানি মাটির পড়ার পর ঠান্ডায় জমে যাবে। পাতলা কাঁচের মতো জমাট বাঁধবে। এই পাতলা কাঁচকে বলা হয়, ব্ল্যাক আইস। ব্ল্যাক আইস খুব বিপদজনক। এর উপর হাঁটলে বা গাড়ি চালালে দূর্ঘটনা ঘটে। মানুষ মরে। প্রতি শীতে এভাবে পৃথিবীর জনসংখ্যা কিছুটা হালকা হয়। গুলশান বনানী যেমন পাশাপাশি। তেমনি আমাদের এই জগতে পাশাপাশি দুটি এলাকা আছে। জীবন এবং মৃত্যু। এক চুল এদিকে সেদিক হলে আপনার এলাকা বদলে যাবে। তবে এই বদল একমুখী। জীবন থেকে কেবল মৃত্যুর দিকে যাওয়া যায়। মৃত্য থেকে জীবনে ফিরে আসা যায় না। অবশ্য হিন্দু ধর্মে পুর্নজন্ম বলে একটা ব্যাপার আছে। মৃত্যুর পরও মানুষ পুনরায় জন্মায়। সব সময় যে মানুষ হয়ে জন্মায় না নয়, কখনো কখনো পাখি, কিংবা কুকুর কিংবা দাড়কাক হয়েও জন্মাতে পারে। আবার দাড়কাক মৃত্যুর পর মানুষ হয়ে ফিরে আসতে পারে পৃথিবীতে। পুরো প্র্রক্রিয়াটি জটিল। তবে জটিল হলেও, ব্যাপারটার মধ্যে এক ধরণের সাত্ত্বনা লুকিয়ে আছে। যারা মরে যায়, তারা ফিরে আসে, কোনো না কোনো ফর্মে, এটাই সাত্ত্বনা। কাঁচের দরজা দিয়ে দেখলাম, বৃষ্টির মধ্যে একটি কাঠবিড়ালী ভিজছে। হয়তো এই কাঠ বিড়ালে পূর্ব জন্মে মানুষ ছিলো। কফি শপে কফি বেঁচতো। হয়তো এই রকমই এক বৃষ্টিমাখা দুপুরে , ব্ল্যাক আইসের উপর গাড়ি চালাতে গিয়ে মরে গিয়ে কাঠবিড়ালী হয়ে ফিরে এসেছে। এই ঠান্ডায় সে যদি আবারও মরে যায়, তাহলে হয়তো সে আবারও মানুষ হয়ে জন্মাবে। স্টার বাকসে কফি বেঁচবে। আবারও হাইস্পিডে গাড়ি চালাতে গিয়ে ছিটকে পড়বে অতল খাদে। তখন হয়তো কেঁচো কিংবা ব্যাঙ হয়ে জন্মাবে। আচ্ছা, একটা কেঁচোর গড় আয়ু কত? ইন্টারনেটে সার্চ দিলে তথ্যটা এখনই জানা যাবে। কিন্তু কেন জানি ইচ্ছে করছে না। এর বদলে আমি একটা সিগারেট ধরালাম। ইদানীং সিগারেটে প্রথম টান দেবার পর খুক খুক করে কাশি আসে। কাশি আসার সাথে সাথে আমার মনে পড়লো রেজিস্ট্রেশন করানো দরকার। স্বাস্থ্য বিভাগ করোনার টিকা দিচ্ছে। অনলাইনে রেজিস্ট্রেশন করলে তারা ডেকে পাঠাবে। আমি কেঁচোর গড় আয়ু না খুঁজে করোনার টিকার লিংক খুঁজে বের করলাম। লিংকের প্রথমেই লেখা তোমার বয়স কত? আমি লিখলাম- ৩৪। তারপর আরও কয়েকটা ঘর পূরণ করলাম। নাম, ধাম, ঠিকানা। তখনই খেয়াল হলো, আমি বয়স তো ৩৪ না। অফিসিয়াল জন্মসাল অনুযায়ী আমার বয়স ৪৩। আর সরকারি জন্মসালের চোরামি বাদ দিলে, আমার আসল বয়স হবে ৪৫। আর ৫ বছর বাদে আমি পঞ্চাশে পৌঁছাবো। আমার ঘাড় বেয়ে তখন একটা শীতল স্রোত বয়ে গেলো। আমি এদ্দিন বাদে এই প্রথম জানলাম, আমি বুড়ো হয়ে গেছি। আমার দীর্ঘ আয়ুর কোনো সম্ভাবনা নাই। দিনে ২ প্যাকেট সিগারেট খাই। এখন আর প্রতিদিন মদ খাই না। কিন্তু যখন খাই, তখন বেহুশের মতো খাই। গরুর মাংস দেখলে আমার হুশ থাকে না। শরীরের নানান অসুখ বিসুখ উঁকি দিচ্ছে। খুব চেষ্টা চরিত্র করলে, মেরেকেটে আর বছর দশেক বাঁচতে পারি, নাও বাঁচতে পারি। আমি মরে যাবো? এত তাড়াতাড়ি? কত কাজ বাকি। কত ছোট ছোট শখ বাকি। সমুদ্রে শুয়ে আমি নির্মেঘ আকাশের তারা দেখবো। বনের ভেতর তাবু বানিয়ে একটি রাত জেগে কাটাবো। অনেকখানি ধনে পাতা দিয়ে কাচকি মাছের চচ্চরি খাবো। লোবা নান্মী একটি মেয়ের সাথে পরিচয় হয়েছে। সে থাকে অস্ট্রেলিয়ায়, তার সাথে তো এখনো দেখা হলো না। মারুফ, সুফী, ফিদা ভাই আর হাসানের সাথে রাত তিনটায় পুরান ঢাকায় গিয়ে মদিনা হোটেলে ধোঁয়া ওঠা মোরগ পোলাও খাবো। জীবনে অন্তত একটি নারীকে দুঃখ দেবো, কাঁদাবো। শুধু বৃষ্টির উপর একটা উপন্যাস লেখার কথা, সেটা লিখবো। এত কাজ কখন করবো? কাসাফাদ্দুজা নোমান আমার সাথে একবেলা মদ খেতে চেয়েছিলো, সেটা কী আর হবে না? সারা রাত আকুল হয়ে কাঁদতে কাঁদতে নামাজ পড়ার ইচ্ছা আছে। আজ করি, কাল করি, বলে করা হচ্ছে না। আমি কম্পিউটার ছেড়ে উঠে গেলাম। আবার সিগারেট ধরালাম। আজ শনিবার নয়, তবু কার্বাডে লুকিয়ে রাখা হইস্কির বোতল বের করলাম। ঢক ঢক করে অনেকখানি হুইস্কি খাবার পর শাওয়ার নিচে দাঁড়িয়ে জোরস্রোতে ঝরণা ছেড়ে দিলাম। আমি কল্পনা করলাম, আমি কাঁদছি। অশ্রুতে স্নান করছি। আমার বয়স ৪৩ হয়ে গেছে। আমার বয়স আসলে ৪৫ হয়ে গেছে। বাইরে টিপ টিপ বৃষ্টি। বৃষ্টি জমে ব্ল্যাক আইস হবে। সেই ব্ল্যাক আইসে মানুষ মরে কাঠবিড়ালী হবে । কাঠবিড়ালী মরে মানুষ হবে। সেই মানুষ মরে আবার কেঁচো হবে। কেঁচোর গড় আয়ু আমি জানি না। শুধু জানি, ৫০ হতে আমার আর মাত্র ৫ বছর বাকি।
আপনার "এসো গান শিখি" দেখে দেখেই গান শিখতাম ছোটবেলায় আমি এবং আমার মত অনেকেই। অনেক অনেক ভালোবাসা, শ্রদ্ধা এবং দোয়া আপনার জন্য ♥ শুভ জন্মদিন কিংবদন্তী ফেরদৌসী রহমান 😀
ঝিনুক নীরবে সহো ঝিনুক নীরবে সহো, ঝিনুক নীরবে সহে যাও ভিতরে বিষের বালি, মুখ বুঁজে মুক্তা ফলাও! -আবুল হাসান
এখনও কথা হয় তোমার আমার সে কথায় থাকি নির্ভার সে কথা কেবলই ভরসার নিন্দুকে খোঁজে প্রেম ভালোবাসা মাপতে তারা দুর্বার অথচ আমরাই কেবল জানি সম্পর্কটা বেঁচে থাকার প্রেম ভালোবাসায় থাকে স্বার্থ এই সম্পর্কে নেই সেই অর্থ কেবল কথা হয় তোমার আমার নেই ছলচাতুরী, দায় নেই কিছু লুকাবার।
প্রাণের সংগঠন বাংলাদেশ ছাত্র ইউনিয়নের ৬৯তম প্রতিষ্ঠা বার্ষিকীতে সবাইকে জানাই আন্তরিক অভিনন্দন!
অঢেল অর্থ থাকলেই সুখী হওয়া যায় না। সুখ ভিন্ন এক বিষয়। টাকা দিয়ে অনেক কিছু কেনা গেলেও ভালোবাসা, সুখ ও মানসিক শান্তি কেনা যায় না।
আমার জন্য  তাজমহল নয়,কবিতার বই রাখার জন্য  একটা কুঁড়েঘর বানিও
আমার বিয়েটা হয়েছিলো খুব অদ্ভুতভাবে। কোন অনুষ্ঠান না,কোন খাওয়া-দাওয়া না। জাস্ট বিয়ে। কাজী এসে আমার ঘর থেকে কবুল নিয়ে গেল,পাশের ঘরে ছেলে বসে ছিল তার কাছ থেকে কবুল নিয়ে এলো, ব্যস! বিয়ে হয়ে গেল। বিয়ের পর আমার জামাই ইয়াবড় এক স্যুটকেস নিয়ে আমার ঘরের দরজায় নক দিলো। আমি দরজা খুলে দিলাম। সে ঘরে ঢুকতে ঢুকতে বললো, "বাহ! খুব সুন্দর ডেকোরেশন। আমি কোথায় থাকবো?" আমি বিছানার ডানপাশ দেখিয়ে বললাম, "আপনি এখানে থাকতে পারেন।" সে বললো, "থ্যাংকস।" বলেই স্যুটকেস খুলে জামাকাপড় বের করে বাথরুমে চলে গেল। আমি বিয়েতে শাড়ি পর্যন্ত পরিনাই। একটা কামিজ পরেছিলাম। সেটা চেন্জ করে বাসায় পরা একটা টপস পরে নিলাম। এত আয়োজনহীন বিয়ের পেছনে তেমন কোন কারন নাই। বিয়েবাড়ির হুল্লোড়, মাতামাতি এসব আমার আর আমার বরের কারোর‌ই পছন্দ না।‌ তাছাড়া সে থাকবে ঘরজামাই,কাজেই লোক জানাজানি করে বিয়ে করে কি লাভ! আমার বর আমার ঘরে উঠে এসেছে পর্যন্ত আমার জীবনযাত্রায় তেমন কোন পরিবর্তন আসেনি। আগেও যেমন ছিলাম এখনো তেমন আছি। তফাৎ এইটুকু যে আগে বিছানায় হাত-পা ছড়িয়ে একা ঘুমাতাম এখন একটু এডজাস্ট করা লাগে। আগে একা একা ভাত খেতাম এখন দুইজন একসাথে খাই। আগে বাইরে বের হলে ব্যাগ ধরার লোক ছিল না এখন ব্যাগ ধরবার একটা লোক আছে। কম্বলের ভেতর শুয়ে যখন মনে হয় ফ্যানটা একটু কমানো দরকার তখন কমিয়ে দেবার একজন লোক আছে। এইতো! আমি খুব যে খারাপ আছি তা না,ভালোই আছি। আমার বরটাও খুব একটা খারাপ না। সেও আমার মতো ব‌ই পড়ে,সেও আমার মতো সিনেমা দেখে। আমাদের ভালোই মনের মিল। তা সত্ত্বেও একদিন আমাদের মধ্যে কঠিন ঝগড়া হয়ে গেল। কথায় কথায় সে একদিন আমার প্রিয় নায়ক সম্পর্কে মন্তব্য করলো, "ছেলেটা দেখতেই ভালো, অভিনয় পারে না!" আমি তাকে ঘর থেকে বের করে দিলাম। বাকি রাতটা মশার কামড় খেয়ে বারান্দায় কাটাবার পর পরদিন সে এসে জানালো, "ঐ নায়কের একটা সিনেমা কাল রাতে দেখেছে,আসলে তার অভিনয় ভালোই, অন্যরকম একটা আর্ট আছে।" ব্যস আমাদের মধ্যে মিল হয়ে গেল। আমি সাধারণত ঘর থেকে বের হ‌ইনা। মানুষের সাথে মিশিও কম। বেশীরভাগ সময় ছাদে বসে আকাশ দেখি।‌ এই সময় মাঝেমধ্যে সে চা এনে দেয়। দুইজন একসাথে বসে চা খাই। ভালোই লাগে। কখনো কখনো আমার রাতে ঘুম হয় না। তখন তাকে ডেকে তুলে গল্প করি। অদ্ভুত সব গল্প।‌ সদ্য দেখা সিনেমার গল্প,সদ্য পড়া ব‌ইয়ের গল্প। কলেজে পড়বার সময় কোন কোন ছেলে আমার জন্য পাগল ছিল। আমার বর হাই তোলে আর শোনে। জেলাসি বলতে তার মধ্যে কিছু নাই। সে কখনোই আমাকে জিজ্ঞেস করেনি আমার কারো সাথে রিলেশন ছিল কি না, আমি কাউকে ভালোবাসি কিনা। বরং আমি নিজে থেকেই একদিন বললাম, "আমার একজন ক্রাশ আছে। ছোটবেলা থেকেই আমি তাকে খুব‌ই পছন্দ করি। কয়েকবার প্রপোজ করেছি,রাজি হয়নাই। কিন্তু কখনো যদি সে রাজি হয়ে যায় আমি তোমাকে ছেড়ে, সবকিছু ছেড়ে দৌড় লাগাবো।" আমার বর তার ছবি দেখতে চাইলো। আমি ফোন গ্যালারিতে ক্রাশের একশ বারোটা ছবির ফোল্ডার বের করে তার হাতে ধরিয়ে দিলাম। সে হাই তুলতে তুলতে ছবি দেখতে লাগলো। একপর্যায়ে বললো, "হুম ভালোই আছে! সুন্দর ছেলে! রাজি হলো না কেন?" আমি হতাশ গলায় বললাম, "হয়তো আমাকে পছন্দ না,নাহয় গার্লফ্রেন্ড আছে।" সে বললো, "কি যে বলো! তোমাকে পছন্দ না হবার তো কিছুই নাই। আমি চেষ্টা নিবো?" আমি অবাক হয়ে জিজ্ঞেস করলাম, "কি চেষ্টা নিবা?" -আমি তোমার ক্রাশের সাথে কথা বলি। তাকে বলি যে তুমি তাকে কতটা ভালবাসো।‌ হয়তো তুমি তাকে বোঝাতে পারোনাই,আমি পারবো। আমি অবাক হয়ে তাকিয়ে আছি। ইতিহাসের কোন স্বামী তার স্ত্রীর ক্রাশকে পটানোর দায়িত্ব নিয়েছে বলে আমার মনে পড়ছে না। ইতিহাস কেন! গল্প উপন্যাসেও এরকম স্বামী নাই। আমি বিরক্ত গলায় বললাম, থাক লাগবেনা। তুমি এক কাজ করো তো। বুকসেলফ থেকে তিন নাম্বার ব‌ইটা এনে দাও। পড়ি। সে ব‌ই এনে দিলো। তারপর নিজেই বললো, কফি খাবা? খাইলে বানাই দুইজন মিলে খাই। - ওকে। সে কফি বানাতে গেল। অনেকক্ষণ হয়ে গেছে ফিরছে না। এক পর্যায়ে সে ফিরে এলো এবং মেয়েলী গলায় চিৎকার করতে লাগলো, "লাবণ্য ওঠ! কফি ঠান্ডা হয়ে যাচ্ছে! লাবণ্য! লাবণ্য! ঐ লাবণ্য!!" ঘুম ভেঙ্গে দেখি আপু ডাকছে‌। তার হাতে কোন কফির কাপ নাই। ঘুম ভেঙ্গে অবাক হয়ে তার দিকে তাকাতেই আপু গম্ভীর গলায় বললো, "কখন থেকে এলার্ম বাজছে! তোর না কলেজ আছে! উঠে কলেজে যা।" আমি ভালো‌ করে চোখ রগড়ে সদ্য স্বপ্নে দেখা আদর্শ স্বামীটিকে খুঁজতে লাগলাম। কিন্তু মাথাটা একটু পরিস্কার হ‌ওয়া মাত্র‌ই বুঝতে পারলাম, এরকম আদর্শ স্বামী আর এরকম ঝামেলাবিহীন বিয়ে শুধুমাত্র স্বপ্নেই দেখা সম্ভব।

যারে চোখে হারাই, মাঝেমধ্যে নিজে হারায়া গিয়া দেখি সেও কি আমায় চোখে হারায়? তারে ছাড়া আমার যতটুক লাগে,তারোও কি লাগে টুকটাক? নাকি সব কুয়াশা! 
বছরের এই সময়টাতে 'একটা ছেলে মনে আঙ্গিনাতে ধীর পায়েতে এক্কা-দোক্কা খেলে' গানটা এড়ায়ে যান, যেকোনো কিছুই ঘটে যেতে পারে! 🙊
হারাচ্ছে সব। বাড়াচ্ছে ঢেউ সন্ধ্যাকালীন মাঠে। একটা ছেলে একটা মেয়ে বসতো কোনো ঘাটে। হাওয়ার মিঠাই, বাদাম খোলা, কাচের চুড়ির ঋণ। অল্প বাতাস আসছে উড়ে, ছোট্টবেলার দিন। বাবার কাছে ছোট্ট ছিলাম, বাবার ভেতর আলো। হঠাৎ করে কে ডেকে নেয় , ছায়ার থেকেও কালো। আবছায়াতে চশমা ভেজে, মনের ভেতর ঘর। খেলনাবাটি, পুতুল বিয়ে, আবছা পরস্পর। বাবা! তুমি শুনতে পাচ্ছো? তোমার ছোট মেয়ে। ঘুমের ভেতর স্বপ্ন দেখি, বাবার আকাশ ছেয়ে... 
আমি মাঝে মাঝে দেখি- মানুষরে মানুষরে 'চাষা-ভুষা' বলে গালি দেয়। তা বলি কি দাদা,মাঝে মধ্যি দুই একটা বীজ বুনে দুইটো শাক-পাতা গড়ে খাবেন,তাইলে বুঝবেন 'চাষ-বাস' এর কি সুখ। আর সেই সাথে, শখানেক টাকা দিয়ে চীজ বার্গার খেয়ে এসে পাচ টাকায় দুই আটি শাক নিয়ে দর কষাকষি ও করবেন না আরকি! আমি আমার বারান্দার দুই ফুট জায়গার এই পুই শাক এবং লাউ শাক গাছ নিয়ে ব্যাপক গর্বিত, ভাবছি আরেকটু বড় হয়ে এরা মাচায় উঠলে এদের নাম করন করব। 😜🙃
যে অবস্থা মনে হয় গর্তজীবি হয়ে যেতে হবে। বামুনবাড়িয়া ঠিক আছে তো? জীবনডা সাদাকালো হয়ে গেলো।
হাসতে হাসতে হেঁচকি উঠে গেছে আমার। ও ভাই...... একেকজনের একেক রকম চেহারা বলে অভিযোগ করছে ডানাকাটা পরী। বেঞ্জির এক্ষনি চায়না থেকে অর্ডার দিয়ে একি চেহারার পুলিশ নিয়ে আসুক🤣
কেটলিকথন কোন এক কালে কেটলিটা যখন প্রথম এ বাড়িতে এসেছিলো তখন নিশ্চয় তার গায়ের রঙ ছিলো রুপার মতো ঝকঝকে। কিন্তু আজ তার সেই রঙটা বোঝার কোনও উপায় নেই। এবাড়িতে আসার সাথে সাথেই সেই যে তাকে আগুনের আঁচে তোলা হয়েছে আজ অব্দি তার আর নিস্তার নেই। রোজ রোজ আঁচে পুড়তে পুড়তে তার গায়ের রঙটা এতটাই কালো হয়েছে যে কেলো ভূতও বুঝি তার কাছে হার মানবে। মনে মনে ভাবছিলাম রোজ এতজনের চায়ের জল কেটলিটাতে ফোটে অথচ তার শরীরটাকে কি কেউ একটু রগড়ে মেজে ধুয়েও দেয় না? অবশ্য মাজবেই বা কিভাবে? ওর নাদুসনুদুস গোলগাল গড়নটারও তো বারোটা বেজে গিয়েছে। শরীরের একদিকে তোবড়ানো তো অন্যদিকে অজস্র টোল ।এ বাড়িতে আসার সময় তার মাথার ঢাকনায় ছোট্ট একটা মুকুটও ছিলো সেটাই বা কোন চুলোয় গিয়েছে তাই বা কে জানে? তারপরেও কিম্ভুত এক শারিরীক গড়ণ নিয়ে সে সবার জন্যে নির্বিবাদে চায়ের জল ফুটিয়েই চলেছে। কারণ ও জানে বাঙালি মাত্রই চা পান করতে ও করাতে বরাবরই উদার। তাতে কেটলির যেমন চেহারাই হোক না কেন।তাতে কারো কি আসে যায়? একটু পরেই বৈঠকখানা থেকে হাঁকডাক শুরু হয়ে গেল অমুকের জ্যেঠা এসেছে,দুকাপ চা পাঠাও,তমুকের দাদু এসেছে চায়ের সাথে দুখানা বেলা বিস্কুটও দিও।তমুকের,কাকা এসেছে চিনিটা একটু বেশি দিও। বৈঠকখানার দাদু জ্যেঠারা ছাড়াও সব পাড়াতেই দু একজন মহিলাও থাকে যাদের কাজই হল সকাল হলেই এর তার বাড়িতে ঘুরে ঘুরে চা আর পান খেতে খেতে আড্ডা দেয়া। তেমনই দুজন মহিলা এসে দাওয়া থেকে পিঁড়ি টেনে নিয়ে বসতে বসতে বললেন আজ বুঝি নূতন বউ রুটি বানাচ্ছে মেজো বউ ? একজন আবার ফোড়ন কাটলো বউ মনে হয় বিয়ের আগে রুটি বানায়ানি রুটির মাঝখানটা পাতলা আর পাশগুলি মোটাই থেকে যাচ্ছে। আগের জন বললো আমাদের বউ কিন্তু এভাবে না একসাথে দুইটা রুটি সে একবারে বেলতে পারে। মেজদি ততক্ষণে আরেকখানা বেলনচাকি নিয়ে রুটি বেলতে বেলতে বললো সে আপনাদের বউয়ের গায়ের বল বেশি তাই পারে।আমাদের অত গায়ের বল নাই। এর মধ্যেই চায়ের জল ফুটে টগবগ করে উঠতেই রুটি বেলা রেখে মেজদি সাবধানে ন্যাকড়া দিয়ে কেটলির ঢাকনা খুলে তাতে বেশ কিছুটা চায়ের পাতা ফেলে দিতেই অপুর্ব এক সুগন্ধি এসে বাতাসে মিশতে লাগলো। এই চা পাতা সিলেটের চা বাগান থেকে আনা হয়েছে। এজন্যেই এত সুন্দর গন্ধ বেরিয়েছে। এর মধ্যেই মেজদি চা খাবার জন্যে কাপ নিয়ে থালায় সাজাতেই আমি তাকিয়ে দেখি কেটলির মতো সেসব কাপের কোনও ঠিকঠিকানা নেই। হরেক রকম কাপ তাতে শোভা পাচ্ছে। কোনটা কাঁচের কাপ তো কোনটা চিনেমাটির,কোনটার হাতল নেই কোনটা চটা ওঠা কোনটায় চিড় ধরা। তার মধ্যে তিনটে কাপের প্লেট আছে বাকিগুলোর নেই।দুটো কাঁসার গ্লাসও আছে। রুটি বানানো শেষ হয়ে গিয়েছিলো মেজদি রুটি সেঁকতে সেঁকতে লম্বা একটা হাতা দেখিয়ে আমাকে বললো এটার ডাঁট দিয়ে কেটলির চাটা একটু নেড়ে তারপর ওই গ্লাসে রাখা দুধটা ঢেলে দিয়ে ভালো করে আবার মিশিয়ে দে। আমি চামচটা তো নিলাম কিন্তু ঢাকনা তুলে চা নাড়তে গিয়ে পড়লাম এক মহা ফ্যাসাদে।টোল খাওয়া সেই কেটলিতে চামচটা বারবার উঁচুমতো একটা জায়গায় লেগে ঘটাং ঘটাং করে আমার হাতটা বারবার পিছলে যেতে লাগলো। চলবে 
অতি যত্ন করে সারাজীবনের জন্য কান্না উপহার দেয়া একমাত্র প্রিয়জনের পক্ষেই সম্ভব; যা কখনোই কোনকিছু দিয়ে পূরণ করা সম্ভব নয়.........।।

ক্লাসের যে ফার্স্ট হয় তার যেমন কিছু মুরিদ থাকে। এদেশে একটা কেউ আলোচনায় আসলেই তার কিছু মুরিদ তৈরি হয়ে যায়। ফলে আলোচনায় আসা কারো প্রশংসা করা যত সহজ, তার সমালোচনা করা ততই কঠিন। আপনি রাদারফোর্ডের পরমাণু মডেলের সীমাবদ্ধতা আলোচনা করতে পারবেন, বিশ্বের সব গ্রহণযোগ্য থিওরিরও সমালোচনা করতে পারবেন, ইতিহাসের সব গুরুত্বপূর্ণ ব্যক্তির ভুলভ্রান্তি নিয়ে কথা বলতে পারবেন কিন্তু বাংলাদেশের কেউ কোথাও গিয়ে একটু নাম কুড়ালেই আপনি আর তার কোনো সীমাবদ্ধতা আলোচনা করতে পারবেন না৷ কারণ সে ততক্ষণে নব্য শিক্ষিত অতি গর্বে গর্বিত শ্রেণীর পীর হয়ে যাবে। এসব অতি গর্বিত শ্রেণীর কারণে বাংলাদেশ ক্রিকেট দল একটা ম্যাচ জিতলে দশটা ম্যাচ হারে। ফলে এদেশের সিনেমা, গান, খেলাসহ কোনো কিছুরই কোনো ফিউচার নাই।
ভালোবাসবে না? বললেই হলো! যে ভালোবাসা দিয়ে সৃষ্টিকর্তাকে জয় করে নিলাম, সে ভালোবাসা যদি কেউ ফিরিয়ে দেয়; তবে সে আমার না হোক।
একটা সময়ে আমার ধারণা ছিল, মানুষ সবচাইতে বেশি ভালোবাসে নিজেকে। কেউ যদি কাউকে নিজের চাইতে বেশি ভালোবাসে বলে দাবী করতো, আমার সেটা বিশ্বাস হতো না। তারপর আমি ভালোবাসতে শিখলাম। নিজের চাইতে বেশি? কিজানি! আজকাল অনেকেই জিজ্ঞেস করে, কেন ভালোবাসি? আমি এর সদুত্তর দিতে পারিনা কখনোই। কয়েকটা উল্লেখযোগ্য কারণে ভালোবাসা হয় নাকি! ভালোবাসি তাই ভালোবাসি। ব্যস, আর কোনো কারণ জানা নেই। তবে, এখন আমি উত্তরটা জানি। উত্তরটা দেবার আগে একটা গল্প বলি- আমাদের গ্রামের বাড়ির পুকুরে নেমে ওকে বললাম- “বেশ লম্বা সময় শ্বাস না নিয়ে থাকতে পারি আমি, দেখবা?” কিছুক্ষণ আমতা আমতা করে রাজি হলো। শর্ত হলো, ডুব দিতে হবে তার হাত ধরে। শর্ত মেনে দিলাম ডুব। সর্বোচ্চ ৫-৭ সেকেন্ডের মাথায় সে আমাকে এক রকম টেনে তুলে আনলো পানির নিচ থেকে। আমি অবাক হয়ে জিজ্ঞেস করলাম, কী হয়েছে? যতটা অবাক হয়ে প্রশ্ন করেছিলাম, তারচেয়ে দশগুন বেশি অবাক হলাম তার উত্তর শুনে। খুব করুন একটা চেহারা করে সে বললো- “আমার ভয় লাগে, মনে হয়- তুমি আর উঠবা না।” কিছুক্ষণ অবাক হয়ে তাকিয়ে থেকে বললাম, আমি পাক্কা সাঁতারু একজন মানুষ। পুকুরের অল্প পানিতে ডুব দিলেই এত ভয় পাও, আমি সত্যি সত্যি মরে গেলে কী করবা? এবার কোনো উত্তর এলো না। পুকুরের কোমর সমান পানিতে দাঁড়িয়ে, গাল ফুলিয়ে ছলছল চোখ নিয়ে অন্য দিকে তাকিয়ে রইলো মানুষটা। আমি আবার জিজ্ঞেস করলাম, “বলো না কী করবা তখন?” জবাব এলো- “জানিনা। তুমি মরলে আমিও মরে যাব।” কথাগুলো শুনতে বাচ্চা বাচ্চা শোনালেও আমি তার এক্সপ্রেশন দেখে স্তব্ধ হয়ে গেছি। এক ফোঁটাও মিথ্যা ছিল না মানুষটার চোখেমুখে। তারপর যতবার আমি পানিতে ডুব দিয়েছি সে আমার হাত শক্ত করে ধরে রেখেছে। ভাবটা এমন ছিল যে, ছেড়ে দিলে আমি এখনই ভেসে যাব। এই গল্প কেন বললাম? মাত্র ৫ সেকেন্ড পুকুরে ডুব দিয়ে একজন সাঁতার জানা মানুষ এত সহজেই মারা যায় না। এই তথ্যটা ডাক্তার সাহেব খুব ভালোভাবেই জানেন। তবুও তার আমাকে হারানো যে ছেলেমানুষি ভয়, এই ভয়টুকুই ভালোবাসা। আমি না থাকার কথা শুনে এইযে লোকটা অভিমান করে গাল ফুলিয়ে রাখে, ওই অভিমান মাখা চেহারাটাই আমার কাছে ভালোবাসা। কেন ভালোবাসি? আমাকে হারিয়ে ফেলার ভয়ে তার চোখের কোনে জমা টলটলে জলের ভালোবাসাটুকুর জন্যই আমি তাকে ভালোবাসি। এই মানুষটা জীবনে না এলে জানাই হতো না, কাউকে নিজের চাইতেও বেশি ভালোবাসা যায়! “ভালোবাসা মানে তোমার সঙ্গে তুমুল আবাদ আমি, ভালোবাসা মানে, তোমার বিরহে হৃদয়ে বিরানভূমি। ভালোবাসা মানে প্রার্থনা জুড়ে তোমার নামে জল, ভালোবাসা মানে, তোমার হাসিতে খুচরো সুখের ঢল।”
জেনেও তোমার আঁখি চুপ করে থাকে রোজ দুইফোঁটা যেন আরোও ভালোলাগে পিসিঃভালোবাসা🙄
পিডিনিম, যে লোকটা ছোট্ট একটা অভাবী কোম্পানী নিয়েও হেরে যায়নি। বড় বড় রাঘববোয়াল কোম্পানীদের সাথে প্রতিযোগীতা করেছে সমানতালে। এই মানুষটা তখন ওই সাতটা ছেলের ওপর বিশ্বাস না রাখলে হয়তো আমরা আজকের বিশ্বজয়ী বিটিএসকে পেতাম না। কারণ এই তিনি আর দশটা কে-পপ এজেন্সির মালিকের মতো নন। একটা বিলিয়ন ডলার কোম্পানীর সিইওকে কখনো দেখেছেন তার আর্টিস্টদের রান্না করে খাওয়াচ্ছে? বা একসাথে কফিশপে বসে গল্প করছে? এই মানুষটা করেন। উনি কখনো উনার আর্টিস্টদের কখনো কোনো অযাচিত নিয়ম চাপিয়ে দেননি। অন্যসব কোম্পানী যখন শুধু টাকার লোভে আর্টিস্টদের ক্রমাগত চাপ প্রয়োগ করে যায়, "পারফেক্ট বডি"র জন্য নির্দয় ডায়েটের রুটিনে ফেলে, তখন এই মানুষটা উনার আর্টিস্টদের স্বাধীনতা দিয়েছেন নিজেদের মতো সৃষ্টিশীল হবার। একটা সুস্থ পরিবেশ দিয়েছেন। শুধু তা ই না, সম্প্রতি বিগহিটের সিইও পদ থেকে অব্যাহতি দিয়েছেন যাতে মিউজিক প্রডিউসিং এর দিকে মনোযোগ দিতে পারেন। মিউজিকের প্রতি কতটা প্যাশনেট ভাবতে পারেন! এই অসাধারণ মানুষটাকে জন্মদিনের শুভেচ্ছা ও শ্রদ্ধা।
আমার জন্মদিনের তারিখ ফেসবুকে দেওয়া নেই তাও যারা আমার জন্ম তারিখ মনে রেখে আমাকে আজ শুভেচ্ছা জানিয়েছেন তারা আমাকে সত্যিই অনেক ভালোবাসেন❤️❤️❤️ তাদের জন্যেও আমার ভালোবাসা আর দোয়া রইলো❤
তোমার এত স্পেস লাগলে নাসার লগে যোগাযোগ করো ভাই। আমার লগে প্রেম করলে আমি কয়দিন পরপর ই স্পেস দিতে পারবনা। আমি গরীব মানুষ, এগুলা এফোর্ড করতে পারিনা। ছঋ। 
