কাল সেই পরীক্ষা যা শুধু ছেলেরাই দেয়,  যারা টাকলা ও ভুঁড়িওয়ালা তারাই টিকে যায়সিম্পল..
পুরো নাম ফিওদোর মিখায়েলোভিচ দস্তয়েভস্কি। বাঙালিরা ডাকে দস্তোয়ভোস্কি। কিন্তু সঠিক উচ্চারণ হবে— দ-স্তাইয়েব-স্কি। পেশায় ছিলেন প্রকৌশলী। প্রকৌশলী হিশেবে ভালো আয়ও করতেন, কিন্তু স্বভাব ছিলো আমাদের মতো, বিশ টাকা আয় করলে চল্লিশ টাকার বিলাসিতা করতেন। তাঁকে লেখক বানিয়েছিলো জুয়া খেলা। জুয়া খেলে ভিখেরি হয়েছিলেন বলেই শুরু করেছিলেন লেখালেখি। আশা ছিলো, বই বিক্রি হলে কিছু অতিরিক্ত টাকা আসবে। তাঁর পড়াশোনোর পরিধি বড় ছিলো। শুরুতে ইংরেজি ও ফরাসি সাহিত্যের কিছু বই অনুবাদ করেছিলেন। কিন্তু বাজারে তেমন কাটে নি। ভালো বই বাজারে কাটবে না, এটিই স্বাভাবিক।বালজাকের প্রভাব, দস্তয়েভস্কির বহু লেখায়, বিশেষ করে প্রথম দিকের লেখাগুলোয় আমি লক্ষ করেছি। তবে তাঁকে সবচেয়ে বেশি প্রভাবিত করেছিলেন গোগল এবং পুশকিন। এ প্রভাব একসময় কেটে যায়, কিন্তু তখন তাঁর লেখায়, এক-দুইজনের বদলে প্রভাব আসতে শুরু করে বহুজনের। স্কট ডিকেন্স, অগাস্তিন, ভিক্টর হুগো, এলান পো, হারজেন, কান্ট, বেলিনস্কি, লর্ড বায়রন, প্লেটো, শিলার, সারভান্তেস, বাকুনিন, সলোভিয়ভ, হেগেল, লারমান্তোভ, শেক্সপিয়ার, হোমার, হফম্যান, ও আরও অনেকের লেখা এবং চিন্তা, দস্তয়েভস্কির লেখা ও চিন্তাকে প্রভাবিত করেছিলো। হ্যাঁ, শুধু দস্তয়েভস্কিই প্রভাবিত হয়েছিলেন, কিন্তু দস্তয়েভস্কি কাউকে প্রভাবিত করেন নি, ব্যাপারটি এরকম নয়। জাঁ পল সাঁত্রের যে-এক্সিসটেনশিয়ালিজম, সেটির জন্ম, আমি মনে করি দস্তয়েভস্কির হাত ধরে। তাঁর ‘নোটস ফ্রম দি আন্ডারগ্রাউন্ড’ পড়ে প্রভাবিত হয়েছিলেন জার্মান দার্শনিক নিটশা, যিনি এক্সিসটেনশিয়ালিজমকে, সাঁত্রের আগেই একটি কাঠামো দান করেছিলেন। ফ্রয়েডের যে-সাইকোএনালাইসিস, তার প্রাথমিক ধারণাও দস্তয়েভস্কি থেকেই নেয়া। শোলজিনিৎসিন এবং চেখভ, এ দুজনও দস্তয়েভস্কি দ্বারা প্রভাবিত হয়েছিলেন। তবে পৃথিবীর নানা অঞ্চলে, দস্তয়েভস্কি নানা মহামনীষীদের প্রভাবিত করলেও, বাংলাভাষী অঞ্চলে তিনি প্রভাবিত করেছেন হুমায়ূন আহমেদ, সুনীল গঙ্গোপাধায়, ও শীর্ষেন্দু মুখোপাধ্যায়কে। দস্তয়েভস্কি, ও তাঁর দ্বারা প্রভাবিত অন্য ভাষার লেখকেরা, যেখানে নির্মাণ করেছেন পর্বত, সেখানে আমাদের তিনজন নির্মাণ করেছেন উঁইপোকার ঢিবি। হিমু নামের যে-ভবঘুরে চরিত্রটি এ অঞ্চলে জনপ্রিয় হয়েছে, এ চরিত্রটিও দস্তয়েভস্কির কিছু এক্সিস্টেনশিয়াল ক্যারেক্টারের হাত-পা-মাথা কেটে বানানো হয়েছে। ‘আজ রবিবার’ নাটকে যে আনিস নামের গর্দভটি আছে, সেটিও দস্তয়েভস্কির ‘দ্য ইডিয়ট’ উপন্যাসের মিশকিনের আদলে গড়া।
ঢাকার নাগরিক মাত্রই ভূমিদস্যুদের রক্ষিতা। এই ভূমিদস্যুরা ঢাকার জমিজমা সব দখল করেছে, নদীনালাগুলা ভরাট করে শহরটাকে ড্রেইন বানাইয়া ফেলছে। দস্যু বড়লোক হইলেই তার রুচি উন্নত হবে তা মনে করার কোন কারন নাই। এই কারনেই ঢাকার বুকজুড়ে গড়ে উঠেছে কংক্রিটের জঞ্জাল। ভেনিস ও আমস্টার্ডামের মতো নদী নালা খাল বিধৌত সুন্দর ছিমছাম নগরের সম্ভাবনাময় একটা নগর পরিণত হয়েছে ডিস্টোপিয় বস্তিতে। বয়স যখন কম ছিল, তখন মাঝেমাঝেই বসুন্ধরা সিটিতে বোমা মারতে ইচ্ছা হইতো। কী কুৎসিত একটা বিল্ডিং! রাস্তার ঠিক উলটা পাশেই একসময় প্রাকৃতিক দূর্যোগে হোমলেস হয়ে যাওয়া এবং ঢাকায় আসা মানুষেরা বস্তি বানাইয়া থাকতো। পান্থপথের রাস্তার দুই পাশের এই জাক্সটাপজিশন কখনো মাথা থেইকা সরাইতে পারি নাই। এখন মনে হয়, আসলে রাস্তায় দুই পাশেইতো বস্তি ছিল। একটা ছোটলোকের, আরেকটা বড়লোকের। ঢাকার ভূমিদস্যু প্রভূরা আমাদের শিক্ষিত, বড়লোক ও তথাকথিত এফ্লুয়েন্ট সমাজের জন্যে দেয়ালঘেড়া অপেক্ষাকৃত উন্নত বস্তি বানাইয়া দিছেন। আর দেয়ালঘেরা এইসব বস্তিতে থাকার জন্যে ঢাকার শিক্ষিত মধ্যবিত্ত নাগরিক সমাজের লোকেরা জীবনের একটা বড় সময় ব্যয় করে ফেলেন। এই হইল আমাদের অবস্থা। আরো দুঃখজনক হইল যে, এই কুৎসিত রুচির ভূমিদস্যুদের অধীনে জীবন কাটায়া দিচ্ছেন ঢাকার সাংবাদিক, বুদ্ধিজীবী, রাজনৈতিক নেতা থেকে শুরু করে বিশ্ববিদ্যালয়ের শিক্ষকদের মতো সুশিল সমাজের সবচাইতে গুরুত্বপূর্ণ অংশটি। আমার মনে হয়, ভূমিদস্যুরা যেই নগরের সবচাইতে বনেদি ও ক্ষমতাবান লোক হইতে পারে, সুশিল সমাজকে আপন রক্ষিতা বানাইয়া রাখতে পারে, সেই নগর পুরাপুরি ধ্বংস হয়ে যাওয়াই ভাল। 
"চট্টলা নারী প্রগতি সংস্থা(সিএনপিএস)" প্রান্তিক মহিলা জনগোষ্ঠীর উন্নয়নের লক্ষ্যে ঋণদান,সঞ্চয় ও বিভিন্ন উন্নয়ন মুলক কার্যক্রম পরিচালনা করার জন্য জনবল নিয়োগের জন্য দরখাস্ত আহবান করছে। পদের নাম: ফিল্ড অফিসার(০৫জন) নুন্যতম যোগ্যাতা: এইচএসসি বেতন: ৩ মাস শিক্ষা নবিশ কাল ৬০০০/- এর পর ৯০০০/- মুল বেতন ও ১০০০/- টিএডিএ নির্ধারিত হবে। অভিজ্ঞ প্রার্থীদের ক্ষেত্রে শিক্ষাগত যোগ্যতা শিথিলযোগ্য। ডিভোর্সি,বিধবা প্রার্থীদের অগ্রাধিকার দেওয়া হবে। শর্তাবলী: ১. চট্টগ্রাম শহরের যে কোন জায়গায় কাজ করার মানসিকতা থাকতে হবে। ২. ইন্টারভিউ বোর্ড়ে শিক্ষাগত যোগ্যতা সনদের মুল কপি প্রদর্শন করতে হবে। ৩. আবেদনের সাথে পূর্ণ জীবন বৃত্তান্তসহ সদ্য তোলা রঙিন ২ কপি পাসপোর্ট ও ১ কপি স্ট্যাম্প সাইজ ছবি দিতে হবে। ৪. চেয়ারম্যান/কাউন্সিলর প্রত্যায়ন পত্র থাকতে হবে। ৫. সকাল ৮ টা থেকে বিকাল ৫ টা অবদি কাজ করতে হবে। ৬. চাকুরীতে যোগাদানের পূর্বে ১০০০০/- টাকা জামানত প্রদান করতে হবে(যা চাকুরী শেষে ফেরতযোগ্য হবে)। ৭. শুধুমাত্র মহিলারা আবেদন করতে পারবে। ৮. আগামী ১৫ ডিসেম্বরের মধ্যে আবেদন স্ব-শরীরে/কুরিয়ার সার্ভিসে নির্বাহী পরিচালক,চট্টলা নারী প্রগতি সংস্থা(সিএনপিএস) বরাবর করতে হবে। ৯. এই বিজ্ঞপ্তি উক্ত সংস্থা যে কোন সময় সংযোজন,বিয়োজন ও বাতিলের ক্ষমতা সংরক্ষণ করবে। ১০. শুধুমাত্র বাছাইকৃত প্রার্থীদের ইন্টারভিউতে আসার জন্য এসএমএস/কল করে জানানো হবে। ## অন্যান্য বিষয় সমুহ: ১. তিন মাস শিক্ষানবিশ কাল ধরা হবে এর পরে ৯০০০/- মুল বেতন নির্ধারিত করা হবে ও টিএডিএ প্রদান করা হবে ১০০০/- ২. উৎসব ভাতা প্রদান করা হবে। 
নানান ঘাটের জল খাওয়া সাপ খোপ নিয়ে বিজেপি কী করবে সেটাই ভাবছি। সাপ, তাও আবার পদ্ম গোখরা, কাকে ছোবল মারতে গিয়ে কাকে মারে, কে জানে! কেন যে বেচারারা কেঁচো খুঁড়তে গিয়েছিল!
#রকমারি_রিভিউ_প্রতিযোগ_আগস্ট অভিমন্যু। অর্জুনের পুত্র, কৃষ্ণের ভাগনে। কুরুক্ষেত্রের যুদ্ধে দ্রোণাচার্যের চক্রবুহ্য ভেদ করে, বীরের মতো একাই লড়াই করেছিলেন অভিমন্যু। কিন্তু চক্রবুহ্য থেকে ফিরে যাওয়ার উপায় জানা ছিলো না তার। একের পর এক কুরুসেনাকে ঘায়েল করে, কুরু মহারথীদের একত্রিত হামলায় অসংখ্য তীর শরীরে নিয়ে মারা গেলেন অভিমন্যু। মহাভারতের এই বীরকে কলিযুগে ফিরিয়ে এনেছেন লেখক দিবাকর দাস, তার 'অভিমন্যু' উপন্যাসে। বাংলাদেশের গ্রামের সাধারণ এক কিশোর রবিউল, সকলে ডাকে 'রবি' বলে। বন্ধুদের সাথে হালকা নেশাভাঙ্গ, প্রেমিকা সখীকে নিয়ে সুখী ভাবনা, আর কম বয়সের গরম রক্তের কারণে 'বড় হওয়ার' আকাঙ্খা নিয়ে দিন কাটাচ্ছিলো। জীবন বদলে গেল, যখন বাপ - ভাইয়ের সাথে বর্ডার পেরিয়ে ভারত গেলো চোরাই পথে গরু পাচার করতে। বিএসএফের গুলিতে মারা গেল সঙ্গী তিনজন। ভাগ্যের জোরে বেঁচে গেল রবি, কিন্তু কখনো কখনো বেঁচে থাকাটাই অভিশাপ হয়ে দাঁড়ায়। পেটের দায় টেনে নিতে লাগলো তাকে অন্ধকার পিচ্ছিল পথে৷ বাড়ি ফেরার ইচ্ছে থেকেও অনেক বড় লক্ষ্য পেয়ে গেল রবি, যেদিন জানতে পারলো তার স্বজনদের মৃত্যু এক গভীর ষড়যন্ত্রের ফল। বুকের ভেতর জ্বলে উঠলো প্রতিশোধের আগুন। একালের অভিমন্যু রবি'র এবার আর হেরে যাওয়ার উপায় নেই। শত্রুবধ করে চক্রবুহ্য ভেঙ্গে ফিরতেই হবে। 'অভিমন্যু' উপন্যাসটিকে শুধুমাত্র রিভেঞ্জ থ্রিলার বা সামাজিক উপন্যাস - কোনো একটি ধারায় ফেলে দেওয়া চলে না। দুটি ধারারই পর্যাপ্ত উপকরণ নিয়ে গল্পটি গাঁথা হয়েছে। সীমান্তবর্তী মানুষের সামাজিক জীবনের বিশদ বর্ণনার পাশাপাশি অপরাধ জগত এবং প্রতিশোধের একটি জমজমাট গল্পও এখানে পাওয়া যাবে। বাংলাদেশ - ভারতের সীমান্ত সমস্যা নিয়ে এর আগে তেমন পড়া হয়নি। ভারতীয় আর্মির শ্যুট অন সাইট নীতির কারণে, নির্বিচারে মারা পড়ে অনেক বাংলাদেশী। কাঁটাতারের বেড়ার দু'পাশে যাদের বসবাস, তারা এই বেড়াজালের মর্ম বুঝে না। পাসপোর্ট তাদের কাছে অপ্রয়োজনীয়। বৈধ বা অবৈধ - বিভিন্ন তাড়নায় এই বেড়া তাদের প্রতিনিয়ত পার করতেই হয়, আর সেটাই তাদের জীবনের অংশ হয়ে দাঁড়িয়েছে। একে কাজে লাগায় কিছু সুযোগ সন্ধানী, কারন অবৈধ পথে চলতে গিয়ে কেউ মারা গেলে কোনো পক্ষের প্রশাসনের কাছেই সহানুভূতি পাওয়ার আশা নেই। এমনই কিছু সুযোগ-সন্ধানীর কুচক্রের শিকার রবি চরিত্রটি৷ উপন্যাসের শুরুতে যে ছিল সতেরো বছর বয়সী চঞ্চল চিত্তের এক কিশোর। বিধাতা তাকে ঠিকমতো প্রস্তুত হওয়ার সুযোগ না দিয়েই কঠিন থেকে কঠিনতর পরীক্ষায় ফেলে দেন। রবির মধ্যেও সেই কাঠিন্য বিস্তৃত হয়। সখীর ভীরু প্রেমিক পরিনত হয় ঠান্ডা মাথার খুনিতে। রবির চরিত্রের এই পরিবর্তন লেখক ঘটিয়েছেন সুচারুভাবে। গল্পের মূল চরিত্র রবি হলেও, তাকে ছাপিয়ে নায়ক হয়ে উঠেছিল বীরুদা৷ বীরুদা সেইসব মানুষদের একজন, যাদের কর্ম শুরু হয় আঁধার নামার পর। বর্ডারের অন্ধকার জগতে যা কিছু ঘটে, তার প্রায় সবকিছুতেই জড়িয়ে আছে বুদ্ধিমান এই লোকটি। তাই বলে সে একেবারে মানবিক নীতিবিবর্জিত নয়। সন্ত্রাস তার লেবাস হলেও, অন্তরে বীরু একজন দার্শনিক। আরেকটি ভালো লাগার মতো গুরুত্বপূর্ণ চরিত্র 'নন্দকুমার।' তার সরলতা আর বন্ধুর প্রতি ভালোবাসা মনে দাগ কাটার পর। নিতাই, অমল বোস এবং ক্যাপ্টেন নিখিলের চরিত্রও লেখক তৈরী করেছেন যত্নের সাথে৷ লাশের গালে পোড়া সিগারেট চেপে ধরে মুখাগ্নি করার দাবি করা, নিরস্ত্র মানুষদের হত্যা করার পর অধীনস্থদের 'শুট টু কিল'র পাঠ দেওয়া পাঠকের মনে সফলভাবে নিখিলের প্রতি ঘৃণার উদ্রেক ঘটাবে। উপন্যাসটি শুরুতে একটু অনীহা নিয়ে পড়লেও, কিছুটা এগোনোর পর আপনাতেই পাঠককে টানবে। প্রতিশোধ নেওয়ার পরিকল্পনা, প্রতিশোধ গ্রহণ এবং টিকে থাকার সংগ্রাম চিত্তাকর্ষক ছিলো। যদিও কাহিনী থেকে কিছুটা মেদ ঝেড়ে ফেলা সম্ভব ছিল। কেবল পড়তে গিয়ে থমকে যাচ্ছিলাম বারবার, বর্ণনায় ধারাবাহিকতার অভাবে। লেখক একবার বলছেন নন্দু ভারী নিঃশ্বাস ফেলে ঘুমাচ্ছে, পরের পাতাতেই জানাচ্ছেন সে আদতে জেগেই আছে! কিছু কিছু ক্ষেত্রে গল্পটি একটু ছেলেমানুষী পর্যায়ের, পিকনিক স্পটে দড়ি টেনে গাছ নাড়ানো পড়ে মনে হচ্ছিলো মুহম্মদ জাফর ইকবালের কোনো কিশোর উপন্যাস পড়ছি। সেগুলো রবির কিশোর মনের সাথে তাল মেলাতেই হয়তো এভাবে উপস্থাপন করা। রবির সতেরো বছরের তুলনায় তার চরিত্রটিকে দিয়ে লেখক অনেক অসাধ্য কাজও করিয়ে নিয়েছেন, যার কতকটা ঠিক যুক্তিগ্রাহ্য মনে হয়নি। সজল চৌধুরীর করা প্রচ্ছদটি চমৎকার। ছাপা এবং বানানে গোলমাল ছিলো, সমোচ্চারিত শব্দের ব্যবহারে বেশ বিভ্রান্তি লক্ষ করার মতো। লেখকের প্রাঞ্জল লেখনী এসব সমস্যাকে এড়িয়ে যেতে অনেকটা সাহায্য করেছে। সবমিলিয়ে 'অভিমন্যু' উপন্যাসটি ভালো লাগার মতো, তবে আরো ভালো হওয়ার অনেকটাই সুযোগ ছিল।
“ভাসানী (১৮৮৬-১৯৭৬) যাকে দক্ষিণ এশিয়ার লাল মওলানা বলা হতো, তিনি ছিলেন একাধারে শ্রমিক নেতা, রাজনীতিবিদ, সুফি পীর, যার রাজনৈতিক জীবন শুরু হয়েছিলো বৃটিশ ইন্ডিয়ার কলোনিয়াল আসামে । ১৯৫৭ সালে ভাসানী জাতীয় আওয়ামী পার্টি প্রতিষ্ঠা করেন । এই্ পার্টি গড়ার মধ্য দিয়ে তিনি পাকিস্থানের সব প্রদেশ থেকে একই সাথে বৃটিশ বিরোধী আন্দোলনের নেতা, নিষিদ্ধ কমিউনিস্ট পার্টির র্কমী, ভাসানীর মুরিদ সবাইকে সাম্রাজ্যবাদ বিরোধী, পুজিঁবাদ বিরোধী এবং সামাজিক ন্যায় বিচার প্রতিষ্ঠার লড়াইয়ে একই মঞ্চে নিয়ে আসতে পেরেছিলেন। ১৯৬০ সালে ভাসানীর চিন এবং কিউবা ভ্রমন এবং সারা বিশ্বের বিভিন্ন সমাজতন্ত্রী অংশের সাথে মিথষ্ক্রিয়ার মধ্য দিয়ে উনি ইসলাম এবং র্মাকসবাদকে একসাথে করে সম্পূর্ণ নতুন একটি চিন্তা হাজির করেন । ইসলামিক সমাজতন্ত্রের পক্ষে প্রগতিশীল রাজনৈতিক শক্তীকে একাসাথে করতে থাকেন (উদিদন ২০১৬)। ভাসানীর রাজনৈতিক কর্মকান্ড ছিলো বহুমাত্রিক এবং তিনি প্রচলিত রাজনৈতিক নিয়ম কানুন তয়তরিকার সম্পূর্ণ বাইরে বেরিয়ে তার রাজনৈতিক কর্মকান্ড পরিচালনা করতেন । প্রাতিষ্ঠানিক রাজনৈতিক ঘারানাকে তিনি সম্পূর্ণ অস্বিকার করে রাজনিতীকে নিয়ে গিয়েছিলেন নৌকায়, গ্রামের উৎসবে, মসজিদে । এই একই ধারাবাহিকতাই ১৯৭০ সালে ভাসানীর রাজনীতিকে পৌঁছে দিয়েছে বাড়ির ছাদে । পশ্চিম পাকিস্থান ভ্রমনকালে ভাসানী এবং তার জাতীয় আওয়ামী পার্টি পাঞ্জাবে বাড়ির ছাদকে পুরো দখল করে নিয়ে ছিলেন রাজনৈতিক কর্মকান্ডের অংশ হিসেবে । ছাদে জমায়েত সাধারন মানুষের সাথে তারা সাম্রজ্যবাদ বিরোধী, এফ্রো-এশিয়ান কৃষক এবং শ্রমিক শ্রেনির সংগ্রাম নিযে কথা বলেছেন। পাঞ্জাবী এবং র্উদূতে ব্যানার উড়িয়েছেন, শ্লোগান দিয়েছেন “সমাজতন্ত্র আসবেই” “ছিনলো জায়গির- জায়গির ছিনলো (জমি জিরাত ছিনিয়ে নাও)” “আধেরোকো লুটেরোকো মারদো (জোতদার লুটেরা বিনাশ করো)” “হামারা নারা ইনকিলাব (আমাদের শ্লোগান বিপ্লব)” “ফসল বুনবে যে, খাবার খাবে সে” “কিষান রাজ আভি হে আভি (কৃষক রাজ্য আসবেই)” “ইয়ে আজাদী ঝূটি হে,লাখো আদমী ভুখা হে” (যে স্বাধীনতা ভাত দেয় না সেই স্বাধীনতা মিথ্যা) রিসওয়াত খোরি বন্দ কারো, ইয়ে হুকমত ছোর দো (ঘুষ খাওয়া বন্ধ করো নইলে গদি ছেরে দাও) সরদারি, জায়গিরদারি, নওকরশাহী র্মূদাবাদ (সাম্রাজ্যবাদ, জোদ্দারী, আমলাতন্ত্র র্মূদাবাদ)” লাইলী উদ্দিন, ভাসানী গবেষক, কিংস কলেজ, লন্ডন - “রুফটপ পলিটিকস ইন সাউথ এশিয়া” 
##পুঁথি_পুরাণ_গিভ_এওয়েসেই কোন কৈশোরকালে পাঠ্যবইতে পড়েছিলাম "আখতারুজ্জামান ইলিয়াস" এর লেখা। এরপরই ভালোলাগার শুরু। জীবদ্দশায় লেখা দুটি উপন্যাস 'চিলেকোঠার সেপাই', ও 'খোয়াবনামা' বিখ্যাত লেখা। সংগ্রহে আছে 'চিলেকোঠার সেপাই'। গিভএওয়ের সুবাদে 'খোয়াবনামা' বগলদাবা হলে মন্দ হয়না।
বই:বিন্দু বৃত্তান্তে লেখকঃ রেশমী রফিক প্রচ্ছদ:আরিফুল হাসান দাম: ৬৪০ টাকা সুইটহার্ট আমি চাই তুমি বিষ খেয়ে সুইসাইড করবে।পারবে? আমাদের চারপাশে প্রতিনিয়ত ঘটে চলেছে নানা রকম অপরাধ।সেই অপরাধ শুধু ঘরের বাইরেও সীমাবদ্ধ নেই বরং অক্টোপাসের মতো আমাদের ঘরের ভেতর ঢুকে পড়েছে।টিভি ছাড়লেই সেই অপরাধের খবর আমাদের কর্ণকুহরে প্রবেশ করে।খবরে শোনা নিউজে যে আঙ্গিকে প্রবেশ করে ঠিক সেভাবেই আমরাও চিন্তা করি সাসপেক্টেড ব্যাক্তিই খুনী।কিন্তু আসলেই কি তাই? যেই ব্যাক্তি খুন না করেও ক্রমাগত জেরার মুখে জেরবার,সবার সন্দেহের দৃষ্টি যাকে এঁফোর ওঁফোর করছে সে কি স্বাভাবিক জীবন যাপন করতে পারে? আর সাদা চোখে আমরা যা দেখি, তা কি আসল সত্য?নাকি সত্যের রূপভেদ আছে? সারসংক্ষেপ: রূপন্তি তূর্যকে নিয়ে পালাচ্ছে।বাঘ নাকি ক্ষুধার্ত হলেই নিজেই নিজের সন্তানকে খেয়ে ফেলে।সেই হিংস্র বাঘ থেকে সন্তানকে বাঁচানোর জন্য বাঘিনী মরিয়া হয়ে ওঠে তেমনি রূপন্তি তূর্যকে নিয়ে তুহিনের সাম্রাজ্য থেকে পালাচ্ছে।কিন্তু আসলেই কি সে পালাতে পারবে? পুরো সাম্রাজ্যের একচ্ছত্র অধিপতি করে দিয়েছে রূপন্তিকে তুহিন।আর পাঠিয়েছে মুক্তি পরোয়ানা।কিন্তু এর মধ্যেও কি কোনো কূট চাল আছে তুহিনের? তুহিনের ডায়েরি পড়ে খুঁজে পেলো অন্য এক তুহিনকে রূপন্তি।ফিরতে চাইলো আপন সম্রাটের সম্রাজ্ঞী হয়ে।কিন্তু একি!লন্ডভন্ড প্রাসাদ,সারা ঘরময় প্রলয়ংকারী ঝড়ের তান্ডব?তুহিন কই?কি হয়েছে তুহিনের? রূপন্তি কি পাবে তার স্বপ্নের রাজপুত্রের দেখা? জনরা: বেশ কিছু বছর আগে থ্রিলার নিয়ে নাড়াচাড়া করতে গিয়ে কিছু লাইন পড়েছিলাম,সেই লাইনগুলো পড়ে মনে হয়েছিল, থ্রিলারকে চিহ্নিত ও সংজ্ঞায়িত করা যায় তাদের প্রকাশিত ভাব দিয়ে। তারা পাঠকের মধ্যে জাগিয়ে তোলে সাসপেন্স, উত্তেজনা, বিস্ময়, পূর্বাভাস এবং উৎকণ্ঠা। থ্রিলারের কাহিনি ক্লাইম্যাক্সের দিকে যত এগোয়, পাঠকও উত্তেজনায় "চেয়ারের কিনারায়" এগিয়ে আসে। দর্শকের কাছ থেকে গুরুত্বপূর্ণ তথ্য লুকিয়ে রাখা থ্রিলারের বহুলব্যবহৃত উপাদান।সাহিত্যিক কৌশল, যেমন লাল হেরিং, কাহিনিমোচড়, এবং ক্লিফহ্যাঙ্গার ইত্যাদিও প্রচুর ব্যবহৃত হয়। থ্রিলার সাধারণত খলনায়ক-চালিত কাহিনি, যেখানে সে বিভিন্ন বাধা সৃষ্টি করে আর নায়ক সেসব পরাস্ত করে যায়। বইটা থ্রিলার বা ক্রাইম ইনভেস্টগেশনের উপর নির্ভর করে যদি বলা হয় তাহলে তা থ্রিলার জনরার।আবার যদি মনস্তাত্ত্বিক বিশ্লেষণ এর আঙ্গিকে বিবেচনা করি তাহলে মনস্তাত্ত্বিক উপন্যাস।আবার যদি সমকালীন সমাজের প্রেক্ষাপট বিবেচনা করে চিন্তা করি তাহলে একে সমকালীন উপন্যাস ও বলা যায়। তবে পাঠক হিসেবে আমার কাছে সমকালীন মনস্তাত্ত্বিক উপন্যাস এই জনরায় ফেলতে বেশি স্বাচ্ছন্দ্য বোধ হচ্ছে কেননা থ্রিলারের ক্ষেত্রে বইয়ের মাঝের অংশের একটু পরেই আসল কালপ্রিট কে তা guess করতে কষ্ট হয় নি। নামকরণ:পুরো ঘটনাটাই বৃত্তের মূল বিন্দু বা সম্পত্তিকে কেন্দ্র করে শুরু হয়েছে।আর এই মূল বিন্দুকে কেন্দ্র করে পুরো ঘটনা ৩৬০ ডিগ্রি আবর্তিত হয়েছে।তাই নামকরণ যথার্থ।
বর্তমানে আমার গোলাপ গাছ গুলোকে এত যত্ন করছি, আদর আপ্যায়ন করছি তবুও ওরা খুশি হতে পারছেনা। ওরা মনে হচ্ছে দল বেঁধে আমাকে ছেড়ে যাওয়ার প্লান করছে। আর এরই মাঝে দুচারটে ফুল দিয়ে আমাকে সান্তনা দিচ্ছে।
এক্সামে নাম্বার একটু বেশি পেয়ে যাবে বলে অনেকে টেনশেন করে এখনো🐸🙆 এরকম ফ্রেন্ড ১০০ তে ১টা পাওয়া মুশকিল 😂 যুগ খারাপ ভাই এখন💔
সবার পক্ষে বৌ হয়ে থাকা হয় না।বৌ হতে পারাটাও একটা গুণ! কিন্তু মেয়ে হয়ে থাকা ঢের সহজ৷ বৌ হতে বহু অভিনয় শিখে জেনে নিতে হয়! প্রয়োগ জানতে হয়৷ বোকা/সরল মানুষরা এই রাজ্যে ভুক্তভোগীইই...
নিজে রান্না করে আব্বুকে প্লেটে তুলে দেয়ার সময়ে... আব্বুঃ অল্প করে দে রে মা। আমার শরীর টা খারাপ। তরকারী টা দেখে আরো খারাপ লাগতেছে... (পরে অবশ্য দু'বার করে নিছে। খুশী করবার জন্য হয়তো🙃) ইউরোপ - আমেরিকা হইলে আমি এতক্ষণে পুলিশে ফোন দিয়ে এই অপমানের বদলা নিতাম। তা পারতেছি না দেখে আপাতত বাড়ী ছাড়ার সিদ্ধান্ত নিয়ে ফেলছি। আমাকে কেউ আর খুঁজে পাবে না। বিদায়🙃
আবারও দুই ডাক্তারের গল্প... এরেঞ্জড মেরেজ হলেও কিভাবে কিভাবে যেন দুইবার দেখা হয়ে গিয়েছিলো... কলেজের বড় ভাই বলে কথা টুকটাক তো চোখে পরবেই...। কনের ফার্স্ট প্রফ আর বরের ফাইনাল প্রফ দুইজনই ল্যাবে কাজ করছিলো কনেকে বরের অন্য বন্ধুরা সেদিন ঠিকই সাহায্য করেছিলো ল্যাবে কিন্তু বর কেন যেন সাহায্য করলো না... তার ঠিক পর দিন কনে আবার ল্যাবে গিয়ে দেখে কনের বান্ধবীরা এই বড় ভাইয়ার সাহায্য অনায়াসেই পাচ্ছে!!! তারপর আর দেখা হয় আবার অনেক মাস পর ডিসেম্বরে সাফা অর্কিড ক্লাবের সামনে দেখা হলো তখনও বর বান্ধবীদের সাথেই আড্ডা দিচ্ছিলো 😄🤦‍♀️ তারপর তো সময় গড়ালো পারিবারিক ভাবে কিভাবে কিভাবে কলেজের এই বড় ভাইয়ের সাথেই বিয়ে কথা চললো... অবশেষে হলো বিয়ে 😍😍😍😍 ছবিয়াল : মোশারাত ফারহানা শাম্মা
পটাশিয়াম সায়ানাইড,, হাইড্রোজেন পারঅক্সাইড🤣🤣 (লাস্ট এক সপ্তাহ ধরে যে নিজেরে কিভাবে এই বাঙ্গীত্ব থেকে রক্ষা কইরা আসতেছি তা খালি আমিই জানি🥴🥴🥴🥴)
💙রঙীন রুমালে চোখ দুটো বাঁধা নিজের সঙ্গে নিজের অষ্টপ্রহর-কানামাছি খেলা..💙
ধরো মেয়েটার জায়গায় আমি ছিলাম আর ছেলের জায়গায় তুমি। কি হতো তখন? বলো বলো প্লিজ বলো🥴
৫ মাস পর উনার সাথে দেখা তুলি দে 😍😍।বলতে বলতে কেমনে বাড়িতে অানাইছি🥰।তাও যাওয়ার জন্য ধরপরানির শেষ নাই।তাও তো দেখা হলো😇। মানে কথা হচ্ছে সেও মোটা হয়ে গেলো।অামার অার হওয়া হইলো না😒।
বিশ্ব জুড়ে মরছে মানুষ করোনা ভাইরাসে ছোটলোকের বাচ্চা তাতে তোদের কি যায় আসে... 
সুযোগ পেলে এদেশ ছেড়ে এমন পালা পালাবো আর আসবোনা।
কমরেড রুহুল আমিনের এই জামিনের পেছনের কারিগর সিনিয়র আইনজীবী এড. বেগম আক্তার জাহান রুকু এবং আমাদের প্রিয় জ্যোতিদা। ভালোবাসা ❤
সফল উদ্যোক্তা হওয়ার উপায় দুটি- ১/ কঠিন পরিশ্রম করুন ২/ তেলে তেলে তৈলাক্ত করা শিখুন ধন্যবাদ। পাশে থাকবেন। 
পৃথিবী নিরাপদ হইলে তীব্র শীতের রাত্রিরে আমি কোনো একটা রেলস্টেশনের প্লাটফর্মে গিয়ে বসে থাকতাম অযথা। সেখানকার জীবনযাত্রা উপভোগ করতাম। যে কোনো একখানা ট্রেইন ধরে দূরবর্তী কোনো মফস্বলে পাড়ি জমাইতাম খানিক সময়ের জন্য। পৃথিবী নিরাপদ হইলে রাত ভয়ংকর হইতোনা। তবে আবেদন হারাইতো। তবু উপভোগ্য হইতো। কিন্তু পৃথিবী নিরাপদ হয়না।
যেমনে পাউডারের মত বালি ঢুকতেসে আগামী এক বছর আর ট্যালকম পাউডার কেনা লাগতোনা। হুদাই কিনলাম
বই উৎসব ২০২০ এর প্রস্তুতি ; উপজেলা শিক্ষা অফিস থেকে বই নিয়ে সন্ধ্যা ৬.৩০ ঘটিকায় বিদ্যালয়ে পৌঁছলাম।
এদিকে অামার অর্ধেক জীবন কাটতেসে ফিল্টার ছেড়ে দিয়ে ভুলে গিয়ে,পানির সাগর মুছতে মুছতে😒 
অনেকদিন পর ঘুরাঘুরি করসি হালকা। অনেকদিন পর বন্ধু পিক তুলে দিলো.... 🤓
আমার বাসার পিচ্চি মেয়েটার দেওয়া উপহার ❤️ পড়তেছিলাম পাঁচ মিনিট আগে এনে বলতেছে "আপু এটা আপনার জন্য" আমি অনেক মানা করছি নিবো না, কারণ সে অনেক ছোট। বলতেছি " তুই দিছস এটাই অনেক বড় কথা "❤️ কিন্তু এমনভাবে আবদার করছে নিতেই হলো ❤️ বলতেছে সবসময়তো আপনি দেন, আজকে আপনার নিতে হবেই আপু না হয় আমি অনেক কষ্ট পাবো। তাই না নিয়ে পারলাম না ❤️❤️ #এমন ভালবাসাগুলো মন খারাপ থাকলেও আপনাআপনি মন ভাল করে দেয় ❤️❤️
- ফ্লাইট ক্যান্সেল হইসে দেখে মন খারাপ ? - না - টেনশন হচ্ছে ? - না - ভিসা এক্সপায়ার হচ্ছে সেটা নিয়ে মনে হয় টেনশন হচ্ছে। - না, হচ্ছে না। - বাসা ছেঁড়ে দিসো এটা তো একটা ঝামেলা। - পৃথিবীতে কোটি কোটি হোটেল আছে। এটাও কোন ঝামেলা না। - ভাইয়ার নিশ্চয়ই খুব মন খারাপ - না, ভাইয়া নরমাল আছে - টিকা টা নিয়ে যাও এখান থেকে - না টিকা নিবনা - কেন - এই কেনর উত্তর আমি নিজেও জানিনা। জানলে বলব। এগুলা হচ্ছে গত দুই দিনের FAQ। মানুষ আমাকে জোর করে টেনশনে রাখতে চায় ত্যানা প্যাচায়ে। এরা জানেনা আমার টেনশনে থাকার ক্ষমতাই নাই।একমাত্র কাছের মানুষদের শরীর স্বাস্থ্য ঠিক থাকলে আর নিজের শরীর কর্মক্ষম থাকলে আমি আর কিছু নিয়েই টেনশন করিনা। আল্লাহ যা করেন মঙ্গলের জন্য করেন, এই কথা মনে প্রানে বিশ্বাস করি। আমার এক কথা, আলেমুল গায়েব এর ইচ্ছা ছাড়া যেইখানে গাছের পাতা পর্যন্ত নড়ে না সেইখানে আমি বান্দা তাফালিং কইরা কি করব ? তাই আমি অলওয়েজ প্রচ্চুর চিল থাকি। একদম বিন্দাস.....
গতানুগতিক বন্ধুত্বের বাইরেও আমাদের কিছু বন্ধুত্ব হুট করে হয়ে যায়। যার শুরুটা কিভাবে হয় আমরা কেউ জানি না। তবে অদ্ভুত মায়ায় জড়িয়ে যাই। আমার জীবনে এরকম ঘটনা কয়েকবারই ঘটেছে। প্রচণ্ড অন্তর্মুখী স্বভাবের কারণে বীনা আর তনি ছাড়া আমার তেমন কোনো বন্ধু ছিল না। পরে ইয়া এল। তবে এই মেয়েটার সাথে আমার বন্ধুত্বটা অন্যরকম। এটার সংজ্ঞা দেয়া মুশকিল। ভালোবাসাটা টের পাওয়া যায় দূরত্ব বাড়লে। এই মেয়েটাকে আমি সত্যি ভালোবাসি। আমাদের এই অদ্ভুত সুন্দর বন্ধুত্বটা আজীবন থাকুক। ইদানিং কারো জন্মদিনে উইশ করা হয় না। তবে আজ করলাম। কিছু কথা মাঝে মাঝে সবাইকে জানিয়ে দিতে ইচ্ছে হয়। এই নিঃশর্ত বন্ধুত্ব আজকাল পায় ক'জন! শুভ জন্মদিন মিষ্টি মেয়ে।♥
ডিয়ার ২০১৮, তুমি একটা ছলনাময়ী নিষ্ঠুর সময়। শুরু থেকেই, কি কি না নিলা কও। শেষ পর্যন্ত ফোনটাও নিলা! এখন সারাদিন একা বসে থাকা ছাড়া আর কোন উপায় রাখোনাই। ২০১৯ এর শুরুটারেও তুমি মেরে দিলা। এখন নতুন বছর বরণ করব কি! ঘণ্টা !!! আজকেই তোমার সাথে সম্পর্ক শেষ। আর মাত্র কয়েকটা মিনিট। তারপর আর চাইলেও আমারে পাবা না। ভাল থেকো আজীবন। আমারে কষ্ট দিয়া নিজে ভাল থাকলা তো? থাকো তুমি একা একা। আমাকে তো এত চাল করেও তো ধরে রাখতে পারলা না। বিদায়। ইতি, আর পরিচয় কি দিব, চিনোই তো আমারে, ধ্বংস করে আবার না চেনার ভান না!!??? 
অনেক ভাইবা চিন্তা দেখলাম,রং রূপ দিয়া আসলে খুব বেশিদিন কাউকে মুগ্ধ রাখা যায়না। দিনশেষে "কোয়ালিটি" আর "ফ্লেক্সিবিলিটি" জিনিসগুলা ফ্যাক্ট। কক্সবাজারে আমরা ঘুরতে যাই, সাজেক,বান্দরবান যাই। যাইয়া লাক্সারী রিসোর্টে থাকি,সমুদ্রে পা ভিজাই, পাহাড়ে চোখ জুড়াই। কিন্তু এই অসীম সৌন্দর্য চার পাঁচদিন ই ভাল্লাগে। সাগরের পাড়ে অনেকদিন থাকলে সাগরকে একসময় নর্দমা মনেহয়।চার পাঁচদিন পরে আমরা আবার সেই নিজেদের ঘিঞ্জি বেডরুমে, নিজের বিছানায়, নিজের খুব সাধারন নিজস্ব পরিবেশে ফিরতে চাই, কারন আমরা জানি ওইটাই আমাদের কমফোর্ট জোন। বিরিয়ানী সবাই ভালোবাসি, তবে ডেইলী খাইলে একদিন মনে হবে মাটি খাচ্ছি। তারপরে আমরা ফিরে আসি ভাতের কাছে, বিরিয়ানীর মতোন লাক্সারী না তবে নেসিসিটি। লাক্সারী ফিরে, ভাত ফিরেনা কারন নেসিসিটি। সমুদ্র, পাহাড়, বিরিয়ানী এগুলা উপমা। আসল কথা হইলো, যার কাছে এসে কমফোর্ট পাওয়া যায়না তার কাছে শুধু মুহুর্তের সুখের জন্য যুগের পর যুগ থাকা যায়না। জীবনে "এইটা হইলে ভালো ছিলো" আর "এইটা না হইলে আমার চলবেইনা" এই দুইটা জিনিসের মাঝের ডিফারেন্সরেই লাক্সারী আর নেসিসিটি বলে। কোনো উঁচা লম্বা ফর্সা ছেলের রূপে মুগ্ধ হইলাম, এক বিছানায় কিছুদিন শোয়ার পরে যখন দেখব কথা কইয়া আরাম পাচ্ছিনা মুগ্ধতা কেটে যাবে। মানুষ জন্মগত ভাবেই আশ্রয় চায়, ঘর চায়। শান্তির চেয়ে স্বস্তি বেশি চায়। আর সৌন্দর্য দিয়ে লাক্সারী হওয়া যায়, নেসিসিটি হইতে গেলে কোয়ালিটি আর ফ্লেক্সিবিলিটি থাকা লাগে.... -সংগৃহীত ❤️😌❤️
আমার মা-খালারা ভীষণ পিতৃতান্ত্রিক একটি পরিবারে বেড়ে উঠেছেন। এতটাই প্রকট ছিল তার রূপ যে আমার খালারা বারবার আফসোস করে বলেন, আমার বাপ-দাদাদের কাছে পুত্রসন্তান তো চোখের মনি আর আমরা ছিলাম বোঝা। সেই পরিবারের জামাই ছিল আমার বাবা। একটা অজ পাড়াগাঁ থেকে উঠে আসা একজন মানুষ। যার পরিবারের কেউ বিশ্ববিদ্যালয় তো দূরের কথা কলেজের মুখ পর্যন্ত দেখেনি। পরের বাড়িতে জায়গীর থেকে, টিউশন করে, ব্যবসা করে শুধু মনের জোরে পড়াশোনা চালিয়ে গেছেন। পড়া চলাকালীন বিয়েশাদী, আমার জন্ম। আব্বার কথা উঠলেই আমার মেজ খালা বারবার বলেন, কণ্যা সন্তানকে এত আদর করতে আর কোন বাবাকে দেখেন নি তিনি। এই সমাজের অসংখ্য বাবাদের মত আমার বাবাও কর্তৃত্বপরায়ণ ছিল, ছিল পিতৃতান্ত্রিক। তবে সন্তানকে কণ্যা বা পুত্রসন্তান নয়, সন্তান হিসেবে মানুষ করতে হয় এই শিক্ষাটা প্রথম তার কাছেই আমি শিখেছি। আমাদের পরিবারে প্রথম আমার আব্বাই পাবলিক বিশ্ববিদ্যালয়ে পড়তে পেরেছিলেন। তারপর আমি। আব্বার অর্থ সম্পদের থেকে পড়ার প্রতি বেশি ঝোঁক ছিল। একই প্রবণতা যখন আমার মধ্যেও দেখা গেল আমার মায়ের দিকের একজন আত্মীয় প্রায়ই ব্যঙ্গ করে বলত, বাপের মত হবি? তোর বাপের যেমন বিয়ে করার সময় কয়েক বস্তা বই ছাড়া আর কোন সম্পদ ছিল না তোরও এমন হবে। এমনিতেই আমি তর্কবাজ বলে আত্মীয় মহলে পরিচিত কিন্তু সেদিন মুখে উত্তর না দিয়ে মনে মনে বলেছিলাম, ঐ বইয়ের মর্ম আপনি কি বুঝবেন?! সবাই কি আর জ্ঞানলোভী হতে পারে? আমি যখন ক্লাস ফোর বা ফাইভে তখন মা-সহ আমাদের দুই ভাইবোনকে রাজশাহী বিশ্ববিদ্যালয়ে নিয়ে গেল। তার ডিপার্টমেন্ট, হল সব ঘুরিয়ে আমাকে বলল, এরকম জায়গায় পড়তে হবে কিন্তু। সেদিন থেকে স্বপ্নের শুরু, আমাকে বড় বিশ্ববিদ্যালয়ে, বড় ক্যাম্পাসে পড়তে হবে। পড়লাম তো বটে কিন্তু সে তো দেখতে পেল না। বিশ্ববিদ্যালয় জীবনে আমার একটাই কমতি ছিল, আব্বা কখনো আমার হলের গেস্টরুমে বসে আমার জন্য অপেক্ষা করে নি। হলমেট, বান্ধবীদের বাবা যখন তাদের জন্য গেস্টরুমে অপেক্ষা করত আমার বুকের ভেতরটা হাহাকার করে উঠত। আমার বাবা আসে না কেন? বাবা দিবসে সবার বাবার ছবি দেখছি আমার ভীষণ ভালো লাগছে। যাদের বাবা আছে তারা কত সৌভাগ্যবান! বাবার তারুণ্য, বার্ধক্য সব সময়ের স্মৃতি সঙ্গী হবে আপনাদের। আমার বাবাটা আমার কাছে সব সময়ই তরুণ থাকবে, তাকে বুড়ো হতে দেব না।
ছবিটা দেখেই আমার তোকে পানিতে চুবাইতে ইচ্ছা করতেছে 🤔 থ্রেট দিচ্ছিলাম নাকি? 😷
#হারানো_পোস্ট আসলে আমার চিন্তার বাইরে ছিলো গুড্ডিকে নিয়ে ৪ মাসের মাথায় হারানো পোস্ট দিতে হবে! - আমার এই বিল্লুর নাম গুড্ডি! সে খুবই প্লেফুল! সে একদম গা ঘেষা এবং একা থাকতে চায় না! গুড্ডি খুব সহজে মিশে যায়! গুড্ডি রেস্পন্সিভ! ওকে নাম ধরে ডাকলে ও সাড়া দেয়, ওর ক্ষুদা লাগলে পা ঘেষে দাঁড়ায়। - গুড্ডির ছোটবেলা সুরমা আবাসিক ৪ নাম্বার বি ব্লক এরিয়াতে। তাই এই রাস্তা সে চিনে। - গুড্ডি সপ্তাহে দুই তিনদিন বাইরে গিয়ে নিচে খেলে আবার গ্যারেজে চলে আসতো। সে একই সাথে বাসায় ও থাকতে চাইত কিন্তু বাইরে খেলতেও তার পছন্দ! - গুড্ডি গতকাল ভোর ৭টায় গুড্ডি ঘর থেকে বের হয় এবং আজকে রাত ৮ টা বাজেও তার কোনো হদিস নাই! গুড্ডি রাস্তা যেহেতু চিনে, আমার কোনোভাবেই মনে হয় না,ও এতটা হুট করে হারিয়ে যাবে। ও যখন বের হয়, আমি চার তলা থেকে নিচে তাকালে ওকে আশেপাশেই দেখি। গতকাল কে ওকে একদমই দেখি নাই!
জোনাকিরা দ্বীপ জ্বেলে আমাদের সাথে রাত জাগবেই দু’টি প্রানে চুপি চুপি নতুন সে সুর এক লাগবেই... #বেশ_তো
কাব্যশীলন এ গদ্য পাঠাতে আহবান গদ্য আমাদের সম্পাদনা পর্ষদ ও পরিচালনা পর্ষদ এর পছন্দ হলে অবশ্যই গদ্যের জন্য থাকবে সম্মানি।


কখনো কখনো কোনো কোনো জিনিস "পারফেক্ট ভাবে শেষ হওয়া" এর চাইতে "শেষ হওয়া" টাই যেন জরুরী হয়ে পড়ে!
বিতর্ক প্রতিযোগিতায় বিচারকার্য করার ক্ষেত্রে আমার ব্যক্তিগত লাভের জায়গাটি হলো কিশোর-তরুন প্রজন্মের প্রতি আত্মবিশ্বাসী হওয়া। কলেজ বিশ্ববিদ্যালয় সবকিছু বন্ধ থাকার পরও কী দারুন প্রস্তুতি নিয়েছিল ছেলেমেয়েগুলো। এমন জমজমাট বিতর্ক অনেকদিন শোনা হয় না। ( ছবিগুলো কয়েক সপ্তাহ আগের)
আল্লাহ মানুষকে ছাড় দেয় ছেড়ে দেয় না! আজ না হয় কাল এ কালে না হয় পরকালে বিচার হবেই। ইবলিশ শয়তানকে আল্লাহ ছাড় দিয়েছেন ছেড়ে দেননি। 
শুধুমাত্র আম্মুর ভয়ে এ পর্যন্ত আমি জানতেই পারলাম না খুব বেশি রাগ উঠলে আমি কি কি করতে পারি 🙂
আজকে ঈদ।সকাল থেকে কয়েকজনের বাবা,মা বা আত্মীয়স্বজনের মৃত্যুর পোস্ট দেখলাম।এছাড়া অনেকেই আইসিইউ খুঁজে পোস্ট দিলো।অনেকের বাবা-মা হাসপাতালে এডমিটেড। এই ঈদের মত পেইনফুল নিউজফিড আর দেখিনি আমি। আপনার পরিবারের সবাই যদি সুস্থ থাকে, তাহলে শুকুর করেন আল্লাহর কাছে।পরিবারের সবাইকে নিয়ে যে ঈদ পালন করতে পারছেন এটাই অনেক এই মহামারীর সময়ে । ঈদ মোবারক।
কর্কট এবং কয়েকজনের কথা—২৭৷ ২॰১৯সালের ১৭ই অক্টোবর ৷বর্ষা ছিল সারাদিন,বিকেলটা মেঘলা৷জবা গাছের কুঁড়িরা জলে ভিজে ঝকঝকে সবুজ পাতার আড়ালে মুখ লুকিয়ে৷আমার দু'একজন পড়ুয়া তখন সাইকেল রেখেছে সেখানে৷আমি আর আমার দুই দিদি ব্যাগটা নিয়ে গাড়িতে উঠবার সময় বললাম-আমি আর পড়াতে পারবো না!তোমরা অন্য কারো কাছে পড়তে যেও৷মনে মনে বললাম-সরি৷আমি বুঝতে পারছিলাম এমন ভাবে বারবার ওদের পড়ায় বাঁধা পড়লে সমস্যা হবে৷সামনেই ফাইনাল যাদের,তাঁদের অসুবিধা হবে৷ একাদশ-দ্বাদশে যারা পড়ে,তাদের অন্য টিচার এখনি ঠিক করে নেওয়া ভালো৷যারা তখনো আসেনি,ওদের অনুরোধ করলাম সবাইকে বলেদিতে৷ আমার স্বল্প -স্ব আয়ের প্রচেষ্টার সেই যবনিকা৷আর কোনোদিন পড়ানোর জীবনে ফিরে যাওয়া হয়নি-নিশ্চিত হবেও না! আমার একটা ব্যাগ সব সময় গোছানো থাকতো৷কয়েকটা শাড়ি,পেস্ট-ব্রাশ,চিরুনি৷কয়েকটা প্যারাসিটামল,গ্যাসের ওষুধের সাথে সব সময়ই নিতাম কয়েকখানা অ-পঠিত বই৷দীর্ঘদিন ভালো কোনো কাপড় পড়িনি,সুমিতও জামা-প্যান্ট৷ঘরের আটপৌরেতেই চলে যেতাম দু'জনে৷সে দিকে তাকাবার সময়,মন ,প্রয়োজন কোনোটাই ছিল না৷ তখন কালী পূজার মরসুম৷তার আগে দীপাবলি৷প্রতিটা বাড়ি আলো দিয়ে সাজানো,রাস্তায় লাল-নীল-সবুজ-হলুদ কাঁচ বাতিতে মনোময়৷দেখতে হয়না,চোখ চলেই যায়৷টাটার গেটে দেখি মনিদা দাঁড়িয়ে৷যখন সুমিতের কাছে গেলাম,নিচের একটা বেডে ওকে রাখা হয়েছে৷ইউএসজি করা হয়ে গেছে৷মনিদার প্রাইভেট ওয়ার্ডে ভর্তির প্রসেস সব করা শেষ৷আমাদের রুমে পৌঁছে দিয়ে ওরা তিন জন চলে যাবার সময়,তখন রাত প্রায় নটা৷ আমি শুধু মাত্র কেমোর দামটা বলি,কিন্তু এ বাদেও ছিল ওয়ার্ড ফি৷প্রতিদিন সাড়ে ছ-হাজার৷ওরাল মেডিসিন,আমার খাবার এবং অন্যান্য শত খরচ৷সবারই জানা , এমন রোগিদের ক্ষেত্রে ভালো খাবার কতটা দরকার,অথচ বারবার বমি হয়ে যাওয়ায় সেই খাবার কোনো কাজেই লাগে না৷সেই জন্যে খরচ যেমন বেশি হয়,রোগির সুস্থতায় দেরি হতে থাকে৷সেই জন্যে বারবার এবং অল্প পরিমানে খাওয়াতে হয়৷আসলে দু'তিন জন সার্বক্ষণিকভাবে পরিচর্যায় থাকতে পারলে ভালো হয়৷আমাদের বাড়িতে যেই-ই আসতেন,সুমিত খেতে পারে এমন খাবার অনেকটাই নিয়ে আসতেন৷ নয়টায় ভর্তি হওয়ায় আমার খাবার সে দিন আসবে না৷মনে আছে স্মরণীকা নামের ওড়িয়া একটি নার্স বহুবার ফোন করে বারবার ওদের বলছিল৷সেই রাতে সুমিতের জ্বর আসতে শুরু করে৷প্রথম দিকে ৯৯॰৷ক্রমাগত ১॰,২॰..৷প্যারাসিটামল চলতে লাগল৷ঐ সময়েও যেহেতু ডায়গোনোসিস হয়নি,তাই সঠিক ট্রিটমেন্টও শুরু করা যায়নি৷ পরের দিন সকালে নিয়ে গেল স্ক্যান করাতে৷ পেটে যেখানে ব্যথা,ওখান থেকে টিসু নিল৷রিপোর্ট পেতে দেরি হবে৷আবার রুমে ফিরে আসা৷জ্বর-পেটে তীব্র ব্যথা-বমি৷ একদিন,দু'দিন..৷রাতে ঘুমাতে পারেনা৷ প্যারাসিটামল তিন চার ঘন্টা অন্তর দেওয়া হচ্চে৷ব্যাথার জন্যে মরফিন৷সুমিত বারবার বোলাস দিতে বলতো৷ডিউটিতে থাকা নার্স বলতো"ডাঃ সাব,আপ সমজিয়ে৷আপভি ডাঃ৷ইটস নট পসিবল"! নিজের অসহ্য যন্ত্রণায় সুমিত ভুলে গিয়েছিল,সে ছিল মেডিকেল কলেজের একদা ফার্স্ট বয়৷তার গোল্ড মেডেল তখন আর কোনো কাজে লাগতো?সে সমানে তার প্রিয় বাবাকে অনুরোধ করত,তার ব্যাথা কমিয়ে দেবার জন্যে৷এক সময় না খেয়ে-বমি শেষে,তীব্র বেদনা আর ওষুধের প্রভাবে ক্লান্তিতে তার স্বর ক্ষীণ হয়ে আসত৷ আমি নিঃশব্দ রাতের হাসপাতালের ওয়ার্ডের সামনে বসে থাকতাম৷রাত তিনটে বা চারটে ফোন করতাম দিদিদের৷তাদের আমার কান্নার শব্দ শোনা ছাড়া কিছুই করার ছিল না৷সকাল হলেই তারা সবাই ছুটে আসত৷ একজনের বেশি কাউকে আসতে দেওয়া হবে না জেনেও তারা ওয়েটিং রুমে বসে থাকতো৷বৌদিরা,দাদারা,আরো কত আত্মীয়রা৷কোনোদিন ভোরে ফোন করতাম বন্ধুদের..পাপিয়া এবং অন্যদের৷ঘূম ভাঙা স্বরে তারা বলতো শান্ত হবার জন্যে৷তারা জানাতো,প্রার্থনায় তারা সুমিতের কথা বলছে বারবার৷কিন্তু শান্ত হবার বিন্দুমাত্র সুযোগ ছিল না৷চার দিন পরে নতুন ভাবে বায়োপসির করা হল ৷শুধু আমি আর সুমিত৷মনিদার আসতে দেরি হচ্চিল৷ ভয়ে-ভাবনায় আমাদের সকাল-দুপুরের খাবার জমে ছিল টেবিলে৷ সন্ধ্যায় জানা গেল লিভারে সাড়ে ছয় সেমির টিউমার এবং বলা বাহুল্য,সেটায়ও ক্যানসার৷ সুমিতের জ্বর একসময় চার৷অনেক রাত৷অক্সিজেন চলছে৷মনিটরের বিপবিপ৷আমার সুমিতের ছোটো বেলার কথা মনে পড়ত-সেই যখন ও আর একটু বেশি সময় ক্রিকেটের ব্যাট করতে চাইছিল,আমি তখন টেন্স পড়াতাম৷যে অপরাধের শাস্তি ওর প্রাপ্য ছিলনা,তা আমি দিয়েছি৷ছোটোবেলাটা আমার কারণেই হয়ত আরো সুন্দর হয়ে ওঠেনি৷আমি দরজা খুলে সিঁড়িতে গিয়ে বসতাম৷সেখানে কেউ যায়না৷আমি বারবার অনুতাপের অশ্রুতে বলতাম "সরি সুমিত!সরি.." মা বলে সে কোনো ভুল করেনা এমন তো হয়না৷ পৃথিবীর বিশাল প্রেক্ষাপটে আমার পরিচয় "আমি একজন মানুষ"৷ সেই পরিচয়ের সীমাবদ্ধতায় আমি ফেলে আসা জীবনকে খূঁজতাম কোথায় আমার অপরাধ৷আমরা সবাই জানি,দুঃখ-বেদনা-হতাশা মানুষের মনোবল ভেঙে দেয়৷এক সময় সব কিছুর জন্যেই নিজেকে অপরাধী মনে হয়৷ কোনোদিন ভালো কিছু করেছিলাম ভুলে গিয়ে দেখতাম সবাই কত ভালো৷আমি হাজার দোষে দোষী৷নইলে আমার সন্তানের কেন এত কষ্ট!এক সময় কোনো এক নার্স এসে তার হাত আমার পিঠে রেখে বলতো "আন্টি, অন্দর আইয়ে..রুইয়ে মাৎ.." মুম্বাইতে সব পাঠানো হয়েছে৷নতুন কেমো nivolumab!কয়েক লক্ষ টাকা জমা দেওয়া হয়েছে৷ফ্লাইটে আসতে সময় লাগবে৷এ সব এমন ওষুধ ,সব জায়গায় পাওয়া যায় না৷সবার তো দরকারও হয়না৷অক্টোবরের শেষ,বর্ষাও শেষ হবার কথা৷প্রতিদিন বৃষ্টি হয়৷প্রতিদিন যারা আসেন ,সন্ধ্যায় তাঁদের ফিরে যেতেই হয়৷আমি রাত জাগি,অনিশ্চিতের জীবন আর অথৈ অর্থের চিন্তা সাথে নিয়ে৷ 
বাংলাদেশে নতুন বন্দুক আবিস্কার হয়েছে- যার সম্মুখভাগ দিয়ে ইটের টুকরা বের হয় এবং তা প্রতিপক্ষের শরীরে লাগে কেবল এবং পেছন থেকে গুলি বের হয় তা নিজের/নিজেদের শরীরে লাগে।
ধবধবে সাদা থান পরে হেঁটে আসছে কেউ। হাওয়ায় উড়ছে বিষন্নতা। চোখে শান্তি আর অবহেলার জল। মুঠোয় বন্দী একা থাকা। আমাদের চারপাশে মিথ‍্যের সামিয়ানা। কেউ বলছেনা কার কাকে চাই। বকুলের তলায় ভীড় জমায় ছেড়ে যাওয়ারা। আমি শান্তি খুঁজি চোখ বুজে। স্কুল ফ্রক পরা বালিকার ব‍্যাগে জমানো আছে প্রথম প্রেম। সাইকেল নিয়ে স্কুলের বাসের পিছনে রোজ ছুটে চলে যে অবাধ্য ছেলেটি কেবল সে জানে, ভালোবাসা একবার ঘুরে তাকালেই ঝড় ওঠে কতটা। আমি এসব দেখি জানলার পাশে বসে। দুটো নাম না জানা পাখি সংসার গড়েছে বাড়ির ডালিম গাছে। আমার ছাদে রোদ পড়ে আসে। গায়ে মেখে নিই কনে দেখা আলো। দশটা নাম্বার আমার মাথায় আছে এখনও। আমি মুছে ফেলি রোজ তাদের। এসব যদি তোমায় একবার জানানো যেত, যদি একবার ঘুরে তাকাতে- আমি সব ফেলে বেহায়ার মতো জড়িয়ে ধরতাম তোমায়। যদিও জানি তোমার দুহাতে আমাকে জড়ানোর মতো ওতখানি জায়গা নেই।
আজকাল সম্পন্ন মধ্যবিত্তের হাতে নগদ অর্থ নাই, জমানো টাকায় হাত দিতে হচ্ছে। প্রয়োজন মেটাতে গিয়ে হিমসিম খাচ্ছে । এই অবস্থা দিন দিন বাড়বে।
অস্ট্রেলিয়া থেকে একটি মেয়ে ফোন দিয়েছে। একটি প্রেমের উপন্যাস লিখতে হবে। সে হবে নায়িকা আর নায়কের নাম রবি। মেয়েটির আদেশ শুনে- সাথে সাথে গল্পের প্লট সাজিয়ে ফেললাম। মেয়েটি ভালবাসে রবিকে। কিন্ত শত চেষ্টা করেও সে রবির মন গলাতে পারছে না। রবির মন জয় করতে না পেরে- মেয়েটি রাগে দুখে নিজের চুল কেটে ন্যাড়া হয়ে গেলো। ওদিকে কয়েক দিন পর রবির মনে প্রেমের উদয় হলো। সে ফিরে এলো মেয়েটির কাছে। এসে দেখলো, মেয়েটি ন্যাড়া। শত চেষ্টা করেও চুল গজাচ্ছে না। ডাক্তার বদ্যি সব বেটে খাওয়ানো হলো, তবুও একগাছি চুলও উঠলো না মেয়েটির। শেষমেষ উপন্যাসের নায়ক রবি এক কাজ করলো। মেয়েটির ন্যাড়া মাথায় চুমু খেলো। তখনই মেয়েটির চুল উঠতে শুরু করলো। এভাবেই গল্পটি একটি সফল পরিণতির দিকে আগালো।
বাংলাদেশের প্রিন্ট মিডিয়ায় রোজিনা ইসলাম এক অনন্য নাম,যিনি যথার্থ অর্থেই সাংবাদিকতা করেন, সাংবাদিকের চাকরি না। তাকে এরকম নাজেহাল অবস্থায় দেখে ভীষণ খারাপ লাগছে৷ প্রকৃত ঘটনা বিস্তারিত জানার অপেক্ষায় আছি,কিন্তু তার আগে হাসপাতালে নিয়ে আপার সুচিকিৎসার ব্যবস্থা করা উচিৎ ৷
বাচ্চাদের সাথে এই খেলা আমার খুব পছন্দের। কিন্তু আর খেলব না।
প্রতিটি গল্পই শুরু হয় শেষ হবার জন্য প্রতিটি জীবনই অপেক্ষা করে থামার জন্য কিছু অসমাপ্ত গল্প থেমে যাওয়া জীবনকথা উঁকি মারে পানসে জ্যোৎস্না ভুলে যাওয়া সব ঘটনা তবুও গল্পের কিছু রেশ থেকে যায় কোনো কোনো জীবন ছোট গল্প হয় শেষ হয়েও হয় না যেন শেষ থেকে যায় সামান্য অবশেষ। 
ট্রাম্পেট ভাইন। এর কমলা রঙটা একেবারেই অন্যরকম সুন্দর আর কোমল।
সুখী হতে হলে যা আছে, তা নিয়ে সন্তুষ্ট থাকতে হয়। স্রষ্টার কাছে শোকরিয়া জানাতে হয়। সন্তুষ্টি নিয়েই এর চেয়ে ভালো কিছু অর্জনের জন্য চেষ্টা চালিয়ে যেতে হয়। তবে অতিমাত্রায় অর্থের মোহ, খ্যাতি ও যশের মোহে অন্ধ হয়ে গেলে কখনোই সুখ-শান্তি লাভ করা যায় না। একটা সময় হয়তো অনেক অর্থ, বৈভব, সম্পদের মালিক হবেন, কিন্তু বুকের ভেতরের শূণ্যতা, হাহাকার, দীর্ঘশ্বাস, অশান্তি কখনোই শেষ হবে না।
থেকে যাওয়া মানুষের দুর্ভিক্ষ দেখা দিবে তোমার শহরে। মহামারীর মতো তোমার রক্তে ছড়িয়ে যাবে একটি মানুষের অভাব।
একটা ইংরেজি ব‌ই পড়ছিলাম। আমেরিকান এক দম্পতি নতুন বাসায় গিয়েছে। তাদের পাঁচ বছরের ছোট্ট মেয়েটা আলাদা ঘুমাতে ভয় পাচ্ছে। বাবা বলছে আমাদের সাথে থাকুক কিন্তু মা কঠিন গলায় বললো,না। এতে অভ্যাস খারাপ হয়ে যাবে। ওকে ওর বিছানায়‌ই ঘুমাতে হবে। শুনতে খারাপ লাগছে তাই না? মনে হচ্ছে কি নিষ্ঠুর বাবা মা! কিন্তু সত্যি বলতে গেলে এটাই সঠিক। আমাদের বাঙ্গালীদের জন্য যদিও এটা মেনে নেয়া কঠিন কারণ আমরা জন্মের আট নয় বছর পর্যন্ত মায়ের আঁচলের তলা থেকে বের‌ই হ‌ই না। কিন্তু যদি ভালো করে ভেবে দেখেন এতে আমাদের মানসিক বৃদ্ধি বাধাগ্রস্ত হওয়া ছাড়া আর কিছুই হয় না। গাছের চারাকে তার নিজের মতো বাড়তে দেয়াই যুক্তিযুক্ত। যারা বলবেন পশ্চিমা সংস্কৃতি আমাদের মানসিকতাকে ধ্বংস করে দিচ্ছে বলেই এইসব বলছি তাদের জন্য বলি নবীজির আমলে তৎকালীন আরবে একটা সন্তান জন্মের পাঁচ বছর পর্যন্ত দুধমাতার কাছে লালিতপালিত হতো জন্মদাত্রী মায়ের আঁচলের তলায় লুকিয়ে থাকতো না তারা। এইযে আমাদের দেশে অতিরিক্ত আড়ম্বরের সাথে সন্তান লালনপালন করা,মায়ের আঁচলের তলে লুকিয়ে রাখা, সন্তানকে চোখে হারানো এসব ভবিষ্যতে কঠোর প্রভাব ফেলে। বাবা মা অতিযত্নে অতি কষ্টে সন্তান লালন পালন করার পর সন্তানের থেকে যা আশা করে তা তারা দিতে পারে না। বাবা চায় সন্তান অফিসার হোক,সেই সন্তান হয়তো পরীক্ষায় পাশ‌ই করতে পারেনা,হতাশ। বাবা চায় নিজে হাতে মেয়ের বিয়ে দিবেন, সন্তান নিজে পছন্দ করে বিয়ে করে নেয়,হতাশ। আবার সন্তান যদি বাধ্য হয় বাবা মায়ের কথা অক্ষরে অক্ষরে পালন করতে তখন বেশীরভাগ সময় দেখা যায় সে জীবনের বড় একটা অংশ কাটিয়ে দিয়েছে সেক্রিফাইস করে। তার পড়ার ইচ্ছা ছিল আর্ট, বাবা বলেছে আর্টে ফিউচার নেই,তার পছন্দ ছিল কাউকে বিয়ে করলো বাবা মায়ের পছন্দে এমন কাউকে যাকে সারাজীবন মনে ধরলো না। জীবন তো একটাই! যে সমঝোতা করে শুধু সেই বলতে পারে এই একটা জীবন এভাবে নষ্ট করে বয়ে নিয়ে বেড়াবার বোঝা। বিদেশে ছোট থাকতেই বাবা মায়ের থেকে সন্তান আলাদা ঘরে চলে যায়। তখন থেকেই শুরু হয়ে যায় তার বড় হ‌ওয়ার আর একলা চলার যাত্রা। যে যাই বলুক সত্যি এটাই আমাদের একাই চলতে হয়। বাবা মা মনে করে তারা পাশে আছেন, কিন্তু আসলে সবার জীবন অন্যদের জীবন থেকে বিচ্ছিন্ন। আমি কি চাই সেটা আমার বাবা মা‌ও জানেন না। সেটা জানি শুধু আমি। ফরেন কান্ট্রিগুলোতে সন্তানের এই একান্ত চাওয়া পাওয়া গুলোকে মূল্যায়ন করা, তাদের প্রাইভেসি দেয়া হয়। অন্যায়? অন্যায় হলে দেশে এই যে গন্ডায় গন্ডায় সুইসাইড করছে, পছন্দের মানুষকে বাবা মায়ের চাপে বিয়ে করতে না পেরে অথবা বাবা মায়ের চাপে মেডিকেল বুয়েটে ভর্তি হয়ে পাশ করতে না পেরে। এগুলা তাহলে কি ন্যায়? বাবা মায়ের কি দরকার নেই? অবশ্য‌ই আছে। কিন্তু সেই দরকারটা ভালোবাসার,মায়া মমতার,বন্ধনের। জোর জবরদস্তির না। বিদেশে বাবা মা সন্তানকে ভালোবাসেন, কিন্তু চেপে ধরে আটকে রাখেন না। এরফলে ওদের সন্তান যদি দূরে সরেও যায় তবুও সেই কষ্টটা তারা সহ্য করতে পারেন। তারা আমাদের বাঙ্গালী বাবা মায়ের মতো সন্তান গেলে সর্বহারা হয়ে যান না। আমাদের বাবা মা প্রচুর কষ্ট করেন। পুরো জীবন টা উজার করে দেন সন্তানদের জন্য, দিনশেষে সন্তান দূরে সরে গেলে তাদের বেঁচে থাকার আর কোন কারণ থাকে না। সন্তানের লালন পালন শিক্ষা এসবের জন্য নিজের জীবনের সমস্ত উপার্জন শেষ করে ফেলেন, দিনশেষে সন্তান বাবা মায়ের দায়িত্ব না নিলে তাদের আর যাওয়ার জায়গা থাকে না। এতটা কেন? এতটা না করলেই কি নয়? প্রত্যেক মানুষের জীবনে জরুরি সবার আগে সে নিজে। আমার সন্তান আছে মানে এই আমি নিজের ভবিষ্যতের জন্য কিছু রাখতে পারবো না? সন্তানকে ভালোবাসুন, শাসন ও করুন‌ বিপথে যাওয়া থেকে আটকান। কিন্তু তার জীবনের সব দায়িত্ব আপনার না। আপনার নিজের জীবনের দায়িত্বটাই একমাত্র আপনার। সেটাই ফার্স্ট প্রায়োরিটি হ‌ওয়া উচিত। তাহলে দিনশেষে বাবা মা ও সন্তান তিনজন‌ই ভালো থাকতে পারে।

একজনের সাথে খাতির করার কোন ওয়ে পাচ্ছিলাম না,পরে গিয়ে ম্যাসেইজ দিছি আপনার ইউটিউব চ্যানেলের লিংক টা দিন। সাবস্ক্রাইব করবো। দেখি কাজ হয় কিনা!! গুডনাইট 🤭

কবে আবার নিউজফিড গুলো সকলের হাসিখুশি ছবিতে ভরবে? আবার কবে মানুষ নাচ করবে, গান করবে? অকারণ ফটোশ্যুট বা ব্রাইডাল শ্যুটে ভরে যাবে? খাবারের ছবি দেবে আর বন্ধুরা বলবে " তোর পেট খারাপ হবে "? একদল মানুষ মিম শেয়ার করবে। একদল মানুষ হ্যাজ নামাবে। তর্ক হবে, বিতর্ক হবে, ব্লকাব্লকি হবে। কেউ বিজ্ঞের মতো বলে উঠবে " আজ মঙ্গলবার, জঙ্গল সাফ করার দিন? " ক্লান্ত লাগছে। অবশ লাগছে। ইনবক্সের একেকটা সাহায্য চেয়ে করা পোস্টে কেঁপে উঠছি। সারা গ্যালারি ভরতি শুধু ইনফরমেশনের স্ক্রিনশট। ভয় লাগছে। কান্না পাচ্ছে। মানুষের হাহাকার কানে ভেসে আসছে। সারাক্ষণ মেসেঞ্জার চেক করছি, কারোর কিছু লাগবে! এই অন্ধকার থেকে মুক্তি দাও ঈশ্বর...

হারিয়ে যাওয়া কানের দুলের একটা স্বযতনে রেখে দেই যদিও জানি আরেকটা দুল খুঁজে আর পাবো না। এতো মায়া। সে মায়াতেও একদিন ধুলো জমে। ভালবাসাটাও মনের সিন্দুকে তুলে রেখেছি। নেয়ার মানুষ দেখার মানুষ কোথায়? অবশ্য ভালবাসাতেও একসময় ধুলো জমে। ধুলো জমলে মুছে ফেলা যায়। হয়তো আবার ভালবাসা, মায়া ঝকঝকে হয়ে উঠে। কিন্তু মরিচা পড়লে শত ঘষাতেও আর চকচক করে না। ভালবাসা কমে কিন্তু মায়া কখনো কমে না। বড় মায়া এই পৃথিবীতে চারপাশের মানুষগুলোতে। মানুষ ছাড়া বাকি সব মিছে...
প্রিয়...... নিজের মূল্য নিজে দিতে শেখো। এ জগতে নিজেকে মূল্যহীন করে ফেললে সমাজ কোনো দায় নেয় না। নিজের মূল্য নিজেই দিতে জানতে হয়🥀🦋
সময়ের কাহন-১ ------------------------ ১৯৬৮ সন। দক্ষিণ বাংলার প্রথম বিশ্ববিদ্যালয় চট্টগ্রাম বিশ্ববিদ্যালয়ের আমি দ্বিতীয় ব্যাচের ছাত্রী। শহর থেকে বাইশ কিলোমিটার দূরে পাহাড়ি সমতল ভূমির ওপরে সবেমাত্র গড়ে ওঠা ছবির মতো সুন্দর বিশ্ববিদ্যালয়টির চারিদিকে রয়েছে পায়ে চলা আঁকাবাঁকা পাহাড়ি পথ। অজস্র সোনালু ফুলের গাছ। নাম না জানা বিভিন্ন প্রজাতির গাছের ছায়ায় ঢাকা সেই পথ ধরে যেতে যেতে হঠাৎ বাদামি রঙের ছোট্ট দুটি হরিণের চকিত লাজুক দৃষ্টি দেখে আমি মুগ্ধ ও অভিভূত হয়ে গেলাম। অনিন্দ্যসুন্দর এই বিশ্ববিদ্যালয়ের বাংলা বিভাগে মাস্টার্সে ভর্তি হবো বলে সিলেট থেকে যখন এসে পৌঁছলাম তখন শুনি ভর্তি পরীক্ষা আগেই হয়ে গেছে। বাংলা বিভাগের চেয়ারম্যান ছিলেন তখন প্রখ্যাত সাহিত্যিক সৈয়দ আলী আহ্সান।উপাচার্য ছিলেন ডঃ এ আর মল্লিক। এস,এস সি আর এইচ,এস,সিতে বাংলায় প্রাপ্ত নম্বর আমার খুব ভালো থাকলেও ডিগ্রীর নম্বর তেমন আশানুরুপ ছিল না তাতে আবার ভর্তি পরিক্ষাও দিতে পারিনি। তবে বিশ্ববিদ্যালয়টির বয়েস তখন সবেমাত্র বছরখানেক হয়েছে তাই ভর্তি পরিক্ষার তেমন কড়াকড়ি ছিলো না। লিখিত পরীক্ষা না দিয়েও আমি তাই সাহস করে বসে রইলাম স্যারের সাথে দেখা করবো বলে। সাথে আমার কর্তা আর দু বছরের মেয়ে বিপাশা।ভয়ে বুক দুরুদুরু করছে।একে তো পরীক্ষা দিইনি। আমাকে ভর্তি করবেন কি করবেন না তাও জানি না। না জানি স্যার কী প্রশ্ন করবেন আমাকে? বাইরে বসে অপেক্ষা করছি কখন আমার ডাক পড়বে এই প্রতিক্ষায়। অপেক্ষা করতে করতে এক সময়ে আমার ডাক এলো। দুরু দুরু বুকে স্যারের রুমে ঢুকেই দেখি স্যার গম্ভীরমুখে নিজের চেয়ারে বসে রবীন্দ্রনাথ পড়ছেন। আমি স্যারকে সালাম দিলে স্যার আমাকে বসতে বললেন। বসলাম বটে কিন্তু স্যারের এমন গম্ভীর মুখ দেখে আমার আত্মারাম তখন খাঁচাছাড়া। মনে মনে ভাবছিলাম লিখিত পরিক্ষা না দিয়ে কোন সাহসে আমি স্যারের রুমে ঢুকলাম! ভয়ে আমার বুক ঢিপঢিপ করতে লাগলো। আমার মুখ দেখেই হয়তো স্যার আমাকে দু একটি কুশল প্রশ্ন করে জিজ্ঞেস করলেন কেন আমি লিখিত পরিক্ষা দিইনি? আমি সত্যি কথাই বললাম, স্যার আমি সিলেটের এক প্রত্যন্ত অঞ্চলে থাকি। ছোটো বাচ্চা নিয়ে সময়মতো আসতে পারিনি। স্যার আমার কাগজপত্র দেখে জিজ্ঞেস করলেন বাংলা পড়তে এসেছেন কিন্তু ডিগ্রিতে বাংলায় এত কম নম্বর পেলেন কেন? চুপ করে রইলাম। সাংসারিক কাজকর্ম সেরে, ছোট্ট বাচ্চা সামলে কি কষ্ট করে যে একজন গৃহবধূকে পড়ালেখা চালিয়ে যেতে হয় তা স্যারকে কি করে বলি? স্যারের এই প্রশ্নে মনে মনে ভাবলাম সত্যিই তো কোন সাহসে আমি বিশ্ববিদ্যালয়ে ভর্তির আশা নিয়ে এসেছি? একে নম্বর কম তাতে আবার ভর্তি পরীক্ষাও দিইনি। স্যার আমার কাগজ দেখতে দেখতেই বললেন সংস্কৃতে তো খুব ভালো নম্বর পেয়েছেন দেখছি। এরপরে সরাসরি আমার দিকে তাকিয়ে জিজ্ঞেস করলেন আচ্ছা মানসী রবীন্দ্রনাথের কী ধরণের গ্রন্থ? আমার গলা তখন শুকিয়ে কাঠ। স্যারের চোখে চোখ রেখেই খুব ভয়ে ভয়ে কোনরকমে ঢোঁক গিলে বললাম মানসী রবীন্দ্রনাথের বাক্য স্যার। স্যার আমার দিকে তাকিয়ে হেসে উঠে জিজ্ঞেস করলেন বাক্য? নাকি কাব্য? আমি ততক্ষণে নিজের ভুল বুঝতে পেরে লজ্জায় আর নেই। মনে মনে বললাম এত বড় ভুলের পরে আমার মাস্টার্স পড়ার আর কোন আশাই নেই। স্যার কিন্তু কী বুঝলেন জানিনা আমাকে অবাক করে দিয়ে বাংলা বিভাগে ভর্তির অনুমতি দিয়ে দিলেন। কিছু না পেরেও সেদিন আমি বাংলা বিভাগে ভর্তি হয়ে গেলাম। হয়তো ডিভিশন ভালো আর সংস্কৃতে খুব ভালো নম্বরের জন্যে সেই যাত্রায় আমি বৈতরণী পার হতে পেরেছিলাম। ভীষণ খুশিমনে ভর্তি হয়ে যখন বাবার বাড়ি এলাম,বাবা তো শুনে অবাক।পরিক্ষা,টরিক্ষা ছাড়া আমি বিশ্ববিদ্যালয়ে কিভাবে ভর্তি হয়ে গেলাম? সাথে সাথে নিজের আলমারি খুলে বইয়ের গাদা থেকে টেনে বের করে আনলেন নিজের ছাত্রজীবনে পড়া চর্যাপদ আর কৃষ্ণকীর্তন বই দুটি। তারপর বললেন,"নে বই দুটি রাখ।তোর কাজে লাগবে। বাবার দেয়া বই দুটি হাতে নিয়ে আমি হঠাৎ কোথায় যেন হারিয়ে গেলাম। মনে মনে ভাবছিলাম এই বই আমার অধ্যাপক বাবা একদিন কোলকাতা বিশ্ববিদ্যালয়ে তাঁর ছাত্রজীবনে পড়েছিলেন।আজ নিজের হাতে তুলে দিলেন তাঁর মেয়ে কে পড়বার জন্যে। অপরিসীম এক আনন্দে আমার চোখ দুটি ভিজে গেলো। মূলত এস,এস,সি পাশ করার পরে আমার লেখাপড়া খুব একটা মসৃণ গতিতে এগোয়নি।কলেজে ওঠার এক বছরের মধ্যেই আমার বাবা মা আমাকে বিয়ে দিয়ে দিলেন তাও কিনা বড় বোনের আগে। সেই অভিমান মা'র ওপর থেকে আমার কখনোই যায় নি।যাবেও না। বাবার ইচ্ছে না থাকলেও সংসারে মা'র কথার ওপরে কারুরই প্রতিবাদ চলতো না। বাবার সীমিত আয় আর আমরা পাঁচ বোন ছিলাম বলে মা হয়তো আমার বিয়ের প্রস্তাব আসার সাথে সাথে আর দেরি না করে বড় বোনের আগেই আমাকে ষোল বছরেই বিয়ে দিয়ে দিলেন। শুধু তাই নয় বিয়ের এক বছরের মধ্যেই মা হওয়া, মেয়ে বিপাশাকে নিয়ে কখনো বাবার বাড়ি, কখনো শ্বশুরবাড়ি, আবার কখনো বা স্বামীর কর্মস্থলে আসা যাওয়ার ভেতর দিয়ে আমাকে অনেক কষ্ট করেই লেখাপড়া করতে হয়েছে। গ্রাজুয়েশন করার পরে তাই আর পড়তে ইচ্ছে হয়নি।কিন্তু আমার কর্তার প্রবল ইচ্ছা আমাকে মাস্টার্স করতেই হবে।কর্তার ইচ্ছার কাছে আমাকে তাই হার মানতে হল। ভর্তি হলাম বটে কিন্তু থাকবো কোথায়? আমার কর্তা তখন থাকে পাকিস্তান পেট্রোলিয়াম লিমিটেডের ছোট্ট একটা গ্যাসফিল্ড শ্রীহট্ট জেলার ছাতকের টেংরা গ্যাস ফিল্ডে। বাবার বাড়ি আর শ্বশুর বাড়ি দুটোই ভার্সিটি থেকে বহুদূরে। সেখান থেকে আসা যাওয়ার প্রশ্নই আসে না। বিয়ের পরে বাবার বাড়িতে থেকেই লেখাপড়া করেছি।বাবা ছিলেন আমাদের কলেজের অধ্যাপক (পরে অধ্যক্ষ)। তাই লেখাপড়া করতে তেমন অসুবিধে হয়নি। চট্টগ্রাম বিশ্ববিদ্যালয় তখন সবেমাত্র হয়েছে।গ্রন্থাগারে বইয়ের সংখ্যাই মাত্র তিনশ। আমাদের বাড়িতেই এর চেয়ে দশগুন বেশি বই। মেয়েদের জন্যে হোস্টেলও তখনো নির্মিত হয়নি। আর হলেই বা কি? আমার মেয়ে বিপাশা তখন এতই ছোট যে,ওইটুকু মেয়েকে ছেড়ে হোস্টেলে থাকাও আমার পক্ষে সম্ভব হত না। আমার বড় ভাশুর তখন শহরের আগ্রাবাদে ছোট্ট একটা ভাড়া বাড়িতে থাকতেন।শেষ পর্যন্ত ঠিক হল সেই বাড়িতেই আমারও থাকার ব্যবস্থা করা হবে।সাথে থাকবেন আমার শাশুড়ি। অগত্যা একদিন সিলেট থেকে তল্পিতল্পা গুটিয়ে বড় ভাশুরের বাড়িতেই উঠে এলাম।এই বাড়িতে আমি দু একবার বেড়াতে এলেও কখনোই থাকিনি।বাড়িটাতে ঢুকেই আমার মন খারাপ হয়ে গেলো। বাড়িটাকে ঠিক বসতবাড়ি বলা যায় না।অনেকটা মেসবাড়ির মতো টানা, লম্বা একটা ঘর। ঘরটাকে আবার পার্টিশন দিয়ে তিন ভাগে ভাগ করা হয়েছে।ছোট্ট একটা রান্নাঘর ।রান্নাঘরটা মূল ঘর থেকে আলাদা, রান্নাঘরের পাশেই কলতলা।কলতলায় রয়েছে টিউব ওয়েল। পাশেই ছোট্ট একটা বাথরুম আর সবচেয় জঘন্য ব্যাপার হলো বাথরুমের পাশেই ব্রিটিশ আমলের মতো খাটা পায়খানা।মেথর রোজ এসে ময়লা নিয়ে যায়। এই বাসায় থেকে লেখাপড়া করতে হবে শুনে আমার কান্না পেয়ে গেলো। এমন পরিবেশে থাকার কথা আমি কখনোই কল্পনা করিনি।বিয়ের পরে যত কষ্টই হোক যেভাবে লেখাপড়া করে এসেছি সে তো এর চেয়ে ঢের ভালো ছিলো। কোথায় সিলেটে পাহাড়ের কোলে ড্রাইভার, বাবুর্চি,দারোয়ান, মালিসহ সুসজ্জিত কর্তার বাংলো! কোথায় আমার বাবার কোয়ার্টার, কোথায় খোলামেলা শ্বশুরবাড়ি আর কোথায় মেসবাড়ির মতো এই এঁদো বাড়ি! শুধু তাই নয় চট্টগ্রাম ভার্সিটির অবস্থান হচ্ছে ফতেয়াবাদে আর আমার ভাশুরের বাসা হচ্ছে আগ্রাবাদে। অর্থাৎ শহরের এপ্রান্ত আর ও প্রান্ত। চলবে
অনেক অনেক টেনশন থাকা সত্ত্বেও না বলতে পারা পুরুষ আছে সবারই জানা কিন্তু অনেক টেনশন নিয়ে কান্নাকাটি ,চিল্লাচিল্লি, না বলতে পারা মেয়েও থাকে যা সবার জানা নাই.........। এই মেয়েরা গুমড়ে মরার পরেও বলতে পারেনা, সবাই দেখে চিল মুডে আছে মেয়েটি এবং খুব শান্ত , অথচ ভেতরের যন্ত্রণায় বিদ্ধস্থ হওয়া কেউ কখনোই দেখবেনা। 🙂 বিদ্ধস্থ হতে হতে আবার উঠে দাঁড়ানো হবে সবকিছু মেনে নিয়ে পজেটিভ ভাবে, সো, প্যারা নাই চিল।।
বছরখানেক আগেও মনে হত, আমার বোধহয় কিছু সমস্যা আছে। আমার ট্রু ক্রাইম এত ভাল লাগে কেন? কেন ভাল থ্রিলার পেলে স্নান-খাওয়া ভুলে দেখতে বসি আর বাজে উপসংহার দেখলে বিরক্ত হই? কেন এমন সব ভয়াল ভয়ঙ্কর হরর ভাল লাগে যার সঙ্গে অপরাধ জড়িয়ে আছে? অনেক ভেবেচিন্তে মোটামুটি বুঝতে পেরেছি, কেন আমি এইরকম। আমার মতো ব্যক্তি... যারা ঠেকে শিখে আজকাল খুব কম অন্য লোকজনকে জীবনে ঢুকতে দেয়, ছোট্ট একটা জায়গায় দিনের পর দিন আটকে থাকে কাজ আর হতাশা নিয়ে, যাদের এমনকি ভার্চুয়াল বিশ্বেও আর কথা শুরু করার উৎসাহমাত্র নেই... তাদের কারও কারও একটা তীব্র খিদে থাকে মনস্তত্ত্ব বোঝার। পৃথিবীর জটিলতম মাথাগুলোকে হাতের তালুর মতো জেনে ফেলার। তাদের বিকার, তাদের অন্ধকার মুখস্থ করে ফেলার। যাতে আশেপাশের তুলনায় সোজাসাপ্টা মাথাগুলো বুঝতে অসুবিধা না হয়। যাতে সহজেই চিনে ফেলা যায় কার নকশা কীরকম আর খুব কম সময়ে ঝাড়াইবাছাই সেরে নেওয়া যায়। এত মুখোশ দেখেছি আমরা যে আর মুখোশ পোষায় না। যে মুখ দেখলে বীভৎসতম মুখোশ লজ্জা পায়, তার দিকে সটান তাকাতে ইচ্ছে করে। জানতে ইচ্ছে করে, কী এমন জট পাকিয়ে গেছে তাদের ভেতর। নাকি, এমনভাবেই তারা পৃথিবীতে এসেছে। আমি মুগ্ধ হয়ে যাই সিরিয়াল কিলারের ধরা না পড়ার কৌশল দেখে, আর ততোধিক উত্তেজিত হয়ে উঠি কেউ কোনও সূত্র খুঁজে পেলে। পৃথিবীতে যে চিরন্তন খেলা চলে শিকার আর শিকারীর, তাতে নিরন্তর জায়গা বদল হতে দেখা আমায় বেঁচে থাকার আসল সত্যিটা শিখিয়ে যায়। অনেক রক্ত আর বিকৃত শবদেহের মধ্যে কোথাও যখন ফরেনসিক সায়েন্টিস্ট মৃত্যুর কারণ খুঁজে পান, কিছুতেই কূলকিনারা করতে না পারা গোয়েন্দা দপ্তর যখন একশোবার পড়া ফাইলেই সমাধান খুঁজে পায়, ইন্টারোগেশন রুমে যখন কুৎসিত ঠান্ডা একজোড়া চোখের দিকে ঠায় তাকিয়ে থাকতে থাকতে 'ইয়েস আই ডিড ইট' বলিয়ে নেয় আর একজোড়া শীতলতর চোখ - মনে পড়ে যায় এই দেখনদারির পৃথিবীতে এখনও মাথাই সবচেয়ে গুরুত্বপূর্ণ অঙ্গ। কিলিং প্যাটার্ন খুঁজে পেলে অঙ্ক মিলে যাওয়ার মতো ভাল লাগে। হরর ফিল্মে অতীত খুঁড়তে খুঁড়তে যখন কেউ খুঁজে পায় কী হয়েছিল, সেও তো একরকম রহস্য উদঘাটন! এমনকি, কেউ যদি বুদ্ধির দৌড়ে জিতে যায় আর ফেলে রাখে 'আন্সল্ভড ক্রাইম', তাহলেও দূর থেকে টুপি নেড়ে তা নিয়ে ভাবতে ইচ্ছে করে। কোনও অদ্ভুত উপায়ে অপরাধের বীভৎস রস থেকে নিজেকে সম্পূর্ণ মুক্ত করে ফেলে মনস্তত্ত্বে জড়িয়ে ফেলেছি আষ্টেপৃষ্ঠে। এখন আর হালকা প্রেমের গল্প-টল্প দেখতেই ইচ্ছে করে না। পাশাপাশি টের পাই, যে মানুষগুলো অসহায়ভাবে মরে যায়... কাউকে বিদায় জানানোর সুযোগ পর্যন্ত পায় না... তাদের জন্য আশ্চর্য কষ্ট হয়। যে কষ্ট আমাকে আরও আরও তথ্যচিত্রের কাছে ফিরিয়ে নিয়ে যায়। মনে হয় আরও বেশি করে ভিকটিমদের নাম উচ্চারিত হোক। জানতে পারি কতরকম রাজনীতি চলে অপরাধ নিয়ে। কতরকম স্টিরিওটাইপ। আজ যেমন একটা পুরনো সিরিজ দেখে বুঝলাম, পুরুষতান্ত্রিক সমাজে অপরাধী আর পুলিশের ভাবনার তেমন ফারাক নেই। দু'পক্ষই চায় মেয়েরা রাত্রে বাড়ি থেকে একলা না বেরোক। আজ থেকে অন্তত পঞ্চাশ বছর আগে, পাঁচ বছর ধরে লাগাতার একলা মেয়েদের খুন করে চলা সিরিয়াল কিলারকে ধরতে না পেরে অপদার্থ ইয়র্কশায়ার পুলিশ যখন ফতোয়া দিচ্ছে 'মেয়েরা রাত্রে একলা বেরিও না'.... তখন রাস্তায় মেয়েরা মিছিল করছে। তাদের হাতে লেখা, 'রিক্লেইম দ্য নাইট'। তারা বলছে, পুরুষকে বলো রাস্তায় না বেরোতে। তারা বলছে, অন্ধকারের অধিকার আমাদেরও ততটাই, যতটা পুরুষের। তারা দেখাচ্ছে পুলিশ কত সহজে স্রেফ আন্দাজে কয়েকজন ভিকটিমকে দেহব্যবসায়ী বলে দিচ্ছে - অপমানজনক শব্দ ব্যবহার করছে রিপোর্টে - দেহব্যবসায়ী নয় এমন কেউ খুন হলে ব্যবহার করছে 'ইনোসেন্ট' শব্দবন্ধ...আর তার ফলে চুপচাপ নিয়ন্ত্রিত হয়ে যাচ্ছে মেয়েদের চলাফেরা। কেউ ফিসফিসিয়ে বলে যাচ্ছে, খুন না হতে চাইলে রাতে বেরবে না, পুরুষসঙ্গ করবে না, ছোট জামা পরবে না, পাব-এ যাবে না। মেয়েরা গর্জে উঠছে। সেই অত বছর আগে। আমরা আজও পারছি না পুরোপুরি, হয়তো একজন পিটার সাটক্লিফ জন্মাচ্ছে না বলে। নিজেদের অধিকার বুঝে নিতেও আমাদের একজন রিপার প্রয়োজন হয় - এমন হতভাগা পৃথিবীতে অপরাধমনস্তত্ত্ব বোঝার প্রয়োজন অসীম। বোঝা প্রয়োজন কেন যুগে যুগে শিশুরা, মেয়েরা, নারীমনস্ক পুরুষরা, সমপ্রেমীরা, মুক্ত যৌনতার মানুষরা বারবার আক্রান্ত হয়। কী প্রচণ্ড আত্মরতি এবং ঐশ্বরিক নিয়ন্তা হয়ে ওঠার তৃষ্ণা নিয়ে একটা জীবনকে মুছে ফেলে হত্যাকারী। যদি কেউ বুঝে যায়, মানুষের ইতিহাস আসলে শুধুই ভয়ের উৎস বুঝে তার চোখে চোখ রেখে দাঁড়ানোর যাত্রা - তাহলেই আর মৃত্যুর কোনও অন্যায় কৈফিয়ত সাজানোর প্রয়োজন হয় না। ঘরে ঘরে গার্হস্থ্য হিংসা শুরু হওয়ার আগেই 'রেড ফ্ল্যাগ' চেনা যায়। কিছুটা কথোপকথন হলেই আন্দাজ করা যায় উল্টোদিকের মানুষটা কৌশলী ম্যানিপুলেটর কিনা। পৃথিবীর সবচেয়ে বড় আবর্জনা যে, সে-ও শিখিয়ে যায়, একদিন আমরাই তাকে অকারণে গুরুত্বপূর্ণ করে তুলেছিলাম। তাই সে আস্তাকুঁড় ছেড়ে আমাদের বাড়িতে, টিভিতে, ফেসবুকে, মগজে ঢুকে পড়তে পেরেছে। নাঃ, আমার সম্ভবত কোনও সমস্যা নেই। আমি অন্ধকারের মানচিত্র দেখে বোঝার চেষ্টা করছি মাত্র, কোনদিকে আলো আছে। এই চেষ্টাটা হয়তো সবারই অল্পবিস্তর করা উচিত। ফেলুদা বা ব্যোমকেশের বাইরের জগৎটা আরও বেশি সত্যে ঠাসা। যে সত্য ইতিহাসের পাতা ছেড়ে ক্রমশ আমাদের পাড়ায় উঠে আসছে। যে সত্য একদিন ফের আমাদের সকলকে হুমকি দেবে, 'বাইরে বেরোলে খুন হয়ে যাবে'।
পুরাতন বাজারের চেয়ে নতুন কোনো বাজারে গেলে অনেক ভিন্ন রকম অভিজ্ঞতা হয়। কিছু না চেনার কারণে ঘুরপাক খেতে খেতে এটাসেটা কিনতে হয়। মাঝেমধ্যে পথ হারিয়ে একই গলিতে বারবার চক্কর খাওয়া লাগে। যেন কোনো গোলকধাঁধা, অসংখ্য অপরিচিত মুখের মধ্যে ক্রমশ হারিয়ে যেতে থাকে দৃষ্টি। নতুন কোনো বাজারে নতুন মানুষ হয়ে ঘুরে বেড়াতে গিয়ে দেখলাম, যে দোকান থেকেই কিছু কিনি, সেই দোকানীই জিজ্ঞেস করে, "আপনি কি এলাকায় নতুন?" একটা এত বড় বাজার, শত শত মানুষ সেখানে। তবু এরা কী করে বোঝে আমি নতুন মানুষ? পুরাতন মানুষের কি তবে আলাদা কোনো ঘ্রাণ থাকে?
জীবনে অনেক ছ্যাঁছড়া দেখছি কিন্তু ওই জারিফ পোলাটার মতো এমন ছ্যাঁছড়া আর অপদার্থ একটাও দেখি নাই। বুয়েটে চান্স পাওয়া একটা ছেলের কমনসেন্সও থাকবে না মানতে কষ্ট হচ্ছে। সামান্য কমনসেন্স থাকলেও এমন মেসেজ কেউ কাউকে দেয় না।
তোমার আমার গল্পগুলোয় জলের দাবানল, পুড়ছি আমি, পুড়ছো তুমিও, বাড়ছে ভীষণ বুকের ভেতর, আঁকড়ে থাকার ছল।
দেপোরে,আ দেপো, আমি জানি আমারে নিয়ে তোর অনেক অভিযোগ,অনুযোগ!অনেক রাগ-অভিমান জমাইয়া রাখছিস আমার প্রতি কারন আমি তোর কল ধরিনা,মেসেজের রিপ্লাই দেইনা,তুই কথা কইতে গেলেই খালি কই,"রাখতো,কাজাছে।" তুই ক্যাম্পাসে আইলে এত্ত এত্ত ব্যস্ততা দেখাই!আমার লাইগা সকাল ৯ - সন্ধ্যা ৭ টা পর্যন্ত ঠায় প্রান্তিক বইসা ছিলি শুধু আমি আসিনা ক্যান তাই!🙂 আমারে ধইরা ঘুমাইতে চাস,আমি ধরতে দেইনা,চিল্লাই। 😑 কোনো বছরেই জন্মদিনে ঠিকঠাক উইশ করিনা,একদিন পর/দুইদিন পর মনে পড়ে মাইনষের স্ট্যাটাস দেইখা 😑 তোর দিকে হিটার ছুইড়া মারতে যাই,রাত বিরাইতে রুমেত্তে বাইরায়া যাইতে বলি! এক রুমে থাইকাও ৩ মাস কথা কইনাই রাগ কইরা তোর লগে,মাঝে আবার ৭ মাসের মতো কথা কইনাই রাগে!তারপরেও এত্ত ভালোবাসোস ক্যান আমারে ক তো?খালামনি কইসে আমি নাকি তোর লগে যাচ্ছেতাই বিহেভ করি তাও যে ক্যান তুই আমার লগে থাকোস সে বুঝেনা 😑 ক্যান দীপু?ক্যান আমার লগে থাকোস তুই?আমিতো আসলেই তোর এত্ত ভালোবাসা ডিজার্ভ করিনা 🥺 এইযে দ্যাখ এই মাসের গোড়া থেইকা তোর বার্থডে কবে সেইডার রিমাইন্ডার তুই দিয়া যাওয়া সত্ত্বেও আমি ঠিক ই ভুইলা গেসি আবার 🥺 দীপুরে আমি এরাম ই,আমি কিতা করাম!🥺🥺🥺 বিয়াশাদি তো হইতোনা আর,তোরে নিয়াই বাকি জীবন কাটায় দিয়াম বলে সিদ্ধান্ত নিয়েছি 😑 শুভ জন্মদিন দিপ্তি আমার দীপু।সারাজীবন আমার "দীপুই" থাকিস।চেঞ্জ হইস না!ভালোবাসি তোরে অনেক বেশি দীপু ❤  আজকে একটু আগে যখন তোর লগে কথা কইতেসিলাম তখন তুই জিগাইলি না যে,"এত্ত তেলাইয়া কথা কইতাসোস ক্যা?তুইতো আমার লগে এত্ত সুন্দর কইরা কথা কস না!" তখন স্বীকার না করলেও এখন স্বীকার করতেসি যে,আসলেই তখন তেলাইয়া কথা কইতেসিলাম যাতে তর রাগ টা ভাঙ্গে আরকি 😑
আমি মনে হয় ডোরা দ্যা এক্সপ্লোরার। কিছু চুজ করতে হইলে সবাইরে জিজ্ঞেস করি, তারপর নিজের যেটা মন চায় সেটাই করি। 😑
এসব লজ্জাজনক বিষয় নিয়ে বারাবাড়ি করার পর মেয়েদের সিরিয়াস সমস্যা গুলোও হাস্যকর হয়ে যায়। তারপর একদল এসে বলে আজকাল মেয়েদের সব কিছু নিয়েই বড্ড বারাবাড়ি🙂
একটা কথা আছে, দুনিয়াতে যে যা পছন্দ করে সেইসব জিনিস তাকে টানে নিজের কাছে। এই জুয়েলারি আমার আম্মুর, বয়স কম হলেও ১৫-১৬ তো হবেই। এত বছরে একটু ও ডিসকালার হয়নি, অসুন্দর হয়নি। আম্মু পুরোপুরি স্বর্ণ পরা শুরু করার পরে এগুলা পরেনাই। এত ক্লাসি গয়না আমার আম্মা পরতেন, সো নাউ আই নো কোত্থেকে এত ক্লাসি গয়নার চয়েজ আমার। 😌 এটা অনেকটা উত্তরাধিকার সুত্রে পাওয়া নেকপিস 💚
