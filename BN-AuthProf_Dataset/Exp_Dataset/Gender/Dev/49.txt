আজ ইদের আগের দিন। দেরিতে ঘুম থেকে উঠলাম। ফ্রেশ হয়ে দ্রুত বের হলাম। প্রতিদিন প্রায় পঞ্চাশটা ফকিন্নি দরজায় এসে টোকা দেয়া শুরু করে। না শোনার ভান করে দরজা না খুললে ওরা দরজায় ধাক্কায়। এরপরও না খুললে লাত্থানো শুরু করে। কালো চশমা পরা ফকির এক কাঠি সরেস। সে কলিং বেল টেপে। যতক্ষণ খুলিনি, একটানা কলিং বেল বাজিয়ে যায়। এদের ধৈর্য্য দেখে রবার্ট ব্রুসও লজ্জা পাবে। দৌড়ে রাস্তা পার হলাম। রাস্তায় একদল হিজড়া। এরাও ইদ উপলক্ষ্যে কালেকশনে বের হয়েছে। সামনে যাকেই পাচ্ছে হাত তালি দিয়ে, "আই, টেকা দে" বলে জোর করে টাকা আদায় করছে। যে দিচ্ছে না, তার ইজ্জতে হাত দিচ্ছে। কেলেঙ্কারি ব্যাপার। পলাশির মোড়ে একদল সাপুড়ে এসেছে। এরাও ইদ উপলক্ষ্যে টাকা কালেকশনে নেমেছে। রাস্তায় হন্টনরত পথচারীর সামনে ভুস করে উদিত হয়ে বলছে, "কালনাগিনীর কসম, টেকা দে", "মা মনোসা দেবীকে তৃপ্তি দে"। এক বয়ষ্ক লোক দেখলাম টাকা দিতে অস্বীকৃতি জানাল। তর্ক জুড়ে দিয়েছে ভদ্রলোক। ওমা, কথা নেই বার্তা নেই, এক মহিলা ভদ্রলোকের গলায় লম্বা এক সাপ প্যাঁচিয়ে দিল। ভয়ে ভদ্রলোক লাফাতে শুরু করেছে। এ দৃশ্য আর বেশিক্ষণ নেয়া গেলো না। রিক্সা নিয়ে সোজা মালিবাগ রেলগেটে গেলাম। রিক্সা থেকে নেমে ভাড়া পরিশোধ করতে গিয়ে দেখি পকেটে টাকা নেই। লজ্জাজনক ব্যাপার। রিক্সাওলা বলল, বিকাশে দেন। আমি বললাম, বিকাশে টাকা নেই। রকেট আছে? রকেটে টাকা পরিশোধ করে মালিবাগ রেলগেট থেকে রেললাইন বরাবর পূবদিকে যেতে থাকলাম। সিংগারা খাওয়া দরকার। কিছুদূর সামনে এক বুড়ো ডালাতে করে সিংগারা বেচে দেখেছিলাম একবার। ছোট ছোট সিংগারা, তিন টাকা প্রতি পিস। ভেতরটা আলু দিয়ে ঠাসা। বুড়ো বলে, আলুগুলোকে নাকি কসিয়ে ঘি দিয়ে রান্না করা হয়। খাবার সময় সত্যিই ঘিয়ের গন্ধ পাওয়া যায়। কিন্তু তবুও আমার বিশ্বাস হয় না। ঢাকা শহর এমন এক শহর, এখানে পেশাবের গন্ধেও আতর গোলাপের সেন্ট আনতে পারে বাটপাররা। ভাগ্য ভালো। বুড়ো আজও সিংগারা বেচতেছে। তাকে জিজ্ঞেস করলাম, কাকা, রকেট আছে? পকেটে তো টাকা নেই। বুড়ো এক গাল হেসে দক্ষিণে এক দোকান দেখিয়ে বলল, ক্যাশ আউট করে আনেন ভাতিজা। বুঝলাম, বুড়োর রকেট নেই। ক্যাশ আউট করে এনে বিশটা সিংগারা কিনলাম। দাম ৮০ টাকা। বুড়ো আজ ইদ বোনাস নিচ্ছে। ৩ টাকার সিংগারা আজ ৪ টাকা করে। হেঁটে শাহজাহানপুর হয়ে পুলিশ হাসপাতালের সামনে দিয়ে প্রেসক্লাবের সামনে এলাম। ওখানে এক পাগলা৷ এই হারামির সাথে আমার গত ইদেও দেখা হয়েছিল। কবিতা লেখে হালায়। বহুত উচ্চমার্গীয়। দেশ, সরকার, প্রশাসনকে ধুয়ে দেয়।গতবার লিখেছিল- "কবিকে ধরে নিয়ে যাওয়া হলো হেডকোয়ার্টারে। হাত-পা শক্ত করে বেঁধে ফেলা হলো চেয়ারের সাথে। চোখ বাঁধা হল লাল রঙের কাপড়ে। বন্দুকে গুলি লোড করা হলো। অফিসাররা প্রত্যেকেই পান করে নিলেন। কালো চশমা পরে নিয়েছেন তাঁরা। ইন্টারোগেশনের আগে কালো চশমায় সুবিধে হয়। নিজেকে গুরুত্বপূর্ণ আর রহস্যময় ভাবা যায়। কালোমত মোটা অফিসার স্মিত হেসে জিজ্ঞেস করলেন, সিস্টেম নিয়ে লিখেছো কেনো? জানো না, এই সিস্টেমে কোন ভুল থাকতে পারে না? আমাদের সিস্টেম অত্যন্ত নিখুঁত। এই সিস্টেম নিয়ে কোন প্রশ্ন হবে না। সদ্য গোঁফে কলপ করা অফিসার কবির গালে কষে চড় লাগিয়ে জানতে চাইলেন, মহামান্যকে নিয়ে কবিতা লিখেছো কেন? মহামান্য অত্যন্ত পবিত্র। তাঁকে নিয়ে কবিতা লিখার আগে অযু করেছিলে? হালকা ছিপছিপে গড়নের অফিসার এক দলা থুথু দূরে কোথাও ছুঁড়ে ফেলে কবির থুতনি ধরে জানতে চাইলেন, ভদ্রমহোদয়দের নিয়ে গান লিখেছো কেন? ভদ্রমহোদয়দের কোন ভুল থাকতে পারেন না। তুমি যা লিখেছো বরং তাই ভুল। গায়ে ঘামের গন্ধযুক্ত অফিসার চেয়ারে লাথি মেরে জানতে চাইলেন, ধর্ম নিয়ে লিখেছো কেন? ধর্ম নিয়ে লিখে অধর্ম করেছো তুমি। বন্দুকের স্লাইড টানার শব্দ হল। দূর মসজিদে মুয়াজ্জিন ফজরের আযান দিচ্ছেন। কালোমত মোটা অফিসার প্রতিটি এক্সিকিউশনের আগে প্রার্থনা করে নেন। প্রার্থনায় শামিল হন অন্য অফিসাররাও। মুয়াজ্জিন সুরেলা কণ্ঠে ডেকে চলেছেন, ঘুম হতে নামাজ উত্তম, ঘুম হতে নামাজ উত্তম। কবি শেষ বারের মত মুখ খুললেন- যুগে যুগে আমারই মত অসংখ্য কবি বলে গেছেন বলে সভ্যতা আজ এখানে। কবিরা বলে যান, কবিরা মরে যান। রয়ে যায় কবিদের অবদান। ব্রুনো নামে এক মহান কবি বলেছিলেন, মহাবিশ্ব অসীম, এর কোন কেন্দ্র নেই। এজন্য ব্রুনোকে পুড়িয়ে মেরেছিলো তোমাদেরই মত কিছু অফিসার। মহাকবি পিথাগোরাস বলেছিলেন, পৃথিবী গোলাকার। পিথাগোরাসের এই কবিতা আঘাত করেছিল তৎকালীন সিস্টেমকে। তখনকার দিনে তোমাদের মত অফিসাররা কম অত্যাচার করেছিলো সেসব মহাকবিদের! যুগে যুগে এমনই হয়। কেউ শ্রম দেয় সেই শ্রমে বসে খায় কেউ। আবার কেউ বলে যায় ভুলভ্রান্তিগুলো ধরিয়ে দেয় অসঙ্গতিগুলো বলে যায় কেউ কেউ। যে সমাজ যতো বেশিবার প্রশ্নের পাথরে বিক্ষত হয় যে সমাজ যতো বেশি প্রশ্নকে প্রশ্রয় দেয় সে সমাজ ততো বেশি এগিয়ে যায়। তোমরা চিরকাল অফিসার ছিলে না তোমরা চিরকাল অফিসার থাকবেও না আমি কবিতা লিখি তোমাদের বংশধরের পক্ষে। তোমার বংশধরেরা তোমার মত অফিসার হবে না হয়ত তাদেরও অধিকারের দরকার হবে। আমি সে অধিকারের কথাই বলি। কবিদের কারও সাথে ব্যক্তিশত্রুতা থাকে না। কবিদের শত্রুতা ত্রুটিপূর্ণ সিস্টেমের সাথে। কবিদের লিখতে দাও, বলতে দাও, গাইতে দাও। কবিদের কণ্ঠরোধ করে তোমরা বরং নিজ বংশধরেরই শ্বাসরোধ করে থাকো। হেডকোয়ার্টারের পূবে হিজল গাছে পাখিদের ডানা ঝাপটানোর শব্দ শোনা গেলো। অনতিদূরে একটা গুলির শব্দও শোনা গেলো। এক ঝাঁক পাখি উড়ে গেলো হিজল গাছ থেকে।" এই এক বালের কবিতা শুনতে শুনতে কান পঁচে গেলো আমার। পারে না কিছু, এক বাল বার বার শোনায়। রাগ করে হাইকোর্টের সামনে দিয়ে টিএসসি এলাম। দেখি খালা খাবার এনেছে। পাঙ্গাস মাছ, বেগুন, আলু আর পেঁয়াজকুঁচি রান্না। রাত এখন সাড়ে নয়টা। আজ আর কিছু ভালো লাগছে না। বাসায় যাব। রবীদার "একটুকু ছোঁয়া লাগে, একটুকু কথা শুনি..." গানটা বহুদিন শোনা হয় না। আজ অসংখ্যবার শুনব।
মোল্লারা আমাদের শিখিয়েছে স্রষ্টা ভয়ংকর, প্রতিহিংসাপরায়ণ। মোল্লারা আমাদের কেবল শাস্তির কথা শুনিয়েছে, ভয়ের কথা শুনিয়েছে। স্রষ্টা পিতার মত। স্রষ্টা দয়ালু। যত অপরাধই করি না কেন, স্রষ্টা আমাদের সকল অপরাধ ক্ষমা করে দিয়ে পরম মমতায় আলিঙ্গন করবেন- এই কথা মোল্লারা আমাদের বলেনি অথবা তারা তা জানে না। 
এতেকাফের সময় বই পড়া, স্মার্টফোন ব্যবহার করা, ছবি তোলা এসবের বিধান আছে? ভদকাচার্য নিজে যেমন ভণ্ড, তার মুরিদকুলও তেমনি ভণ্ড!
সংগ্রামী সভাপতি ও বিপ্লবী সাধারণ সম্পাদক (দুজন একই ব্যক্তি), সাংস্কৃতিক জোটের পরিচিত মুখ, জাতির দুঃসময় দুর্দিনের আদর্শের সৈনিক, অভিভাবক, অন্যতম প্রতিষ্ঠাতা, খ্যাতিমান পল্লী কবি, জীবন্ত কিংবদন্তী, রাজপথের লড়াকু সৈনিক, ৯১ পরবর্তী পল্লী কবি, সাহিত্যিক, সাংবাদিক, নায়ক, লিডার, ভিলেন, গায়ক, গীতিকার ও সুরকারদের মধ্যে প্রথম প্রতিবাদী কন্ঠস্বর, দেশের শিল্পী, সাহিত্যিক, সাংবাদিক, সংস্কৃতিকর্মীদের বন্ধু, আন্দোলন ও সংগ্রামকারী, সত্যের পক্ষে, নির্ভীক, মানবিক, প্রোলেতারিয়েতের পক্ষে, পেটি বুর্জোয়াদের মূর্তিমান আতংক, কমরেড জনাব আল্লামা হুমায়ুন কবির দেহলোভীর পক্ষ হতে ইদের শুভেছা, ভালোবাসা ও স্বাগতম।ধন্যবাদ।
এভাবে কলা খাওয়া ঠিক না। কলার মধ্যে পটাশিয়াম, ভিটামিন বি-৬, ম্যাগনেশিয়াম, ম্যাঙ্গানিজ, কপার, কার্বোহাইড্রেট, ফাইবার এবং অতি অল্প পরিমাণে ফ্যাট বিদ্যমান। এভাবে কাঁচা খেলে এসব খাদ্য উপাদান সব নাও পেতে পারেন এবং কোন কোন খাদ্য উপাদান আপনার শরীরে বিরূপ প্রতিক্রিয়া সৃষ্টি করতে পারে। কাজেই কলার মত একটি উপাদেয় ফল কাঁচা না খেয়ে পাকা অথবা সেদ্ধ করে খান। ধন্যবাদ।
ধরেন, আপনি ইতালি বা আমেরিকা কিংবা অন্য কোথাও বাস করেন। সে দেশের নাগরিকও আপনি। কিন্তু হুটহাট দুই একজন যদি আপনার পরিচয় পেয়ে চোখ কপালে তুলে বলে, তুমি মুসলমান???! কিংবা একজনও যদি বলে তুই মুসলমান, তোকে বয়কট করলাম। অথবা আপনার বাপ মা তুলে গালি দেয়া শুরু করে... হোক সে সংখ্যাটা খুব অল্প, হোক মাত্র দুই একজন! সেই দুই একজনকে যদি সে দেশের অনান্য লোকজন প্রশ্রয় দেয়, যদি স্ট্যাটিস্টিক্স, ম্যাথ, ফিজিকক্স, কেমিস্ট্রি ইত্যাদি দ্বারা হিসেব দেখিয়ে যুক্তি দেয়, দুই একজন মুসলিম বিদ্বেষী থাকতেই পারে, বাকি লাখ লাখ লোকজন তো আর মুসলিম বিদ্বেষী নয়! তখন বিষয়টাকে কিভাবে দেখবেন আপনি? এই দুই একজনের কটুক্তিও হজম করতে পারবেন? এইযে বাকি লাখ লাখ লোক আপনার পক্ষেও না আবার বিপক্ষেও না, এটা কি আপনাকে সান্ত্বনা দিতে পারবে? লাখ লাখ লোক আপনার শুভাকাঙ্ক্ষী থাকার সত্ত্বেও আপনি কি উক্ত দুই একজনের জন্যই প্রতিনিয়ত অনিরাপত্তায় ভুগবেন না? ব্যাপারটা যদি অন্যরকম হত, যে দুই একজন আপনাকে মুসলিম বলে কটুক্তি করেছে, সেই দুই একজনের বিরুদ্ধেই যদি উক্ত দেশের মানুষ সোচ্চার হত, রুখে দিত। যদি সেই দুই একজন কটুক্তিকারীকে আইনের আওতায় এনে কঠোর শাস্তি দেয়া হত তখন কিন্তু আপনার আর অনিরাপত্তাবোধ হত না। আপনি প্রাণভরে শ্বাস নিতে পারতেন, সেই দেশটাকে আপনার নিজের দেশ মনে হত। সে দেশের লোকগুলোকে আপনার আপন মনে হত তখন। অভিনেতা চঞ্চল চৌধুরীর ব্যাপারটা মিটেই গিয়েছিল। চঞ্চল তাঁর কমেন্ট মুছে নিয়েছেন, বক্তব্য প্রত্যাহার করে নিয়েছেন। অনেকটা নীরবে আত্মসমর্পণের মত। কিন্তু গত দুই একদিন ধরে কিছু বুদ্ধিমান লোকজনকে দেখছি, তাঁরা বিভিন্ন গাণিতিক হিসেব দেখিয়ে বোঝাতে চাচ্ছেন, চঞ্চলকে গালি দেয়া লোকের সংখ্যা অতি অল্প, এমনকি কেউ কেউ নাকি চঞ্চলের প্রফাইলে গিয়ে কোন গালিই খুঁজে পায়নি। যেহেতু গালির পরিমাণ অল্প, গালি খুঁজে পাওয়া যাচ্ছে না, কাজেই চঞ্চল একটু বেশিই বাড়াবাড়ি করছে, চঞ্চলের পক্ষে বলা যাবে না, যারা চঞ্চলের পক্ষে বলছে, তারাই ভুল... ওপরের ঘটনাটি আবার পড়ুন। নিজেকে অন্য কোন অমুসলিম দেশের নাগরিক ভাবুন এবং সেই দেশে যদি একজনও আপনার হেটার থাকে, তার কথা ভাবুন। সেই সাথে ভাবুন আপনার মত লোকজনের কথা, যাঁরা সেই একজন হেটারকে হিসেবেই ধরেন না। এই পৃথিবীটা মানুষের। ধর্মের আগে মানুষ এসেছে এই পৃথিবীতে। তাই নিজেকে অতিধার্মিক আর সেরা ভাবার আগে মানুষ ভাবুন। মানব ধর্মই সবথেকে বড় ধর্ম। একমাত্র মানব ধর্ম পালন করলেই পৃথিবীর সমস্ত ধর্ম একসাথে পালন করা হয়ে যায়। 
ফিলিস্তিন ইস্যুতে আরব দেশসমূহের নীরব ভূমিকা পালনের কারণে আরব বয়কট করার মুরোদ নেই আমাদের বিপ্লবীদের।
তিনি বিরাট ব্যবসায়ী। গাজিপুরে কয়েকটা গার্মেন্টস আছে তাঁর। শ্রমিকদের দুই মাসের বেতন বকেয়া তাঁর গার্মেন্টসে। শ্রমিকদের বেতনের টাকা বাঁচিয়ে তিনি যাকাতের কাপড় কিনেছেন। পই পই করে যাকাত পরিশোধ করেন তিনি। প্রতিবছর তিনি ও তাঁর পরিবার ওমরাহ হজ্জ্ব করেন। এমনকি তাঁর ৩ বছরের বাচ্চাটারও দুইবার ক্বাবা দর্শনের সৌভাগ্য হয়েছে। এই সমাজের প্রতিটি মানুষ যদি তাঁর মত ধার্মিক ও ভালো মানুষ হতেন!
কি সুন্দর নাম বইটার! 'নরকে অনন্ত ঋতু' আগামী প্রকাশনীতে পাওয়া যায়। বইটি মূলত রাজনৈতিক এবং সামাজিক প্রবন্ধ সংগ্রহ। আগ্রহীরা পড়তে পারেন।
ফিলিস্তিনে হত্যাকাণ্ডের নিন্দা জানাই। সেই সাথে সৌদি আরব কর্তৃক ইয়েমেন, তালেবান কর্তৃক আফগানিস্তানে হত্যাকাণ্ডেরও নিন্দা জানাই। হত্যাকারী যেই হোক, তার ধ্বংস কামনা করি।
