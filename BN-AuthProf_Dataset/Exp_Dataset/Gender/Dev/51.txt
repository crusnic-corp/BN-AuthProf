আমার লেখা প্রথম উপন্যাসের একটা ব্যতিক্রমধর্মী রিভিউ। সত্যি বলতে, এই রিভিউটার প্রতিটা লাইন আমার মন থেকে নেয়া।'
দুই বছর আগের এই আনন্দগুলো এখনো আমাকে ছুঁয়ে যায়। শাড়িটা এত্ত পছন্দের! আর বইগুলোও। সময় বয়ে যায় ঠিকই, আনন্দ রয়ে যায় মগজে বা স্মৃতির ডাইরিতে। বর্তমানে এই ডাইরি সংরক্ষণের দায়িত্ব জুকার মামু নিজের কাঁধে তুলিয়া নিয়াছেন।
ছেলের মুখের চুষনি পড়ে গিয়েছিল। ওটা তুলতে গিয়ে এই ছবিটা তোলা হয়েছে। সে খুবই অবাক হয়ে আমার হাতের জিনিসটা দেখছিল। এবং দেখার জন্য আরও এগিয়ে এসেছিল। কয়েকটা ঠোকরও দিয়েছে চুষনিতে। সেই ছবি তোলা হয়নি। সম্ভবত অনুধাবন করতে চাইছিল, চুষনি কীভাবে ঘন্টার পর ঘন্টা মুখের ভেতর ধরে রাখা যায়।
#গল্পদ্রুম গল্পঃ সম্পর্ক ''সম্পর্ক'' এশরার লতিফ ভাইয়ের লেখা একটা ছোট গল্প। একদমই ছোট। পড়তে শুরু করলেই কাহিনি বুঝে উঠার আগেই হুট করে শেষ। এবং গল্পের শেষপ্রান্তে গিয়ে নিজেকে কেমন বেকুব মনে হয়। কী রে? গল্প শেষ? নাকি আমার বইতে পেইজ মিসিং? এশরার ভাইকে কি একবার নক দিব? পরমুহূর্তে উত্তরগুলো সামনে চলে আসে। গল্পদ্রুম নামের বইটার প্রথম গল্প এটা। যেখানে শেষ হয়েছে, তার পর পেইজে আরও কিছুটা জায়গা আছে। এবং ঠিক পরের পেইজে নতুন গল্প শুরু। পেইজ মিসিং হবার প্রশ্নই আসে না। গল্পটা সত্যিই ওখানে শেষ। এই হচ্ছে ছোট গল্পের ইউনিক ধারা, ''শেষ হইয়াও হইল না শেষ''। এবং এই জাতীয় গল্প লিখতে যে দক্ষতা দরকার থাকে, সেটা সব লেখকের থাকে না। যেমন আমার নেই। সম্প্রতি একটা উপন্যাসকে ছোট আকারে লেখার তাগিদ বোধ হয়েছে। শব্দসংখ্যা বেঁধে দেয়া আছে। তাই এক অক্ষর লেখার পর আমি ওয়ার্ড কাউন্টের দিকে তাকাই আর আমার মাথাব্যাথা শুরু হয়। কারণ হুরহুর করে গল্পটা বড় হয়ে যাচ্ছে। আমার নামে একটা কথা প্রচলিত আছে, আমি এক লাইন লিখতে বসলেই রচনা হয়ে যায়। এশরার লতিফ ভাইয়ের লেখা থ্রিলার আগে পড়া হয়েছে। ছোট গল্প ফেসবুকে অল্পসল্প পড়লেও বইতে এই প্রথম। ''সম্পর্ক'' গল্পটা পড়ার পর মনে হলো, ছোট গল্পের লেখক হিসেবে এই থ্রিলার সম্রাট বাজিমাত করে ফেলেছেন। আড়াই পাতায় আস্ত গল্প শেষ! ''সম্পর্ক'' গল্পটায় শাশুড়ি নামের একটা চরিত্রকে দেখানো হয়েছে, যিনি সমাজের গতানুগতিক ধারার বাইরে ভিন্নমত পোষণ করেন। যিনি একজন মা তো বটেই, মায়ের মমতা দিয়ে সবাইকে আগলে রাখতে জানেন। জরুরী নয়, যাকে আগলে রাখবেন সে আপন নাকি পর। এরকম একটা শাশুড়ি পাবার লোভ বাঙালী মেয়েদের আজন্ম! শতভাগ নিশ্চয়তা দিয়ে বলতে পারি, সমাজের সব শাশুড়িরা টুম্পার শাশুড়ির মতো হলে আমাদের সমাজটাই বদলে যেত। পরের গল্পটার নাম ''এক সন্ধ্যার গল্প''। আজ সারাদিনে কাজের ফাঁকে ফাঁকে একটু অবসর পেলেই গল্পদ্রুম বইয়ের সবগুলো গল্প পড়ে ফেলার পরিকল্পনা আছে। সেই সাথে একটা গল্প শেষ করার পর স্বল্পপরিসরে এরকম একটা রচনা লিখে ফেলারও সম্ভাবনা প্রবল। গল্পদ্রুম বইটা পেন্সিল পাবলিকেশনস থেকে প্রকাশিত গল্পগ্রন্থ। যারা এখনো কেনেননি, চটজলদি কিনে ফেলতে পারেন রকমারি থেকে।
বাচ্চাদের সাথে পশুপাখির আলাদা বন্ধন থাকে বলে আমার মনে হয়। বিশেষ করে আমার বড় ছেলের সাথে দুনিয়ার সমস্ত পশুপাখিদের যেন ভীষণ খাতির। সাড়ে আট বছর আগে প্রথমবারের মতো রাজহাঁসদের সাথে দেখা। ওদের খেতে দেয়ার জন্য কিছু নেবার চিন্তা তখন মাথায় ছিল না। আসলে জানতামও না এখানে রাজহাঁস আছে। গাড়িটা পার্ক করে বড় পাথরের চাইয়ের উপর বসেছি। ইনি মনের সুখে সাতাঁর কাটছিলেন,অমনি উঠে এলেন। কিছুক্ষণ ভেজা শরীর পরিস্কার করলেন। এরপর এগিয়ে এলেন এক পা, দুই পা করে। আমার কোলে ছয় মাসের ছেলেকে দেখে লম্বা গলা বাড়িয়ে দিলেন। ঠোঁট দিয়ে আলতো ঠোকর দিলেন ছেলের হাতে। আমার ছেলে কী যে খুশি! হাত বাড়িয়ে ইনার লম্বা গলা চেপে ধরেছে। কাছে টেনে নিয়ে পারলে তখনই লালা দিয়ে ভিজিয়ে দেয়। দেখাদেখি তার সঙ্গীও উঠে এলো। তারপর দুইজন মিলে আমাকে কী যে ঠোকর মারল। আমার ছেলেকে কিছু বলে না। সব ঠুকরা-ঠুকরি আমার সাথে। সম্ভবত ওইদিনই প্রথম হিজাব পরিহিত কাউকে দেখেছে তারা। টেনে আমার হিজাব খুলে ফেলেছে প্রায়। সেই থেকে শুরু। প্রতি বছর গ্রীষ্ম এলেই এখানে যাওয়া হয়। আমার ছেলে আধো বোলে ডাকত, এই ডাকি ডাকি, হোয়াইট ডাকি। অমনি তারা ঝেড়ে দৌড় দিত। প্রতিবার তাদের জন্য খাবার নিয়ে যাই। প্রথম বছরে একটা বেবি, পরের বছর আরেকটা বেবি, তারও আড়াই বছর পর আরেকটা বেবি। গত বছর যাওয়া হয়নি। ওরা অপেক্ষায় ছিল হয়তো। এইবার যেতেই গুনতে এসেছে, মোট তিনটাই তো? নাকি আরও আছে। পাক্কা দুই বছর পর এদের সাথে দেখা। যথারীতি আমার হাতে মোবাইল দেখেই ছবি তোলার জন্য প্রস্তুত। এবার কেন যেন ঠোকর দিল না। হয়তো রাগ করেছে, হয়তো অভিমান। পরেরবার অবশ্যই পাউরুটি নিয়ে যাব, প্রমিজ করে আসছি। ছবিটা ২০১২ সালে তোলা।
ক্যাপশনঃ অঅঅ, তুমি আমার ছবি তুলতে আসছ? ভালো তো, বেশ ভালো। সুন্দর করে তুলবা ছবি, ঠিক আছে? নাইলে কিন্তু বুঝবা কত ধানে কত চাল। ছবি তোলার শখ মিটায় দিব একদম।
