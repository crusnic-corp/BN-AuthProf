বাংলাদেশের পাসপোর্ট থেকে 'ইসরায়েল ভ্রমণ করা যাবে না' বা 'ইসরাইল বাদে অন্য দেশে ভ্রমণ করা যাবে' এ কথাটা বাদ দেয়া যৌক্তিক হয়েছে। আমার ধারণা, এ পাসপোর্টের কারণে বাংলাদেশিরা জায়োনিস্টদের হাতে বেশ নাজেহাল হয়েছেন। যে কোনো ইসরায়েলপ্রেমীর হাতে পড়লে তিনি পাসপোর্টধারীর বিরুদ্ধে দাঁড়ানোর একটা সংগত যুক্তি খুঁজে পেয়েছেন এ যাবত। বিদেশ ভ্রমণকারীদের জন্য এই সংশোধন ভালো ফল বয়ে নিয়ে আসবে। কিন্তু আইডিয়া হিসেবে পাসপোর্টে এমন একটি কথা যোগ করা ছিল অভিনব। নানা অসুবিধা সত্বেও বাংলাদেশিরা গত পঞ্চাশ বছর ধরে এই শ্লোগান বহন করেছেন। গুরুত্বপূর্ণ রাষ্ট্রীয় ডকুমেন্টে এমন সংযোজন প্যালেস্টাইনের প্রতি আমাদের অকুণ্ঠ সমর্থন উঠতে-বসতে ব্যক্ত করতো। পাসপোর্টে এমন পরিবর্তনের পর সঙ্গতভাবেই দাবি উঠবে রাষ্ট্রীয় অন্য কোনো ডকুমেন্টে দৃশ্যমানভাবে ইসরাইলের বিরুদ্ধে ও প্যালেস্টাইনের পক্ষে শক্ত একটি স্লোগান অঙ্কিত করার।
সংবাদপত্রের ক্রেতাদের যেটা জানা জরুরি সেটা হলো, তিনি যে পত্রিকাটি প্রতিদিন ১০ টাকা করে কেনেন সেই পত্রিকাটি বানাতে খরচ হয় ২৪ থেকে ২৬ টাকা। ১০ টাকা দামে যে পত্রিকাটি হকার আপনার কাছে পৌঁছে দেয় সেখান থেকে পত্রিকাওয়ালারা পায় ৬ টাকা। ২৪ টাকার জিনিস ৬ টাকায় বিক্রি করে তারা যে খুশি থাকে তার কারণ কী? কারণ বাকি ১৮ টাকা বিজ্ঞাপনদাতারা তাদেরকে দেয়। শুধু এই ১৮ টাকা না, তারা আরো বেশি টাকা পায় বিজ্ঞাপন থেকে। খরচ বাদ দিয়ে সেটা লাভ হিসেবে থাকে। ফলে যে পত্রিকাটিকে অমুক গ্রুপ অব কোম্পানির পত্রিকা হিসেবে ভাবা হচ্ছে সেটি বাস্তবে সেটি শুধু সেই গ্রুপ অব কোম্পানির পত্রিকা নয়। বিজ্ঞাপনদাতারা প্রত্যেকেই ওই পত্রিকার পরোক্ষ মালিক। সরকারি প্রতিষ্ঠানের বিজ্ঞাপন সেখানে যেমন থাকে তেমনি আধা-সরকারি, বেসরকারি, স্বায়ত্তশাসিত, কর্পোরেট, ব্যাংক-বীমা, আদালত সবার বিজ্ঞাপন থাকে। ক্রেতারা যে টাকা দেন তাতে ৩০ শতাংশ খরচ মেটে। ফলে ৩০%ই জনমতের দায়। বাকিটা বিনিয়োগকারী ও বিজ্ঞাপনদাতাদের। সংক্ষেপে এটাই দৈনিক পত্রিকার রাজনৈতিক অর্থনীতি।
রোজিনা ইসলামের পক্ষে আন্তর্জাতিক পক্ষগুলোর সমর্থন আছে কিন্তু সেটা শহীদুল আলমের মতো নয়। ব্যাপক আন্তর্জাতিক সমর্থন থাকার পরেও শহীদুল আলমকে জেল খাটতে হয়েছিল। রোজিনা ইসলাম জনপ্রিয় সাংবাদিক কিন্তু শফিক রেহমানের মতো জনপ্রিয় নন। বিপুল জনপ্রিয়তা সত্ত্বেও শফিক রেহমানকে জেল খাটতে হয়েছিল। রোজিনা সিনিয়র সাংবাদিক। কিন্তু আবুল আসাদের মত সিনিয়র নন। অত্যন্ত সিনিয়র হওয়া সত্ত্বেও আবুল আসাদকে জেল খাটতে হয়েছিল। রোজিনা হাইপ্রোফাইল সাংবাদিক। হাইপ্রোফাইল রাজনৈতিক ব্যাকগ্রাউন্ড থাকা সত্ত্বেও মাহমুদুর রহমানকে জেল খাটতে হয়েছিল। সাংবাদিকরা কাজলের পক্ষে দাঁড়িয়েছিল, তবু কাজলকে জেল খাটতে হয়েছে। সাংবাদিকরা রোজিনার পক্ষেও দাঁড়িয়েছে। কাজলের চেয়ে বেশি করে দাঁড়িয়েছে। তবু কি রোজিনাকে জেল খাটতে হবে? রোজিনা জেল খাটবেন কি খাটবেন না সেটা তার জনপ্রিয়তা, আন্তর্জাতিক যোগাযোগ, বয়স, অবস্থান, তার পক্ষের জনমত কোনো কিছুর ওপর নির্ভর করে না। তবে তিনি নারী, শুধু এ বিষয়টা কিছুটা হলেও হয়তো শাসকদের মন নরম করতে পারে। রোজিনার জামিন ও মামলার ভবিষ্যত নির্ভর করছে তিনি শাসকদের কতটা খেপিয়ে তুলেছেন তার ওপর। আর কোনো কিছুকে এদেশে গোণা হয় না। আমার মনে হয় না তিনি ততোবেশি খেপিয়ে তুলেছেন। গোপন নথিপত্র যে গালগল্প ছাড়া হচ্ছে, তারও কোনো ভিত্তি আছে বলেও মনে হয় না। তাছাড়া রোজিনা আওয়ামী রাজনীতির সঙ্গে জড়িত। তার পরিবার, ঘনিষ্ঠ সাংবাদিক সার্কেলের সবাই আওয়ামী রাজনীতির সমর্থক। সরকারে বসে থাকা কিছু আমলার দুর্নীতি প্রকাশ করা ছাড়া সরকারবিরোধী কিছু তিনি করেছেন বলে মনে হয় না। রোজিনা যদি অপরাধ কিছু করেও থাকেন তবে এই আমলাদের অপরাধের কাছে তারটা অত্যন্ত সামান্য বলে বিবেচিত হওয়ার কথা। এ অবস্থায় রোজিনাকে জেল খাটানো বা বিষয়টাকে আরো কিছুদূর এগিয়ে নিয়ে যাওয়াটা সরকারের জন্য সুচিন্তা প্রসূত হবে না। বিষয়টা ইতিমধ্যে অনেকটাই কেঁচে গিয়েছে। সব পক্ষের উচিত এখানেই ক্ষ্যান্ত দেওয়া।
রবিবার নাগাদ রোজিনা ইসলাম ইস্যু ফেসবুক থেকে হারিয়ে যাবে। তখন জামিন না দিলেও চলবে। এর মধ্যে কিছু ফোন কল, কিছু উল্টাপাল্টা তথ্য, কিছু এডিটেড ভিডিও ছেড়ে দেওয়া হবে। ব্যস।
গুগল প্লে থেকে বঙ্গবিডি অ্যাপ ডাউনলোড করে বিনামূল্যে মিস্টার কে দেখা যায়। ডেক্সটপেও দেখার সুযোগ আছে নিচের লিংকে ক্লিক করে।
ঈদের ষষ্ঠ দিন মানে আজ দেখানো হবে মিস্টার কে। আমার নোভা স্কশিয়া উপন্যাস অবলম্বনে টেলিফিল্মটি তৈরি করেছেন ওয়াহিদ তারেক। বঙ্গবিডি বেসড অন বুকস উদ্যোগের প্রথম সিজনে সাতটি বইয়ের মধ্যে নোভা স্কশিয়া বেছে নিয়েছে। টেলিফিল্মটি চ্যানেল নাইনে প্রচারিত হবে দুপুর একটায়। দীপ্ত টিভিতে প্রচারিত হবে বিকাল সাড়ে চারটায়। ইটিভিতে রাত নয়টা কুড়িতে। গাজি টিভিতে রাত সাড়ে এগারোটায়।
ঈদের ষষ্ঠ দিন মানে আজ দেখানো হবে মিস্টার কে। আমার নোভা স্কশিয়া উপন্যাস অবলম্বনে এ টেলিফিল্ম তৈরি করেছেন ওয়াহিদ তারেক। টেলিফিল্মটি চ্যানেল নাইনে প্রচারিত হবে দুপুর একটায়। দীপ্ত টিভিতে প্রচারিত হবে বিকাল সাড়ে চারটায়। ইটিভিতে রাত নয়টা কুড়িতে। গাজি টিভিতে রাত সাড়ে এগারোটায়।
ভারতের সেরাম থেকে অস্ট্রোজেনকার টিকা আমদানীর ক্ষেত্রে চুরিটা কীভাবে হয়েছিল সেটা এখন মোটামুটি ধারণা করা যায়। 'বার্তা সংস্থা রয়টার্সের খবরে বলা হয়, সেরামের উৎপাদিত টিকা কোভিশিল্ডের প্রতি ডোজ কিনতে বাংলাদেশকে খরচ করতে হচ্ছে ৪ মার্কিন ডলার। বাংলাদেশি টাকায় এর দাম পড়ে প্রায় ৩৪০ টাকা (১ ডলার‍= ৮৪.৯৬ টাকা)। তিনটি সূত্রের কাছ থেকে রয়টার্স এই তথ্য পেয়েছে, তাঁরা কেউই নাম প্রকাশ করতে রাজি হয়নি। সেরামের কাছ থেকে ভারত সরকার প্রতি ডোজ টিকা কিনছে ২০০ রুপি বা ২.৭২ ডলার দরে। বাংলাদেশি মুদ্রায় এটি ২৩১ টাকার মতো। এই হিসাবে, বাংলাদেশকে টিকার প্রতি ডোজ কিনতে ভারতের চেয়ে প্রায় ৪৭ শতাংশ বেশি ব্যয় করতে হচ্ছে।' অথচ প্রতি টিকায় ৭৭ টাকা লাভ করেছে বেক্সিমকো। লাভ হওয়ার কথা ছিল ১০৯টাকা। বাকী ৩২ টাকার ১০ টাকা যদি খরচ ধরি তারপরও ২২ টাকা হাপিস হয়েছে। স্বাস্থ্যমন্ত্রী যে তথ্য দিয়েছেন তাতে, টিকা আমদানী সংক্রান্ত নথিই পেয়েছিলেন রোজিনা ইসলাম। টিকার ক্ষেত্রে গোপন হলো টিকার সূত্র। নিশ্চয়ই রোজিনা টিকার সূত্রের ছবি তোলেননি। তাহলে কোন নথির ছবি তুলেছেন? রহস্য একটাই থাকে। চীন ও রাশিয়ার কাছ থেকে টিকা কেনার ক্ষেত্রে টিকা প্রতি কত টাকা মারার প্লান করা হয়েছে সেটা।
রোজিনাকে যে অভিযোগের দোহাই দিয়ে সচিবালয় আটকে রেখে নির্যাতন করা হলো এবং তাঁর বিরুদ্ধে মামলা দিয়ে থানায় দেওয়া হলো একই অভিযোগ যে কোনো সাংবাদিকের বিরুদ্ধে যে কোন পরিস্থিতিতে করা সম্ভব। ফলে রোজিনার বিরুদ্ধে সফল হলে সরকার সব সাংবাদিকের বিরুদ্ধে একরকম অনৈতিক বিজয় লাভ করবে। প্রেস রিলিজ ছাড়া এমনিতেই সাংবাদিকতা বলতে তেমন কিছু আর অবশিষ্ট নেই। এই অনৈতিক বিজয় সম্ভব হলে সাংবাদিকতার পুরোটাই প্রেস রিলিজে পরিণত হবে।
বোঝাই যাচ্ছে, বিশাল আকারের কোন চুরির নথিপত্র রোজিনার হাতে এসেছিল। তাই এত মরিয়া হয়ে তাকে থামাতে হলো।
