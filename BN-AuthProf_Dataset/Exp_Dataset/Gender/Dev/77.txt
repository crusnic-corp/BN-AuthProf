২০৪২ সালের বিসিএস কোন এক পরীক্ষার প্রশ্নপত্র: ১। পদকলোভী বুদ্ধিজীবি, তোষামোদকারী আমলা আর গদি আগলানো মন্ত্রী বলতে কি বুঝ বুঝিয়ে বল। মান-২৫।
স্যার: জ্যোতি, ওকালতি কেমন চলছে? আমি: কোথায় স্যার? স্যার: মানে কি? কোর্টে ছাড়া অন্য কোথাও হয় নাকি ওকালতি? আমি: কি বলেন স্যার- এনজিওরা এডভোকেসির পেছনেইতো প্রায় সব বাজেট শেষ করে। লোকেদের এর ওর পক্ষে ওকালতিতো আছেই। এর বাইরে আছে হালে- ফেসবুকে ওকালতি। স্যার: আগেরগুলোর কিছুটা জ্ঞান আছে কিন্তু ফেসবুকে! ওটা কিভাবে? আমি: এটা সবচেয়ে বড় আদালত এখন। যার যা কিছু আছে তা নিয়ে হাজির হয় পক্ষ-বিপক্ষ। বিচার বসে নিত্য দিন। সবাই ফর্ম ভাঙার চেষ্টায় আছে। আমি বেশ এনজয় করি। লোকজন বেশ অধিকার সচেতন হয়েছে। স্যার: তোমাকে সেদিন বারণ করেছিলাম অতিরিক্ত হাসি পায় এমন কিছু বলতে। বয়স হচ্ছে বায়ু সামলাতে পারি না। আমি: ওটা নিয়েও বেশ খানিকটা আলাপ আছে। স্যার: নামই নিতে পারছো না আর আলাপ কি করবে।
একুশ মানে কথা বললেই জেলে পুরে দেওয়া আর বাকীদের তাতে সায় দিয়ে যাওয়া।
স্যারঃ ছুটি কেমন কাটাচ্ছো জ্যোতি? আমিঃ কিসের ছুটি স্যার? আমার বাড়ী যেহেতু কক্সবাজার তাই সেখানে নিত্য যাওয়া আসা। ছুটি বুঝতে পারি না। স্যারঃ তা বটে। তা কি নিয়ে ব্যস্ত এখন? আমিঃ এক অদ্ভুত মামলা নিয়ে আটকে আছি? একটি ঠিকাদারি কাজে অর্থ আত্মসাতের অভিযোগে মামলা হয় এক ব্যক্তির নামে কিন্তু পরে দেখা যায় কোন অর্থ আত্মসাৎ হয়নি। অভিযুক্ত ব্যক্তির আবেদনের প্রেক্ষিতে সরকার সব কিছু বিবেচনায় নিয়ে তার বিরুদ্ধে করা মামলা প্রত্যাহার করে। সব পক্ষকে জানানো হয়। মামলা সরকার কর্তৃক প্রত্যাহারের ফলে অভিযুক্ত ব্যক্তি কখনো আর আদালতে যাননি। ওদিকে আদালত মামলা তুলে নেওয়ার পরও বিচার চালিয়ে যান এবং তার বিরুদ্ধে "আইন অনুযায়ী" সাজা প্রদান করেন এবং হুলিয়া জারী করেন। স্যারঃ ইন্টারেস্টিং!! তারপর কি হল? আমিঃ হুলিয়া আছে জেনেও তিনি নির্বিঘ্নে ঘুরে বেড়াচ্ছেন বেশ ক'বছর। সেই বিচারকের বাসায় একবার এলাকার গণ্যমান্য ব্যক্তি হিসেবে দাওয়াতও পেয়েছিলেন কিন্তু লজ্জায় যাননি। এখন তিনি ক্যান্সারের রুগী। জেলে যেতে চান না। আমার কাছে নিদান চেয়েছেন। কি করবো বুঝতে পারছি না। স্যারঃ এটা আমাদের দেশেই সম্ভব বুঝলে, কেবল আমাদের মত উন্নত দেশেই সম্ভব। তবে তোমার বর্ণনায় কিছু বেশ আপত্তিকর শব্দ আছে, যেমন "আইন অনুযায়ী"। পুরো বেআইনি কর্মকাণ্ড অথচ বলছ আইন অনুযায়ী। ফাজলামোর একটা সীমা থাকে! তা এখন কি করবে? আমিঃ জয় মা তারা বলে জেলে ঢুকিয়ে দেবো, পরে বের করবো। স্যারঃ বেশ। তোমাদের আরও পসার হোক।
কামাল স্যারের প্রতি শ্রদ্ধা, কবিতায় কত স্পষ্ট সবকিছু। সেই লাশগুলি কোথায় আহমদে কামাল ওরা তো আমার বন্ধু ছিল। ওরা কবরের আশ্বাস ছাড়াই আঁকড়ে ধরেছিল মৃত্যুকে। জীবনের শেষ মিছিলে আমাকে না পেয়ে অনেক অভিযোগের তালিকা বুকে নিয়ে ছিটকে পড়েছিল বুলেটের অঘাতে। কালো কাপড়ে মুখ ঢেকে আজরাইলের সাথিরা ওদেরকে পৌঁছে দেয় ঠিকানাবিহীন গোরস্থানে। আমি প্রতিদিন রাতের অন্ধকারে চেনা লাশের সন্ধানে--- ভয়াল নীরবতা সঙ্গী করে ঘোরাঘুরি করি কবরস্থানে। অন্ধকারে হারানো স্বজনদের অন্ধকারেই খুঁজে বেড়াই। কখনো বা কবর খুঁড়ে দেখি লাশের গায়ে অভিযোগের খতিয়ান, সেখানে আমার নামের সাথে আরো অনেক চেনা নাম ফিকে হয়ে টিকে আছে। নিজেরা লাশ হওয়ার ভয়ে ওদেরকে লাশ হতে দিয়েছি, এই অভিযোগ ঘুরে বেড়ায় অন্ধকার গোরস্থানের নিঃসঙ্গ বাতাসে। প্রতিদিন প্রথম সূর্যের আলো বুলেটের আঘাতে রক্তের মতো ফিনকি দিয়ে ছিটকে পড়ে কবরের গায়ে। আমি তখন অন্ধকারের সাথেই পালিয়ে আসি মুখ ঢেকে। ২ নভেম্বর, ২০১৮।
ফটোগ্রাফার শহিদুল ভাই যেদিন জেল থেকে বের হলেন সেদিন বন্ধুদের অনেকেই জেলখানার গেটে উপস্থিত ছিলাম। শহিদুল ভাই বের হয়ে রেহনুমা আপাকে জড়িয়ে ধরেন। সেই দৃশ্য কেউ ফ্রেমে বন্দি করেছিলেন। ছবিটি দেখার পর রাসেল পারভেজ ফেসবুকে এক উচ্ছ্বসিত লেখা পোস্ট করেন। শহিদুল ভাইয়ের আচরণে কোনো কপটতা ছিল না, রক্ত মাংসের মানুষের আচরণ ছিল তার। রাসেলের মধ্যেও এরকম একটি ব্যাপার ছিল, যারা তাকে চেনে তারা জানে। আজ রাসেলের শারীরিক মৃত্যুর এক বছর, সে আমাদের মাঝে থাকবে বহুকাল।
সুপ্রিম কোর্টের সিদ্ধান্ত হল- পলাতক ব্যক্তির কোন আইনি প্রতিকার পাওয়ার অধিকার নেই। আইনি প্রতিকার পেতে চাইলে তাকে আইনি প্রক্রিয়ার কাছে অর্থাৎ আদালতের কাছে নিজেকে সমর্পন করতে হবে। ৪০১ ধারা প্রয়োগের ক্ষেত্রে এর ব্যতিক্রম হবে এমন কোন সিদ্ধান্ত নেই
নু বন্দোপাধ্যায়ের "যমালয়ে জীবন্ত মানুষ" আজ রাতে আবার দেখবো। একটা দৃশ্যের কথা বলি- ভগবান পানির কুয়োর মধ্যে (সেকালের মনিটর) নরকের পরিস্থিতি অবলোকন করছিলেন। পাশে চিত্রগুপ্ত সবার অপরাধের খতিয়ান নিয়ে দাঁড়ানো। নরকে হাতাহাতি, মারামারি, চেয়ার ছুড়ে মারছে একে অপরকে। সেসব দেখতে দেখতে হতাশ হয়ে ভগবান বলে উঠলেন- "হায় ভগবান, এদের নিয়ে কি করবো?" পাশে উপবিষ্ট চিত্রগুপ্ত জিজ্ঞাসা করলেন- "কাকে ডাকছেন প্রভু, আপনি নিজেইতো ভগবান।" ভগবান কোন পরিস্থিতিতে ভগবানকে ডাকেন? হিন্দিতে একটা প্রবাদ আছে, সিনেমায় শুনেছি- উলটা চোর কোতোওয়াল কো ডাটে। এটাই এখন আমাদের নিয়তি- চোর চুরি করবে, যিনি এটা নিয়ে কথা বলবেন তার বিরুদ্ধে মামলা হবে, হচ্ছে। একে প্যারাডাইম শিফট ছাড়া আর কি বলা যায়? তবে এটা স্বীকার্য যে এসব অনেক দিন ধরেই হচ্ছে, এখন বেশী হচ্ছে বলে দৃষ্টিকটু লাগছে।
বরিশাল বিশ্ববিদ্যালয়ের প্রক্টরের দায়িতব ছিল শিক্ষার্থীদের নিরাপত্তা দেয়া। হলের প্রভোসট কি করলেন? সর্বোপরি বিশ্ববিদ্যালয় প্রশাসন কি করে তা দেখার অপেক্ষায় থাকলাম। গুনডামি বন্ধ করেন।
নাহ, প্রথম আলো আর পড়বো না। অস্বস্তিকর নিউজ ছাপে। আমি না বুঝি না লোকজনের অভ্যাস এত খারাপ কেন? পড়বে ওয়াশিংটন পোস্ট, টিভিতে খবর শুনলে কাতার ভিত্তিক আল জাজিরা নয়ত ডয়েচ ভেলে!! দেশের মধ্যে প্রথম আলো!! কেন, কেন? বিটিভি’র পরিছন্ন অনুষ্ঠান কাছে টানে না?
সোতোকান কারাতে যারা চর্চা করেন তারা জানেন- এতে “চিনতে” নামের একটি কাতা (ছদ্ম লড়াই) আছে। সোতোকান প্রায় সকল কাতা যেখান থেকে শুরু হয় ঠিক সেখানে এসে শেষ হয়। ভারত নাট্যমের প্রভাব স্পষ্ট এই কাতাতে। শুরু এবং শেষ করার সময় যে কারো দেখে মনে হতে পারে ভারতীয় নাচের মুদ্রা। কোন নৃত্য শিল্পীর সাথে এই কাতা নিয়ে ভিন্ন রকম ইনস্টলেশন করার স্বপ্ন অনেক দিনের। আমি কাতা করবো আর শিল্পী নাচবেন। জানি না কবে পূরণ হবে সে স্বপ্ন।
স্যার: জ্যোতি, তা সিকদারের জামিন কি তুমি করিয়েছো? গ্রেফতারের পাঁচ ঘন্টা পর জামিন- কেমন টান টান উত্তেজনা বল? আমি: উত্তেজনার বটে। আমি করিনি স্যার। ওসব ব্রাহ্মণদের কাজ। আমি ক্ষত্রিয় গোত্রের- ওসব আমাদের নাগালের বাইরে। গেল বছর বিদেশে বসে বিশেষ কায়দায় আগাম জামিন চেয়েছিলেন স্যারেরা। তখন হাইকোর্ট সেটি নাকচ করে বেশ লম্বা চওড়া আদেশ লিখেছিলেন। শাস্তিও দিয়েছিলেন যা আপীল বিভাগ রদ করেন। ম্যাজিস্ট্রেটদের আমার ভালো লাগে, কারণ তারা হাইকোর্টকে গোনায় ধরে না। তারা স্বাধীন। স্যার: বেড়ে বলেছ- স্বাধীন!! তা পুলিশ রিমান্ড চাইলো না? দুই ভাই কিভাবে দেশ ছেড়েছিল তা জানার প্রয়োজন বোধ করলো না? আমি: স্যার, আপনি অহেতুক কিছু নিরীহ মানুষকে বিপদে ফেলার কথা বলছেন। যা জানে তা রিমান্ডে নিয়ে জানতে হবে কেন? স্যার: হুম। আইন দ্বারা শাসন চলছে। থাক এসব ফালতু আলাপ। আমি: স্যার বোধয় রেগে গেছেন। ওসব থাক- দীপালীদের আলাপও তোলা থাক। আমরা বসন্তের আলাপ করি। কেউ কি ফুল দিয়েছে আজ? স্যার: জ্যোতি, আমার পেছনে না লাগলেও চলবে তোমার।
