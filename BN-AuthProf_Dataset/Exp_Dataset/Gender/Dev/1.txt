হাস্যরস যখন মানুষের চিন্তারও বাইরে থাকে, শুরুতে হাসতে কষ্ট হয়। আসলে তা নয়, বুঝতে কষ্ট হয়। তবে বুঝে গেলে এর চাইতে বিস্ময় আর থাকে না।
কোরবানির হাটে যা যা দেখেছি গ্রুপের রিকোয়েস্ট পেয়ে ধন্য। আমাকে বলদ ভাবায় আরও ধন্য।
আমরা জাতি হিসেবে অদ্ভূত। কখনো কখনো আবেগে বাড়াবাড়ি করি। কাউকে মাথায় তুলি বিনা কারণে। আবার নামাই। যেমন শাহেদের কৃত কাজের প্রতিক্রিয়ায় একটা ভিডিও ছড়ানো হচ্ছে। সহজে বুঝানোর চেষ্টা চলছে এটা রাজনীতিবিদদের বিরুদ্ধে চপেটাঘাত। মজার বিষয় এটা কেজিরওয়ালের ভিডিও। দিল্লীতে নির্বাচনী প্রচারের সময় তাকে চড় মেরেছিলেন এক রাজনৈতিক সমর্থক। এ চড় দুর্নীতির বিরুদ্ধে ছিলো না। বিজেপির সাথে আম আদমির চরম প্রতিযোগিতায় তাকে দমানোর এক চেষ্টা ছিলো। আমরা না বুঝে শাহেদের দুর্নীতির প্রতিক্রিয়ায় রাজনৈতিক অপদস্তের ভিডিও দিয়ে প্রতিবাদ করলাম, না কি অজান্তেই এমন আরেকটি ঘটনাকে সমর্থন করলাম। প্লিজ যে যা করেন, পড়া অব্যাহত রাখেন। আমরা খুব কম চর্চা করতে চাই। আমাদের সচেতন হতেই হবে। অনলাইন আমাদের যাতে নিয়ন্ত্রণ না করে।
তরুণরাই পরিবর্তন আনবে। তরুণরা ভাবছে রাষ্ট্র নিয়ে এটা সুখবর। শাহেদরা জন্মাবে, আলোচনা হবে। আমরা আরেকটা শাহেদ তৈরিতে ব্যস্ত হবো। কেননা সিস্টেমকে এমনভাবে তৈরি করেছি- ধরা না পড়া পর্যন্ত সবাই সাধু। তবে এটা ঠিক এ খারাপ অবস্থায়ও আমরা অনেক সৎ রাজনীতিবিদ, শিল্পপতি, সচিব, সরকারি কর্মকর্তা পেয়েছি। তাই লড়াইটা ব্যক্তির নয়, সিস্টেমের। কিছু সম্পূরক তথ্য দেবো: ১. ৯০ দশকে সকল দল ক্ষমতায় গেলে তাদের মহাসচিবকে স্থানীয় ও পল্লী উন্নয়ন সরকারের দায়িত্ব দিতো। দাতারা সেনিটেশন, আর্সেনিকমুক্ত পানি নানা বিষয়ে বড় অংকের টাকা দিতো। অলিখিত নিয়ম ছিলো মহাসচিব/ সাধারণ সম্পাদক দলীয় নেতাদের সমন্বয় করে এ কাজ করবেন। এ প্রথা ভেঙ্গে গেছে এখন। দল সরকারে ভূমিকা নিবে। অবশ্য নেতিবাচক মন্তব্য ছিলো, অর্থ বন্টনের বিষয়টি। কিন্তু এখন দল সরকারকে মোটেও নিয়ন্ত্রণ করতে পারে না। বরং আরও বড় বড় দুর্নীতিতে জড়াচ্ছে। ২. আগে পাওয়ার গ্রুপ নানা উপঢৌকন দিয়ে নেতাদের হাত করতেন। ফলে নেতার সিদ্ধান্তের জায়গাটা ছিলো। কিন্তু নেতারা খোদ নিজেই নিজ দলের পাওয়ার গ্রুপ হচ্ছে। তারাই ব্যবসা বাণিজ্যে জড়াচ্ছে। ফলে নেতাদের সিদ্ধান্তের পক্ষপাতিত্ব প্রকাশ পাচ্ছে। মন্ত্রী নিজেই ঠিকাদারীতে জড়াচ্ছে। সচিব নিজেই জড়াচ্ছে। ৩. মন্ত্রী হওয়ার পর তাকে সরকারি অর্থ লগ্নীকারী প্রতিষ্ঠান কিংবা লাভজনক কোন প্রতিষ্ঠানের সাথে যুক্ত না থাকার নিয়ম চালু ছিল। এখন বরং মন্ত্রণালয় কখনো মন্ত্রী নিজে চালান না। তার ছেলে-স্ত্রী পরিবারও চালাচ্ছে। ৪. অনলাইন আরেক লাভজনক ব্যবসা। সত্যিকারে অনলাইনে দলীয় মুখপত্রের মত খবর প্রচার-এটাতে ক্ষতি রাজনৈতিক দলেরই। তবুও তারা নিজ নিজ অনলাইন খবর রাখছে। টাকার বিনিময়ে খবর হচ্ছে। এতে মিডিয়ার জন্যও কঠিন হয়, সত্যটা গ্রহণ করাতে। মূলধারার সংবাদকেও অনেক সময় নিচে নামতে হয়। ৫.রাষ্ট্র কাঠামো নিয়ে ভাবতে হবে। দুর্নীতি দমন কমিশন, বিচার বিভাগকে জনগণের আস্থায় আসতে হবে। অবশ্যই এদের সহযোগিতা বাড়াতে হবে। সে দায়িত্ব সরকারের। সব বিষয়ে সরকারের অনুমোদন অনুচিত। ৬. চাকরি ক্ষেত্র, ব্যবসাক্ষেত্র সবকিছুতে সুপারিশ লাগে। দক্ষতা বিবেচনায় আনতে হবে। জনগণকেও ভাবতে হবে আমার যোগ্যতাই আমি করবো। সেটাই আমার পরিচয়। ৭. আরেকটা নতুন বিষয় সচিব,মেজিস্ট্রেট, সরকারি কর্মকর্তা, শিক্ষক, পুলিশের বড় কর্মকর্তা, কর বিভাগের কর্মকর্তা, জেলা প্রশাসনের কর্মকর্তারা যেকোন অনুষ্ঠানে যায়। যাওয়া খারাপ নয়। কিন্তু এদের নিরপেক্ষ থাকতে হবে।একসময় ওসিকে আমরা চিনতাম না। এখন ওসি দরজা পরিস্কার থেকে ঔষুধ বিক্রি সব করে। কিন্তু আইন শৃঙ্খলার কাজ করে না। ৮. তরুণ রাজনীতিবিদরা কোন ভূমিকা নেন না। বরং পূর্বসূরিদের মতই আচরণ করেন। আমি তরুণ কোন নেতাকে ভূমিকা নিতে দেখি না। তারা নতুন। কিন্তু নতুন চিন্তার নয়।পরিবর্তনে তাদের ভূমিকা নেই। আমি তাদের ওয়েডিং ভিডিও দেখে সন্তুষ্ট থাকতে পারি না।
আমাদের অনলাইন সংবাদমাধ্যমে ইদানিং এমন অনুরোধ দেখা যায়। *** বাংলা ট্রিবিউন সব ধরনের আলোচনা-সমালোচনা সাদরে গ্রহণ ও উৎসাহিত করে। অশালীন ও কুরুচিপূর্ণ মন্তব্য পরিহার করুন। এটা আইনত দণ্ডনীয় অপরাধ। অথচ ওদের খবরগুলো প্রায়ই বিলো দ্যা বেল্ট থাকে। অনলাইন মানেই উস্কানি দিতে হবে তা নয়। তাহলে আমরা ভাববো আমরা সে মানের দর্শক। আর পত্রিকাগুলো তাই সে মানের সংবাদ তৈরি করে।
শাহজাহান সিরাজ ১৯৭১ সালের ৩রা মার্চ ছাত্র সমাজের পক্ষে স্বাধীনতার ইশতেহার পাঠ করেন। এ ইশতেহারে বাংলাদেশকে গণপ্রজাতন্ত্রী বাংলাদেশ ও বঙ্গবন্ধুকে জাতির পিতা ঘোষণা করা হয়। ১৯৭০ সালে ছাত্রলীগের সাধারণ সম্পাদক ছিলেন। তখন ছাত্র আন্দোলনের পুরোধা হিসেবে ছাত্রলীগের যে চারজনকে ‘চার খলিফা’ বলা হত, তাদের একজন হলেন শাহজাহান সিরাজ। স্বাধীন বাংলা কেন্দ্রীয় ছাত্র সংগ্রাম পরিষদের সদস্য সচিব ও মুজিব বাহিনীর সংগঠক ছিলেন এ মুক্তিযোদ্ধা। এ মুক্তিযোদ্ধাকে বিনম্র শ্রদ্ধা।
আমাদের মনস্তত্ত্ব অদ্ভুত। আমরা একজন ব্যক্তি দোষ করলে তার কাজ নিয়ে সমালোচনা করি না। কাজের সাথে সম্পর্কিত আচরণ নিয়ে সমালোচনা করতে করি না। আইনের গ্যাপটা কোথায়? এখানেই বড় দুর্নীতি। সরকার এ জায়গায় নিরব থাকে। একজন অপরাধের মনস্তত্ত্ব আজ অবধি কেউ আবিষ্কার করেছে কী? ধনী হলে করবে, গরিব হলে করবে না। বা গরিব হলে করবে ধনী হলে নয়। যখন আমাদের দেশে শিক্ষা প্রতিষ্ঠানে শিক্ষিতের সংখ্যা কম ছিল। নগর ছোট ছিল। বস্তির পরিমাণ দেখে আমরা ধরেই নিয়েছিলাম- দারিদ্রতার জন্য অপরাধ বাড়ছে। বাম-ডান-মধ্য অনেক বুদ্ধিজীবী এটাকে বিশ্লেষণ করেছেন। শিক্ষার হার বাড়তে থাকলে দুর্নীতি কমবে। অপরাধ কমবে। আমরা বারবার শিক্ষার উদ্দেশ্যে মূল্যবোধের কথা বলতাম। কিন্তু শিক্ষার অপরদিক দক্ষতা অর্জন তেমন আলোচিত ছিলো না। ফলে ৯০ দশকেরও সরকারি চাকরির গল্প আরামের গল্প বলে বিবেচিত হতো। কাজের চাপ কম। দায়িত্ব কম। ফলে দক্ষতার অভাবে প্রচুর টাকা ফেরত যেতো। দাতারা সন্তুষ্ট থাকতো না। কিন্তু এখন দক্ষতা বিবেচনা তৎপরতা বিবেচনায় বাংলাদেশ বড় বড় প্রজেক্ট করতে চাইছে। কিন্তু সততা বিবেচনায় অবস্থা আগের চাইতে খারাপ। ফলে সামাজিক মর্যাদা, অর্থ বিবেচনায় অপরাধ করবে কী করবে না - তা বিবেচিত হয় না। এখন বিষয়টা যারা দুর্নীতি করছে তারা কীভাবে আইনের ফাঁকফোকরে বের হবে তা আলোচনায় কম। বরং কে কী পোশাক পরে, কে আইসক্রিম খায় কী, খায় না-তা আলোচনা হচ্ছে। আমি সব সময় বলি- মূল আলোচনায় যেতে হবে। কেন আমরা আইনকে শক্তিশালী করি নি। আইনকে স্বাভাবিক ও সচল করি নি।
রাষ্ট্রের অস্তিত্ব, মর্যাদা বাঁচাতে আমাদের সত্য বলার বিকল্প নেই। সরকারের সিদ্ধান্তের সমালোচনা করার মত দলগত শক্তি আওয়ামী লীগের নেই। বাকিরা প্রতিবাদ করছে তাতেও গ্রাহ্য হচ্ছে না। এখানেই আমাদের বড় ব্যর্থতা। মিথ্যা করোনা রিপোর্ট, সরকার ও দল আওয়ামী লীগের লোকেদের করোনায় প্রয়োজনীয় সামগ্রী নিয়ে দুর্নীতি সব মিলিয়ে করোনা নিয়ে চরম ব্যবসা গ্রহণযোগ্য নয়। বিদেশের বাংলাদেশের সুনাম নষ্ট হচ্ছে। দেশের মানুষ অবহেলিত হচ্ছে। তা নিয়ে শতভাগ বলতেই হবে।
এন্ডু কিশোর বাংলাদেশের কিংবদন্তী শিল্পী। চলচ্চিত্রের গায়ক বলতে যা বুঝায়। কখনো লোক সুরে গান- ‘হায় রে মানুষ রঙিন ফানুস’, ‘ডাক দিয়াছেন দয়াল আমারে’, ‘বেদের মেয়ে জোসনা ,‘আমার সারা দেহ খেয়ো গো মাটি’ ও‘ভালো আছি ভালো থেকো’ । কখনো রোমান্টিক গান , ‘আমার বুকের মধ্যিখানে’, ‘তুমি যেখানে/ আমি সেখানে’, ‘সবাই তো ভালোবাসা চায়’, ‘চাঁদের সাথে আমি দেব না তোমার তুলনা’, আমায় কথা দিয়েছে’, ‘তুমি আমার জীবন/ আমি তোমার জীবন’, ‘ভেঙেছে পিঞ্জর মেলেছে ডানা’, ‘ভালোবেসে গেলাম শুধু ভালোবাসা পেলাম না’, ‘তুমি আমার কত চেনা’, ‘তুমি মোর জীবনের ভাবনা’, ‘তোমায় দেখলে মনে হয়’,‘এইখানে দুইজনে নির্জনে জীবনের গল্প/ আছে বাকি অল্প’। এন্ড্রু কিশোরের গুণ বছরের পর বছর নায়কদের গানের কন্ঠ হয়ে থাকা। মনে হতো জাফর ইকবাল মঞ্চে দাঁড়িয়ে ভেঙেছে পিঞ্জর গাইছেন, আমার সারা দেহ খেয়ো গো মাটি যেন বাপ্পারাজের কন্ঠই। আর সালমান শাহ ও এন্ড্রু কিশাের যেন পরিপূরক।তাকে নিয়ে অনেকের অভিযোগ ছিলো কঠিন গান তিনি করতেন না। এ সমালোচনায় অনেকেই আবদুল হাদী, সুবীর নন্দী এমনকি খুরশীদ আলম, মাহমুদুন্নবীকে এগিয়ে রাখেন। তবে এ শিল্পী আজীবন স্মরিত হবেন। এত কাজ, আর এত বড় সময় ধরে মুলধারায় থাকা সহজ নয়। তবে আমার ব্যক্তিগত পছন্দ নিজের নিরাপদ জায়গা থেকে সরে গিয়ে গাওয়া না বলো না চলচ্চিত্রের গানগুলো
ট্রান্সকমের মালিক লতিফুর রহমানের মত লোকেদের সাথে এটিএনের মালিক মাহফুজুর রহমানের পার্থক্য এখানে নিজের প্রচারযন্ত্রে নিজেকে প্রচার করতে হয় না। আমরা মাহফুজুর রহমানের গানের সমালোচনা করি। কিন্তু তার কর্তৃত্বের না। অথচ আমরা লতিফুর রহমানের কর্তৃত্বের সমালোচনা করি।
