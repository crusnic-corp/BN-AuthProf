রিসাইকেল বিন গ্রুপে দেখলাম একজন কাচের ডিনার সেট বিক্রির অ্যাড দিছে। খুব অবাক হইলাম, এদের ঘরে কি মা নেই?
একটা ডেটিং অ্যাপের বিজ্ঞাপনে নিউজফিড ভইরা আছে। স্ক্রল করলে কিছুক্ষণ পর পরই আসে। ১০ দিনের বেশি এই অবস্থা। বিশাল বুস্ট মারছে হালারা। চরিত্র ঠিক রাখা দায় হয়ে যাচ্ছে। দুনিয়ার কত অধঃপতন হইছে চিন্তা করেন, অন্যের চরিত্র নষ্ট করার জন্য নিজের পকেটের টাকা খরচ করতেছে মানুষজন।
আজকে মা আর বউয়ের উপর একটা চরম প্রতিশোধ নিলাম। পুরো ঘর মুছলাম, ফার্নিচার মুছলাম, ফ্যান মুছলাম। সব রুমের বিছানা ছাদর, বালিশের কভার, মশারী, পর্দা ধুইলাম। এরপরই রাগ ক্ষোভ উগড়ে দিয়ে দুজনকেই ডেকে বললাম, 'এই সংসারের জন্য আমার জীবনটা বরবাদ করে ফেলেছি। শুধুমাত্র আমি বলে এই সংসারে টিকে আছি। অন্য কেউ হলে সংসাররে লাথি দিয়া চইলা যাইতো।' দাউদাউ করে জ্বলতে থাকা প্রতিশোধের আগুনটা একটু নিভলো। এখন শান্তি লাগছে। ঠিক করেছি, এখন থেকে নিয়মিত এই ধরণের প্রতিশোধ নিবো। সংগ্রামী বাপ-ভাইয়েরা, আপনারাও নিতে পারেন এমন প্রতিশোধ। আর কতকাল এইসব খোটা শুনবে পুরুষেরা! সময় এসেছে সব খোটা দ্বিগুণ করে ফিরিয়ে দেয়ার।
চাঁদপুরের আকাশে আজ ঈদ হয়েছে, কাল সৌদিতে ঈদ -সৌদি চাঁদ দেখা কমিটি
চাঁদপুরের জমিনে ঈদ দেখা গেলে তবেই পৃথিবীর আকাশে দেখা দেওয়ার সিদ্ধান্ত নেয় চাঁদ। -চাঁদের পৃথিবী দেখা কমিটি
বাংলাদেশের চাঁদ দেখা কমিটি পৃথিবীর অন্যতম সেরা। ভাবেন, বাংলাদেশে বইসা সৌদির আকাশ দেখা তো চাট্টিখানি কথা না।
আমাদের এলাকার সব বড় ভাইয়েরা চাঁদ দেখা কমিটির সদস্য আছিলো। আর চাঁদ আছিলো বিলকিস আপা। সবার সেকি ডেডিকেশন, কোচিংয়ের রাস্তার প্রতিটি মোড়ে মোড়ে ভোর বেলা চাঁদ দেখার জন্য দাঁড়াইয়া থাকতো।
তোমরা কী আর প্রাতিষ্ঠানিক গর্ব করো! প্রাতিষ্ঠানিক গর্ব করতো আমার এক চাচা। ওনাকে সালাম দিলে সালামের উত্তরে বলতেন, 'আমার শালার সমুন্দির মেয়ের ঘরের নাতিন বুয়েটে পড়ে, ওয়ালাইকুম সালাম।'
বউ ফেশিয়াল করে দিচ্ছিলো। কইলাম, 'এই যে আমার রূপ লাবণ্য বাড়াইয়া দিচ্ছো! অন্য কেউ যদি ফিদা হয়ে আমাকে নিয়ে ভেগে যায়?' বউ বললো, 'আলহামদুল্লাহ! যত তাড়াতাড়ি নিবে ততই মঙ্গল।'
আমার এত বড় সর্বনাশ করবেন না। সমাজে মুখ দেখাতে পারবো না। -আনন্দবাজারের উদ্দেশ্যে জুয়াড়ি আগারওয়াল
