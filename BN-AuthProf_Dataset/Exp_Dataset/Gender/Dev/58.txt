আড়ং এ নাকি এপয়েন্টমেন্ট ছাড়া শপিং করা যায় না আমি একটু আগে ফোন দিয়েছিলাম “স্লামালিকুম আড়ং তেজগাঁও ব্রাঞ্চ বলছি” ‘আমার একটা পায়জামা কিনতে আসতে হবে’ “ওজন বলেন” ‘পায়জামার সাইজ না বলে ওজন বলব?’ “জি ওজন বলেন ওজন” ‘কেন?’ “কারণ আপনার দৈহিক সাইজ বড় হলে সেই টাইমে অন্য কারো এপয়েন্টমেন্ট আমরা দিব না... তাই ওজন জানাটা জরুরী... বলেন ওজন কত?” ‘বুক পকেটে কলম, হাতে মোবাইল আর পকেটে মানিব্যাগসহ ফুল বডির ওজন ১১০ কেজি ‘ উনি কিছুক্ষন খাট খাট করে কম্পিটার টিপে জানালেন “আপনার এপয়েন্টমেন্ট আগামী ২৬ তারিখ বিকাল ৩ টায়” ‘কিন্তু ঈদ তো তার দুই আগে হয়ে যাবে’ “কিছু করার নেই সরি... রাখি” ‘আচ্ছা শুনেন... ওজন ভুল বলেছি... পাউন্ড বলতে যেয়ে কেজিতে বলে ফেলেছি। আসলে ১১০ পাউন্ড... মানে ৫০ কেজির মতো হবো’ “ওকে তাহলে আপনার এপয়েন্টমেন্ট ২৩ তারিখ” ‘ঈদের ঠিক একদিন আগে হয়ে গেলো না? অনেক ঝামেলা হয়ে যাবে... তারিখটা আরেকটু আগানো যায় না?’ “না ... রাখি” ‘আচ্ছা শুনেন শুনেন... ওজনটা কেজি-পাউন্ডের বদলে গ্রামে মানে, ১১০ গ্রাম বসায়ে একটু কম্পিউটারে টিপাটিপি করে দেখেন তো তারিখটা কত দেখাচ্ছে’ তারাও ফাজিল কম না... তাঁরা আমাকে আড়ং এর বেবি সেকশানের এপয়েন্টমেন্ট দিয়ে দিয়েছে আগামীকাল
আজকে মাদার্স ডে এই করোনার কারণে মায়ের সাথে আঠার মতো লেগে থাকতে থাকতে মাদার্স ডে নিয়ে লেখার ভাবটা আসছে না প্রতি মুহূর্তে ধমকের উপর আছি একটু আগের ইফতারেও মায়ের কাছে কড়া ধমক খেয়েছি পিয়াজুটা শরবতে চুবিয়ে খেয়েছি দেখে সেহেরির সময়েও ধমক খাবো শিওর “উলঙ্গ হয়ে সেহেরী খেতে এসেছিস কেন?” ‘হু উলঙ্গ? এটা হাফ প্যান্ট ভাই’ “এতো ছোট কেন?” ‘নামটাই তো হাফ প্যান্ট ... পায়ের টাকনু পর্যন্ত হাফপ্যান্ট হলে তো সেটার নাম ফুল প্যান্টই হতো’ “যা চেইঞ্জ করে পায়জামা পাঞ্জাবী পরে আয় খচ্চর কোথাকার” ... আসলে মনে হয় দূরে দূরে থাকলে ফিলিংস বের হয়...লেখার ভাব আসে আমি শত চেষ্টা করেও ২ লাইন লেখতে পারছি না মা কে নিয়ে ... মাথায় শুধু 'ইদুরের মতো খাস কেন' 'জংলীর মতো তাকাস কেন' 'খচ্চরের মতো চলাচল করস কেন' 'মোবাইল হাতে শিম্পাঞ্জীর মতো সারাদিন বয়ে থাকস কেন' ... এই লাইনগুলোই ঘুরছে লেখার ফিলিংসটাই আসছে না কি এক মুশিবত তারপরেও, “আম্মা হ্যাপি মাদার্স ডে” ভালো থেকো লেখা শেষ এই করোনা তে যেখানে সানডে, মানডে ভুইলা গেসি... এখন আবার মাদার্স ডে দুনিয়াদারি ঠিক হলে নেক্সট ইয়ারের কোন এক আদার্স দে তে, মাদার্স ডে নিয়ে ইমোশনাল কিছু একটা লিখে পুষিয়ে দিব ইনশাল্লাহ -- (জোকস এপার্ট, এই মুহূর্তে যারা মায়ের কাছে নেই তাঁরা নিঃসন্দেহে দুর্ভাগ্যবান আমি তো ইচ্ছে করেই এরকম ড্রেস পরে তার সামনে যাই বকা খাওয়ার জন্য... পৃথিবীতে এসে যার গন্ধটাই প্রথম নিয়েছি, তার সবকিছু ভাল লাগাটাই তো স্বাভাবিক মায়ের সাথে ইন্টারেকশ, সেটা যে ফর্মেই হোক না কেন... নিঃসন্দেহে মধুর আমি তো ইচ্ছে করেই করি তা না হলে কার ভাই পিয়াজু জিনিসটা শরবতে চুবিয়ে খেতে ভালো লাগে বলেন)
সত্যি বলতে, কয়েকটা নতুন শব্দ আমি এই ভাইরাস আসার পর শিখেছি যেমন প্রথম যেটা শিখেছি তা হলো, কোয়ারেন্টিন প্রথমে আমি ভেবেছিলাম এটা ইঙ্কিউবেটারের মতো কোন বাক্স, নতুন বাচ্চা হলে যেমন ইঙ্কিউবেটারে রাখা হয় তেমনি কোন বক্স টাইপ কিছু হবে এই কোয়ারেন্টিন কয়েকদিন পর বুঝলাম এটা আসলে আমার সাধারণ জ্ঞানের দুর্বলতা না... এটা আসলে আমার ইংলিশের দুর্বলতা তারপরে যে টার্মটা নতুন শুনেছি তা হলো ‘লক ডাউন’ কয়েকদিন পর বুঝলাম পুলিশের সাথে জোর করে রাতে থাকাকে বলা হয় ‘লক আপ’... আর জামাই-বউয়ের এক সাথে জোর করে থাকাকে বলা হয় ‘লক ডাউন’ তারপর হুট কর একদিন একটা টার্ম শুনি ‘পিপিই’ প্রথমে আমি ভাবেছিলাম এটা মানে করোনার প্রতিষেধক সবাই বলছে ডাক্তারদের পিপিই নেই... নার্সদের পিপিই নেই আমি তো পিপিইকে প্রতিষেধক ভেবেই ১/২ টা টকশোতে যেয়ে জ্বালাময়ী কথা বলে এসেছি মাঝে আবার স্বাস্থ্যমন্ত্রী ২ দিন পিপিপি বলে উঠলো... তখন আবার খেই হারিয়ে ফেলেছিলাম এখন অবশ্য ব্যাপারটা সম্পূর্ণ ক্লিয়ার আরেকটা টার্ম এই করোনার উসিলায় শিখেছি তা হলো ‘সীমিত আকারে’ এই শব্দচয়নটা আমার প্রচণ্ড মনে ধরেছে বাসাতেও প্রতি বাক্যের মাঝেই আমি এই শব্দ জুড়ে দিচ্ছি - আম্মাকে বলছি ‘শরবতে চিনিটা একটু সীমিত আকারে বেশী দিও কাল থেকে’ - বা, বাচ্চাদের বলছি ‘প্রতিদিন মাগরিবের আজানের সময়সূচী সীমিত আকারে পিছাচ্ছে লক্ষ্য করেছিস?’ - বা, বাবাকে বলছি 'চেহারা দেখে তো মনে হচ্ছে আজ তোমার সীমিত আকারে রোযা ধরেছে’ বা, বউয়ের প্রশ্নের উত্তর দেয়ার ক্ষেত্রেও; ‘আজকে বাচ্চাদের পড়াতে বসাওনি?’ “পড়িয়েছি তো, সীমিত আকারে” ...এমনকি আজকে ফোনে আসা একটা রং নম্বরকেও আমি এই ওয়ার্ড দিয়ে এটেন্ড করেছি ‘ফজলু আছে?’ “না ভাই রং নম্বর” ‘এটা ফজলুর নম্বর না?’ “না ভাই আপনার হয়ত সীমিত আকারে কোন এক ডিজিটে মিস্টেক হয়েছে” উনি বিড়বিড় করে বললেন, ‘এটা কি কোন মন্ত্রণালয়?’ “না ভাই” ‘আইডিসিআর?’ “না ভাই” ‘বাণিজ্য মন্ত্রীর বাসা?’ “না ভাই” ‘তাইলে মর হালা তুই সীমিত লয়া’ ... বুঝলাম না, ভদ্রলোক হুট করে এমন রেগে গেলেন কেনো?
আমার সাবেক সচিব খালু আজকে "সীমিত আকারে শপিং" এর ব্যাপারে একটা থিওরি বের করেছে আমি উনাকে ফোন দিলাম ‘খালু বিষয়টা কি বুঝাও তো?’ “বিষয়টা সিম্পল... আমি আজ নিজে মাথা না খাটালে বুঝতেই পারতাম না” ‘বুঝাও তো’ “মনে কর, যে দোকান পায়জামা পাঞ্জাবী দুইটাই বিক্রি করে, সে এক খদ্দেরের কাছে হয় পায়জামা, না হয় পাঞ্জাবী বিক্রি করতে পারবে... যে কোন একটা” ‘ঈদে শুধু পায়জামা নিয়ে কি করব?’ “না মানে... পরের দিন আবার সীমিত আকারে যখন শপিং করতে যাবি, তখন পাঞ্জাবী কিনবি” ‘ও আচ্ছা... আমি তো ভেবেছিলাম প্রতি দোকানের ঝাঁপটা সীমিত বা অর্ধেক নামানো থাকবে, নিচু হয়ে ঢুকে কেনাকাটা করে নিচু হয়ে বের হতে হবে’ “তোরা এই জ্ঞান নিয়ে কেমনে লেখালেখি করস বুঝি না... সীমিত আকারে শপিং এর মতো এই সিম্পল বিষয়টাই জাতি বুঝতে পারছে না দেখে দুঃখ পেলাম” ‘না সিরিয়াসলি খালু, আমিও সারারাত ভেবেছি... ভেবে বের করেছি যে সীমিত মানে, শুধু ঈদের পাঞ্জাবির দোকান খোলা থাকবে কিন্তু বিয়ের পাঞ্জাবির দোকান বন্ধ থাকবে’ “চুপ থাক... কোন কিছুই কমপ্লিট বন্ধ থাকবে না... সবই সীমিত আকারে চলবে” ‘আচ্ছা খালু জুতা? জুতার দোকান কেমনে সীমিত আকারে চলবে? এক পায়েরটা আজকে... আরেকটা পরে এমনে?’ “আরে বোকা, তাঁরা এক খদ্দেরকে জুতা আর মোজা দুইটাই একসাথে দিবে না...” ‘কিন্তু শুধু স্যান্ডেলের ক্ষেত্রে? স্যান্ডেল পরতে তো মোজা লাগে না’ “সেই ক্ষেত্রে দোকানদার পায়জামাটা দিবে না” ‘পায়জামা আসলো কোথা থেকে বাটার দোকানে?’ “দাড়া আমি নিজেও গুলিয়ে ফেলেছি... ইফতারের পর ঠাণ্ডা মাথায় আরেকটু ভাবি”
দোকানপাট বন্ধ দেখে দ্বিগুণ টাকা দিয়ে আমার এক ফুফা মিরপুর ১০ নম্বর থেকে এক জিলাপি কারিগরকে এনে বাসায় রেখে দিয়েছে ১ মাসের জন্য বেচারা কারিগর প্রতিদিন বিকালে ইফতারের আগে মুখ চোখা করে দেড়শ গ্রাম জিলাপি বানায়... তারপর তার ডিউটি শেষ পরের দিন আবার দেড়শ গ্রাম ব্যাপারটা স্বচক্ষে দেখার জন্য তৃতীয় রোযায় একটা উসিলা নিয়ে ফুফার বাসায় পিপিই পরে হাজির হলাম আলাপ শেষে চলে আসার আগে বললাম ‘কৈ তোমাদের কারিগর? একটা ইন্টার্ভিউ নিয়ে যাই তার’ আমি আর কারিগর নিচের দারোয়ানের রুমে বসে আছি কথা বলতে বলতে এক পর্যায়ে সে বলে উঠল “ভাইজান, জিলাপি বানায়ে জুত পাইতাসি না” ‘কেন?’ “আমারে এখান থেকে নিয়ে যায়ে উদ্ধার করেন” ‘কেন?’ “জিলাপি ভাইজান বানাতে হয় কেজির পর কেজি... মণের পর মণ... জিলাপি বানানো মনে করেন একটা নেশা ... ৪০/৫০ কেজি বানানোর পর নেশাটা উঠে। বডি অটোম্যাটিক জিলাপি মুডে চলে আসে। কিন্তু আপনার ফুফা তো দেড়শ গ্রাম বানায়ে খালাস... নেশা উঠার আগেই পিনিক শেষ” ‘চাকরি ছেড়ে দাও... তোমাকে বাসায় বসে দেড়শ গ্রাম জিলাপি বানাতে কে বলেছে?’ “তাও কথা” ‘ব্যাগ গুছাও, আমার গাড়ির পিছে উঠে মাথা নিচু করে বসে থাকো... তোমাকে আমি নিয়ে হিন্দি সিনেমার মতো ভাগি’ “আপনে আবার পুলিশে দিবেন না তো?” ‘আরে নাহ... আমি উপরে যাচ্ছি ফুফাকে ইন্টার্ভিউ শেষ বলতে আর বুঝাতে যে আমার সাথে তোমার সাক্ষাত শেষ... তাহলে আর আমাকে সন্দেহ করবে না...তুমি এই চান্সে আমার গাড়ির পিছে উঠে মাথা নিচু করে চুপ করে বসে থাকো... আমি নিচে নেমেই টান মেরে বের হয়ে যাব... তোমার মুক্তি আজকে’ ১০ মিনিট পর নিচে নেমে দেখি কারিগর তার বিশাল কালো ডেকচী, গ্যাস বার্নার নিয়ে আমার গাড়ির পিছের সিটে বসে আছে। সে মাথা নিচু করে আছে কিন্তু বিশাল ডেকচী আর গ্যাস বার্নার দেখা যাচ্ছে আমি গাড়িতে উঁকি দিয়ে বললাম, ‘তোমার ঘুমানোর খাটটা নিবা না? চলো ওটা দুইজনে ধরে গাড়ির ছাদে উঠাই’ সে আমার রসিকতা বুঝলো না... সে ফিসফিস করে বলল, “ঐ খাট আমার না... দারোয়ানের... আপনি সময় অপচয় না করে টান মারেন” আমি টান মেরে বাসা থেকে বের হলাম বারান্দায় দাঁড়িয়ে থাকা ফুফা দেখলেন আমি কমলা পিপিই পরে তার সাধের জিলাপির ডেকচী আর গ্যাস বার্নার গাড়িতে নিয়ে চলে যাচ্ছি ... পরের কাহিনী সিম্পল এই কারিগর এখন ঢাকার ‘ম’ আদ্যক্ষরের এক এলাকায় “জিল্লুর জিলাপি” নামে একটা জিলাপির দোকান দিয়েছে এই কোয়ারেন্টিনের মাঝেও তার এই গলির নতুন দোকান প্রতিদিন ৭০০ কেজির মতো জিলাপি বিক্রি করে আজ বিকালে তার দোকানে উঁকি মেরে দেখি সে চোখ বুঝে জিলাপি বানাচ্ছে... তার চেহারার মাঝে একটা শান্তি শান্তি ভাব সে চোখ খোলার আগেই আমি চলে এসেছি আজকের লেখাটা জিলাপি নিয়েও না... বা, বাঙ্গালীর জিলাপি প্রীতি নিয়েও না বরং লেখাটা, ‘একটা জব বা কাজ যখন একজন মনেপ্রাণে পছন্দ করবে, মন থেকে এঞ্জয় করে... তখন সেই কাজটা তাকে যে উন্নতি এনে দিবেই দিবে, এটা বলার জন্য’ জিলাপি তো শুধু উসিলা রোযা শেষ তো জিলাপিও শেষ... কিন্তু ইটস দ্যা প্যাশান দ্যেট কাউন্টস
“আমি রেস্তোরায় ইফতারি বিক্রির সিদ্ধান্তের বিষয়ে এখনও কিছু জানি না... আমি একটু জেনে নেই? সচিব বা ডিজির সাথে কথা হয়েছে কিনা তাও একটু জেনে নেই” - জাহিদ মালিক (স্বাস্থ্য এবং করোনা ভাইরাস মোকাবেলায় গঠিত ন্যাশনাল কমিটির সভাপতি) -- ‘পরে জাইনেন... আপাতত এটা বলেন জিলাপির দোকান খুলে দিয়ে স্কুল বন্ধ রাখার মানে কি? কোনটা জাতির বেশী দরকার? শিক্ষা না জিলাপি?’ “আমি এই বিষয়ে এখনও কিছু জানি না। আমি একটু জেনে নেই? সচিব বা ডিজি বা আমার পিয়ন এই বিষয়টা জানে নাকি তা একটু জেনে নেই?” -- ‘শুনলাম আপনাকে নাকি কেউ পাত্তাই দিচ্ছে না’ “আমি এই বিষয়ে এখনও কিছু জানি না। আমি একটু জেনে নেই? আমার আশেপাশের কেউ এই বিষয়ে কিছু জানে নাকি তা জেনে নেই?” -- ‘শুনা যাচ্ছে পোলাপাইন নাকি আপনাকে নিলামে তুলে ফেলেছে। কারণ আপনার ব্রেইন এখন পর্যন্ত অব্যবহৃত আছে... একদম ফ্রেশ ব্রেইন’ “আমি এই বিষয়ে এখনও কিছু জানি না। আমি একটু জেনে নেই? আমার স্ত্রী বা আমার ফ্যামিলির কারো সাথে নিলামকারীর কথা হয়েছে কিনা জেনে নেই?”
নেটফ্লিক্সকে নিয়ে আমাদের মদ্যা কথা কিন্তু একটাই; “বিশ্বের সকল বাংলা ভাষা-ভাষিদের মধ্যে বাংলাদেশ নামের যে দেশ থেকে নেটফ্লিক্স সবচেয়ে বেশি মুনাফা করে, সেই দেশকে প্রথমবারের মতো কোন হলিউডের সিনেমায় প্রদর্শনের জন্য এরকম ভুলভাল তথ্যবহুল একটা স্ক্রিপ্ট দিয়ে শুরুটা না করলেও হয়ত পারতো” ওদিকে বেচারা নেটফ্লিক্স, এই ভুলটা ছাড়াও আরেকটা হিসাব মিলাতে পারছে না তা হলো; যে দেশে তাদের হাতেগোনা ৫ লাখ সাবস্ক্রাইবার আছে, সেই দেশ থেকে একটা মুভির নেগেটিভ রিভিউ কেমনে ৫৫ লাখের বেশী হয় এবার বুঝো বাংলাদেশ কি জিনিস অনেক স্টাডি প্রয়োজন... অনেকক আমরা নিজেরাও এখনও আমাদের জাতি নিয়ে স্টাডি করে যাচ্ছি... তোমরা আর কি ছাড়!
কাল রাত সাড়ে ৯ টার দিকে একটু বের হয়েছিলাম একটা ঔষধ আনতে যে ঢাকা এই সময়ে ব্যস্ত থাকত গাড়ি ঘোড়া দিয়ে সেই ঢাকা একদম নীরব কেমন জানি গা ছমছমে নীরব রাস্তায় কুকুরগুলোও ফ্যালফ্যাল করে তাকিয়ে আছে... তারাও বুঝতে পারছে না কি হয়েছে এই পৃথিবীটার অন্য সময় হলে আমি কিছু বিস্কুট হাতে নিয়ে স্ট্রিট ল্যাম্পটার নিচে বসে ওদের বুঝাতাম কি হচ্ছে পুরো পৃথিবী জুড়ে কিন্তু কাল আসলেই গা ছমছম করছিল বাসায় এসে সেই রাতেই আবার গোসল করলাম কোন হিসাবই মিলছে না রাস্তার অটোম্যাটিক সিগন্যাল লাইটগুলোও জ্বলে জ্বলে ক্লান্ত প্রকৃতি এক বিশাল প্রতিশোধ নিচ্ছে আমাদের উপর অপেক্ষায় আছি প্রকৃতি কবে টায়ার্ড হয়ে বলে উঠবে, ‘আয় বের হ সবাই’ কাল থেকে শুরু হতে যাচ্ছে রোযা... ও হ্যা আজ রাতেই তো তারাবী মসজিদে ১২ জনের বেশী কেউ তারাবী পড়তে পারবে না ঘোষণা এসেছে কেন জানি খুব খারাপ লাগছে তারাবী মিস করব দেখে খারাপ লাগার মত মুমিন আমি কোনদিনই ছিলাম না প্রচুর ফাঁকি দিয়েছি তারাবীতে... কোনদিনই আসলে ঠিক মত পড়িনি তারাবীকে বরং ব্যবহার করেছি ফাঁকির অস্ত্র হিসেবে ইফতারের পর অফিসের কাজে বা সংসারের কাজে বাইরে কোথাও যেতে ইচ্ছে না করলে বলতাম ‘আরে তারাবী আছে... কেমনে বের হই’? কিন্তু কোনদিনই ঠিক মত পড়িনি অথচ আজ, পাঞ্জাবীটা পড়ে সেই তারাবীটাই খুব কাঁদতে কাঁদতে পড়তে ইচ্ছে করছে মসজিদে কিন্তু উপায় নেই... প্রকৃতি এক বিশাল প্রতিশোধ নিচ্ছে আমাদের উপর সেদিন একটা তথ্য দেখলাম যে এই পুরো মার্চ-এপ্রিল যদি করোনা না থাকত তাহলে পৃথিবীতে মৃত্যুর সংখ্যা এই করোনার মৃত্যুর সংখ্যা থেকে ৩৭ গুণ বেশী হত। রোড এক্সিডেন্ট, হানাহানি, চুরি, ডাকাতি, মারামারি, এক্সটোরশন, যুদ্ধ, আইএস হামলা সবকিছুই এই গুটি কয়েক মৃত্যুর কাছে থমকে আছে হিসাব মিলাতে পারছি না কোন ভাবেই প্রকৃতি বলছে ‘তোরা বেমালুম ভুলে গিয়েছিলি এই পৃথিবীটা শুধু তোদের জন্য না... তাই বাসায় থাক তোরা একটু, শান্তি দে পৃথিবীটাকে’ এই প্রতিশোধ নেয়া কবে শেষ হবে জানি না তবে এটা অন্তত জানি, একদিন সকালে আমরা ঠিকই আবার বের হতে পারব বাসা থেকে সেদিন হয়ত খুব লজ্জাই লাগবে আশেপাশের প্রকৃতির দিকে তাকিয়ে জানি না সেদিন চোখ তুলে তাকাতে পারব নাকি চারিদিক জানি না সেদিন থেকে আবার রোড এক্সিডেন্ট, হানাহানি, চুরি, ডাকাতি, মারামারি, যুদ্ধ, আইএস হামলা, মানুষ হত্যা, প্রানীর উপর নির্যাতন ... সব হুংকারগুলো আবার আগের মত শুরু হবে নাকি তবে এটা জানি, প্রকৃতি ঠিকই একদিন তার প্রতিশোধ নেয়ার ধৈর্য হারাবে একদিন ঠিকই টায়ার্ড হয়ে বলে ঠিকই উঠবে “আয় বের হ সবাই” জানি না সেদিনটায় ঘর থেকে বের হবার জন্য আমরা আসলেই প্রস্তুত নাকি
লক ডাউন শেষে স্বামী স্ত্রী হাসিখুশি ডিনার করতে বসেছে খাওয়া শেষে স্বামীটি উঠে দাঁত খোঁচাতে খোঁচাতে থালা বাসন ধুতে চলে গেলো কিচেনের দিকে স্ত্রী চিৎকার দিয়ে বলল, “আরে পেট বেক্কল লকডাউন তো শেষ, আমরা রেস্টুরেন্টে খেতে এসেছি... মান সম্মান আর রাখলে না” #কিয়েক্টাবস্থা
প্রচন্ড একঘেয়েমি একটা ভিডিও এটা আড়াই মিনিট ধরে একই গান, একই রাস্তা, একই গাড়ি কিন্তু এই আড়াই মিনিট আমাকে অনেক ভাবিয়েছে এদের আমরা ঘুষখোর বলি, ঠোলা বলি তারপরেও এই তারাই আমাদের জন্য ফ্রন্ট লাইনে যুদ্ধ করছে তাদের পরিবারকে ছেড়ে এসে আমি এই যায়গায় হলে থাকতে পারতাম না আমার সন্তান, স্ত্রী বা, বাবা মাকে বাড়িতে একা ফেলে এসে রাতে-বিরাতে রাস্তায় ডিউটি দিতে সেই তাদেরই জন্য, যারা এতদিন এদের হেয় করে এসেছে আমরা বাসায় পায়ের উপর পা তুলে হোমপেইজ স্ক্রল করতে করতে ক্লান্ত হয়ে যাচ্ছি কিন্তু তারা দিন নাই রাত নাই অক্লান্ত ভাবে আমাদের জন্য রাস্তায় রাস্তায় ঘুরছে আত্মা লাগে ভাই, কলিজা লাগে এই মহামারি আমাদের অনেক কিছু শিখিয়ে যাচ্ছে শুধু একটাই দোয়া... সব ঠিক হলে, সেই শিখিয়ে যাওয়া বিষয়গুলো যেন আমরা ধরে রাখতে পারি তাই রেখে দিলাম ভিডিওটা টাইম লাইনে; সবকিছু ঠিক হলে, এটা কাজে লাগবে সব ভুলে যেয়ে এদের জেনারাইজ করে আরেকবার গালি দিতে এগিয়ে যাওয়ার আগে আপনার হয়ত লাগবে না, কিন্তু আমার মত অতীত সহজেই ভুলে যাওয়া অনেকেরই হয়ত লাগবে
