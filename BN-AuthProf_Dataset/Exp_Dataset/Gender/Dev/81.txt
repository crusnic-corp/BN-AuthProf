রাজনীতি যখন বিরাজনীতিকরণের খপ্পরেঃ উন্নয়ন ও বিকল্প না থাকার ‘বয়ান’ খারিজ হতে বসেছে! একঃ বিকল্প কে? ‘ফুটন্ত কড়াই থেকে জ্বলন্ত উনুন’ তত্ত্ব! বিএনপি-জামায়াতের বাইরে গ্রহণযোগ্য রাজনৈতিক বিকল্প তৈরি না হওয়া পর্যন্ত বর্তমান সরকারের কোনো বিকল্প নেই—অলিখিত কিন্তু বহুল চর্চিত একটি বয়ান। মূল এ বয়ানকে শক্তিশালী করতে আবার দেওয়া হয় ‘ফুটন্ত কড়াই থেকে জ্বলন্ত উনুন’তত্ত্ব। এ তত্ত্বের আওতায় নির্বাচনী ব্যবস্থাকে নির্বাসনে পাঠিয়ে গণতান্ত্রিক ক্ষমতা পরিবর্তনের ধারাকে পুরোপুরি বন্ধ রাখার নতুন নতুন বয়ানও হাজির করা হয়েছে। ধারণা করা হয়েছিল, তারুণ্যকে বিরাজনীতিকরণ প্রক্রিয়ায় নিতে পারলেই কেল্লা ফতে! কিন্তু বাস্তবতা হচ্ছে ব্যাপক কর্মসংস্থান, জীবনমানের অর্থবহ উন্নয়ন, নাগরিক জীবনে স্বস্তি, স্বাস্থ্যে সুরক্ষা, শিক্ষা, আবাসন, পরিবহন খাতে বোধগম্য উন্নতি, নাগরিক নিরাপত্তা, প্রাণ ও পরিবেশের টেকসই উন্নয়ন করা না গেলে চাপিয়ে দেওয়া কোনো রাজনৈতিক বয়ানই বেশি দিন টিকিয়ে রাখা যায় না। আমাদের তরুণেরা দীর্ঘ বেকারত্বের জ্বলন্ত উনুনে পুড়ে ছাই হচ্ছে। তাই চাওয়া–পাওয়ার হিসাব চাইতে শুরু করেছে তারুণ্য। বৈশ্বিক ও স্থানীয় প্রেক্ষাপটও তৈরি হয়ে গেছে। চারদিকে তাই গণতান্ত্রিক প্রক্রিয়া পুনঃপ্রতিষ্ঠার তাগাদা। একটি গণতান্ত্রিক সমাজে সব সময় বিকল্প থাকে না, বিকল্প তৈরি করে নিতে হয়। এ বিকল্প তৈরি করাটাও বুদ্ধিজীবীদের একটা দায়িত্ব। বিশ্বের রাজনৈতিক পরিবর্তনের ইতিহাসগুলো সব সময় ‘আগে থেকেই বর্তমান’ বিকল্পকেন্দ্রিক ছিল না। বরং জনস্বার্থকেন্দ্রিক দাবিদাওয়া, চাওয়া–পাওয়ার পরিপক্বতা, রাষ্ট্রসংস্কার কাঠামোর নতুন লক্ষ্য, রাজনীতি মানুষকে কী দেবে, নেতারা মানুষের সঙ্গে কীভাবে আচরণ করবেন—এসব বোঝাপড়া মিলেই তৈরি হয় একেকটা রাজনৈতিক বিকল্প। জবাবদিহিহীন কর্তৃত্বপরায়ণ রাজনীতির বিরুদ্ধে নাগরিক জাগরণ শুরু হলে তার আচরণ ও চরিত্র, নতুন রাষ্ট্রনৈতিক লক্ষ্য ও গন্তব্যগুলোর নাগরিক গ্রহণযোগ্যতার ভিত্তিতে আর অতীত ব্যর্থতার আলোকে তৈরি হবে নতুন নেতা। এ পথ বন্ধের ফল হয় অশুভ। ত্বরান্বিত হয় অগণতান্ত্রিক শক্তির বিকাশ, ক্ষমতাবলয়ের অভিজাতের বিপরীতে উদ্ভব হয় পাল্টা সুবিধাবাদী এলিট কিংবা তৃতীয় শক্তি। বাংলাদেশের রাজনৈতিক ইতিহাসও এ চক্রের বাইরে নয়। তাই গণতান্ত্রিক প্রক্রিয়া পুনঃপ্রবর্তনের সংগ্রামের মধ্যেই বের করে আনতে হবে বিকল্প। অন্যথায় রেজিম পরিবর্তন হলেও নতুন গজিয়ে ওঠা অভিজাত ও দুর্বৃত্তদের স্বার্থচিন্তার কাছে আবারও হারিয়ে যাবে মানবিক রাষ্ট্র গড়ার আকাঙ্ক্ষা। কর্তৃত্ববাদী ক্ষমতাসীন দল তার রাজনৈতিক কৌশল হিসেবেই গণতান্ত্রিক প্রক্রিয়ায় বিকল্প না থাকার বয়ান তুলবে, তবে বুদ্ধিজীবীরাও যদি হুবহু একই বয়ান প্রতিষ্ঠার হাওয়া তোলেন, তাহলে বুঝতে হবে তাঁরা সুবিধাভোগী ও কতৃত্ববাদের সহায়ক। স্বচ্ছ নির্বাচনী প্রক্রিয়ায় নাগরিক তাঁর পছন্দ অনুযায়ী যাকে ইচ্ছা তাকে বিকল্প হিসেবে বেছে নেবেন, এটাই গণতান্ত্রিক প্রক্রিয়া। এ প্রক্রিয়ার বিকশকালে দুই চোরের মধ্যে অপেক্ষাকৃত ‘ছোট’টিকে নির্বাচিত করার লক্ষণ প্রকাশ পায়। তবে গণতান্ত্রিক প্রক্রিয়াকে দীর্ঘ পথ হাঁটতে দিলে ধীরে ধীরে জবাবদিহির সংস্কৃতি বিকশিত হয়ে যোগ্য নেতা গড়ে ওঠার পথ তৈরি হয়। সর্বশেষ ডাকসু নির্বাচনে যে দুটো হলে সুস্থ নির্বাচন হয়েছে বলা হয়, সেখানে নতুন ছাত্রসংগঠন ও স্বতন্ত্র প্রার্থীদের পেছনে পড়ে ছাত্রলীগ ও ছাত্রদল তৃতীয় কিংবা চতুর্থ হয়েছিল। অর্থাৎ বিকল্প তৈরির প্রক্রিয়া গণতান্ত্রিক পদ্ধতিতে সহজাতভাবেই আছে। বিকল্পের বয়ান আসলে শুধু বিএনপি-জামায়াতকে দমিয়ে রাখা নয়, বরং নতুনকেও আটকে দেওয়ার চেষ্টা, বিদ্যমান ক্ষমতাকাঠামোর সুফল হাতছাড়া না করার অভিজাত বুদ্ধিবৃত্তিক কৌশল। এ জন্যই অভিজাতদের গুম, খুন, পাচার, খেলাপি ঋণ, অতিখরচ, অপখরচ, চাঞ্চল্যকর দুর্নীতি, নির্বাচনী অনাচার, ডিজিটাল নিপীড়নমূলক কালো আইনের প্রতিবাদ করতে দেখা যায় না! যখন একটি দেশে শক্তিশালী বিরোধী দল থাকে না, তখন চিন্তাশীলদের মূল কাজ বিরোধী দল তৈরিতে সর্বোচ্চ সহায়তা করা। অন্যথায় ক্ষমতাসীন দলটি কর্তৃত্বপরায়ণ হয়ে দেশের সব প্রাতিষ্ঠানিক শক্তি ও অর্জনকে খেয়ে ফেলে। অভিজাতদের জন্য রাজনৈতিক ‘বয়ান’ তৈরি করে বিরোধী রাজনীতিকে ডি-লেজিটিমাইট করার ফল কোনো দেশেই ভালো হয়নি। বাংলাদেশে অভিজাতদের চাপিয়ে দেওয়া বয়ানের মাধ্যমেই শেখ হাসিনা সরকার ক্রমেই সর্বেসর্বা কর্তৃত্বপরায়ণ (অথরেটারিয়ান থেকে টোটালিটারিয়ান) হয়ে উঠছে।
দুইঃ কম গণতন্ত্র, বেশি উন্নয়ন! বাংলাদেশে উন্নয়ন প্রবলভাবে একটি রাজনৈতিক ঘটনা। উন্নয়ন এখানে রাষ্ট্রের সঙ্গে নাগরিকের বোঝাপড়া কিংবা দায়বদ্ধতার ফল নয় বরং ব্যক্তি, পরিবার ও গোষ্ঠীর বৈধ-অবৈধ উপার্জন, প্রভাব ও ক্ষমতা তৈরি, অভিজাত হওয়ার পথ। উন্নয়ন এখানে ক্ষমতা-প্রতিপত্তি প্রদর্শনের এক দীর্ঘ জঞ্জালপূর্ণ দুর্নীতি প্রক্রিয়ার ফল। বাংলাদেশের উন্নয়নে উন্নত শিক্ষা, উন্নত স্বাস্থ্য, নিরাপদ আবাসন, সামাজিক উত্তরণ, বার্ধক্য সুরক্ষা, উন্নত কাজের পরিবেশ কিংবা টেকসই পরিবেশকেন্দ্রিক বিষয় আলোচ্য নয়। উচ্চ প্রবৃদ্ধি বর্তমান ‘ডিজিটাল’ সরকারের প্রধানতম বয়ান। এ বয়ানের ওপর দাঁড়িয়ে দেশের টাকায় পদ্মা সেতুসহ বেশ কিছু অতিদরকারি মেগা প্রকল্প বাস্তবায়নের প্রশংসিত উদ্যোগ চলছে। তবে বাস্তবায়নে ধীরতা, অপখরচ, অতিখরচ, মানহীন কাজের কারণে উপর্যুপরি ব্যয় ও দুর্নীতির জন্য নাগরিকদের মধ্যে চাপা ক্ষোভ রয়েছে। ক্ষোভের অন্য কারণ আমাদের প্রবৃদ্ধি আসলে কর্মহীন ও বৈষম্যমূলক। বিআইডিএসের তথ্য বিশ্লেষণ করে দেখা যায়, জনসংখ্যার ৫১ দশমিক ৩ শতাংশ স্থায়ী কর্মসংস্থানহীন। বিশ্বব্যাংক গত অর্থবছরে ২% এবং চলতি অর্থবছরে মাত্র ১ দশমিক ৬ শতাংশ প্রবৃদ্ধি প্রাক্কলন করেছে। কোটিপতি ধনী বৃদ্ধিতে বাংলাদেশ বিশ্বে শীর্ষে অথচ সানেম গবেষণায় দেখা যাচ্ছে মহামারিতে দারিদ্র্য দ্বিগুণ হয়ে ৪২ শতাংশে পৌছেছে। বিআইডিএস গবেষণা দেখিয়েছে, করোনা ভাইরাসের প্রভাবে দেশে ১ কোটি ৬৪ লাখ মানুষ নতুন করে দারিদ্র্যের কাতারে যুক্ত হয়েছে। অর্থাৎ দারিদ্র্যবিরোধী লড়াইয়ের প্রায় ১৫টি বছর হারিয়ে গেছে। ২০২০ সালের জুলাইয়ে সরকারের অভ্যন্তরীণ ঋণ ছিল সারা বছরের রাজস্ব আয়ের ৮৭ শতাংশ! মাত্র এক বছরেই সরকারি ঋণের প্রবৃদ্ধি বেড়েছিল ৫১ দশমিক ৩৫ শতাংশ। ধরন যা–ই হোক না কেন, অভ্যন্তরীণ ঋণের প্রবৃদ্ধি আরও বাড়ানোর সুযোগ তেমন ছিল না। সরকার তবু নতুন ঋণ করছে। এদিকে রিজার্ভ বেড়ে ৪২ বিলিয়ন মার্কিন ডলার হলেও অভ্যন্তরীণ রাজস্ব মাত্র আড়াই লাখ কোটি টাকা হওয়ায়, সাড়ে পাঁচ লাখ কোটি টাকার বাজেটের বাকি টাকার খোঁজে দিশেহারা হয়ে আছে সরকার। ২০২০ সালের জুলাইয়ে সরকারের অভ্যন্তরীণ ঋণ ছিল সারা বছরের রাজস্ব আয়ের ৮৭ শতাংশ! মাত্র এক বছরেই সরকারি ঋণের প্রবৃদ্ধি বেড়েছিল ৫১ দশমিক ৩৫ শতাংশ। ধরন যা–ই হোক না কেন, অভ্যন্তরীণ ঋণের প্রবৃদ্ধি আরও বাড়ানোর সুযোগ তেমন ছিল না। সরকার তবু নতুন ঋণ করছে। ২০২০-২১ অর্থবছরে সঞ্চয়পত্র থেকে সরকারের ২০ হাজার কোটি টাকা ঋণ গ্রহণের লক্ষ্যমাত্রা ছিল, ছয় মাসের মধ্যেই ২০ হাজার ৪৮৭ কোটি টাকার সঞ্চয়পত্র ঋণ করে ফেলেছে তারা। ফলে ২০২১ সালের প্রথম প্রান্তিক শেষে সরকারের মোট অভ্যন্তরীণ ঋণ জাতীয় বাজেটের প্রায় ৯৫ শতাংশ ছড়াবে, বছর শেষে তা শতভাগ অতিক্রম করবে। ২০১৯-২০ অর্থবছরে ব্যাংকব্যবস্থা থেকে সরকার মোট ৬১ হাজার ৯০৫ কোটি টাকা ঋণ নিয়েছিল, আগের অর্থবছরে নিয়েছিল ৩০ হাজার ৮৯৫ কোটি টাকা। টাকার খোঁজে হন্যে হয়ে সরকার সবাইকে হতভম্ব করে ২০২০-২১ অর্থবছরে বাজেট ঘাটতি মেটাতে ৮৪ হাজার ৯৮০ কোটি টাকা ঋণ নেওয়ার লক্ষ্যমাত্রা ধরেছে। আইএমএফ কান্ট্রি রিপোর্ট-১২/২৯৯ অনুসারে ২০১৬-১৭ অর্থবছরে ঋণ জিডিপি অনুপাত ছিল ৩২ দশমিক ৭ শতাংশ। কিন্তু নতুন আইএমএফ রিপোর্টে বলা হয়, ২০১৯-এর শেষে ঋণ জিডিপি অনুপাত দেশের ইতিহাসের রেকর্ড ৩৬–এ উঠে গিয়েছিল। করোনাকালীন সংকটে অতিরিক্ত ঋণ গ্রহণের মাধ্যমে ঋণ জিডিপি অনুপাত রেকর্ড ৪১ শতাংশ পর্যন্ত পৌঁছে যেতে পারে (আইএমএফ, ১২ জুন ২০২০)। তবে অর্থনীতি সমিতি সে সময়ে বলেছে, বাংলাদেশের মোট ঋণের পরিমাণ জিডিপির ৫৩ শতাংশের সমান হয়ে গেছে! এরপরও সরকার শুধু এই অর্থবছরে ‘এডিবি’ থেকেই ছয় বিলিয়ন মার্কিন ডলারের বেশি ঋণ নিতে যাচ্ছে! বাজেটে মোট বৈদেশিক ঋণ ও অনুদানের লক্ষ্য প্রায় ৮০ হাজার কোটি টাকা। ঘোষিত বাজেটের ৩৩ দশমিক ৫ শতাংশ ঘাটতি ছিল। রাজস্ব আয়ের ঘাটতি মিলে বাস্তবে এ ঘাটতি ৫০ শতাংশ ছড়াবে। ফলে আক্ষরিক অর্থেই সংকটে পড়ে গেছে বাংলাদেশ অর্থনীতি। ফলে খারিজ হয়ে যাচ্ছে ‘অপ্রতিরোধ্য উন্নয়নের’ বয়ান। এ যেন উন্নয়ন নয় বরং ঋণ! এদিকে ত্রাণ, প্রণোদনা ও ঋণব্যবস্থায় ব্যাপক দুর্নীতির মুখে সরকারের ডিজিটাল ব্যবস্থাপনাও আস্থার সংকটে পড়ে গেছে। উপরন্তু ২০২১ সালের ষষ্ঠ আদমশুমারির পরিসংখ্যানে প্রকৃত জনসংখ্যা সাড়ে ১৬ কোটি না হয়ে সাড়ে ১৭ বা ১৮ কোটি হলে, মাথাপিছু আয়সহ যাবতীয় অর্থনৈতিক সূচক পাল্টে যাবে। এতে করে জিডিপির বিপরীতে মাথাপিছু আয় বাড়ার বয়ানও খারিজ হয়ে যাচ্ছে! ভয়ের সংস্কৃতির বিস্তারের পরে অভিজাত রাজনৈতিক বয়ানসর্বস্ব রাজনীতিতে গিয়ে সরকার শুধু বিরোধী দমনই করেনি, শুধু তরুণদেরই ক্ষুব্ধ করেনি বরং খোদ আওয়ামী লীগই পড়ে গেছে বিরাজনীতিকরণ প্রক্রিয়ায়। নেতারা উপলব্ধি করছেন যে আজকে ‘আমলারা মাঠে খেলছেন, রাজনৈতিক নেতারা দর্শকের আসনে খেলা দেখছেন মাত্র!’ গণতন্ত্র নির্বাসনের সাক্ষাৎ প্রতিফলন এ আমলাতন্ত্র নির্ভরতা। জবাবদিহি ও যোগ্যতাহীনতার কালে আমলাতন্ত্রই সরকারের প্রধান ভরসা। রাজনৈতিক প্রতিপক্ষের ওপর সাম্প্রতিক সহিংসতা তাই পাল্টা ভয়ের বহিঃপ্রকাশ। ১৫ ফেব্রুয়ারি ২০২১, দৈনিক প্রথম আলো। 
বিএনপি-জামায়াতের বাইরে গ্রহণযোগ্য রাজনৈতিক বিকল্প তৈরি না হওয়া পর্যন্ত বর্তমান সরকারের কোনো বিকল্প নেই—অলিখিত কিন্তু বহুল চর্চিত একটি বয়ান। মূল এ বয়ানকে শক্তিশালী করতে আবার দেওয়া হয় ‘ফুটন্ত কড়াই থেকে জ্বলন্ত উনুন’তত্ত্ব। এ তত্ত্বের আওতায় নির্বাচনী ব্যবস্থাকে নির্বাসনে পাঠিয়ে গণতান্ত্রিক ক্ষমতা পরিবর্তনের ধারাকে পুরোপুরি বন্ধ রাখার নতুন নতুন বয়ানও হাজির করা হয়েছে। ধারণা করা হয়েছিল, তারুণ্যকে বিরাজনীতিকরণ প্রক্রিয়ায় নিতে পারলেই কেল্লা ফতে! কিন্তু বাস্তবতা হচ্ছে ব্যাপক কর্মসংস্থান, জীবনমানের অর্থবহ উন্নয়ন, নাগরিক জীবনে স্বস্তি, স্বাস্থ্যে সুরক্ষা, শিক্ষা, আবাসন, পরিবহন খাতে বোধগম্য উন্নতি, নাগরিক নিরাপত্তা, প্রাণ ও পরিবেশের টেকসই উন্নয়ন করা না গেলে চাপিয়ে দেওয়া কোনো রাজনৈতিক বয়ানই বেশি দিন টিকিয়ে রাখা যায় না। আমাদের তরুণেরা দীর্ঘ বেকারত্বের জ্বলন্ত উনুনে পুড়ে ছাই হচ্ছে। তাই চাওয়া–পাওয়ার হিসাব চাইতে শুরু করেছে তারুণ্য। বৈশ্বিক ও স্থানীয় প্রেক্ষাপটও তৈরি হয়ে গেছে। চারদিকে তাই গণতান্ত্রিক প্রক্রিয়া পুনঃপ্রতিষ্ঠার তাগাদা। একটি গণতান্ত্রিক সমাজে সব সময় বিকল্প থাকে না, বিকল্প তৈরি করে নিতে হয়। এ বিকল্প তৈরি করাটাও বুদ্ধিজীবীদের একটা দায়িত্ব। বিশ্বের রাজনৈতিক পরিবর্তনের ইতিহাসগুলো সব সময় ‘আগে থেকেই বর্তমান’ বিকল্পকেন্দ্রিক ছিল না। বরং জনস্বার্থকেন্দ্রিক দাবিদাওয়া, চাওয়া–পাওয়ার পরিপক্বতা, রাষ্ট্রসংস্কার কাঠামোর নতুন লক্ষ্য, রাজনীতি মানুষকে কী দেবে, নেতারা মানুষের সঙ্গে কীভাবে আচরণ করবেন—এসব বোঝাপড়া মিলেই তৈরি হয় একেকটা রাজনৈতিক বিকল্প। জবাবদিহিহীন কর্তৃত্বপরায়ণ রাজনীতির বিরুদ্ধে নাগরিক জাগরণ শুরু হলে তার আচরণ ও চরিত্র, নতুন রাষ্ট্রনৈতিক লক্ষ্য ও গন্তব্যগুলোর নাগরিক গ্রহণযোগ্যতার ভিত্তিতে আর অতীত ব্যর্থতার আলোকে তৈরি হবে নতুন নেতা। এ পথ বন্ধের ফল হয় অশুভ। ত্বরান্বিত হয় অগণতান্ত্রিক শক্তির বিকাশ, ক্ষমতাবলয়ের অভিজাতের বিপরীতে উদ্ভব হয় পাল্টা সুবিধাবাদী এলিট কিংবা তৃতীয় শক্তি। বাংলাদেশের রাজনৈতিক ইতিহাসও এ চক্রের বাইরে নয়। তাই গণতান্ত্রিক প্রক্রিয়া পুনঃপ্রবর্তনের সংগ্রামের মধ্যেই বের করে আনতে হবে বিকল্প। অন্যথায় রেজিম পরিবর্তন হলেও নতুন গজিয়ে ওঠা অভিজাত ও দুর্বৃত্তদের স্বার্থচিন্তার কাছে আবারও হারিয়ে যাবে মানবিক রাষ্ট্র গড়ার আকাঙ্ক্ষা। কর্তৃত্ববাদী ক্ষমতাসীন দল তার রাজনৈতিক কৌশল হিসেবেই গণতান্ত্রিক প্রক্রিয়ায় বিকল্প না থাকার বয়ান তুলবে, তবে বুদ্ধিজীবীরাও যদি হুবহু একই বয়ান প্রতিষ্ঠার হাওয়া তোলেন, তাহলে বুঝতে হবে তাঁরা সুবিধাভোগী ও কতৃত্ববাদের সহায়ক। স্বচ্ছ নির্বাচনী প্রক্রিয়ায় নাগরিক তাঁর পছন্দ অনুযায়ী যাকে ইচ্ছা তাকে বিকল্প হিসেবে বেছে নেবেন, এটাই গণতান্ত্রিক প্রক্রিয়া। এ প্রক্রিয়ার বিকশকালে দুই চোরের মধ্যে অপেক্ষাকৃত ‘ছোট’টিকে নির্বাচিত করার লক্ষণ প্রকাশ পায়। তবে গণতান্ত্রিক প্রক্রিয়াকে দীর্ঘ পথ হাঁটতে দিলে ধীরে ধীরে জবাবদিহির সংস্কৃতি বিকশিত হয়ে যোগ্য নেতা গড়ে ওঠার পথ তৈরি হয়। সর্বশেষ ডাকসু নির্বাচনে যে দুটো হলে সুস্থ নির্বাচন হয়েছে বলা হয়, সেখানে নতুন ছাত্রসংগঠন ও স্বতন্ত্র প্রার্থীদের পেছনে পড়ে ছাত্রলীগ ও ছাত্রদল তৃতীয় কিংবা চতুর্থ হয়েছিল। অর্থাৎ বিকল্প তৈরির প্রক্রিয়া গণতান্ত্রিক পদ্ধতিতে সহজাতভাবেই আছে। বিকল্পের বয়ান আসলে শুধু বিএনপি-জামায়াতকে দমিয়ে রাখা নয়, বরং নতুনকেও আটকে দেওয়ার চেষ্টা, বিদ্যমান ক্ষমতাকাঠামোর সুফল হাতছাড়া না করার অভিজাত বুদ্ধিবৃত্তিক কৌশল। এ জন্যই অভিজাতদের গুম, খুন, পাচার, খেলাপি ঋণ, অতিখরচ, অপখরচ, চাঞ্চল্যকর দুর্নীতি, নির্বাচনী অনাচার, ডিজিটাল নিপীড়নমূলক কালো আইনের প্রতিবাদ করতে দেখা যায় না! যখন একটি দেশে শক্তিশালী বিরোধী দল থাকে না, তখন চিন্তাশীলদের মূল কাজ বিরোধী দল তৈরিতে সর্বোচ্চ সহায়তা করা। অন্যথায় ক্ষমতাসীন দলটি কর্তৃত্বপরায়ণ হয়ে দেশের সব প্রাতিষ্ঠানিক শক্তি ও অর্জনকে খেয়ে ফেলে। অভিজাতদের জন্য রাজনৈতিক ‘বয়ান’ তৈরি করে বিরোধী রাজনীতিকে ডি-লেজিটিমাইট করার ফল কোনো দেশেই ভালো হয়নি। বাংলাদেশে অভিজাতদের চাপিয়ে দেওয়া বয়ানের মাধ্যমেই শেখ হাসিনা সরকার ক্রমেই সর্বেসর্বা কর্তৃত্বপরায়ণ (অথরেটারিয়ান থেকে টোটালিটারিয়ান) হয়ে উঠছে। রাজনীতি যখন বিরাজনীতিকরণের খপ্পরে ফয়েজ আহমদ তৈয়্যব ১৫-০২-২০২১
লক্ষ্মীপুর জেলা আওয়ামী লীগের সাধারণ সম্পাদক নুর উদ্দিন চৌধুরী ওরফে নয়ন বলেছেন, ‘ইভিএম এমন এক সিস্টেম, নৌকার বাহিরে কেউ ভোট দিলে ধরি হালান যায়। চিটাগাং (চট্টগ্রাম) এক কেন্দ্রে ইভিএমে নৌকা পেয়েছে ২ হাজার ৩০০ ভোট। এক ভোট পান ধানের শীষ। পরের দিন এ ভোট কে দিছে, ওই ওয়ার্ডের নেতারা তারে ধরি হালান। কত নম্বর ভোট নৌকার বাহিরে গেছে, তা ধরি হালা যায়।’ ‘ইভিএম একটি মেশিন। একুলে কে কোথায় টিপ দেয়, বুঝা যায়। সুতরাং উল্টাপাল্টা টিপ দিয়ে রাজাকার ও খন্দকার মোশতাক হবেন না। যাঁরা এদিন উল্টাপাল্টা টিপ দিবেন, পরের দিন মেশিন চেক করলে সিসি ক্যামেরার মতো বের করা যাবে।’ (প্রথম আলো)
হাগার ব্যবস্থা ঠিক নাই, অথচ আনছে আঠার শ কোটি টাকার হাত ধোঁয়ার প্রকল্প! 'করোনাভাইরাসের বিস্তার বন্ধে দেশের ৭৮টি উপজেলায় বিশ্ব ব্যাংকের আর্থিক সহায়তায় হাত ধোয়ার স্টেশন স্থাপন করা হবে। এর জন্য খরচ হবে ১ হাজারর ৮৩২ কোটি টাকা। পল্লী কর্ম সহায়ক ফাউন্ডেশন (পিকেএসএফ) প্রস্তাবিত ‘বাংলাদেশ রুরাল ওয়াটার, স্যানিটেশন অ্যান্ড হাইজিন ফর হিউম্যান ক্যাপিটাল ডেভেলপমেন্ট’ শীর্ষক এই প্রকল্পটি বাস্তবায়ন করবে। এই অর্থায়নের জন্য আজ সরকারের অর্থনৈতিক সম্পর্ক বিভাগ (ইআরডি) ও বিশ্বব্যাংকের মধ্যে চুক্তি হয়েছে।' (সূত্র-ডেইলি স্টার ৯-২-২১, লিংক ১ম কমেন্টে)। ১। দেশের উপজেলা ৪৯২টি। সরকার যে ভাবেই ৭৮ উপজেলা নির্বাচন করুক না কেন এখানে বৈষম্য হবে। ২। ৭৮টি উপজেলায় খরচ ১ হাজারর ৮৩২ কোটি টাকা হলে ৪৯২টি উপজেলায় খরচ পড়ে ১১ হাজার ৫৫৬ কোটি টাকা। মগের মুল্লুক পাইসেন দেশটাকে? এই খরচ নির্ধারণের যৌক্তিকতা কই? কারা এসব খরচের এস্টিমেশান করে। যারা টেন্ডার পাবে তাদের চৌদ্দ গুষ্ঠীর লুটের সঞ্চয় করাই কি খরচ প্রাক্কলনের মূল লক্ষ্য? জনতার পকেটের টাকা দিয়ে? ৩। এর চেয়ে বরং সাবান, স্যানিটাইজার, হ্যান্ড স্টেরিলাইজারে ভ্যাট, কাঁচামাল আমদানী শুল্ক কমান। ৪। বরং হাত ধোঁয়ার জন্য সামাজিক সচেতনতা প্রোগ্রাম করুণ। মানুষকে সচেতন করা গেলে লুটের প্রকল্প লাগবে না। সচেতন করে, নিরাপদ জীবাণুনাশকের দাম কমিয়ে, নগর পরিচ্ছন্ন রেখে রোগের বিস্তার উৎস থেকে নিয়ন্ত্রণ করুন। ৫। সারাদেশের গ্রাম ওয়ার্ড ভিত্তিক পাবলিক টয়লেট স্থাপন ও টয়লেট পরিষ্কারের পরিচ্ছন্নতা কর্মী নিয়োগ দিন। ব্যবস্থাপনা উন্নত করুন। যে কয়টি শুহুরে পাবলিক টয়লেট আছে সেখানে প্রতিবার ব্যবহারে ৫/১০ টাকা খরচের জন্য গরিব লোকে সেখানে যেতে পারে না। এভাবে দিনে অন্তত ৫০ টাকা বিল আসে। চাহিদামতো পাবলিক টয়লেট করে সেখানে হাত-মুখ ধোয়ার ব্যবস্থা জরুরি। এর পরে আসবে হাত ধোঁয়ার আলাদা পদ্ধতি। বেসিক ঠিক না করে কিছু লোকের অর্থ লোপাটের প্রকল্প কেন? পিকেএসএফ আর স্থানীয় সরকার প্রকৌশল অধিদপ্তরকে অনুরোধ করি, আর যাই করে দেশের শতভাগ মানুষ যাতে ছোট-বড় টয়লেটের পর সাবান দিয়ে হাত ধোয় সেই অবকাঠামোর ব্যবস্থা করেন, সেই সচেতনতা টা তৈরি করার চেষ্টা করেন। এগুলা হাত ধোঁয়ার ষ্টেশন নিয়ে হবে না। লোকে বস্তিতে হেগে এসে স্টেশনে হাত ধুতে যাবে না। গ্রামের সেমি-পাকা ল্যাট্রিনে হেগে উপজেলা শহরে গিয়ে হাত ধুতে যাবে না কেউ। ৬। দেশের স্কুল গুলোর নোংরা ও অপর্যাপ্ত টয়েলেটে বাচ্চাদের যে টয়লেট ভীতি তা নিয়ে আগে লিখেছি। এতে শিশুদের অনেক মানুষিক ও শারিরীক সমস্যা হচ্ছে। হাজার হাজার স্কুলে নেই মেয়েদের জন্য আলাদা স্যানিটেশন ও পিরিয়ড সাপোর্ট সুবিধাগুলো। কয়েকশ স্কুলে ফটোসেশনের জন্য মেয়েদের টয়লেট করে, হাজার স্কুলের টাকা লুটপাট করা হয়েছে। হাজার হাজার স্কুলে মেয়ে বান্ধব টয়লেট নেই। নিরাপদ হাত-মুখ ধোঁয়ার পানির ব্যবস্থা নাই। ৭। ড্রেন, জলাশয়, রাস্তা পরিষ্কার রাখুন, খাদ্য ভেজাল দুর করেন এবং মোস্ট ইনপরট্যান্ট নিরাপদ ও জীবাণু মুক্ত পানির ব্যবস্থায় বিনিয়োগ করেন। খানা জরিপ মতে বর্তমানে প্রায় ৩৫% লোকের নিরাপদ পানির অভাব। ৮। এই যে কোটি লোকের নগর, ঢাকা চট্রগ্রাম, বিভাগীয় শহর- আছে কোথাও ভাসমান মানুষ, বস্তিবাসী কিংবা ভাসমান শ্রমিকের টয়লেটের ব্যবস্থা? আছে কোথাও পথচারীর জন্য খাবার পানির ব্যবস্থা? কিংবা পাখ পাখলির জন্য নিরাপদ পানির জলাশয়? শুধু সংক্রমিত জীবাণুই ভয়ের, বাকি জীবাণু প্রতিরোধের ব্যবস্থাপনার বোধ নেই কেন? আর, করোনা! হাট বাজার দোকান-পাট, বিয়ে শাদি, সমাবেশ, মসজিদে, অফিসে আদালতে গাদাগাদি করে জমায়েত করে যে করোনা ছড়াবে তা কি স্টেশনে গিয়ে হাত ধুলেই চলে যাবে? জনাব! যে দেশে টয়লেটের ব্যবস্থা ঠিক নাই সেখানে আঠার শ কোটি টাকার প্রকল্প কিভাবে শুরু হয় যার এন্ড কষ্ট সাড়ে ১১ হাজার কোটি টাকার বেশি। নন্সেন্স ও নির্বোধ ব্যয় নয়, যায়গা মত খরচ করেন। প্লিজ! হাগার ব্যবস্থা, ছুছুর ব্যবস্থা আগের করেন, পাবলিক টয়লেটে পানি ও সাবানের ব্যবস্থা করেন।পরে হাত ধোঁয়ানোর আলাদা ব্যবস্থা করেন। দেশের লক্ষ লক্ষ মসজিদে হাত ধোঁয়ার জন্য ফ্রি ওজুখানা আছে। ৭৮ উপজেলায় যদি আপনাদের আঠার'শ কোটি টাকা লেগে যায়, ভাবতে পারেন! হাত মুখ পা ধোঁয়ার পিছনে, পায়খানা প্রশ্রাবের পিছনে নাগরিক বিনিয়োগ কত?
১। দুই কেন্দ্রে এক প্রার্থীর মূল ফলাফলে ভোটসংখ্যা ছিল যথাক্রমে ২৩০ ও ২৫২। কিন্তু চট্টগ্রাম স্টেডিয়ামে ফলাফল ঘোষণার সময় সেই ভোটের পরিমাণ মুহূর্তেই হয়ে গেল যথাক্রমে ২২০০ ও ১৯৭৫ ভোট! ২। অপর এক প্রতিবেদনে রিটার্নিং কর্মকর্তা হাসানুজ্জামান বলেন, “নির্বাচন নিয়ে আমরা সফল। কিন্তু নির্ভুলভাবে ফল দিতে সময় লাগছে।” ‘নির্ভুল’ প্রক্রিয়া নিয়ে জানতে চাইলে হাসানুজ্জামান ব্যাখ্যা দেন এভাবে- “ইভিএমে যে ফল পাওয়া যাচ্ছে, তা নির্ভুলভাবে দিতে আবারও ম্যানুয়ালি যোগ-বিয়োগ করে কম্পিউটারে দিচ্ছে। তাই সময় বেশি লাগছে।
ফাইজ় তাইয়েব আহমেদ ভোটগ্রহণের পর সাড়ে আট ঘণ্টা পেরিয়ে গেলেও যখন পূর্ণাঙ্গ ফল পাওয়া যাচ্ছিল না, তখন তার কারণ জানতে চেয়েছিলেন সংবাদকর্মীরা। তার উত্তরে রিটার্নিং কর্মকর্তা হাসানুজ্জামান বলেন, “নির্বাচন নিয়ে আমরা সফল। কিন্তু নির্ভুলভাবে ফল দিতে সময় লাগছে।” ‘নির্ভুল’ প্রক্রিয়া নিয়ে জানতে চাইলে হাসানুজ্জামান ব্যাখ্যা দেন এভাবে- “ইভিএমে যে ফল পাওয়া যাচ্ছে, তা নির্ভুলভাবে দিতে আবারও ম্যানুয়ালি যোগ-বিয়োগ করে কম্পিউটারে দিচ্ছে। তাই সময় বেশি লাগছে।
মিয়ানমারের ব্যাপারে কৌশলগত সমঝোতায় বাংলাদেশ যাতে অক্ষম পক্ষের পেছনে সময় নষ্ট না করে। মিয়ানমারের জান্তার সঙ্গে ভারত ও জাপানের মতো পক্ষগুলোর সম্পর্ক ব্যবসায়িক ও বিনিয়োগনির্ভর বই বেশি কিছু নয়। জাপান ও ভারত মিয়ানমারে বিনিয়োগ ও বাণিজ্য বাড়াতে প্রত্যাশী একটি পক্ষ ভিন্ন কিছু নয়। কিছু বিশ্লেষক জাপান-ভারতের অবস্থানের দিকে দৃষ্টি দিতে পরামর্শ দিয়েছেন সরকারকে। আমি মনে করি, এটা শুধু পর্যবেক্ষণমূলক হতে পারে। বাংলাদেশের বরং সরাসরি চীন, মার্কিন যুক্তরাষ্ট্র ও আসিয়ানের সঙ্গে আলোচনায় যাওয়া চাই। চীন মিয়ানমারের সামরিক জান্তার সঙ্গে ব্যাপকভাবে সরাসরি জড়িত সর্বোচ্চ পক্ষ, মার্কিন যুক্তরাষ্ট্র রোহিঙ্গা বিষয়ে বাংলাদেশকে সর্বোচ্চ অর্থসাহায্য দানকারী পক্ষ। আসিয়ান রোহিঙ্গা প্রত্যাবাসন বিষয়ে নিষ্পত্তিকারী আলোচনার পক্ষ। ভারতসহ অন্য দেশের ভূমিকা রোহিঙ্গা প্রত্যাবাসন বিষয়ে ম্রিয়মাণ, অস্পষ্ট এবং কিছু ক্ষেত্রে বাংলাদেশের স্বার্থের সরাসরি বিপরীতও। জাতিসংঘের ভোটাভুটিতে বিষয়টি পরিষ্কার হয়েছে। তাই অযথা পক্ষের পেছনে ঘুরে বাংলাদেশের সময় নষ্ট করা উচিত হবে না। 
দুর্নীতির সূচকে দুই ধাপ অবনতি! প্রধানমন্ত্রী শেখ হাসিনা দুর্নীতির বিরুদ্ধে গলাভরা প্রতিশ্রুতি দিয়েছেন। কিন্তু ছোট মাঝারি ও বড় বড় চুরি, দুর্নীতি থামাতে তাঁর এসব গলাভরা কথার কোন বাস্তবায়ন আমরা দেখি না। উন্নয়নের গলাভরা অতি উচ্ছ্বাসের পর দুর্নীতির সূচকে ১০০ তে ২৬ স্কোর পাওয়া বাংলাদশের জন্য লজ্জ্বার ব্যাপার। টিয়াইবি'র ভাষায় -"দুর্নীতির ধারণা সূচক (সিপিআই) ২০২০-এ বাংলাদেশের স্কোর (২৬) অপরিবর্তিত থাকলেও সর্বনিম্ন থেকে গণনা অনুযায়ী ২০১৯ সালের তুলনায় অবস্থানের দুই ধাপ অবনতি হয়েছে। বৈশ্বিক গড় স্কোরের (৪৩) তুলনায় এবারও বাংলাদেশের স্কোর যেমন উল্লেখযোগ্যভাবে কম, তেমনি গতবারের মতই বাংলাদেশ দক্ষিণ এশিয়ায় দ্বিতীয় সর্বনিম্ন স্কোর ও অবস্থানে থাকায় দেশে দুর্নীতির ব্যাপকতা ও গভীরতা এখনো উদ্বেগজনক"। কোভিড-১৯ অতিমারির প্রেক্ষাপটে দুর্নীতির ভয়াবহতা ও বিস্তৃতি প্রকটভাবে প্রকাশ পেয়েছে। তাই দুর্নীতির বিরুদ্ধে ‘শুধুই প্রতিশ্রুতি’ কিংবা ‘অস্বীকারের সংস্কৃতি’ আর ‘স্বল্প পরিসরের অভিযানে’র বাইরে গিয়ে আরো বিস্তৃত, কঠোর ও কার্যকর পদক্ষেপ গ্রহণ করতে সরকারের প্রতি জোর দাবি জানিয়েছে টিআইবি। বালিশ তোলা, পর্দা কিনা, পুকুর কাঁটা, খুচুড়ি রান্নার ছোট দুর্নীতি থেকে সহ মদ-জুয়া-ক্যাসিনো ব্যবসায় কালো টাকা অর্জনের মাঝারি দুর্নীতি পেরিয়ে খেলাপি ঋণ, পাচার, ব্যাংক চুরি আর বাৎসরিক উন্নয়ন প্রকল্পের অর্থচূরির ঘটনা গুলো বাংলাদেশে চলমান আছে। করোনা মহামারিকে আয়ের উপায় বানানোর রাজনীতির নির্লজ্জ্ব প্রদর্শন বাংলাদেশে হয়েছে। দুর্নীতি দমন কমিশন বড় চোরদের রক্ষা করে মাঝে মধ্যে চুনোপুঁটি ধরার কৌশল জারি রেখেছে, এতে আন্তর্জাতিক অবস্থানে বাংলাদেশের অবস্থান আরো পিছাচ্ছে, কারণ ডিজিটাল গভর্ণেন্স চালু করে বিশ্বের দেশে দেশে দুর্নীতি কমানোর পালে হাওয়া এসেছে। দক্ষিণ এশিয়ায় দেশ ভুটান, মালদ্বীপ, আফগানিস্তান দুর্নীতি কমিয়েছে। দীর্ঘ যুদ্ধবিদ্ধস্ত আফগানিস্তানের পরেই বাংলাদেশ এখনও দক্ষিণ এশিয়ার শীর্ষ দুর্নিতিগ্রস্ত দেশ। করোনা কালে ত্রাণ (চাল তেল টাকা) চুরি, পিপিই দুর্নীতি, স্বাস্থ্য সুরক্ষা সামগ্রী, হাস্পাতেলের বায়ো মেডিক্যাল যন্ত্রপাতি, নেবুলাইজার ভেন্টিলেটর ক্রয়ের দুর্নীতি গুলো টিআইবি জরিপের আওতায় সঠিক ভাবে আনা হয়েছে কিনা এই নিয়ে সন্দেহ আছে। এই প্রত্যেকেটা খাত দুর্নীতির ধারণা জরিপের আওতায় আসলে বাংলাদেশের অবস্থান আরো খারাপ হতে পারতো। শুধুই স্বাস্থ্য খাতের চুরি নয়, বরং ঘোষিত প্রণোদনা গুলোর টাকা জালিয়াতি, প্রকল্প ব্যয়ের বর্ধন, ট্রেন বিয়ারটিসি সহ যাবতীয় ক্রয় দুর্নীতির গুলা উল্লেখযোগ্য। একটি জরিপের ফলাফল নির্ধারণে জরিপের প্রশ্ন, স্থান ও ফোকাস গ্রুপ ডিজাইনের ভূমিকা আছে। এতে টিআইবি সরকারকে বেশি বিব্রত করতে না চাওয়ার বিষয় আছে কিনা জানা নেই। তবে এত সব কেলেংকারীর পরেও স্কোর একই থাকা বিস্ময়কর লাগছে! ২ দশকের বেশি সময় পরে এসেও বাংলাদেশের দুর্নীতির নম্বর ওয়ান পজিশনের লজ্জ্বা কেটেছে বলা যায় না। স্পস্টতই যুদ্ধ বিধ্বস্ত হওয়ায়, রাজনৈতিক অস্থিতরায় পড়ে বহু দেশ পথ হারানোয় তালিকায় পিছিয়ে পড়েছে বলে বাংলাদেশের অবস্থান কিছুটা ভাল দেখাচ্ছে। কিন্তু স্কোরের দিক থেকে কার্যকর কোন উন্নয়ন দেখি না। এখন ১০০ তে ২৬। ২০০১ সালে বাংলাদেশ দুর্নীতিতে চ্যাম্পিয়ন ঘোষিত হয়, এই সূচকের জরিপ কাল ছিল তার আগের আওয়ামীলীগ আমলের শেষ বছর অর্থাৎ ২০০০ সালের ডেটায় বাংলাদেশ ১ নম্বর হয়েছে। আওয়ামী লীগ এটা বিএনপির উপর চাপিয়ে দিলেও টিয়াইবি এর সুস্পষ্ট ব্যাখ্যা দিয়েছিল। পরের চার বছর বিএনপি দুর্নীতি বন্ধে স্পষ্ট পদক্ষেপ নেয়নি এবং একই ভাবে চ্যাম্পিয়ন ছিল। বরং অন্য দেশ গুলো খারাপ করায় বিএনপির শেষ বছরে কয়েক ধাপের উপরে উঠার ঘটনা ঘটেছে মাত্র। দলটি ১৪ বছর ধরে ক্ষমতার বাইরর থেকে তার অনুতাপ কতটা করেছে এই আলোচনা ভবিষ্যৎ এ আবারো প্রাসঙ্গিক হবে। ক্ষমতাসীন রাজনৈতিক দল হিসেবে আওয়ামী লীগ ২১ বছর পরে এসেও দুর্নীতির ধারণা সূচকে অবনমনের লিগেসী বহন করছে। এ গ্লানি বড়ই লজ্জ্বার। এখন আর অন্য দলকে দোষারোপের সুযোগ নেই, টানা ১২ বছর একই দল ক্ষমতায়, বাংলাদেশের ইতিহাসে এমন সূযোগ কারাও হয়নি। তাই দায়িত্ব আওয়ামী লীগকেই নিতে হবে। আর কত দিন এই লজ্জ্বা চলবে? সরকারের সর্বোচ্চ পর্যায় থেকে দুর্নীতির বিরুদ্ধে যে জিরো টলারেন্স ঘোষণা করা হয়েছে, তার ঘোষণা ও বাস্তবায়নের মধ্যে বিশাল ফারাক আছে। এই ফারাক বন্ধে রাজনৈতিক স্ট্যান্টবাজি নয় বরং সততা দেখানোর কিছু চেষ্টা হোক।
দারিদ্র্য নিয়ে কাজ করে তিন মহান বাঙালি নোবেল জয়ের অনন্য গৌরব অর্জন করেছেন। তথাপি নোবেল জয়ে দারিদ্র্য জয় হয়নি পুরোপুরি। দারিদ্র্যকে শুধুই জাদুঘরে আটকে রাখাও সম্ভব হয়নি। দারিদ্র্যকে জাদুঘরে পৌঁছানোর স্বপ্ন পুরানো কৌশল দিয়ে সম্ভব হয়নি। করোনার পরে দারিদ্র্য বেশ বেড়েছে। তাই পুরানো দারিদ্র্য বিমোচন কৌশল নিয়ে ভাবার সময় হয়েছে। এই নিয়ে আজকের লেখা। 
