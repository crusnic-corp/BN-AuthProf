আচ্ছা একটি শব্দের গুরুত্ব বোঝাতে সেই শব্দের সামনে আরেকটি আলাদা শব্দ জুড়ে দেয়াকে কী বলে?শব্দলংকার,উপসর্গ এসবের মত আর কী! লক ডাউনের আগে কঠোর না বসালে কার কী এসে যায়? একটা ভয়,ত্রাস বা ধামকি, একটা হুমকির মতো লাগে আচানক। সীমিত পরিসরে মুক্তি পেয়েছে।কিন্তু যুক্তি খুঁজে পাচ্ছিনা কঠোর লকডাউনের। এই লক ডাউনের প্যারায় বারবার প্রমাদ গুনেছি করোনাকে যতই এড়িয়ে চলেছি সে ফাঁদ পেতে ঠিকই আমাকে ছুঁয়ে যাবে একদিন।কত অসুখেও ডাক্তারমুখো হইনি ঝুঁকিপুর্নো এলাকা বলেই।আর আজ আমাকে সেসব ডাক্তারের কাছেই যেতে হচ্ছে একবারে নাকে মুখে গলায় যেন সরাসরি ঢুকে যেতে পারে। এদিনের জোয়ান ডাক্তারেরা বিদ্যার চেয়ে ইগোতে পরিপূর্ণ। যদি বলি আপনার মেশিন,যন্ত্রপাতি ডিসইনফেক্ট করা আছে? তবে তো রক্ষা নেই।নাপিতের কাছে গেলেও তারা চোখের সামনে ধুয়ে মুছে ঝেড়ে ব্লেড পাল্টিয়ে সন্তস্ট করে।কিন্ত এরা নিজেদের হাত মুখ সেফ রেখে আচানক মুখের মধ্যে পুরে দিচ্ছে ধাতব যন্ত্র যেটা আগের রুগীর মুখ থেকেই বের করেছে। স্বান্তনা হিসাবে একটা গ্লাসে ডেটল/ স্যাভলনের মধ্যে চুবিয়ে রাখছে মাত্র।ভাবুনতো কেমন গা গুলে ওঠে? পাঁচতারা হোটেলের পাচকেরা কড়া নজরদারিতে থালাবাসন,চামচ ধুয়ে নেয় ক্লিনার দিয়ে মেশিনের মাধ্যমে।পানি ঝরে গেলে ওয়েটাররা সেসব পরিচ্ছন্ন হাইজেনিক কাপড়ে মুছে নিয়ে তারপর ব্যবহারের জন্য জমা করে। ডাক্তারদের কী এমন শিক্ষা থাকা উচিৎ নয়? যাই হোক এখন ৯৮ ডিগ্রি অথচ দেহ ভেঙে জ্বর নামার অনুভূতি ভেতরে। ধীরে ধীরে শক্তি সাহস ডাউন হয়ে আসছে।এঘর ওঘর করতেও বড্ড ক্লান্তি আর অনিহা জেঁকে বসছে।পিন পিন ব্যথা চলছেই অবিরাম।চোয়ালে হাত ছোঁয়াতেও বড় ভয়।সেখানে আগুনের তাপে মোম গলে আছে।যদি হাতের আঙুলে উঠে আসে কিছু তার? পাশের ফ্লাটের আপা জানালো,কাল যদি আর দেখা না হয়,রেযা ভাই তাই জানিয়ে রাখছি কাল ২৬ আমরা বাসা শিফট করে চলে যাচ্ছি। পাঁচজনের পরিবার এতদিন অলক্ষ্যে আমাকেই নিরাপত্তা দিয়েছে।কিছু হলে বিপদে ওদের অন্তত ডেকে জানাতে পারবো।হায়! কাল রাতে কালরাত আমার জন্য সুনসান চারতলা ভুতের মতো কোমরে দু-হাত রেখে হাহা করে হাসবে। মুক্তি চাই মাগো! এত ভয় নিতে পারছি না আর।যদি ছেড়ে গেলে আমাকেও নিলে না কেন সাথে??
যতক্ষণ থাকি ঘুমে থাকি বেশ ভালো।ঘুম টুটে জাগতেই ব্যথা ফিরলো। কলকাতার সুদর্শন,মিস্টভাষী ডাক্তারের কথাগুলো হাড়ে হাড়ে মিলে যাচ্ছে। এ ব্যথা ছড়িয়ে পড়ছে কানের দিকে।উপরে মাথার দিকে হয়তো এখন আর স্পষ্ট করে বলতেও পারবো না,ব্যথাটা ঠিক কোথায়?রনি ডাক্তারকে তো সেদিন বলতে পেরেছিলাম,মাড়িও চোয়ালের চামড়ার সংযোগের জায়গায়। এখন চোখের নীচে আড়াল তৈরি করেছে ফুলে ওঠা চোয়ালখানি।এমন কি চোখের নীচের বসে থাকা ঢাল ফুলে ফেঁপে চোখকেও করে তুলছে।ছোটখাটো ভেবে এই বড় যন্ত্রণাকেও হয়তো এমন সমস্যাই মনে হতোনা।সমস্যা হলো এভাবেই ফিল্টারে জল ভরতে হচ্ছে।কাপড় ভিজিয়ে কেঁচে ধুয়ে ঘরে তুলতে হচ্ছে। সর্বোপরি নিজের পাকশাকটুকু নিজেকেই করতে হচ্ছে।সেসব খাদ্য নয়।অসুস্থ মানুষের জন্যেও অখাদ্য বিশেষ। শক্ত ভাত এক দিন রেধে তিন দিন খাওয়া।একটা লাউ সিংগাড়ার আলু সাইজে কেটে সর্ষে তেলে ঢেলে সিদ্ধ করে প্রচুর পেঁয়াজ রসুনে ভাজি নাম দিয়ে তিন ওয়াক্ত খাওয়া। বাড়িতে যখন সারি সারি গরু দেখেছি তখনো ওদের নিয়ম করে প্রতি সন্ধ্যায় বিচালি সাইজ করে ছোট ছোট টুকরো করে দেয়া হতো ঠিকই।এবং রাতের দিকে সর্ষের খইল কখনো চিটাগুড় আবার সকালের, দুপুর ও রাতের জমিয়ে রাখা ভাতের মাড় মিশিয়ে পরম মমতায় কাজের লোকেরা তাদের সারাদিনের সংগীদের খাওয়ার ব্যবস্থা করে যেতো । তাছাড়া মাঠে স্বাধীন ভাবে বেঁধে রেখে অবাধে সবুজ সুন্দর ঘাস খাওয়ার স্বাধীকারতো ছিলোই।ওদেরও খাবারে বৈচিত্র্য ছিলো।আমার নেই। আমার লেখা পড়ে হয়তো পরামর্শ আসবে,তুমি একটু নরম করে ভাত রেধে নিলেই তো পারো! একটু ভিন্ন ভিন্ন সবজি,কখনো মাছ বা একটা মুরগী রান্না করে নিলেই হয়,বা কারো বাসায় পাঠিয়ে একটু রান্না করে দিতে বললেও কেউতো না করবে না।তোমার ইচ্ছায় তুমি কষ্ট করছো।তোমার ঘাড় অনেক ত্যাড়া। এরাই একদিন সকলে মিলে আমাকে একলা করেছিলো। আমার ছেলে ইংলিশ মিডিয়াম স্কুলে পড়লে ওদের কষ্ট হয়।ওরা সরকারি স্কুলে ভর্তির কথা বলতো।বাড়িয়ালা ভাড়া বাড়ালে বলতো ফ্লাট বাসায় থাকার কী দরকার, একটা টিনশেড বাসা নিলেইতো পারো?ওরা জানেই না ওদের ফেলে যাওয়া টিনের বাড়ি ঢাকাতে ততদিনে বিরল।যা মেলে তা সব কুড়িল বস্তি,অমুক ঝোপ তমুক বস্তিতেই।জানলে নিশ্চিত ভাবে সেখানেই থাকার পরামর্শ দিতো।কিন্তু এজমার মানুষ আমি স্যাঁতসেতে ওসব মাটির কাছে থাকলে আমাকে তাহলে বারোমাস এজমার প্রকোপেই কাটাতে হতো। এভাবেই নিজ উপার্জনের সাথে পৈত্রিক সম্পত্তির কিছু আয় রোজগার যোগ হলে আমি সংসার সামলাবার স্বপ্ন দেখতাম। একদিন অসহায় আর বিরক্ত হয়ে সংসার ভেঙে দিলাম তিন বছরের জন্য। বৌবাচ্চা চলে গেলো। বৌকে বললাম তোমার মুক্তির আনন্দে আমাকে ভুলে যেওনা।নিজে উপার্জন করতে শিখবে, সংসারের কাজ করতে হবে না।সে আরামে অভ্যস্ত হয়ে গেলে জানি তুমি ফিরবে না। যদি ভালবেসে থাকো,যদি বাচ্চাদের সুন্দর জীবন উপহার দিতে চাও ফিরে এসো সময়ে। গত চার বছরে বৌ একদিন একাবারও এলো না।এলো করোনা।অনেক পরিবারের মতই লন্ডভন্ড করে পন্ড করে দিলো আমার ছোট্ট সুন্দর পরিকল্পনা। যারা বারবার একই ব্যথা, নিজের সমস্যার কথা পড়ে বিরক্ত হলেন,তাদের কিছু বলার নেই।বিরক্ত আমিও হই একই অসুখ,একই সমস্যার কথা ঘন ঘন পোস্ট দেখে।বিরক্ত হই কারন দোয়া করা ছাড়া আমাদের আর কিছুই করার থাকে না জেনে।আপ্নারাও কিছু করার নেই বলেই বিরক্ত হচ্ছেন।কিন্তু যাদের কিছু করার আছে তাদের কাছে পৌঁছানোর জন্যেই এখানে লেখা।আমি তাদের করিয়াছি ক্ষমা প্রভু।তুমি কভু করিবে না। রাত নামছে।ভয় বাড়ছে। ধন্যবাদ যারা তবুও এতক্ষণ পড়লেন। 
শনিবারের অপেক্ষায় আজ পবিত্র জুম্মাবার।সকালে উঠে ইনবক্সে জুম্মাবারের শুভেচ্ছা শুভকামনা কিছু পেয়েছি বটে।তার সাথে দাঁতের ব্যথা উপশমের কিছু পরামর্শ, ঔষধপত্রও,আর কিছু টিউবের লিংক। সুদীপদা মানে মিঠু ভাই একাই দিয়েছেন তিনচারটা।তার মধ্যে কলকাতার এক সুদর্শন ডঃ এর'টা বার কয়েক এটেম্প নিয়ে খুলতে পেরেছি। হয়েছে কি আজকাল রোবট কিনা সেই পরীক্ষা দিতে গিয়ে আমার খুব ভুল হয়ে যায়।যে কারনে অনেকের লিংক ওপেন করতে গিয়ে বিরক্ত হয়ে হাল ছেড়ে দিয়ে অন্য কাজে মনোনিবেশ করি।আর সেন্ডারকে কখনো বুড়ো আঙুল, কখনো হৃদয়ের ইমোতে ক্লিক করে দিই।পড়িনি/দেখিনি তো কী হয়েছে? পাঠিয়েছো তো! সৌজন্য আমিও জানি। যাই মাত্র তিনটে ঘরোয়া পরামর্শে, আমার ঝক্কি লাগায়, অন্যটা যেখানে সতেরো টোটকা দেয়া আছে সেগুলো শুনলাম।হাতের কাছে ভিনেগার ছিলো,তুলো ছিলো।আর কী, নে লাগা! লাগিয়ে দিলাম।উৎকট স্বাদ আর বিকট গন্ধ সহ্য করে দাঁতের যেখানে বিরাট ফাঁক সেখানে গুঁজে দিয়ে খামটি দিয়ে ঠোঁট এঁটে বসে রইলাম।মুখ ভরে গেলো তুলো চিপা ভিনেগার,থুথু, লালা ভেতরে সব একাকার। ব্যথায় গুঁতোগাঁতা লেগে আরো বেড়ে গেলো এক দেড় ইঞ্চি।সহ্য করছি মিরাকলের আশায়।আল্লাহকে ডাকছি।মা'কে মনে করছি।ফেলে আসা সুখের কোন স্মৃতি মনে করে যদি সে হাতের পরশ অনুভব করতে পারি,এ ব্যথা কিছুক্ষণ ভুলে থাকা যাবে। দেড়/ দুই মিনিটের মধ্যে ম্যাজিকের মতো ব্যথা নেমে গেলো।যে ব্যথা রণি ডাক্তারের প্রেস্ক্রিপশনে কমেনি।কমছে না।ধারণা করছি যেটুকু কম মনে হয় সেটা ব্যথার নেচার অনুযায়ী হয়তো।কিছুটা সময় বিরতি দিয়ে সে আবার শুরু করে। ব্যথা যখন কমেই গেলো ভেজানো কাপড় ধুয়ে ফেলা যাক।দুসপ্তাহ তারে ঝোলানো রয়েছে।দুস্টু মেঘলা আর দস্যি বৃসটির জন্যে ধোয়ার সময় মেলেনি।আজ রোদ্দুর নেচেছে আমার বারান্দায়।আজকেতো ধোয়া চাইই চাই। সব শেষে আবার যখন ফেসবুকে ফিরলাম।সাইফুদ্দিন আহমেদ নামের আইডি থেকে একটি ফ্রেন্ড রিকোয়েস্ট দেখে চমকে গেলাম।সম্ভবত মানিকগঞ্জ এর নান্নু ভায়ের নামও সাইফুদ্দিন আহমেদ বা এমন কিছু।কত শখ কত স্বপ্ন ছিলো একদিন নান্নু ভায়ের সাথে ঘুরবো।ফিজিক্যালি দেখা হবে।খুব মজা হবে।ফেসবুকে আমাদের দারুণ সখ্য।আরও ক'জনে মিলেই।দু'বার সময় সেট করেও শেষবধি ব্যাটে বলে হয়নি সিনক্রোনাইজেশন। দীর্ঘ অদেখায় ধুলোর আস্তরণ অথবা আমারই স্মৃতি ক্ষয়ের দিন সমাগত।আজ নান্নুভায়ের ঠিকমতো নামটাও ভুলে গেছি। অজানা শংকায় আইডিতে ঢুকে পড়েছি।অন্য কেউ অন্য মানুষ। শিল্পী। গান করেন।বিশ্ব সংগীত দিবসে তিনি তাঁর কন্যার ক্যামেরায় ধারণ করা গান গেয়ে পোস্ট দিয়েছেন। আমি শুনছি।শুনছি আর মোহিত হয়ে গেছি।আমি ধন্য হলাম তাঁর সাথে সংযুক্ত হয়ে। করোনা না থাকলে নিশ্চয় তাঁর কাছে ছুটে যেতাম,সে তো বলবার অপেক্ষা রাখেনা।যারা জানেন খুব ভালো করেই জানেন আমাকে। ফেসবুকে আরও একটি পোস্ট দেখলাম,ইফতির।ইফতি আমার বছর দশ আগের সহকর্মী, ছোট ভাইয়ের মতো, বন্ধু।পারস্পরিক শ্রদ্ধাবোধ,ভক্তি ও ভালবাসা আছে আমাদের।আমাদের বিচ্ছেদের পরেই পূর্ণরুপে জানতে পেরেছি ফেসবুকে এসে ও আপাদমস্তক একজন কবি।সংগবিহীন, লাজুক,নিভৃতচারী টাইপের।খুব হাতে গোনা স্বল্প কিছু মানুষকে আমি ভালো মানুষ জানি।ইফতি তাদেরই একজন।আমাদের মেয়ে হলো।নাম রাখলাম উদ্ধৃতি।কয়েক মাস পরে ইফতিদেরও মেয়ে হলো। নাম রাখলো সমৃদ্ধি। আমার অনাধিপত্য আর অপারগতায় মেয়ের নামটা হারিয়ে গেলো নানার পছন্দের কাছে।সে এখন সাদিয়া সুলতানা। পৃথিবীতে আর একটি মেয়ে আমার আসবে না যার নাম হতে পারতো বাবার নামের সাথে মিল রেখে,রেজওয়ানা উদ্ধৃতি। সমৃদ্ধির কথা জেনে আমি সে শোক সামলে নিয়েছি। কিন্তু আজ ইফতির পোস্টে জানলাম ওরা স্বামী- স্ত্রী- সন্তান তিনজেই কোভিড পজিটিভ।ছোটদেরও ভাইরাস ছুঁয়ে যাচ্ছে সে কথা বহু আগে গুজবের মতো শুনেছিলাম।আজ আমার প্রিয় পরিবারের ছোট্ট সমৃদ্ধি মা'য়ের অসুখের কথা দিয়েই তা বিশ্বাস করতে হলো? এ কেমন শুক্রবার! ইফতিকে মন শক্ত রাখতে,ওদের কে সাহস জোগাতে কমেন্টে জানালাম।অথচ আমার মনটাই ঝড়ে নড়ে যাওয়া গাছের মতো মুচড়ে গিয়েছে। আল্লাহ ওদের সহায় হও। গত বছরেও কত পরিবার নিঃস্ব হয়েছে। সব কেবলি খবরের পাতায় ছাপা খবরের মতো পড়েছি।আর আজ চারপাশে আপন মানুষ চেনা জানা পরিবার পিছিয়ে পড়ছে সেই গহ্বরে। চাকরি বিহীন, আয় রোজাগারহীন মানুষের সাক্ষাৎ পাচ্ছি খুব প্রিয় মানুষগুলোর মাঝে। আমি আর দেখতে চাই না।সইতে পারবোনা যদি ঘরে ঘরে চুয়াত্তরের দূর্ভিক্ষ ফিরে আসে খুব গোপনে। আমার ব্যথা ফিরে আসছে।মনও যদ্রুপ ব্যথিত বর্তমানে শরীরও তদ্রুপ, দাঁতের গায়।এবার পেয়াজ রসুনের টোটকা করবো এপ্লাই।আর চব্বিশ ঘন্টার কাউন্ট ডাউনে থাকছি শনিবারের অপেক্ষায়। 
আহঃ দিনভর কষ্ট রাতভর কষ্ট। ব্যথায় ব্যথায় বদখত সুরত।এমনদিনে শুধু মাকে মনে পড়ে।মাকে কাছে চাই।ও ডাক্তার কী ওষুধ দিলে ভাই? ব্যথাতো যায় না যেনো ব্যথাতেই মরে যাই।ঘুমানোর আগে ব্যথা ঘুমে ভেঙেও ব্যথা। এত ব্যথা এক প্রাণ কীভাবে সয়? শুক্রুবার বন্ধ চেম্বার।কে জানে কত দূর আগামির শনিবার!
বৃস্টিপ্রেমি মানুষ বোঝে কোন মেঘে ঝরায় জল একটু হাওয়া লাগতে গায়। অসারের তর্জন গর্জন কোন কোন বিজ্ঞাপনকেও মনে হয়। বিজ্ঞাপনে চমৎকারিত্ব থাকতে পারে চটক থাকা কিছুতেই নয়।
রাস্তাঘাটে কানে ঢুকিয়ে যেগুলো ঘোরাফেরা করে ওগুলোর জুতা খুলে মোজা দি পিটাইতে মন চায় .অবস্থার কোন চেঞ্জ হয়নাই আজও . আমার মেজোবোনের বড়ো ছেলে ভাইবেনের মধ্যে প্রথম ছেলে অনেক আদরের সেই বদমাইশ আমার বাসায় এলো কানের মধ্যে ওটা গুজেই ঘুরতেছে ,মাঝে মাঝে কথাও কয় কার কার লগে যেন. আমি কিছু জরুরি কথাবার্তা কিছু বুঝবাজের কথা বলবো বলে অপেক্ষা করতেছি ,না পেরে একবার বললামও তোর লগে কিছু কথা আছে .সে কয় বলেন মামা শুনতেছি .আমার মেজাজ এতটাই খারাপ হয়ে গেলো যে , কানে মধ্যে (বা..) টুট টুট লাগায়ে আমার কথা শুনতে চাইতেছিস ? তুই কত বড়ো টুটটুট হয় গেছিসরে ?? সেই যে ভাগছে আজও আমার নাম নেয়না .ভুলেই গেছে মনে হয় . এখন আমিও কানে মাথায় ,গলায় পেচাইয়া গান করি ,আরো একটা অর্ডার আছে তার ছাড়াই কানের ছিদ্রে ঢুকাই শুনুম কিন্তু এর নিজস্ব ব্যবহার ,কায়দা কানুন নিয়ে ফাত্রামি করতেতো পারবো না . ওয়াকম্যান আমারও ছিল আমিও সেকালে এটা কেবল ঘুরতে বেরুলেই(ট্রাভেলিংএ ) সাথে নিতাম কিন্তু রাস্তাঘাটে চলাচলের সময় আজকের মতো দুর্দান্ত অশোভন বেয়াদবিটা কখনোই ছিলোনা .
সরকার প্রধান নিজেই বলেছিলেন গ্রামকে শহর বানিয়ে ছাড়বেন, ঢাকা হবে আমেরিকা . আপনি আসছেন ধানী জমির খোঁজে? ( শাহাদাত উদরাজী ) হাহাহা ধান আনা হবে সৌদির মরুতে যখন ফলাবে তারা .বাস্তব ব্যাপার হলো আমাদের ওদিকে প্রত্যন্ত অঞ্চল বলতাম যাকে সেসব জায়গার রাস্তা ঘাট ঘরবাড়ি কমিউনিটির যৌথ বা সার্বজনীন স্থাপনাগুলো বিশ্বের বহু গ্রামের মধ্যেই অন্যতম বলা যাবে .কোনভাবেই গ্রাম বলা যায় না ,সেইসব শহরতলিতে ইতালি পাড়া, জাপান ,আমেরিকা পাড়া খ্যাত দালানকোঠায় বিস্ময়কর সৌন্দর্য .আর এতক্ষণে পাড়ার নাম শুনে নিশ্চয় বুঝে নিয়েছেন বদলে যাওয়ার রহস্য . আমি অভিভূত এই ভেবে যে দেশের স্বনামধন্য শিক্ষিত কুকুরেরা যখন দেশ বেঁচে কানাডা ,অস্ট্রেলিয়া ,আমেরিকাতে সেটল হতে চলে যায় লুটের টাকায় তখন আমাদের গ্রামগুলোর সেইসব অর্ধশিক্ষিত কিংবা নাশিক্ষিত সোনার মানুষেরা নিজগ্রামকেই ঢেলে সাজাতে সচেষ্ট . এ দেশ বদলাবেই এরাই বুকের শ্রম মনের প্রেম দিয়ে আগলে এদেশকে রক্ষা করবে একদিন .যারা লুট করে পালাচ্ছে সুখের সন্ধানে তাদের চিরকালের মতোই দেশ ছাড়া করবে . ধানী জমির খোঁজ নিয়ে লাভ নেই ভুলে যাবেন না আমাদের এক্সপোর্ট /ইম্পোর্ট জোন সবুজ সবসময়, দূরদর্শী নেতারা অন্তত সেই পথে হাঁটছেন.(দেশ প্রেমিক কিনা !)
কয়েকবার দেখলাম।একী অরিজিনাল না শ্যুটিং?বাচ্চাটার জুম চেহারায় তুখোড় এক্সপ্রেশন ছিলো।ক্যামেরার কাজটা সেইরাম হয়েছে।সম্ভবত ডিরেক্টর নিজেই ক্যামেরা চালিয়েছে।পারফেক্ট কাস্টিং আর কস্টিউমও।
এতদিন পরে ফ্ল্যাশ হইলো ?হায় আল্লাহ এরা যে ক'টাকা রাখে আর ক'টাকা জমা দে আমার বহুত দিনের জানবার শখ আছিল .আজ ফাঁস হওয়ায় দিলে শান্তি পাইছি গো!
এবার ব্যাটারি রিক্সা আর ভ্যান বন্ধের সিদ্ধান্ত নিয়েছে সরকার।আমি নিজেও ব্যাটারি রিক্সার পরে নাখোশ।আততায়ীর মতো লাগে হুঁশহাঁশ করে গায়ের পাশ দিয়ে চলে যায়,সামনে পড়লেও গতিরোধ করেনা।কিলবিল করে চারপাশে।অসহ্য আতংক তথা পাব্লিক নুইসেন্স ঘটায়। আমারই বেশি খুশি হওয়ার কথা ছিল এমন সংবাদে। ভ্যান আর পিক আপ এক জাতীয় বাহন নয় যে ভ্যানের মালামাল পিকাপ ভ্যানে বেশি মূল্যে ভাড়া করেও সংকীর্ণ গলিতে প্রবেশ করতে পারে।এই শহরে ভ্যানের শ্রমিক মন্ত্রী পাড়া কিংবা সংসদের সদস্য সংখ্যা থেকেও কয়েশ গুন বেশি তাও জরিপ না চালিয়ে নিশ্চিত বলা যেতে পারে। রাস্তা জ্যামের জন্যে হেরিয়ার আর বি এম ডব্লিউ কম দায়ী নয়,রাজপথ কাঁপিয়ে দাঁপিয়ে সাঁই সাঁই করে কেটে ছুটে যায় তারাও ব্যাটারিআলাদের মতই পথিক বা অপেক্ষাকৃত কম মূল্যের ব্রান্ডকে সাইড দিতে চায় না। যদি সকলের সরকার হয়েই থাকেন তো সমানুপাতিক হারে তাদেরকেও রুদ্ধ করুন। এই আমিও চাইছি না তাদের পুনর্বাসন করলেও দেশের এই আপদকালীন সময়ে তাদের সংকটের মুখে ঠেলে দেয়া হোক। হে মহান সরকার,উন্নয়নের পাশাপাশি আপনাকে মানবিক হওয়াও দরকার।
