যে দেশের সরকারী কর্মকর্তাগণ সিঙ্গাপুরে যান মশা মারার ট্রেনিং নিতে, উগান্ডায় যান পানি নিষ্কাশন ব্যবস্থার ট্রেনিং নিতে, জার্মানিতে যান ডিএসএলআর ক্যামেরার ট্রেনিং নিতে তাদের ক্রিকেটারেরা যে সুদূর আফগানিস্তানে টেস্ট আর জিম্বাবুয়ের কাছে টি টুয়েন্টি খেলার ট্রেনিং নিতে যাবেন, এ তো খুবই স্বাভাবিক ব্যাপার । . দেশের নাম জিজ্ঞাসা করবেন না । নাম বললে চাকরি থাকবে না ।
চারপাশের কিছু মানুষ জোনাকি পোকার মতো । . - কেন ? তারা নিকষ অন্ধকারে অন্যকে আলো বিলিয়ে বেড়ায় ? . - না । অন্যের সুখ দেখলে তাদের পাছা জ্বলে । কারণে অকারণে জ্বলে । তারা হ্যাজাক বাতির মত নিজের পশ্চাদ্দেশ জ্বালিয়ে অন্যের ভুল খুজে বেড়ায় ।
কুকুরের কাছে থেকে বাঙালির শেখার মত কত কিছু ছিলো । . প্রভুভক্তির জন্য কুকুর বিশ্বখ্যাত । বিশ্বস্ততা, সহমর্মিতা, কর্তব্যবোধে কুকুর অনেক মানুষের চেয়ে অনেক বেশি উন্নত । কুকুরের মত বন্ধু হয় না আর, একটি কুকুর আমাদের যতোটা নি:স্বার্থভাবে ভালোবাসে; এমন ভালোবাসা অধিকাংশ মানুষের কপালে জোটে না । কুকুরের কাছে আমাদের শেখার কথা ছিলো কৃতজ্ঞতাবোধ. শেখার কথা ছিলো আন্তরিকতা । . বাঙালি শিখলো শুধু পজিশন ।
মাসুদ রানার সর্বমোট বই ৪৬১ টা । . এই ৪৬১টা বইতে কবীর চৌধুরি, উ সেন, খায়রুল কবীর, জেনারেল কিরকিটি বাওনা, ইটালিয়াল মাফিয়া, ইউনিয়ন কর্স, রডনি বুমার, রুডলফ গান্থার, জ্যাক লেমনস্, গুস্তাভ তাতাভস্কি, মোসাদ, কেজিবি, সিআইএ সহ তাবৎ দুনিয়ার হাজারখানেক ভিলেন মিলে গুলি, ছুরি, বোমা, গ্রেনেড, রকেট দিয়েও রানার যে ক্ষতি করতে পারেনাই . . জাজ মাল্টিমিডিয়া ও তার 'জাজ' এর দল সেই ক্ষতিটা করে দিয়ে যাচ্ছে 
ছোটবেলায় হিন্দি সিনেমায় দেখিয়াছিলাম ছেলে বিদেশ থেকে দেশে ফিরিলে মা কপালে চুম্বন করিয়া তাহাকে বরণ করিয়া নেয় . ডেঙ্গুবন্ধু খোকনসোনার শহরে আসিতে না আসিতে, এইমাত্র একটি এডিশ মশক আমার কপালে চুম্বন করিয়া ঘোষণা করিল . . আহো ভাতিজা, আহো !!
আমরা প্রায়ই বলতে শুনি, এ্যারোসলে আজকাল আর মশা মারা যায় না । . ব্যাপারটা আসলেই তাই, আমি রীতিমতো পরীক্ষা করে দেখেছি । ধরুন, আপনার সামনে মশা উড়ছে দারুণ দক্ষতায় । আপনি তামিল ভিলেনের মত তার নাকে এ্যারোসল স্প্রে করে দিলেন । দেখা গেল, আপনার লিথাল আক্রমণেও মশা ভদ্রলোক কিছুক্ষণ চুপচাপ শুয়ে রইলেন, তারপরেই আবার উঠে বিপুল বিক্রমে আক্রমণ শুরু করলেন । . কখনো ভেবে দেখেছেন, এরকম কেন হয় ? এ্যারোসল তো ভাই মশা মারার জন্যই, মশাকে নেশা করানোর জন্য না । . ধরুণ, আপনার রুমে ১০০ টি মশা আছে । এখন এই ১০০ টি মশা মারার জন্য আপনি গোটাপাচেকবার এ্যারোসল স্প্রে করলেন । এই এ্যারোসল আক্রমণে ধরা যাক ৯০ টি মশা মারা গেল । বাকী থাকলো ১০ টি মশা । . এখন এই ১০টি মশাকে তো বাঁচতে হবে, সারভাইভাল অফ দ্য ফিটেস্ট । সুতরাং, তাদের শরীর, ভবিষ্যত এ্যারোসল আক্রমণ থেকে নিজেকে বাচানোর জন্য এমন একটা সিস্টেম করে নিল, দেখা গেল, এরপরে আর ভবিষ্যত এ্যারোসল আক্রমণে তাদের আর কিছু হচ্ছে না । এই তরিকা বংশপরিক্রমায় তাদের জীনে স্থায়ীভাবে বসে গেল, তাদের বাচ্চা-তাদের বাচ্চাদেরও দেখা যাবে, এ্যারোসলে কিছু হচ্ছে না । . মশা প্রসঙ্গ বাদ দেই । ধরুন, আপনার গত একসপ্তাহ ধরে তীব্র জ্বর । এমনই জ্বর, যে জ্বরের ইয়েতে আর দাড়াতে পারছেন না । আপনি বিশ্বাস করেন, দেশের এমবিবিএস পাশ করা সবাই কসাই, তাদের চেয়ে আপনি বেশি বিশ্বাস করেন পাড়ার ফার্মেসির মালিক কুদ্দুস ভাইকে । আপনি ডাক্তারের ফি দিতে চান না, সুতরাং, আপনি কুদ্দুসভাইয়ের কাছে গিয়ে হাজির হলেন । ফার্মেসিমালিক কুদ্দুসভাই পঞ্চম শ্রেণী পাশ হলেও, গত বিশ বছর ধরে তিনি দেদারসে ঔষধ বিক্রি করছেন, সুতরাং, আপনাকে তিনপাতা নতুন এ্যান্টিবায়োটিক তিনি ধরিয়ে দিলেন । আপনি ২ দিন খাওয়ার পরে দেখলেন আর জ্বর নাই, আপনি বাকী ঔষধ ফেলে দিলেন । . এখন, ধরা যাক, আপনার শরীকে জীবাণূ আছে ১০০টা । কুদ্দুসভাইয়ের দেয়া এ্যান্টিবায়োটিকে,২ দিনে, ৯০ টা মারা গেল । কি হবে বাকী দশটার ?? . গল্পটা পরিচিত লাগছে ? হ্যা, আপনি ঠিকই ধরেছেন, ঐ দশটা বেচে যাওয়া মশার মতোই , আপনার শরীরের থেকে যাওয়া ১০ টা জীবাণু, এবং তাদের বাচ্চাকাচ্চারা, এবং তাদের তাদের বাচ্চাকাচ্চারা তৈরি হবে ঐ বিশেষ গ্রুপের এন্টিবায়োটিক প্রুফ হিসেবে । . এই জিনিসটাকেই বলা হয় ‘এন্টিবায়োটিক রেজিস্টেন্স’ । . এখন, আপনি চাইলেই এ্যারোসলের মত এন্টিবায়োটিক পরিবর্তন করতে পারেন না । কারণ, এন্টিবায়োটিকগুলোর যতোই গালভরা বাহারী নাম থাকুক, মাত্র হাতেগোণা কয়েকটি ধরণ বা গ্রুপ রয়েছে । এখন, যদি আপনি যে এন্টিবায়োটিক খেয়েছেন, এরপর এই গ্রুপের যতোই এন্টিবায়োটিক খান, আপনার শরীরে সেটা আর কোন কাজ করবে না । এভাবে, দিনের পর দিন, গ্রুপের পর গ্রুপ এন্টিবায়োটিক খেতে খেতে, একটা সময় আসবে, যেদিন আলেক্সান্ডার ফ্লেমিং সাহেব আর আপনাকে সাহায্য করতে পারবেন না, বিনা চিকিৎসায় মারা যাবেন আপনি । . ভয়ংকর লাগছে ? আরে আসল ভয়ংকর খবর তো এখনো দেইনি । বাংলাদেশে বঙ্গবন্ধু শেখ মুজিব মেডিকেল কলেজে গতমাসে ৪ দিন বয়সী একটি শিশুর ব্লাড রিপোর্ট দেখলাম । শিশুটি সব কয়টি এন্টিবায়োটিক রেজিস্টেন্ট । অর্থাৎ কোন এন্টিবায়োটিক তার শরীরে কাজ করবে না । শিশুটির বয়স, মাত্র চার দিন । . আপনি ভয়ে ঔষধ খাওয়া বন্ধ করে দেবেন ? আরে দাড়ান ভাই, এন্টিবায়োটিক প্রতিরোধী হবার জন্য আপনার কষ্ট করে ঔষধ কিনে খাবারও প্রয়োজন নেই । সংবাদপত্র দেখুন, দেশে সবগুলো পাস্তুরিত তরল দুধে পাওয়া গেছে এন্টিবায়োটিক । দারুণ স্বাস্থ্যকর ভেবে যে মুরগির মাংস কিনে খাচ্ছেন, শিশুকে খেতে দিচ্ছেন, সীসা আর এন্টিবায়োটিকে ভরা সেই মাংস । দুধে, ডিমে, মাংসে, মাছে – সবখানেই সীসা আর এন্টিবায়োটিকের ছড়াছড়ি । . বিশ্ব স্বাস্থ্য সংস্থা কয়েক বছর আগে থেকেই জানাচ্ছে, বিশ্বে যে পরিমাণ অ্যান্টিবায়োটিক তৈরি হয় তার অর্ধেকই ব্যবহৃত হয় পশু উৎপাদনে। . আমাদের দেশের কৃষকেরাও দেশের অন্য সবগুলো পেশার লোকের মতই সৎ ও সচেতন । তাই তারা গবাদীপশুকে পুষ্টিকর ইউরিয়া সারের পাশাপাশি উচ্চমাত্রার সীসাযুক্ত রেডিমিল এবং এন্টিবায়োটিকসমৃদ্ধ খাবার খাইয়ে থাকেন । সেই গরুর দুধ আপনি পরম নির্ভরতায় কিনে এনে আপনার শিশুর মুখে তুলে দেন, তার সমৃদ্ধ ভবিষ্যতের আশায় । . গ্রামবাংলায় এমন একটা সময় ছিলো, যখন বাঘের আক্রমণে মানুষ মারা যেত । এখন আমরা, ২০১৯ সালে এসে, মারা যাবো ‘সুপারবাগ’ এর আক্রমণে । সুপারবাগ হচ্ছে এমন এক ব্যাক্টেরিয়া যার বিরুদ্ধে কোনো অ্যান্টিবায়োটিকই কাজ করে না। এন্টিবায়োটিক এর দীর্ঘমেয়াদী অপব্যবহারের, এটি ফসল । . আপনি ভাবছেন, হাস্যকর কথা বলছি ? . বাংলাদেশে জাতীয় পর্যায়ে অ্যান্টিবায়োটিক-প্রতিরোধ বিষয়ক সুনির্দিষ্ট তথ্য নেই। সীমিত গবেষণাপত্রে প্রাপ্ত তথ্য অনুযায়ী বিভিন্ন ধরনের অ্যান্টিবায়োটিক-প্রতিরোধী ব্যাকটেরিয়ার সংখ্যা আশঙ্কাজনক হারে বেড়েছে যার মধ্যে বহু অ্যান্টিবায়োটিক-প্রতিরোধী সুপারবাগ রয়েছে। শুধু বঙ্গবন্ধু শেখ মুজিব মেডিকেল ইউনিভার্সিটির আইসিইউতেই শতকরা ২৫ ভাগ ব্যাকটেরিয়া হল সুপারবাগ, যা কিনা সব ধরনের অ্যান্টিবায়োটিক-প্রতিরোধী। . সম্প্রতি প্রকাশিত দ্য টেলিগ্রাফের এক প্রতিবেদনে বলা হয়েছে আইসিইউতে মারা যাওয়া রোগীদের ৮০ শতাংশের মৃত্যুর কারণ হলো সুপারবাগ। মাত্রাতিরিক্ত ও অনিয়ন্ত্রিত অ্যান্টিবায়োটিক ব্যবহারের ফলে এই পরিস্থিতির সৃষ্টি হয়েছে। বঙ্গবন্ধু শেখ মুজিব মেডিক্যাল বিশ্ববিদ্যালয়ের আইসিইউর চিকিৎসক ড. সায়েদুর রহমানের মতে, ২০১৮ সালে বিএসএমএমইউর আইসিইউতে ভর্তি হওয়া আনুমানিক ৯০০ রোগীর মধ্যে ৪০০ জনই মারা গেছে অ্যান্টিবায়োটিকের মাত্রাতিরিক্ত ব্যবহারের কারণে। . বাংলাদেশের অলিগে গলিতে ঘুরছে হাজার হাজার হেলথ রিপ্রেজেনন্টিভ । তাদের কাজ – ফার্মেসীতে ঔষধ বিক্রি করা । ফার্মেসীর কাজ – আপনার কাছে ঔষধ বিক্রি করা । সেই ঔষধে আপনার কি উপকার বা অপকার হলো, সেই দায়ভার কিন্তু কেউ নেবে না । কোটি কোটি টাকার এন্টিবায়োটিকের ব্যবসা, মুড়ি –মুড়কির মত কিনে খেতে থাকেন, বাচ্চাকে হরলিকস দিয়ে দুধ খাওয়াতে থাকেন আর সুকান্তের কবিতা পড়তে থাকেন – “এ বিশ্বকে শিশুর বাসযোগ্য ক'রে যাব আমি. নবজাতকের কাছে এ আমার দৃঢ় অঙ্গীকার” । . বাংলাদেশে একজন ডাক্তার পেটালে আন্দোলন শুরু হয়, একজন ট্রাক ড্রাইভার পেটালে আন্দোলন শুরু হয়, একজন সড়ক দুর্ঘটনায় মারা গেলে আন্দোলন হয় ; কিন্তু একশোজন এন্টিবায়োটিক এবিউজে মারা গেল কেউ জানতে পারে না । কোন ডাক্তার তার রোগিকে এই বিষয়ে জানান না, কোন ফার্মেসির মালিক তার কাস্টোমারদের জানতে দেন না । প্রতিদিন বাংলাদেশে লক্ষ লক্ষবার গুগলে সানি লিয়নকে খোজা হয়, খোজা হয়না আমাদের আসন্ন মৃত্যুর প্রতিকার জানতে উপায়গুলো । . . . যে মাথার কোন কার্যকারিতা নেই, চলুন দেশ ও জাতির উন্নয়নকল্পে আমরা সেই মাথা পদ্মাসেতুর জমাখানায় দিয়ে আসি । 
যুথীজীবন#১ আমি – আজকে সকাল থেকে বার্নিকে খুব মিস করতেসি । বউ – হ্যা, তুমি তো শুধু বার্নিকেই মিস করো । আমি – না, আমি তোমাকেও মিস করি । কিন্তু, আজকে সকাল থেকে বার্নির কথা খুব মনে পড়তেসে । বউ – হ্যা, আমি জানি, তুমি বার্নিকে সাথে নিয়ে কৃতি শ্যাননের কাছে চলে যাবা . আমি – 🙄 ________________________________________________ যুথীজীবন#২ বউ – এই তুমি ফাইনালে কোন দলের সাপোর্টার আমি – আমি নিউজিল্যান্ডের । বউ – কেন ? আমি – ইংল্যান্ড তিন মোড়লের একজন । নিউজিল্যান্ডের লোকজন ভদ্র, আর ওরা শেষম্যাচে আমাদের তৃতীয় ঈদের আনন্দ দিসে বউ - 😞 আমি – আমি তো জানি তুমি ইংল্যান্ডের সাপোর্টার । খেলার জন্য না, ওই টিমে মরগ্যান আছে, এইজন্য । বউ – মরগ্যান এতো সুন্দর …... . আমি - 🙄
আমরা জানি, স্বাধীনতার ঊষালগ্ন থেকেই ভারত আমাদের বন্ধুরাষ্ট্র । শুধু আমাদের পার্শ্ববর্তী দেশ বলে নয়, আমাদের সাথে ভাষায় , সংস্কৃতিতে, ঐতিহ্যে রয়েছে ভারতের ব্যাপক মিল । আমরা বলিউডের মুভি দেখি, গান গাই । আমাদের ক্যান্সার থেকে হুপিং কাশি, যে কোন রোগ হলেই আমরা চিকিৎসার জন্য দৌড় দেই মহান ভারতে । যে কোন বিচারেই আজ আমাদের ভারতকে সমর্থন করা উচিৎ । , কিন্তু . কিন্তু . কিন্তু . আমার . এতো . আনন্দ . লাগে. কেরে ......
ভারতে যখন শিশু আসিফাকে ধর্ষণের পর হত্যা করা হয়েছিল, তখন এরকম একটি পোস্টার সহায়তা করেছিল দেশজুড়ে প্রতিবাদ গড়ে তুলতে । গণজাগরণের মুখে একসময় গ্রেফতার হয় ধর্ষকেরা, বিচার হয় তাদের আদালতে । . আমাদের দেশ স্বাধীন হয়েছে ৪৮ বছর হল । এই ৪৮ বছরের মাঝে ২৫ বছরের বেশি সময় আমাদের রাষ্ট্রপ্রধান ছিলেন একজন নারী । গত ৩৫ বছর ধরে আমাদের বিরোধীদলীয় প্রধান একজন নারী। আইন প্রনয়ণ হয় যেখানে, সেই সংসদের মাননীয় স্পিকারও একজন নারী । . এবং এই দেশে গত ছয় মাসে ধর্ষন হয়েছে ৬৩০ টি । যার মধ্যে অধিকাংশই শিশু । এটা অফিসিয়াল হিসাব । আসল সংখ্যাটি এরচেয়েও কয়েকগুণ বেশি । এবং এই দেশে, ২০১৯ সালে, এখনও ধর্ষণের শাস্তি হিসেবে কাউকে মৃত্যুদন্ড দন্ডিত করা হয় না । অধিকাংশ ক্ষেত্রেই ধর্ষক ধরা পড়ে না, যারা পড়ে তারা কিছুদিন পরে বিচার ব্যবস্থার গোড়ায় কিছু মুদ্রা ঢেলে জামিনে বেরিয়ে আসে । সমাজ দোষ দেয় মেয়েটির পোশাকের, চাকুরির অথবা পরিবারের । . . একজন সাধারণ মানুষ হিসেবে এই পোস্টারটি আমার প্রতিবাদ ( বি:দ্র: আমি গ্রাফিক্স ডিজাইনার নই, সুতরাং, পোস্টারটি দুর্বল হাতে ভারতীয় পোস্টারটির অনুকরণে তৈরি । যে কেউ ব্যবহার করতে পারেন। কোন অনুমতি নেবার প্রয়োজন নেই )
ক্রিকেটারেরা অনেকটা রেসের ঘোড়ার মত । . রেসে যে ঘোড়া প্রথম হয়, দ্বিতীয় হয় – মালিক তাকে ভালোবাসে, দর্শক তাকে ভালোবাসে, জুয়াড়ীরা তার নামে বাজি ধরে । তাকে ভালো ছোলা খাওয়ানো হয়, দলাইমালাই করা হয় । ঘোড়া ট্র্যাকে নামলে সবাই তার নাম ধরে জয়ধ্বনি করে । . পরাজিত , বুড়ো ঘোড়ার কোন জায়গা রেসট্র্যাকে হয় না । কেউ কোনদিন মনে রাখে সেই ঘোড়া কোন সালে কতোটি শিরোপা জিতেছে । অনেক সময়ই মালিক জায়গা খালি করার জন্য মাথায় গুলি করে মেরে ফেলে প্রিয় ঘোড়াটিকে । . তামিম ইকবাল – বাংলাদেশের অন্যতম সেরা ব্যাটসম্যান তাতে সন্দেহ থাকতে পারে, কিন্তু বাংলাদেশের অন্যতম ‘ট্রোলড’ খেলোয়াড়, তাতে কোন সন্দেহ নেই । তার দীর্ঘ ফর্মহীনতা এতোটাই পীড়াদায়ক ছিলো, তামিমের নাম হয়েছিল ম্যাগি নুডুলস । ডানো দুধের বিজ্ঞাপন আর এক সংখ্যার ঘরে রান – তামিমের জীবন আমরা দুর্বিষহ করে তুলেছিলাম । আমি নিজেই তামিমকে নিয়ে স্ট্যাটাস দিয়েছিলাম ট্রোল করে । . তারপর একসময় আমাদের সবার গালে চপেটাঘাত করে তামিম ইকবাল আমাদের সামনে হাজির হন অতিমানবীয় ফর্মে । আমার মত যারা এতোদিন তামিমকে গালির উপরে রেখেছিল, তারা গালি বন্ধ করে তালি দেয়া শুরু করি । আমরা ফোনের মেমরি খুজে দেখতে শুরু করি, তামিমের সাথে কোন সেলফি আছে কিনা । . আমাদের সেই রেসের ঘোড়া আজকে আবারো হাসির পাত্র, গালির পাত্র । . বেশিদিন আগের কথা না । বিশ্বকাপের ঠিক দুইদিন আগেও যদি জিজ্ঞাসা করা হয়, বাংলাদেশের সবচেয়ে যোগ্যতম অধিনায়ক কে ? – অধিকাংশ বাংলাদেশী নি:দ্বিধায় বলবে মাশরাফির নাম । আমাদের হারুপাট্টি বাংলাদেশের ক্রিকেট দলের যে জাগরণ – সেটা মাশরাফির অধিনায়কত্বে । পরিসংখ্যানে তো বটেই, মানসিকতাতেও আমাদের যে অগ্রগতি, আমরা যে ইভেন সেমিফাইনালে খেলার কথা ভাবতে পারি, এতে অন্য যে কারো চেয়ে মাশরাফির অবদান বেশি । . মাশরাফির ফর্ম নেই । ঘোড়াটির পায়ের অবস্থা খারাপ, শরীরে জমেছে মেদ এবং সবচেয়ে বড় কথা, ঘোড়াটির গায়ে লেগেছে রাজনীতির টিকিট । সমস্ত বাংলাদেশের মানুষের নিরবিচ্ছিন্ন সমর্থন এখন আর তার প্রতি নেই । ব্যক্তি মাশরাফি যখন কাঠগড়ায় দাড়িয়ে থাকে, খেলোয়াড় মাশরাফির পক্ষে তখন পারফর্ম করা দ্বিগুণ কঠিন । এবং এই কঠিন পরীক্ষায়, ঘোড়দৌড়ে আমাদের বুড়ো ঘোড়া পাশ করতে পারেনি । . বিশ্বকাপের একদিন আগেও যাদের ফেসবুকে মাশরাফি বন্দনায় দাড়ানো যাচ্ছিল না, আজতে তাদের মুখেই গালি শুনি । তামিম খেলা পারেনা, মাশরাফি কোন যোগ্যতায় দলে থাকে ? – হাজার হাজার ফ্যান থিওরি । . একটু মনে করিয়ে দেই, বিশ্বকাপের আগে আগেই, কিছু ক্রিকেট বিশেষজ্ঞের মতে – সময় ফুরিয়ে গিয়েছিল যে খেলোয়াড়টির – তার নাম সাকিব আল হাসান । একটা ক্রিকেট টক শো দেখছিলাম, সেখানে এই বৌকে পর্দা না করানো, বেয়াদব, হোটেল ব্যবসায়ীকে আহবান জানানো হয়েছিল বাংলাদেশ ক্রিকেট দলকে রেহাই দেয়ার জন্য । সেখানে তিনজন বিশিষ্ট ক্রিকেট বোদ্ধা, যাদের ক্যারিয়ারের সর্বমোট রান সাকিবের এক টুর্নামেন্টের সমান, সাকিবকে তার স্বার্থপর এ্যাটিচুডের জন্য রীতিমতো তুলোধুনো করছেন । এই তিনজনকে নিয়ে আবার একটা টকশোর আয়োজন করা যেতে পারে এখন, দারুণ জমবে ব্যাপারটা । . আজকে, আমার ফেসবুকের ওয়াল ভরা শুধু সাকিব আল হাসান । ব্যাপারটা এমন না যে শিশির আল হাসান পর্দা করতে শুরু করেছে, অথবা সাকিব আইপিএল আর খেলবেনা বলে ঘোষনা দিয়েছে । ব্যাপারটা এই, ঘোড়াটি আবার দৌড়াতে শুরু করেছে । . একই কথা বলা যায় মুশফিকের ক্ষেত্রে, মাহমুদুল্লাহর ক্ষেত্রে, লিটনের ক্ষেত্রে, মুস্তাফিজের ক্ষেত্রে। বাংলাদেশ ক্রিকেট দলের প্রতিটি ক্রিকেটারের ক্ষেত্রে । . একটা কথা বলি, ভাইয়েরা । আমাদের ক্রিকেট দলের একহাজার সমস্যা থাকতে পারে, কিন্তু তাদের সবচেয়ে বড় সমস্যা হল – আমরা । একটা ইমম্যাচিউরড ফ্যানবেস, যাদের ফাকড আপ , প্যাথেটিক জীবনের বিনোদনের খোরাক মেটাতে ১১ জন ক্রিকেট খেলে । ঘোড়া না জিতলে আমরা প্রিয় ঘোড়াটিকে জায়গায় মাথায় গুলি করে মেরে ফেলি । . আমরা ভুলে যাই, কি প্যাথেটিক ছিলো আমাদের ক্রিকেট দল একসময় । আমরা ভুলে যাই এই বুড়ো খেলোয়াড়গুলো দিনের পর দিন আমাদের গালি সহ্য করে আমাদের আশাবাদী করেছে । তারা ম্যাচের পর ম্যাচ জিতেছে বলেই আমরা তাদের নিয়ে স্বপ্ন দেখি । দল নির্বাচনে ভুল থাকতে পারে, খেলার কৌশলে ভুল থাকতে পারে, সিদ্ধান্তে ভুল থাকতে পারে – কিন্তু আমাদের আকাশকুসুম প্রত্যাশার চাপের শিকার আমাদের খেলোয়াড়রাও । তারাও বাংলাদেশি, তারাও কখনো চাননি, এভাবে শূণ্য হাতে বিশ্বকাপ থেকে ফিরে আসতে । কিন্তু, আমাদের এতোটুকু কৃতজ্ঞতাবোধ নেই তাদের প্রতি । . আমি আবেগ বেচে নাচতে বলছি না । এটাও বলছিনা তাদের সমালোচনা করা যাবে না । একটি সফল দল গঠনের জন্য, গঠনমূলক সমালোচনা করা প্রয়োজন । কিন্তু , ব্যাপারটা যখন চলে যায় ব্যক্তিগত আক্রমণ আর নোংরা গালাগালির পর্যায়ে, তখন আসলেই মনে হয়, এই দল আমরা ডিজার্ভ করিনা । . . . অবশ্য যে অতীতবিস্মৃত জাতি তার মুক্তিযোদ্ধাদের দিয়ে ভিক্ষা করায় আর রাজাকারদের মন্ত্রী বানায়, তাদের কাছে কৃতজ্ঞতাবোধ প্রত্যাশা করাই সম্ভবত অন্যায় ।
