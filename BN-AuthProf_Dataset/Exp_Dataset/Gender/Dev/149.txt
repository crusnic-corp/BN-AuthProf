তোমরা যারা অবিশ্বাসী— স্মরণ রেখো, ইতর; বাংলা হবে অস্ট্রেলিয়া একুশ সালের ভিতর। সিলেট হবে সিডনি-সমান, বিলেত হবে ঢাকা; অন্ধ, কেমন ঘুরছে দ্যাখো অর্থনীতির চাকা! ঢাকার শহর চাখার শহর— জগৎবাসী বলে; সোনার-রুপার জোয়ার আসে হাতিরঝিলের জলে। গোঁয়ার যারা, জোয়ার নিয়ে ঠাট্টা কেবল করো; কে দিয়েছে মুখের খাবার, পোশাক যেটা পরো? কে দিয়েছে জায়গা থাকার, শুকুর করো কোনো? সবুর করো একটুখানি, একটু রসুন বোনো। সদরঘাটের লঞ্চে চেপে গাইবে এবার জেমস, গঙ্গাবুড়ি যাচ্ছে হতে বাংলাদেশের টেমস। কে দেখেছে এমন ঢাকা, কারোর দাদায়-বাপে? পিষ্ট হবে পুরান ঢাকা পর্যটকের চাপে। চলেই যদি এদেশ, আহা, এমনতর রথে; পুতিন এসে সেলফি নেবে পোস্তগোলার পথে। হাসছ আবার, ফকির কবি, ঠোঁটের কোণা বেঁকে; মালয়শিয়ার টাওয়ার হবে ঢাকার মাদারটেকে। বাড্ডা এসে আড্ডা দেবে হন্ডুরাসের রানি, মান্ডা এসে ঠান্ডা হবে পাশের দেশের সানি। জগৎজুড়ে অবাক সবে, জয়ের দেশের জয়; রোহিঙ্গাদের ক্যাম্পে ঢোকো, হিংসে যাদের হয়। হিংসে হলো পাপের শেকড়, পতন আনে, পতন; দিল্লি-দুবাই চাইছে হতে কেবল ঢাকার মতোন। শুকুর করো, শুকুর— তোমরা যারা আস্থাবিহীন, তোমরা পথের কুকুর। ছন্নছাড়া ছড়ার ছেলে, ভরব এবার জেলে; খবর রাখো? খুলনা এখন বাংলাদেশের এলএ। বৃষ্টি এলেই কোমরজলে চাটগাঁ এখন ভেনিস, সাপের সাথে সাঁতার কাটে চাটগাঁবাসীর পেনিস। কে দিয়েছে এমন সুযোগ সাঁতার কাটার ফাও? থাকো, না-হয় ঐটা নিয়ে আরেক দেশে যাও।
তেরো মাস আগেই আমি ঝড়ের নাম ওবায়দুল কাদের ও জাহিদ মালেকের নামে রাখার প্রস্তাব করেছিলাম।
আপনি যুগের শ্রেষ্ঠ কবি; ক্যামনে পারেন, গুরু? চক্ষে আসে অশ্রু আমার, বক্ষে দুরু-দুরু। আপনি হলেন আটাশ কেবল, তাতেই এত যশ; লেখা তো নয়, মাখন পুরো, শীতের খেজুর-রস! দু-হাত ভরে লেখেন কত, করেন কত কাজ; আপনি আছেন বলেই লোকে স্বপন দ্যাখে আজ। আমি কি আর ভক্ত একা, ভক্ত ঘরের সবে; আব্বা পড়েন সমস্ত দিন 'শুদ্ধ হব, হবে?' মা আমাকে শুধোয় সেদিন— ঐ ছেলেটা কে রে? এত্ত সাহস পায় সে কোথা, ক্যামনে ওঠে পেরে? বান্ধবীরাও সবাই বলে— আপনি লেখেন কড়া, পড়ার পরে বেহুঁশ সবাই ইয়াম্মিদের ছড়া। ময়না আমার কয় না কথা, বায়না ধরে শত— পারলে দুটো পদ্য লেখো অমুক কবির মতো! আমার সাধের প্রেমটা যদি ভেঙেই কভু যায়; জানি না তো কিচ্ছু, কবি, আপনি নেবেন দায়। মহান কবি, যুগের রবি, স্যালুট দিলাম খাড়া; ঐ দু-হাতে যাহাই লেখেন, তাহাই হৃদয়-কাড়া। কোন দু-হাতে লেখেন যে, ভাই, দেখব আমি ছুঁয়ে; ইচ্ছে করে— পান করি জল চরণ দুটি ধুয়ে! মেলায় গিয়ে সেলফি নেব, করব কদমবুচি; পোশাক দেখে বলতে হবে— আপনার আছে রুচি। লজ্জা ভেঙে একটা কথা বলেই দেবো নাকি? ছোট্ট থেকে আমিও, গুরু, লিখছি টুকিটাকি। নেক নজরে একটু যদি তাকান আমার দিকে; আমিও হব ছোট্ট কবি, ছিঁড়বে আমার শিঁকে। আপনি হলেন লিভিং লিজেন্ড, আপনি আমার ভাই; শিষ্য করে নেবেন আমায়? লিস্টে দেবেন ঠাঁই? এ কী, ও ভাই, চিকু? আপনি দেখি ডিলিট দিলেন আমার সাধের রিকু! বাসায় যদি আয়না থাকে, দেখিস খোমা নিজে; আড়াইখানা পদ্য লিখে ভাবিস, শালা, কী যে! আমার কাছে আসিস, ব্যাটা, শিখিয়ে দেবো তোকে; গদ্য লেখে, পদ্য লেখে কেমন করে লোকে। ছেড়েই দিলাম আজকে তোকে, আদায় করিস শুকুর; রাস্তাঘাটে মারব তোকে, য্যামনে মারে কুকুর! দুই পকেটে দশটা কবি আমার আছে তোলা; করব না আজ মুখটা খারাপ, চুৎমারানির পোলা!
ওয়াজের মাধ্যমে ধর্মের নামে অপব্যাখ্যা ও উগ্রবাদ ছড়ানোর অভিযোগে মুফতি আমির হামজাকে গ্রেপ্তার করেছে ঢাকা মেট্রোপলিটন পুলিশের কাউন্টার টেরোরিজম অ্যান্ড ট্রান্সন্যাশনাল ক্রাইম ইউনিট। সোমবার দুপুরে কুষ্টিয়ায় অভিযান চালিয়ে তাকে গ্রেফতার করা হয়।
সম্প্রতি নারায়ণগঞ্জ সদর উপজেলায় এক বৃদ্ধ ৩৩৩-এ কল করে ত্রাণসহায়তা চেয়েছিলেন। এর প্রেক্ষিতে উপজেলা নির্বাহী কর্মকর্তা ত্রাণ নিয়ে বৃদ্ধের বাড়িতে এসে দেখেন বৃদ্ধ নাকি চারতলা ভবনের মালিক। ত্রাণের আবেদনকে দুষ্টুমি মনে করে ইউএনও বৃদ্ধকে নির্দেশ দিয়েছিলেন একশো পরিবারকে ত্রাণ দিতে। অনাদায়ে বৃদ্ধকে তিন মাসের কারাদণ্ড দেওয়া হবে বলেও ইউএনও জানিয়ে এলেন। ত্রাণ দেওয়া হয়ে যাওয়ার পর দেখা গেছে বৃদ্ধ ঐ ভবনের মালিক না, বরং ভবনটির তিনটে কক্ষের মালিক এবং সত্যি-সত্যিই তার ত্রাণের প্রয়োজন ছিল। ঘটনা উলটে গেল এবং জেলাপ্রশাসক ইউএনওকে নির্দেশ দিয়েছেন বৃদ্ধকে ত্রাণের টাকা ফেরত দিতে। স্থানীয় এক ইউপি মেম্বার ইউএনওকে ঐ বৃদ্ধের ব্যাপারে ভুল তথ্য দিয়েছিলেন মর্মে অবশ্য তথ্য পাওয়া যাচ্ছে। কিসের প্রেক্ষিতে এই ভুলবোঝাবুঝির উপদ্রব ঘটেছিল, তা এই পোস্টের আলোচ্য বিষয় না। আলোচ্য বিষয় লেখাচুরি। আমি আয়োজন করে লেখাচোর ধরি দেখে একটা ফেইক আইডি থেকে কিছুক্ষণ আগে কোলকাতার এক ভদ্রমহিলার আইডির লিংক দিয়ে বলল সেই আইডিতে আমার কবিতা ভদ্রমহিলা নিজ নামে ব্যবহার করেছেন। ফেইক আইডিকে আমি নির্দিষ্ট করে সেই কবিতাটা ফরওয়ার্ড করতে বললাম। ফেইক আইডি বলল মতো মহিলার টাইমলাইন ঘেঁটে দেখতে। ঘেঁটে দেখলাম মহিলা বেশ ভালো লেখেন এবং অদূর অতীতে তিনি আমার কোনো লেখা পোস্টই করেননি। এখন এমন হতে পারে ফেইক আইডিটা ঐ মহিলারই নিজের, তিনি চেয়েছেন তার কবিতা আমাকে দিয়ে পড়াতে। অথবা এমন হতে পারে ফেইক আইডিটা চেয়েছে আমাকে বেহুদা ঘাঁটাতে, আমার সময় নষ্ট করাতে। বাংলাদেশের বিচারকরা চান না প্রশাসন ক্যাডারের কর্মকর্তাদের হাতে বিচারিক ক্ষমতা থাকুক। বিচারকরা বরাবরই চেয়ে আসছেন ভ্রাম্যমাণ আদালত পরিচালনা করবেন নির্বাহী ম্যাজিস্ট্রেটরা না, বরং জুডিশিয়াল ম্যাজিস্ট্রেটরাই। সরকার বিচারকদের এই দাবি তো মানছেই না, উলটো নাকি চাইছে লকডাউনকালে পুলিশকেও সীমিত আকারে বিচারিক ক্ষমতা দিতে। লেখাচোরদেরকে শাস্তি দিতে এবং লেখাচোর ধরিয়ে দিতে এসে ঐ ইউপি মেম্বারের মতো মেসেঞ্জারে ভুয়া লিংক দেওয়া ইবলিসগুলোকে শায়েস্তা করতে আমারও বিচারিক ক্ষমতা দরকার। বিচারিক ক্ষমতা পেলে আমি স্বাচ্ছন্দ্যে লিখে যেতে পারতাম, লেখাচোর আর ক্লিকবাজ মেম্বাররাও থানা-পুলিশ-আদালতের ঝামেলা এড়িয়ে বিচারের ওয়ানস্টপ সার্ভিস পেত। এ ব্যাপারে জাতীয় সংসদের দৃষ্টি আকর্ষণ করছি। ফেসবুকে আমি ভার্চুয়াল আদালত বসাতে চাই। কথা দিচ্ছি আমি ভ্রাম্যমাণ আদালতের মতো বিচারিক ক্ষমতার অপপ্রয়োগ বা ভুলপ্রয়োগ করব না, বরং পোয়েটিক জাস্টিস নিশ্চিত করব।
আমাদের যুগে আমরা যখন নিয়াছি রোগের টিকা, জানতে পারেনি পক্ষীকাকও, ঘরের ইঁদুর-চিকা। মায়ের সঙ্গে কেন্দ্রে গিয়াছি, ব্যস্ত ছিলেন বাজান; সিরিয়াল পেতে ভাসিয়া আসিত জোহরবেলার আজান। কাঁপিয়া উঠিত অন্তরাত্মা হেরিয়া হিংস্র সুঁই, চাপিয়া ধরিয়া মা কহিতেন— 'লাগবে সেকেন্ড দুই। দশটা নহে, পাঁচটা নহে, একটা আমার ছেলে; কাহাকে আমি বাপ ডাকিব ব্যারামে মরিয়া গেলে। সেবিকা, উহাকে আস্তে দেবেন; কাঁদে না, আমার মনু; ব্যথা দেবে কে আমার বাবারে, কোথাকার কোন হনু!' আম্মা ধরিত ডানের ডানা, সেবিকা বাঁয়ের বাহু; উহু-আহা করে চিৎকার মেরে শেষে কহিতাম হা-হু। টিকার পরে ফুলিয়ে দু-গাল উঠিনু যখন ফুঁসে, সামাল দিতেন জননী তখন দুইটা লেবেঞ্চুশে। একটা দিতেন পুরিয়া মুখে, আরটা রাখিয়া হাতে কহিতেন মা— 'এইটা পাবি অঙ্ক কষিয়া রাতে। পরপর যদি গিলিস দুটো, বোনেরা বলিবে বোকা; দাঁতের মাঢ়িতে বাসা বাঁধিবে একশো রকম পোকা। রাতের বেলায় পেতনি আসিবে, চোক্ষে যাইবে হেগে; মাথায় যেটুক বুদ্ধি রহিছে, সকালেই যাবে ভেগে।' পোকার ভয়ে শিশুকাল গেল, পেতনি আসেনি আর; ধোঁকায়-ধোঁকায় এমনি করিয়া হইল জীবন পার। হামের টিকা, কামের টিকা, আর কী-কী টিকা কীয়ের; যৌবনকালে নিয়াছি কেবল হেপাটাইটিস বি-এর। হাসপাতালে গিয়াছি একা, একাই খুলেছি জামা; সেবিকা জোটেনি, সেবক লিখেছে দেহের আমলনামা। হাসিমুখে, আহা, কেউ বলে নাই— পাচ্ছ কি ভয়, খোকন; টিকাঅলাটা দেখতে কসাই, জঙ্গিদলের রোকন। সঙ্গে আমার কেউ বসে নাই, ধরে নাই কেহ চেপে; লাগেটা কেমন পুরুষে যখন পুরুষের কিছু টেপে! সকল কিছু সহ্য করিয়া হস্তে নিয়াছি সুঁই, মনে-মনে কত দিয়াছি গালি— আস্ত খবিশ তুই। ইচ্ছা করেছে ভং ধরে থাকি, হঠাৎ হারাই হুঁশ; তবু যদি কেহ মুখে পুরে দেয় একটা লেবেঞ্চুশ! বিচার দিলাম তোমার নিকট, দ্বীনদুনিয়ার মাবুদ; যাহারা আমার কবিতা পড়ে, ওরাই সাক্ষী-সাবুদ। এর পর কত কেটেছে দিবস, রাত্রি হয়েছে যোগ; দাবড়ে বেড়ায় দুনিয়া এখন কোভিড নামের রোগ। আমি হাসি খালি কোষ্ঠহাসি, ওষ্ঠ ফেটেছে শীতে; দলেবলে যায় উজির-নাজির কোভিডের টিকা নিতে! পাঁচজন রাখে হস্ত চাপিয়া, ফেবুর লাইভে কুড়ি; জনা পঁচিশেক বগলের তলে, দশজন ধরে ভুঁড়ি। আরো তেরোজন হামলে এসে নেতার চরণ চাটে, সেলফি তোলার কমপিটিশন— তিরিশ-তিরিশ ষাটে। বলে দাও, খোদা, রয়েছি কোথায়— নেপচুন, নাকি মার্স; নেতা অবধি ভিড়তে পারে না বেচারি কেবল নার্স! দেখিতাম, শালা, মন্ত্রীরা সাথে চাটুকার নিত কত; কোভিডের টিকা নিতে হতো যদি সাপোজিটরের মতো!
এই ছবিতে যাদেরকে দেখা যাচ্ছে, এদের সবার একটা সাধারণ পরিচয় আছে। সেই পরিচয়টি হচ্ছে এরা প্রত্যেকে লেখাচোর। এদের প্রত্যেকে বিভিন্ন সময়ে আমার কোনো-না-কোনো কবিতা চুরি করেছে। এই অ্যালবামেই এদের সবাইকে নিয়ে আলাদা পোস্টও দেওয়া আছে। ওপরের সারির বাঁয়ের জনের নাম মাহমুদুল হাসান মুসা, নিজেকে শৈলকূপা প্রেসক্লাবের সভাপতি বলে পরিচয় দেয়, বাড়ি ঝিনাইদহে। মাঝেরজনের নাম আজিমুল হক, ফেসবুকে আছে অনুরাগ আজিমুল নামে, পড়াশোনা করেছে খুলনা বিএল কলেজে। ডানেরজন লাহিন আহমেদ মিরাজ, বাড়ি সিলেটে, সিলেটের রাজনৈতিক নেতাদের পেছনে ঘোরে। দ্বিতীয় সারির প্রথম জনের প্রকৃত নাম মো. সাজ্জাদুর রহমান, ঢঙ্গের নাম যাযাবার রাসেল, সংগীত নিয়ে পড়াশোনা করেছে ইউডায়। মাঝেরজন আরিফা মজিদ, ওরফে আরিফা আহমেদ, বাড়ি খুলনার দৌলতপুরে। ডানেরজন মফিদুল ইসলাম সেতু, জামালপুর জিলা স্কুলের সাবেক ছাত্র, ফেসবুক প্রোফাইলে দেওয়া তথ্য অনুযায়ী সে রবি টেন মিনিট স্কুলের 'অ্যাফিলিয়েট পার্টনার'। নিচের সারির বাঁয়ের জনের নাম আসজাত সারোয়ার খান, বাড়ি নারায়ণগঞ্জের সোনারগাঁওয়ে, চুরি ধরা পড়ার সময়ে সে দশদিনের ইতিকাফে ছিল। মাঝেরজন আনিসুর রহমান জীবন, নাটকে এক্সট্রা আর্টিস্ট হিশেবে কাজ করে, ফেসবুকে দেওয়া তথ্য অনুযায়ী সে উত্তরা টাউন ইউনিভার্সিটির অর্থনীতি বিভাগের ছাত্র। শেষেরজনের নাম মো. মেহেদি শেখ, বাড়ি ফরিদপুরে, পড়েছে যশোরের বিএএফ শাহিন কলেজে। এরা চোর, স্বভাবগত চোর। ভাতের অভাবে এরা বাধ্য হয়ে চুরি করেনি। এরা চুরি করেছে নিজেদের ভাবমূর্তি উজ্জ্বল করে অন্যদের কাছে নিজেদেরকে গ্রহণযোগ্য করে আরো বড় ধরনের দুর্নীতি করার জন্য। এদেরকে চিহ্নিত করে রাখুন, সামাজিকভাবে বর্জন করুন। এদেরকে দেখামাত্র চোর-চোর-চোর ধ্বনি তুলুন। সব ধরনের চুরির বিরুদ্ধে সোচ্চার হোন। সম্ভব হলে এই পোস্টটি শেয়ার করুন।
এই তো তোমায় জ্বলতে দেখি, আবার দেখি জল; এই তো হাসো, চোক্ষে আবার অশ্রু টলোমল! এই মনে হয়— শত্রু তুমি, বন্ধু আবার পরম; হঠাৎ তুমি শক্ত পাথর, হঠাৎ শিমুল নরম। ক্যামনে তুমি পারো, বন্ধু, ক্যামনে তুমি পারো; বারবার না মাইরা আমায় একেবারেই মারো। হঠাৎ বুকে নিচ্ছ টেনে, আবার দূরে ঠ্যালো; তোমার হিশাব বুঝতে আমার একটা জীবন গেল। এই তো তুমি শান্ত শিশু, আবার দারুণ ঝড়; এই তো সেদিন সব দিয়েছ, এখন আবার পর! তোমার মনের অঙ্ক বোঝার সাধ্য তো নাই কারো, বারবার না মাইরা আমায় একেবারেই মারো। একটা মানুষ ক্যামনে গায়ে এত যে রঙ মাখে, এমন মানুষ উপরঅলা একটা বানায় লাখে। ছাড়ছ হঠাৎ ঘুড়ির নাটাই, রাখছ আবার ধরে; বুঝতে তোমায় জন্মদাতাও দ্বন্দ্বে যাবেন পড়ে! ধরলে ধরো ধরার মতো, নইলে এবার ছাড়ো; বারবার না মাইরা আমায় একেবারেই মারো।
করোনার মাঝে রাস্তায় কেন! কলিজায় এত জোর! এত সাহসের উৎস কোথায়! দেখি তো কলিজা তোর! ধরে দেখি তোর কিডনি-লিভার! আকার দেখি তো মেপে! না যদি থাকত করোনার ভয়, টুঁটি ধরিতাম চেপে। আমারে চিনিছো? চিনিছো আমারে? দেশের আসল রাজা; যখন-তখন দিতে পারি আমি যাহারে-তাহারে সাজা। দিতে পারি আমি খুলিটা উড়িয়ে, পাড়া দিতে পারি গলায়; তুলে নিতে পারি সোবহে সাদেকে, বাধা দিতে পারি চলায়। ধরে নিতে পারি আটাশ গোষ্ঠী, ভেঙে দিতে পারি হাড়; খুড়িয়ে চলবি যাবজ্জীবন, বেঁকিয়ে চলবি ঘাড়। ফাটাতে পারি কানেরও পর্দা, গুর্দা ধরাতে হাতে; ইয়ের ব্যথায় চিৎকার দিবি অমাবস্যার রাতে। সোয়া দুই হাত ডান্ডা দিয়ে নয়া ইতিহাস রচি; ইলিশ হলো মৎস্যের রাজা, জামাতার রাজা ওসি। এত-এত করে বলার পরও যায় না আমারে চেনা? আমার বাবা একাত্তরের যুদ্ধজয়ী সেনা।
হয়েছেটা কী? হয়েছেটা কী? শোরগোল কেন এত? এখানে আমি থাকার পরেও অত কেন, ওসি, চেতো? তুমি নাকি, ও হে, দেশের রাজা? মাঠের রাজাও তুমি? এখানে তোমার বস, বলো, কে? সহ-কমিশন ভূমি। চারিদিকে যত মূর্খ-মদন, নন-বিসিএস গাধা; বাপের জনমে পার হয়েছ এমসিকিউর বাধা? ভাইভায় আমি সেকেন্ড ছিলাম, রিটেনে ছিলাম থার্ড; কোভিডের মাঝে রাস্তায় কারা— দেখি তো সবার কার্ড। ভাইডি, সবার আইডি কোথায়? মুভমেন্টের পাশ? আমার চোখের তারায় আজি সবার সর্বনাশ! জীবনে-মরণে শয়নে-স্বপনে স্মরণে রাখা চাই— সবার ওপরে আমলা সত্য, তাহার ওপরে নাই। আমরা হলাম ইগলপাখি, তোমরা সবাই শালিক; ওপরে আল্লাহ্, জমিনে আমলা— হুকুম করার মালিক। আমরা হলাম কাঁঠালের মতো, শক্তি ব্যাপক বোঁটায়; আমিও, বৎস, চাকরি পেয়েছি মুক্তিযোদ্ধা কোটায়।
