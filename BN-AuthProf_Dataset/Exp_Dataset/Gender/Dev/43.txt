"নয়ন তাহারে পায় না দেখিতে" একটি অতিপ্রাকৃত রহস্যপন্যাস। নয়ন কাহারে দেখতে পায় না, কেন দেখতে পায় না; কে অথবা কারা দেখতে পায় না। তা জানতে হলে পড়ুন এই বইটি।
অনেক করেছি তেড়িবেড়ি প্রচ্ছদ আমার রেডি। আগামীকাল আসছে প্রচ্ছদ- কোনটা দেখবেন, বলেন জলদি। আগামীকাল সকালে ইনশাআল্লাহ একটি বইয়ের প্রচ্ছদ পাবলিশ করবো। অপেক্ষার প্রহর শেষ। কোন বইটার প্রচ্ছদ আগে পাবলিশ হবে অনুমান করতে পারেন? #বাঁশি না-কি #নয়ন_তাহারে_পায়_না_দেখিতে।
মার্চের ১৮ তারিখ থেকে শুরু হচ্ছে প্রাণের বইমেলা। চলবে এপ্রিলের ১৪ পর্যন্ত। আমার সবগুলো বই পাওয়া যাবে নালন্দা প্রকাশনালয়ের প্যাভিলিয়ন- ১৯ এ। ~নয়ন তাহারে পায় না দেখিতে ~বাঁশি ~নয়নতারা ~বকুল ফুল ~বিড়ালাক্ষী স্বাস্থ্যবিধি মেনেই সফল হোক বাঙালির প্রাণের মেলা
সকালে ঘুম থেকে উঠে যখন দেখবেন আপনার অতি পছন্দের সদ্য কেনা মোবাইলটা বাসা থেকে চুরি হয়ে গেছে। তখন একমুহূর্তের জন্যও নিজেকে খুব অসহায় লাগে। আমারও এখন তাই লাগছে। কিছুদিন আগে শখ করে নোট নাইন প্রো কেনা। আর আজকেই নেই। কলম ঠেসে চলা লেখকের জন্য এটা দূর্ঘটনা না। তারচেয়েও বেশি কিছু। আল্লাহ চোরের সহায় হোক। সে ভাত-ডাল খেয়ে কটা দিন ভালো কাটাক এটাই চাই। আমার কোনো রাগ নেই ওর উপর।
আমি শুধু বলেছিলাম প্রেম হোক, কিন্তু তুমি আমাকে ভালোবাসা দিলে। আমি শুধু চেয়েছিলাম তুমি আমার হও, কিন্তু তুমি আমাকে নিজের করে নিলে। আমি শুধু ভেবেছিলাম তোমার চোখে ডুবে যেতে কতক্ষণ লাগবে, কিন্তু তুমি আমাকে চেয়ে দেখতে বাধ্য করলে।।
গতকাল রাতে ঘুম আসছিলো না। আমি ইউটিউবে গেলাম, লেখকদের সাক্ষাৎকার দেখা শুরু করলাম। একটা সময় সামনে এলো শীর্ষেন্দু মুখার্জির সাক্ষাৎকার। তো তাকে করা হয়েছিলো একটা প্রশ্ন। প্রশ্নটা অনেকটা এরকম- আপনি, সুনীল, সমরেশ, সঞ্জীব সমসাময়িক ছিলেন। সবারই একটা আলাদা জায়গা ছিলো। এখনকার লেখকদের মধ্যে তেমন কেউ কি আছে! বা সম্ভাবনাময়। শীর্ষেন্দুর জবাব ছিলো অনেকটা এমন- দেখো আমাদের সময়েও আমাদেরকে শুনতে হয়েছে বিভূতি, তারাশঙ্কর ছাড়া এরা কে! আসলে ব্যাপারটা এমনই। সমসাময়িক কোনো কিছুই মানুষ সহজে গ্রহণ করতে পারে না। নতুন কোনো কিছুই আমাদের হজম হয় না। বর্তমান যুগের লেখকরা যেখানে শুনছেন আগের লেখকরাই ভালো ছিল, তেমনই ভবিষ্যতের লেখকরাও শুনবেন বর্তমানের লেখকরা মারাত্মক ছিলো। আমার কাছে বিষয়টা হীনমন্যতা ছাড়া আর কিছুই নয়। কেউ ভালো করলে তাকে স্বীকৃতি দিতে আমাদের বড্ড অনীহা। দেখুন, নোবেল কিন্তু প্রতিবছরই কেউ না কেউ পায়। বিষয়টা এমন না যে ১৯০১ সালে যে পেয়েছে সেই সেরা ২০২০ এ যে পেয়েছে সে কিচ্ছু না; বা ৩০০১ এ যে পাবে সে কেউ না। আমি প্রায়ই একটা বলি- বর্তমানই আগামী। আজকে ২০২১ এ সারাবিশ্বে যত তরুণ বা নতুন লেখক আছেন তাদের থেকে কি কেউই ২০৫০ এ বা তার আগে পিছে নোবেল/ম্যানবুকার পাবে না? অবশ্যই পাবে। কিছুদিন আগে তো এক মেয়ে প্রথমবারেই ম্যানবুকার বাগিয়ে নিয়েছে। এখন তাকে যদি থামিয়ে দেওয়া হতো? বলা হতো শেক্সপিয়র, ওয়ার্ডসওয়ার্থ, অসকার ওয়াইল্ডের পরে বাকিদের কিছু হয় না। তবে? আমি বলি কি- সবাই চেষ্টা করছে। করুক। কে টিকে থাকবে কে থাকবে না সেটা শুধু সময় বলবে। কাল এমন এক জিনিস, ব্যক্তি মানুষের কিছু মনে না থাকলেও কালের সব থাকে। আরও একটা বিষয়- অনেকের মাঝেই তরুণের বই পড়তে অনীহা। হ্যাঁ এটা থাকবেই। কারণ পয়সা কামাতে হয়, আকাশ থেকে পড়ে না। তরুণদের বই পড়ার চেয়ে রবী ঠাকুর, মানিক, বিভূতি, তারাশঙ্কর, সঞ্জীব, শীর্ষেন্দু, ইলিয়াসের বই পড়া স্বস্তির। তাদের বই ব্যাপক ভালো না লাগলেও খারাপ বা পয়সা নষ্ট হচ্ছে এমন অনুভূতি সাধারণত হবার কথা না। বিপরীতদিকে নতুনদের বই একটু এদিক ওদিক হলেই ছোড়ে ফেলো, কিচ্ছু হয়নি, ছিড়ে ফেলো, কুটি কুটি করে ফেলো, আগুন লাগাও, ঝালমুড়ির ঠোঙা বানাও- আরও অনেক কিছু। কারণ কি? কারণ হলো আমাদের মানব মস্তিষ্ক সিগনালই দেয় যে পুরাতনই শ্রেষ্ঠ, নতুন সব বোগাস। ব্যাপারটা কি তা? অবশ্যই না। নতুনদের লেখা কাচা হবে এটা বেশিরভাগটাই স্বাভাবিক, কেউ কেউ ব্যতিক্রম না তা বলছি না। আর হ্যাঁ, কিছু কিছু লেখা সত্যিকারই বিরক্তিকর পর্যায়ে নিয়ে যায় পাঠককে। তাই পাঠক যদি একটু সতর্ক হয়ে বই কিনে, একটু সচেতন হয় নতুন লেখকের ব্যাপারে। তবে আমি নিশ্চিত করেই বলতে পারি সে ভালো লেখা খোঁজে পাবে। আর কারো বই ছিড়ে ফেলা, আগুনে পুড়িয়ে ফেলার মতো কিছু হয়নি। টাকা দিয়ে বই কিনেছেন, সেই টাকাটা উসুল না হলে খারাপ লাগবেই। কিন্তু আপনি কিসের পাঠক, কিসের বই পড়ুয়া, কিসের উন্নতি হয়েছে বই পড়ে যদি আপনি একটা খারাপ লাগা বইকে কতটা খারাপ লেগেছে বোঝাতে আগুন দিয়ে পুড়িয়ে ফেলেন বা ছিড়ে ফেলেন! বই তো আমাদের মন ও মগজকে ধীরস্থির করে, শান্ত রাখে, ভালো কিছু শেখায়। একটা বই, দুটো বই, পাঁচটা বই না হয় খারাপই লাগলো। বাকি তো ভালো বই পড়লেন। তো এইসব বই পড়ে যদি আপনার এই জ্ঞানটা না হয় যে বই পোড়ানোর জিনিস না- তাহলে কেমনে কি? যা-ই হোক, অনেক কথা বলা হলো। এবার শেষ কথা বলি- পাঠক, আপনি বই পড়ুন। আপনার পছন্দের বই পড়ুন। নতুন-পুরাতন মিলিয়ে পড়ুন। তারাশঙ্করের কবি পড়লে আপনি যে পরিবেশ পরিস্থিতির মুখোমুখি হোন, হুমায়ূনের কবিতে কিন্তু একই পরিবেশ পরিস্থিতির মুখোমুখি হোন না। কারণ কি? সময়। সময় খুব খারাপ জিনিস। প্রতি সেকেন্ডে সামনে এগিয়ে যায়। তাই- পুরাতনকে নিয়ে নতুনের সাথে পথচলা হোক। ধন্যবাদ।
বাঙালির সবচেয়ে বড় মেলা বইমেলা। এই বইমেলাতে আসছে আমার দুটো বই। বাঁশি এবং নয়ন তাহারে পায় না দেখিতে। শীঘ্রই পাবলিশ করা হবে মোস্তাফিজ কারিগরের করা প্রচ্ছদ।
প্রতিবছর মেলার আগে আগে আমি কিছু শত্রু বাড়াই। না, কথাটা ঠিক হলো না। বলা যায়, বন্ধু হারাই। কীভাবে? সেটাই বলছি। মেলার আগে আগে আমি কিছু করি। সে কাজগুলোর অন্যতম একটা হলো বিভিন্ন লেখকের আইডিতে ঘুরি। ঘুরে ঘুরে তাদের মেলায় প্রকাশিত/প্রকাশিতব্য বইয়ের নাম গুলো টুকে নিই। সেই সাথে লেখকের নাম শুদ্ধভাবে এবং প্রকাশনীর নাম শুদ্ধভাবে নেওয়ার চেষ্টা করি। তো, এই খাটাখাটনি আমি নিজের আনন্দেই করি। আমি ভাবি যে বইয়ের একটা মোটামুটি লিষ্ট করা থাকলে অনেক পাঠকের এতে সুবিধা হয়। অন্যদিকে লেখকদেরও ভালো প্রচার হয়। কিন্তু এই কাজটা করতে গিয়ে অনিচ্ছাকৃতভাবে কারো কারো বইয়ের নাম টুকতে পারি না। আর যাদের নাম উঠাতে পারি না, তাদের একটা বড় অংশ অভিমান করেন। কেউ কেউ রেগে টেগে ইনবক্সে বা কমেন্টসে ঘোষণা দিয়ে আনফ্রেন্ড করেন। তাতে কিন্তু আমার কিচ্ছু যায় আসে না, কিন্তু আমি বিষয়টা মনে কষ্ট পাই। কষ্ট পাই এই ভেবে যে তারা ভুলে যায় আমি মানুষ এবং আমি মানুষ বলেই আমার কিছু সীমাবদ্ধতা থাকে। যারা এই কাজগুলো করেন বা মনক্ষুণ্ণ হোন তাদের কাছে আমার আমার প্রশ্ন আপনার কখনো কুড়িজন লেখকের বইয়ের নাম, লেখকের নাম এবং প্রকাশনীর নাম জোগাড় করে প্রচার করেছেন তো? করলে নিশ্চয়ই বুঝবেন কাজটা সোজা না। বেশ কষ্টসাধ্য। শুধু এই না, আপনি যতই সতর্ক থাকেন না কেন কারো না কারো বইয়ের নাম মিস যাবেই। কারণ, আপনি মানুষ; ঈশ্বর না। তাই বলছি কি- একে অন্যের বন্ধু থাকুন। লেখকদের পাঠকরাও সহনশীল হোন, এতে সৃজনশীল জগৎটা সুন্দর থাকে। পুনশ্চঃ আমাকে ভুল প্রমাণিত করার জন্য হলেও আপনারা বেশি না দশজন লেখকের বই প্রচার করুন। পাঠকরা সেখান থেকেই বেছে নিবে সে কাকে পড়বে নাকি না পড়বে।
মানুষের মন ভাঙে আর নদীর ভাঙে কূল। মানুষের যেমন মন বদলায় নদীরও তেমন গতিপথ বদলায়। তার ফলে সৃষ্টি হয় নতুন নদী। আর এভাবেই পদ্মা নদীর পথ বদলানোর খেলায় বিক্রমপুরের বুকে নতুন এক নদীর সৃষ্টি হয়। বারোভূঁইয়াখ্যাত মহাপ্রতাপশালী রাজা চাঁদ রায় ও কেদার রায়ের রাজধানী শ্রীপুরের সকল কীর্তি নাশ করেছিল বলে নদীটির নাম হয়ে যায় কীর্তিনাশা। এই নদী বিক্রমপুরের মানচিত্রকেই পালটে দিয়েছিল। ইতিহাসখ্যাত বিক্রমপুরকে দুভাগ করে নাম হয়ে যায় দক্ষিণ বিক্রমপুর ও উত্তর বিক্রমপুর। কীর্তিনাশার দুপাড়ের সকল ভূমি ও স্থাপনার মতো মানুষের হৃদয়ও ভেঙেছিল। আশেপাশের হাজার হাজার মানুষের জীবন-জীবিকাকে হুমকির মুখে ফেলে দিয়েছিল। হারিয়ে গিয়েছিল পাড়াপ্রতিবেশী ও আত্মীয়স্বজন-সহ সকল আপনজন। কীর্তিনাশার পাড়ে ছিল বিক্রমপুরের আরেক রাজা রাজবল্লভের রাজধানী রাজনগর। সেই রাজনগরের সকল কীর্তিও কীর্তিনাশা নাশ করে যেন নামকরণের সার্থকতা অর্জন করে। সামান্য একটি খাল হঠাৎ করে বিশাল নদী হয়ে যাওয়ার কারণে নয়ন ও নন্দিতা নামে দুজন মানুষের প্রেমান্ধ হৃদয়ও ভেঙে ছারখার হয়ে যায়। দুজন দুদিকে পড়ে যায়। এক সময় কীর্তিনাশা তাদের ঘরবাড়িও ভেঙে ফেলে এবং কঠিন বাস্তবতার সম্মুখীন করায়। একদিকে থাকার জায়গা নেই অন্যদিকে পেটেও অন্ন নেই। তার ওপর বুকের মাঝে জমে থাকা ভালোবাসার মানুষের কোনো দেখা নেই। এক জায়গায় ঘর তুলে কিছুদিন থাকতে না থাকতেই আবার সেই জায়গাও ভেঙে যায়। এভাবেই কীর্তিনাশা বিক্রমপুরের মানুষকে নিয়ে ফুটবলের ফুটবলের মতো খেলতে খেলতে এদিক থেকে ওদিক ফেলে এক ভয়ংকর নেশায় মেতে ওঠে। এক সময় সেই কীর্তিনাশা তার সকল মিশন শেষ করে পদ্মার বুকে হারিয়ে যায় আর পদ্মা নদীও তার গতিপথ পরিবর্তন করে নতুন পথে প্রবাহিত হয়।
মাথার ভেতর মুখ কথা বলা রোগ নয়ন তাহারে পায় না দেখিতে আহারে, আহারে কাহারে, কাহারে।
