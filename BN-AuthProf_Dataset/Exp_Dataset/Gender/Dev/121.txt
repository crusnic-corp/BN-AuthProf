"সময়। এই একটা জিনিসই পারে মনের সব যন্ত্রণা ভুলিয়ে দিতে, মায়ার জাল ছিঁড়ে বেরিয়ে আসতে। তোমাকে সময় দিতে হবে। সেই দাঁতের উদাহরণেই ফিরে যাই। দাঁতের ব্যথায় তুমি কষ্ট পাচ্ছিলে। যন্ত্রণাদায়ক দাঁতটি উপড়ে ফেলা ছাড়া কি আর উপায় ছিল? না! সেটি তুলে ফেলায় শূন্যতা তৈরি হয়েছে কি? অবশ্যই! দাঁতটি উপড়ে ফেলায় মাড়িতে যে শূন্যস্থান তৈরি হয়েছে সেখানে আপনাতেই জিহবা বুলিয়ে আসে দিনে কতবার। ঠিক সেরকম, একটা মানুষের প্রস্থানে যে শূন্যতা তৈরি হয়, তার সাথে যে স্মৃতিগুলো থাকে- সেগুলো না চাইতেও বারবার মনের মাঝে ভিড় করে। এটা মেনে নেওয়া ছাড়া কিছু করার নেই। একদিন এই শূন্যতা থাকবে না। জীবন নিজ গতিতে প্রবাহমান। জীবন কখনো একটা ঘটনাকে ঘিরে আটকে থাকার, থেমে থাকার নয়। শূন্যতা থেকেই কখনো নতুন করে পরিপূর্ণতার গল্প শুরু হয়। তাই কষ্টটাকে বরণ করে নাও। তারপর আবার নতুন উদ্যমে এগিয়ে চলো।" কাকার কথাগুলো যেন মনে শান্তির পরশ বইয়ে দিল। ডেন্টিস্ট চেম্বার থেকে বের হলাম এক নতুন আত্মপ্রত্যয় নিয়ে। ঝলমলে রঙিন সুন্দর এক বিকেল, রাস্তার কোলাহল, পাখির ডাক- সবই যেন অনেক আপন মনে হচ্ছে, নতুন এক প্রাণবন্ত চোখে দেখছি যেন। আমি মিশে গেলাম সে জনস্রোতে। তোমায় আজ আমি মুক্তি দিলাম আমি।" আমাদের "বিজয় হবেই!" বইটির "মুক্তি" গল্পের অংশবিশেষ। ❤️
এই বছরের বইমেলায় আমাদের নতুন বই। চল্লিশটি অনুপ্রেরণার গল্প নিয়ে "বিজয় হবেই"। আপনাদের সবাইকে জানাই অনেক অনেক ভালবাসা ❤️ #প্রি_অর্ডার বইঃ বিজয় হবেই লেখকঃ তাশফিকাল সামি ও আসিফ রেজা প্রকাশনীঃ অধ্যয়ন
কারো জন্য আসলে সময় থাকে না, সময় তৈরি করে নিতে হয়। কেউ আপনার জন্য সবসময় সময় দেয়- তার মানে এই না যে তার অঢেল সময়, সারাদিন শুয়েবসে কাটে। সে যে অবস্থানেই থাকুক না কেন, তারও জীবনে অনেক ব্যস্ততা আছে। দিনে ২৪টা ঘণ্টা সময়- অমূল্য একটা সম্পদ, যেটা একবার খরচ করে ফেললে আর কোনদিন ফিরে পাওয়া যায় না। সে আপনাকে এই "সময়" টা দিচ্ছে। একদম তার জীবন থেকে দিচ্ছে সময়টা। আমরা এই "সময়" টাকে মূল্যায়ন করতে শিখি না। মানুষের অবস্থানকে অনেক বেশি প্রাধান্য দিই, তার আন্তরিকতাকে না। সে হয়ত জীবনে খুব গুরুত্বপূর্ণ কোন ক্ষমতাবান ব্যক্তিত্ব না, কিন্তু তারও এই একটামাত্রই জীবন। আপনার কাছে তার মূল্য না থাকতে পারে, কিন্তু তার কাছে তার জীবনটা সবকিছুর থেকে মূল্যবান। এই জীবন থেকে একটা অংশ, একটা সময় সে আপনাকে দিচ্ছে। সেটাকে সম্মান করতে শেখাটা প্রয়োজন। পৃথিবীর সবচেয়ে মূল্যবান উপহার হচ্ছে সময়। এই "সময়" টা যে আপনাকে দেয়, তার মূল্যটা সময় থাকতে বুঝতে শিখুন। ❤️
শীতের শেষ পরশ। আরো দিন পনের আগে যখন শীত তার বিদায়ী ছোঁয়ায় সিক্ত করে গেছে নগরীর অলিগলি, ছবিগুলো তখন তোলা।। নগরী থেকে বিদায় নিয়েছে শীত, ফাগুনের রঙ উষ্ণতা অনুভব করছি গাছের পাতায়, প্রকৃতির প্রাণস্পন্দনে। তবু রয়ে যাবে শীতের স্মৃতি। নস্টালজিক কুয়াশাজড়ানো স্বপ্নের মত সুন্দর অমুভূতিগুলো। এই ইট কাঠের গণ্ডিবদ্ধ জীবনটাতেও কোন উপন্যাসের চরিত্রের সাথে নিজেকে মেলাতে পারা, কল্পনার জগতে একটুখানি ডুব দেওয়ার সুযোগ পাওয়া, খুব সাদামাটা ধূলিধূসরিত শহরের নিষ্প্রাণ মুহূর্তগুলোয় একটুকরো কবিতার উচ্ছ্বাস গ্রহণ- তা তো শীতেরই সমার্থক। শহর থেকে শীত চলে গেছে, আমার অন্তরের শীতল রিক্ততা কবে ঘুচবে হে প্রিয়া?
কেউ নর্দমার ভেতর থেকে উঠে আসলে গায়ে দুর্গন্ধ থাকবেই। সে নিজেও হয়ত জানে না এতদিন নর্দমার ভেতর পড়ে ছিল যে। অবাক হয়ে আশেপাশের মানুষের দিকে তাকিয়ে সে ভাবছে "কি ব্যাপার! রাস্তাঘাটে সবার গায়ে এত বিচ্ছিরি গন্ধ কেন?" বোকা মানুষটা বুঝলো না গন্ধ আসলে লোকের গায়ে না, তার নিজের শরীরে। সত্যিকারের নর্দমা আমরা দেখতে পাই, বাজে গন্ধটা টের পাই। কিন্তু তারচেয়েও ভয়াবহ নর্দমা আছে- তা হচ্ছে মনের সংকীর্ণতা, দোষ চাপানোর প্রবণতা, অজুহাত খোঁজা, বসে বসে মানুষের দোষ বের করা, অন্যকে ছোট করা... মনটাকে পরিষ্কার করতে না পারলে জীবনে চলার পথটা দুর্গন্ধ লাগবেই৷ প্রতিদিন নিজেকে একটু একটু করে গড়ে তোলার সুযোগ। চলুন আজকের দিনটি কাজে লাগাই, সুন্দর কাটুক সবার শুক্রবার 
মুগ্ধতা কখন, কার জন্য কেনই বা তৈরি হয় ব্যাখ্যা করা যায় না। মনের এই অজানা অনুভূতিগুলো যখন জেগে উঠে- যুক্তি দিয়ে সামলানো যায় না। সেজন্যই হয়তো, কারো মুগ্ধতায় একবার আটকে গেলে হাজারো চেষ্টা করেও অন্য কাউকে আর ভালো লাগে না।
একটা মানুষ পশুপাখির সাথে কিরকম আচরণ করে তা থেকে তার স্বভাব চরিত্র সম্পর্কে অনেক কিছু জানা যায়। অবলা পশুপাখি মুখ ফুটে কিছু বলতে পারে না, কিন্তু তাদের প্রতি আপনি যেটুকু ভালবাসা দেখাবেন, তা কখনো ভুলবে না তারা। বরং আপনাকে ফিরিয়ে দিবে ভালবাসা বহুগুণে ❤️
"বসন্ত নয় আমার দরজায় প্রথম কড়া নেড়েছিল অবহেলা। ভেবেছিলাম অনেকগুলো বর্ষা শেষে শরতের উষ্ণতা মিশিয়ে এলো বুঝি বসন্ত চোখ মেলে দেখি আমাকে ভালোবেসে এসেছে অবহেলা। হ্যাঁ একবার তুমি বা তোমরা যেন দয়া করে বাঁকা চোখে তাকিয়েছিলে আমার দিকে। তাচ্ছিল্য নয় একটু মায়াই যেন ছিল, হতে পারে কাঁপা আবেগ ও মিশ্রিত ছিল তোমার দৃষ্টিতে। ওইটুকুই আমার যা পাওয়া। আমি ঝরে যাওয়া পাতা, তুমি ছিলে আকষ্মিক দমকা হাওয়া। তারপর ও অবহেলার চাদর ছাড়িয়ে উপেক্ষার দেয়াল ডিঙ্গিয়ে ও অবহেলার লাল দাগ মুছে জীবনের কোনো সীমারেখা ভাঙ্গতে পারিনি আমি। একথা জানে শুধু অন্তর্যামী।" -দর্পণ কবির
আজকের ইত্তেফাক পত্রিকায় প্রতিবেদন। সবাইকে জানাই অনেক অনেক ভালবাসা। আপনাদের শুভকামনাই আমাদের অবলম্বন। এই বছর বইমেলায় নতুন বইয়ের কাজ প্রায় সমাপ্ত। খুব শীঘ্রই ঘোষণা দেওয়ার সু্যোগ হবে ইনশা আল্লাহ। সবার দোয়াপ্রার্থী ❤️ সুন্দর এই প্রতিবেদনটির জন্য প্রতিভাবান সাংবাদিক গোলাম মোর্শেদ সীমান্তকে জানাই শুকরিয়া
মানুষ একটা জিনিস সহ্য করতে পারে না। সেটা হচ্ছে "অবহেলা"। মুখ বুঁজে নানারকম জ্বালাতন সহ্য করা যায়, কিন্তু প্রিয় কারো অবহেলা সহ্য করা অসম্ভব। অনেক কিছু ইগো-তে বাঁধতে পারে। তারপরও, অবহেলা করবেন না কাউকে। জীবনের মোড় কিভাবে কখন বদলে যায় কেউ তো বলতে পারে না আগে থেকে। ভাল থাকতে শিখুন, ভালবাসতে শিখুন
