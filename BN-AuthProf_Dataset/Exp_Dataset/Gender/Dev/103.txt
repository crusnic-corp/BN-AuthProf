আজ বারোটার একটু আগে পড়ার টেবিলে বসে কাজ করছিলাম৷ গান ছেড়ে ফোনটা পাশে রেখে কাগজ-কলম এবং ডিকশনারি নিয়ে কাজ করছিলাম৷ তখন হঠাৎ টের পেলাম কেউ একজন জোরে দৌড়ে এসে পাশের ঘরে ঢুকেছে৷ আমাদের ঘর দুইটা ৷ এক ঘরে আমি থাকি ৷ যাক যখন কেউ ঘরে ঢুকল তখন মনে হলো প্রতিবেশী কোনো বাচ্চা খেলার ছলে ঘরে ঢুকেছে, হয়তো চোর-পুলিশ খেলছিল৷ সাথে এও মনে হলো হয়তো কুকুরের ভয়ে দৌড়ে ঘরে ঢুকেছে৷ আমাদের বাড়ির পাশে মানে বাড়িতেই বলা চলে অনেকগুলো কুকুর রয়েছে ৷ প্রায়ই দেখি অনেককে কুকুরের ভয়ে ছুটতে, অনেক অন্যের সাহায্য নিয়ে কুকুরের থাকার পথটুকু পার হতে ৷ যাক গে কেউ ঘরে ঢুকেছে সে দিকে নজর না দিয়ে আমি আমার কাজ করছিলাম ৷ পাশের ঘরে আব্বা-আম্মা ছিল৷ আম্মা বটি দিয়ে আনাজ কাঁটছিল ৷ আব্বা-আম্মা আগত মানুষটাকে নিয়ে কথা বলছিল৷ এক সময় বাইরে খুব হইচই শুনতে পাই ৷ এরপর দরজা কিঞ্চিত খুলে ঘটনাটা বুঝার চেষ্টা করি ৷ যা ঘটল তা হলো এক অপরিচিতা মহিলা দৌড়ে এসে আমাদের ঘরে ঢুকেই দরোজা বন্ধ করে তা আগলে দাঁড়িয়ে থাকে ৷ মহিলাটির চোখে-মুখে ভয়ের ছাপ স্পষ্ট ৷ সে তার স্বামীর ভয়ে বাড়ি থেকে দৌড়ে আসে ৷ এক সময় তার স্বামি তাকে ফেরত নিতে আসে ৷ কিন্তু তার একটাই বক্তব্য সে তার স্বামীর সাথে যাবে না, গেলে তাকে ঘরে আটকে রাখবে, অনেক মারবে ৷ মহিলার স্বামী মহিলাটিকে নিতে এলে একটা হূলস্থুল কাণ্ড ঘটে যায় ৷ আশেপাশের সবাই ছুটে আসে..... আমি ভাবছি একটা অপরিচিতা মহিলা কতটা ভীত হলে, তার স্বামীর দ্বারা নির্যাতিত হলে অন্যের ঘরে এসে আশ্রয় নেয়৷ অপরিচিত মানুষের ঘরে মানুষ থাকা সত্ত্বেও ঢুকে দরজা লাগিয়ে দেয় ৷ হায়রে অভাগা নারী ৷
দোতলা থেকে সিঁড়ি বেয়ে নামছি আর নিজমনে খুব হাঁসছি৷ সীমাহীন আনন্দের এক অকৃত্রিম হাঁসি৷ অন্যদিকে আমার কোন খেয়াল নেই৷ "কেমন আছ, ভাইয়া ? এত হাঁসছ কেন ?" প্রশ্নটা শুনে হাঁসি মাখা মুখেই বা দিকে তাকালাম৷ দেখি বর্ণা একই সাথে নিচে নামছে ৷ বর্ণা আমার জুনিয়র৷ এক কলেজে থাকলেও প্রায় একমাস পর তাকে দেখছি৷ বললাম, ভালো৷ খুব খুব ভালো লাগছে এখন৷ বর্ণা বলল," তা তো তোমাকে দেখেই বোঝা যাচ্ছে৷" বর্ণাও হাঁসি মাখা মুখে জিজ্ঞেস করল, মুখে এত হাঁসি ? হঠাৎ একটা কথা মনে পড়ল এক মাস আগে বর্ণা আমার কবিতা নিয়েছিল পড়ার জন্য৷ তার কেমন লেগেছে জানা হয় নি৷ তাই এখন জিজ্ঞেস করলাম, আচ্ছা বর্ণা, আমার কবিতাগুলো যে নিয়ে পড়েছিলে , কেমন লেগেছে বলনি ৷ —তোমার কবিতাগুলো পড়ে চোখে পানি এসে গিয়ে ছিল ৷ "কী!!!! " , নিজের কানকে বিশ্বাস করতে পারছি না৷ অবাক হয়ে গেছি৷ আবার জিজ্ঞেস করলাম, কি বললে ! আবার বলো৷ বর্ণা হাঁসি মুখে বলল, হ্যাঁ সত্যি ৷ আমার চোখে পানি এসেছিল ৷ একথা শুনে আমি আবার আনন্দে আত্মহারা হয়ে গেলাম৷ আমার কবিতা পড়ে কারো চোখে পানি আসবে আমি স্বপ্নেও ভাবতে পারিনি৷ আনন্দে আমি যেন হাওয়ায় ভাসছি৷ প্রকৃতপক্ষে, মেয়েরাই কবিতা ফিলিংস নিয়ে পড়তে পারে৷ কবিতার মর্ম বুঝতে পারে৷ আমার পরিচিত কোন ছেলেরই কবিতার প্রতি তেমন আগ্রহ নেই ৷ রি রুমি
সামনে সুন্দর ছয়টি বই রাখা৷ বইগুলির দিকে এক গভীর মমতায় তাকিয়ে আছি৷ যৌথকাব্যগ্রন্হ৷ এতে আমার লেখা ছয়টি কবিতা আছে৷ ভালোবাসা মাখা দৃষ্টিতে বইগুলোর দিকে তাকিয়ে থাকি আর ভাবি এক সময় আমার একক বই হবে, ইয়া মোটা মোটা গল্প-উপন্যাস, কবিতার বই৷ আমিও একজন ভালো লেখক হবো ৷ ভাবতে ভাবতে এক সময় লেখক হওয়ার স্বপ্নে বিভোর হয়ে যাই৷ হঠাৎ করে বুকের ভেতর কিছু কথা, কিছু প্রশ্ন এসে ধাক্কা দেয়৷ বলে, তুমি কি সত্যিই লেখক হতে চাও ? আমি বলি, হ্যাঁ চাই৷ আবার বলে, সত্যি চাও ? আমিও বলি, হ্যাঁ, সত্যিই চাই৷ খুউব খুউ...ব চাই৷ এরপর প্রশ্ন করে, তাহলে তোমাকে কী করতে হবে নিশ্চই জানো ? 'হ্যাঁ, জানি৷ অনেক পরিশ্রম করতে হবে৷ প্রচুর বই পড়তে হবে৷ এবং প্রতিদিন কিছু না কিছু লিখতে হবে৷ অবিরাম চর্চা চালিয়ে যেতে হবে৷' আমি বললাম৷ এরপর দেখি সব নিস্তব্ধ৷ হঠাৎ, দৃঢ় স্বরে ভেসে আসে, 'তুমি কী সে অনুযায়ী কাজ করছ ? ভাবছ ঠিকই৷ কাজ কতটুকু করেছ ? শুধু ভাবলেই কী হবে ? শুধু বই পড়েই কী লেখক হতে পারবে ?' আমি ভাবনায় পড়ে যাই৷ সত্যিই তো ! আমি আজও কোনো কাজ করিনি৷ কিছু ভাবিনি, কিছুই লিখিনি৷ এমনকি পুরনো লেখাগুলোও ঠিক করিনি৷ এবার শক্ত গলায় শোনা যায়, তাহলে আর দেরি কীসের ? এমন সময় আমিও নড়েচড়ে উঠি৷ শরীরে মনে একটা আলাদা চাঞ্চল্য অনুভব করি৷ মনে খুব স্পৃহা জাগে৷ মুহূর্তের মাঝেই আমি উঠে পড়ি৷ সোজা হয়ে গিয়ে বসি, পড়ার টেবিলে৷ পাশ থেকে ঘড়িটা হাতড়ে বের করি৷ টেবিলবাতির আলোতে দেখি রাত তিনটে বাজে৷ তখনই আমি কাগজ-কলম নিয়ে মগ্ন হয়ে যাই৷ কখন যে ভোরের আলো ফুটে যায় টেরও পাই না৷ রি রুমি ২০ অগাস্ট ২০২০
ক্ষমা কোরো আমায় যদি আমার কারণে ভাসো ব্যথায় যদি সুখের জীবনে ঘটে ব্যঘাত যদি পেয়ে থাক কোনো আঘাত৷ ক্ষমা কোরো আমায় যদি দুঃখ দিয়ে থাকি জানা বা অজানায়৷ ক্ষমা কোরো আমায় আজ নিচ্ছি চিরতরে বিদায় ৷ কখনো ফিরব না তোমায় ছায়ায় ক্ষমা করে হাঁসি মুখে দাও বিদায় ৷ রি রুমি ২ জুন ২০২০
বদ্ধ ঘরে কাঁদছি একা, জানবে না কেউ দেবে না কেউ সান্ত্বনা, করবে না দুঃখ দূর৷ এর সাথেই মানিয়ে চলতে হবে ধরায় সুখ দূরেই রবে, আঁকড়ে রাখবে করুণ সুর৷ তারপরও সুখ খুঁজে যায় মন এখন জানি এ যে দুর্লভ এ মাটির ধরণীতে৷ কিন্তু প্রতি পদে আশায় বাঁচে মানুষ যদি কখনো মিলে দুখে বিপরীতে রি রুমি ২৪ জুন ২০২০
২৩ ফেব্রুয়ারী ২০২০ তারিখে কী বিষয়ে পরীক্ষা হয়েছিল মনে নেই৷ তবে যা বলছি , সে বিষয়টিতে খুব খারাপ করেছিলাম৷ তখন সেকারণে মনে হয়েছিল এ প্লাস পাব না৷ আর তাই খুব মন খারাপ হয়েছিল৷ এজন্য মনে যেসব কথা জমেছিল বাড়ি এসে তা কবিতায় রুপ দেই৷ যাক আলহামদুলিল্লাহ, অবশেষে পরীক্ষায় এপ্লাস পেয়েছি৷ আল্লাহকে অনেক ধন্যবাদ৷ এবং ধন্যবাদ আমার সব টিচারকে যারা পড়াশোনা এবং অন্যান্য কাজে প্রচুর সাহায্য করছেন৷ এ ফলাফলের পেছনে তাঁদের ভূমিকা ব্যাপক৷ প্রিয় টিচারদের প্রতি অশেষ কৃতজ্ঞতা৷ আশা করছি আবারো ভালো ফলাফল অর্জন করে টিচার এবং আর সকলকে খুশি করতে পারব৷ সবাই দোয়া করবেন আমার জন্য ৷ সেই কবিতাটি — কত আশা ছিল পাব তোমাকে পেয়েও হারালাম ক্ষণিকের ভুলে৷ এ ভুল শুধরাবার নয় এ জীবনে তাই না পাওয়ার বেদনায় বাঁচতে হবে ভূবনে ৷ এ ব্যর্থতায় সামনে দুর্গম পথ পাড়ি দিতে হবে ৷ যদি তুমি সাথী হতে চলার পথ হতো সরলরেখার মতো ৷ এ পোড়া কপালে তুমি নেই, আজ হলাম সঙ্গিহীন ৷ তুমি হীন আমাকে এবার মানিয়ে নিতে হবে, মানিয়ে নিতে হবে এ বাঁকা পথ ৷ হয়তো নিজেকে আবার গুছিয়ে সুখের ছোঁয়া পেতে পারি ৷ কিন্তু জেনে রেখ তোমাকে না পাওয়ার ছাপ থেকে যাবে, এ ব্যথা রয়ে যাবে৷ ২৩/০২/২০২০ ৪:২৫pm
স্বপ্নের পথে হেঁটে চলেছি ধীরে ধীরে চলেছি দৃঢ় পায়ে, পৌছব স্বপ্নের নীড়ে কলম চলছে অবিরাম, নেই ক্লান্তির ভয় লিখছি আনন্দ-বেদনার কথা যা মনে হয়৷ লিখছি সুখ-দুখের কথা, প্রিয়ার কথা লিখে চলেছি প্রেয়সীকে হারানোর ব্যথা পাওয়া - না পাওয়ার হিসেব লিখে চলেছি লিখে চলেছি যা আনমনে নিজেকে বলেছি৷ স্বপ্ন আমার এটাই লিখে যাব সারা জীবন, স্বপ্নের মাঝে ডুবে থেকে লিখছি সারাক্ষন৷ রি রুমি ১৫ মে ২০২০
২০১৬ সালের কথা ৷ তখন আমি ক্লাস সেভেনে পড়ি৷ সে সময় আমাদের বাংলা ক্লাস নিতেন আফরোজা মিস ৷ তখন আমাদের বাংলা বইয়ে একটা পাঠ ছিল "শব্দ থেকে কবিতা" ৷ এই পাঠ পড়ানোর সময় তিনি ক্লাসের সবাইকে একটি করে কবিতা লিখে আনতে বলেন৷ এই হোমওয়ার্কের জন্য নির্দিষ্ট টাইম দেন৷ হোমওয়ার্কের টাইম শেষ হলে ক্লাসে তিনি সবাইকে সবার কবিতা আবৃত্তি করে বলেন৷ তখন শুরু থেকে একে একে সবাই সামনে এসে যার যার কবিতা আবৃত্তি করে৷ আমি এই হোমওয়ার্কে "প্রিয় ঘর ক্লাসরুম শিরোনামের কবিতা লিখি এবং ক্লাসে সামনে দাঁড়িয়ে সবাইকে আবৃত্তি করে শুনাই ৷ কবিতাটি..... প্রিয় ঘর ক্লাসরুম ক্লাসরুমের ছন্দ আনন্দ অফুরন্ত রয়েছে বন্ধু-বান্ধব নেই কোন দ্বন্দ ৷ আছে শিক্ষক আছে তাদের ভালোবাসা আনন্দে পড়ে যাই আমি সারা বেলা স্মৃতি দিয়ে ঘেরা আমাদের এই ঘর ৷ সবাই আপন এখানে নয় কেউ পর৷ দিন থেকে রাত হাতে রেখে হাত পড়ে লিখে শিখে যাই দিনরাত৷ যাবেনা ফুরিয়ে শিক্ষকদের ভালবাসা হবেন না কখনো কঠোর , তাদের বাণী স্বর্ণ হয়ে আছে মনের ভেতর৷ ক্লাসরুম ছবির মত পরিষ্কার এখানে কেউ করে না কারো তিরস্কার , এখানে শিখি আমরা ভদ্রতা করি না কখনো অনিয়ম৷ এরপর আবার ক্লাসরুম নিয়ে "ক্লাসরুম" শিরোনামে আরেকটি কবিতা লিখি৷ এ কবিতাটি সেভেনে থাকতে লিখেছিলাম নাকি এইটে উঠে লিখেছি ঠিক মনে পড়ছে না৷ যাইহোক আমার লেখালেখিতে হাতেখড়ি সেভেনে থাকতে হয়৷ আর তা এই হোমওয়ার্কের আগেই৷ ক্লাসরুম সকাল বেলা বাসা থেকে বেরিয়ে আসি সবাই এখানে রোজ, নিয়মিত৷ জ্ঞানের আলোয় আমরা হই আলোকিত , আছে প্রিয় বন্ধু, আছে কত শত ৷ এই ঘর ছেড়ে যেতে কভু ইচ্ছে হয় না এই ঘরে থেকে যেতে ধরি শত বায়না ৷ এই সেই রুম প্রিয় ক্লাসরুম৷ বন্ধুদের আড্ডায় সময় চলে যাওয়া মাঝে মাঝে একসাথে গান গেয়ে চলা পড়ালেখাও আছে সাথে নেই কিছু বাকি এমন আনন্দ পেতে আমরা রোজ এখানে আসি ৷ Image : এটা হলো আমার ক্লাসরুম যখন ক্লাস সেভেনে ছিলাম ( ২০১৬ )
