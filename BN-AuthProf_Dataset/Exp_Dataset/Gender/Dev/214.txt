কোন কিছু জমতে দিতে নেই ধুলো -ময়লা- পানি কিংবা দুধ- ভালোবাসা- প্রেম | ধুলো আর ময়লার কোন উপকারিতা আজ অবধি জানা হলো না ! পানি জমে জমে ভবদহ হয় এটা নিশ্চিত। দুধ জমে ক্ষীর বা দধি যাই হোক শেষ অবধি পঁচেই যায় ভালোবাসা জমে প্রেম আর প্রেম মরে গেলে লোকে বিয়ে করে প্রতিটি বিবাহিত প্রেমিক তাই খুনি কিংবা খুনির দোসর .... [খুনি কিংবা খুনির দোসর]
[ এই লেখাটা MBA পড়ুয়াদের অবশ্যপাঠ্য, বিশেষত যাদের মার্কেটিং মেজর আছে এবং যারা পোর্টারের ভ্যালু চেইন কনসেপ্ট বুঝতে চেষ্টা করছেন। হা হা হা।] _____________________________________________ বাজারে সুখ নেই, নেই। কেননা, সুখের বাজার নেই। সুখ জরুর মেহেঙ্গা পড়েগা! বাজারে দুঃখ ভাল বিকোয় দুঃখের ভ্যালু চেইন নিয়ে আজকাল মস্ত সব কাজ দেখছি ভাবছি ভাবছি, তাই ভাবছি আমিও দুঃখ ব্যবসায়ী হবো। দুখের সাসটেইনেবল সাপ্লাইয়ে জোর দিচ্ছি,করছি নতুন ক্যাচাল। লাগাচ্ছি গিট্টু, একে তাকে দিচ্ছি প্যাড়া। লাগিয়ে জ্যাম, ত্যক্ত করছি সারাবেলা। খাইয়ে ভেজাল খুঁজি নিরাপদ খাদ্য, অন্যের শেষকৃত্যে বাজুক বাদ্য। শালবনে দিচ্ছি ঝাটা কপোতাক্ষে দিচ্ছি পাটা। নদীতে নাই জল চোক্ষে জলের কল। সকলের উঠোনে দুঃখ বোঝাই নৌকা ভাসে। জলে ডুবে তুলি দুঃখ, যেন মুক্তো চোখের জলে দুঃখ, জীবন দুঃখময়। সেই সব দুঃখ অগণন এনে ছক করে করি বিপণন। দুঃখ'কে মুড়িয়ে 'দারিদ্র্য' নামে করি ব্রান্ডিং ম্যাগাজিনে ছাপাই বিবসনার কান্না, করি মেন্ডিং! আহ আবার নুডিটি! কেন? অইটাই চিরকালীন মার্কেটিং স্ট্রাটেজি ভাই! দুখেরও খানিকটা সেক্স আ্যপিল থাকা চাই। [ভ্যালু চেইন]
এভাবে কিছুই হবে না এভাবে বাল কিস্যু হবে না! বাঘে মহিষে একঘাটে জল খাবে না তোর আমার প্রেম হবে না। বিন্দুর ছেলেটা মানুষ হবে না ভোরে ঘোষবাবুর পটি হবে না। কিস্যু হবে না এভাবে চললে কিস্যু হবে না তারাপদ বাবা হবে না লারেলাপ্পা ছবি যাবে না। পরের ধনে পোদ্দারি বন্ধ হবে না। পুর্ণিমাতে চাঁদ হবে না জোয়ারে পানি হবে না ভাটির দেশে জল রবে না মাতালের ভোর হবে না। এভাবে চললে সর্ষের ভুত যাবে না তাল থেকে তিল হবে না এভাবে হবে না। কিস্যু হবে না। এভাবে হবে না/
গড়ে উঠবার জন্য ভেঙ্গে পড়া জরুরি যেমন বিধ্বস্ত প্রাচীন নগরে জাগে মেট্রোপলিস। শক্ত হয়ে উঠবার আগে নরম হতে হয় জানেন বোধকরি? জানি, আপনাদের মাথায় দুষ্টচিন্তা আসছে! তাহোক। জানবেন নরম থেকেই ক্রমশ দৃঢ়তা পায় কনক্রিট স্ক্রাপ লোহালক্কড় গলিয়ে নরম করে হয় ইস্পাত দৃঢ় হতে হলে তাই নরম হতে হয়। কখনো মিনমিনে গলায় আমদের আবদার শুনে তাকে দুর্বলতা ভাববেন না মশাই। আমাদের মিনমিনে আবদার একদিন কর্কশ হবে। রূঢ় হবে। আমরা ভেংগে পড়ার আগে ঝুলে পড়বার জন্য দড়ি খুঁজতাম উঠে দাড়াবার সময় ঝুলিয়ে দেবার জন্য দড়ি খুঁজবো। আমরা ভক্তিতে গদগদ হয়ে গলে যাই কেননা আমরাই একদিন ইস্পাত দৃঢ় হয়ে ফিরবো। আমরা নতুন করে গড়ে উঠবো তাই ভেঙেপড়ি। গড়ে উঠবার জন্য ভেঙ্গে পড়া/
অভিমান মানে বিছানায় তুমি ওপাশ আমি এপাশ তুমি বিছানায় আমি সোফায় তুমি ওবাড়ি আমি এবাড়ি অভিমান মানে হাহাকার চাপা কান্না অভিমান মানে ফ্রিজ-ওভেন,বন্ধ রান্না-বান্না। অভিমান মানে কারুর চোখ লাল অফিসের লোকদের অকারণ বকা-বাদ্য অভিমান মানে লাল-পেড়ে জয়, ঢোল-বাদ্য। অভিমান মানে দুদিন ঘুমে পাশ বালিশ পরদিন বউয়ের পায়ে জোর তেল মালিশ। অভিমান মানে দু-দিন রাগের পর এক সন্ধ্যে আধো আলোর চাইনিজ লিপস্টিক মাখা ঠোঁটে দাঁতাল শুয়োর। অভিমান মানে মাঝ রাতে তোমার সায়ার দড়িতে অকারণ গিট্টু! আভিমান মানে ননসেন্স রাইম অভিমান মানে ইন্টু মিন্টু চিন্টু! অভিমান মানে গভীর রাতে হাতে এলবাম পুরানো ছবিতে তোমার খিলখিল হাসি। অভিমান মানে ঘরের রুটিটা বাসি। অভিমান মানে একা বারান্দা, অভিমান মানে সিগ্রেট, উপচানো এশট্রে। অভিমান মানে কারুর জন্য হাত নিশ-পিশ অভিমান মানে উন্মুখ ঠোট, নো কিস অভিমান মানে ইস! [অভিমান মানে ইস!]
ভাংতি পয়সার দিন ফেরৎ চাই। ভাংতি নেই বলে মা খালি হাতে ফিরিয়েছে বহুদিন ভাংতি নেই চলন্ত বাস থেকে বাদাম কেনা হয়নি ভাংতি নেই তাই তোমাকে নিয়ে বহুদিন রিকশায় চড়া হয়নি। ভাংতি নেই বলে দু"আনার লেবেঞ্চুস দুটাকার ক্যান্ডি হয়ে গেল দেখতে দেখতে চালের কিলো পঞ্চাশ হয়ে গেল। ভাংতি নেই ঝনঝনে চকচকে পয়সার গরম নেই ভাংতি নেই ভিখারি এখন পুরো টাকাটাই চায়। হাজার টাকার নোট পেয়ে যারা খুশি হয়েছিলেন তাদেরও দেখেছি ভাংতির জন্য দুঃখ করতে। দুশো টাকার নোট পেলে আমার এখন দুটো একশো টাকার সমান দুঃখ হয় একশো টাকায় একশো এক টাকার দুঃখ। ভাংতি নেই বলে দুঃখ হয়। ভাংতির দিন ফেরৎ চাই। ভাংতি পয়সার দিন
ভালোবাসলে জড়িয়ে থাকতে হয় _______________________ রকিবুল হাসান ভর বৃষ্টিতে মায়া হরিণেরা আর্তনাদ করে, তীব্র চিৎকারে চরাচরকে বিষাদগ্রস্ত করে খুঁজে নেয় প্রিয়তম সঙ্গী। ভরা বর্ষায়, বিষাদে আমাদেরও মন ভার হয় সঙ্গীর কথা খুব মনে পড়ে, হরিণের মতো সুতীব্র চিৎকারে হাহাকার জানান দেয়া হয় না। তোমাকে চাই, চাই। সুতীব্র এই চাওয়া। এই আকুলতা জানানো হয় না। হরিণেরাও কখনো মানুষের চেয়ে পারঙ্গম। গাছ কিংবা মানুষ যাই হোক, ভালোবাসলেই জড়িয়ে থাকতে হয়। ভালোবাসি, তবুও জড়িয়ে থাকা হয় না। না গাছ, না মানুষ। 
দুরকমভাবে হার্ডলাইনে পৌঁছানো যায় এক. দেয়ালে কারুর পিঠ ঠেকে গেলে দুই. দেয়ালকে কারুর পিঠ পর্যন্ত নিয়ে গেলে পরিণতি দুক্ষেত্রে একই রকম দেয়াল ভেঙে পড়ে। পৃথিবীর ইতিহাসে কখনোই দেয়াল বা প্রাচীর টিকেনি কখনো সাড়ম্বরে ভাঙা হয়েছে কখনো সময়ের কোপে নতজানু হয়েছে। হার্ডলাইন শব্দটা শুনলেই চোখের সামনে দেখতে পাই আসন্ন ভাংচুরের ভয়ে ভীত একটা মজবুত দেয়াল, আর হাঁটু গেড়ে গর্ত খুঁড়তে থাকা উত্তরকালের কিছু নৃতাত্বিক, যারা ভাঙ্গা দেয়ালের ইট সুড়কি পলেস্তারা জোড়াতালি দিয়ে খাড়া করে বুঝতে চাইছেন কতখানি ক্রোধ সয়েছিলো খসে পড়া দেয়াল। [হার্ডলাইন]
হাঁটু পর্যন্ত দুঃখ নিয়ে যাই হাঁটু পর্যন্ত দুঃখ নিয়ে তোমার উঠোনে যাই। তোমার সুখের উঠোন খড় বিচালির মতো সুখ ছড়িয়ে ছিটিয়ে রেখেছো। আমার ভেজা পা থেকে টুপটুপ করে গড়িয়ে পড়ছে দুঃখ, আমি দ্বিধান্বিত; গরীব আত্মীয়রা ধনীর ঘরে ঢুকতে যেমন দোন মনো করে তেমন, ঢুকবে কি ঢুকবে না! ভাবছি যাই, দুঃখগুলো জানিয়ে আসি দেখাই ভালোবাসা না পাবার যন্ত্রণা। পরমুহূর্তেই ভাবছি থাক, কী লাভ! হাঁটু পর্যন্ত দুঃখ নিয়ে আমি প্রতিবার তোমার উঠোন থেকে ফিরে এসেছি। তোমার উঠোনে খড় বিচালির মতো সুখ ছড়িয়ে থাকুক, তোমার পায়েয় আলতো ছোঁয়ায় আরো ঝরঝরে হোক সুখ। খুব সুখী হও তুমি। হাঁটু পর্যন্ত দুঃখ নিয়ে আমি যাই, কিন্তু বার বার ফিরে আসি ।
পরাজয় আসন্ন হলে বুঝে যাই কৌশলে ভুল ছিলো। ততদিনে দেরি হয়ে যায়, বড্ড বেশি দেরি হয়ে যায়। ঠেকে শিখি, কখনো শিখতে যেয়ে ঠকে যাই। কত কী যে শিখি,শিখে যাচ্ছি। এইভাবে জয়ী হই,পরাজিত হই বারবার বহুবার। আশার কথা হলো, ভালোবেসে কখনো পরাজিত হইনি। এইখানে আমি চিরজয়ী! আমি অবিরাম ভালোবেসে গেছি প্রেমিকারা কেউ ভালোবেসে মরেছে কেউ ভালোবাসতে বাসতে ক্রমশ বেঁচে উঠছে কেউ ঠকাতে গিয়ে নিজেই ঠকে গেছে আমি অবিরাম ভালোবেসে গেছি, ভালোবেসে যাই। ক্রমাগত উপেক্ষা অবহেলা অনাদর হঠাৎ কখনো ভালোবাসা পেয়ে পেয়ে আমি বুঝে গেছি কৌশলী প্রেমিক হওয়া যায় না। তাই অকারণ ভালোবেসে মরি তোমাকে তোকে ও তাকে। ফের বেঁচে উঠি বড় জ্যোতির্ময় এই বেঁচে থাকা। জ্যোতির্ময় বেঁচে থাকা/
