দুপুর পর্যন্ত ভিন্ন ভিন্ন দুটি স্থানে ভেসে ওঠা দুটি মরদেহ জান্নাতের বলে ধারণা করা হয়। কোনো কোনো অনলাইন পোর্টাল নিউজও করে দেয়। তবে খানিকবাদেই জানা যায় সেগুলোর কোনোটাই জান্নাতের না। লেফটেন্যান্ট সাইফুল্লাহর মরদেহ পাওয়া গিয়েছিল আগেই। পরে তার দুই শ গজ দূরত্বে পাওয়া যায় আরেকটি মরদেহ। চেহারা দেখে বোঝার উপায় ছিল না, তবে অন্যান্য লক্ষণে বোঝা যাচ্ছিল এটাই জান্নাত। তবু শতভাগ নিশ্চিত না হয়ে অফিশিয়াল ঘোষণা দেওয়া যায় না। সেই ঘোষণা পাইনি বলে আমিও আপডেট জানাতে চাইনি। টিমমেটদের একজন বারবার ফোনে অনুরোধ করছিল, ‘আমি নিজের চোখে না দেখা পর্যন্ত আপনি পোস্ট দিয়েন না যে জান্নাত বেঁচে নেই।’ মরদেহগুলো নিয়ে আসা হয় বান্দরবান ক্যান্টনমেন্টে। সেখানে প্রয়োজনীয় জিজ্ঞাসাবাদ শেষে বেঁচে যাওয়া টিমমেটদের জান্নাতকে শনাক্ত করতে দেখানো হয়। জান্নাতের পরিবারের সাথে যোগাযোগ করে মেলানো হয় আরও কিছু চিহ্ন। রাত ১০টা ৩০ মিনিটের দিকে সেই টিমমেট কাঁদতে কাঁদতে শতভাগ নিশ্চিত করে আমাকে, ওটাই জান্নাত। শনিবার সন্ধ্যার পাহাড়ি ঢলে (ফ্ল্যাশ-ফ্লাড) পড়ে পাইন্দু খালে নিখোঁজ হয় Jannat Mojumdar ও লেফটেন্যান্ট সাইফুল্লাহ। বান্দরবানের তিনাপ সাইতার ঝর্ণা দেখে ফেরার পথে ভয়াবহ এই দূর্ঘটনার শিকার হয় তারা। দুদিন ধরে নৌবাহিনী, সেনাবাহিনী, বিজিবি আর স্থানীয় লোকজনের অভিযানের পর খোঁজ মেলে দুজনের মরদেহের। সাইফুল্লাহর মরদেহ নৌবাহিনী ঢাকা নিয়ে আসবে। জান্নাতের পরিবারের সদস্যরা যাওয়ার পর পুলিশ ছাড়পত্র দিলে নিয়ে আসা হবে জান্নাতের মরদেহ। শনিবার সারা রাতের অবিশ্বাস্য সব ঘটনা আর দুজন বন্ধুকে হারানোর শোকে আক্ষরিক অর্থেই কথা বলতে পারছিল না ওরা। রবিবার সকালে একটু ধাতস্থ হওয়ার পর টিমমেটদের একজন আমাকে ফোন দেয়। যতটুকু সম্ভব ঘটনা জানায়। তারপর থেকে ফলোআপ করে যাচ্ছি, কিশোর আলো গ্রুপে সবাইকে আপডেট জানিয়েছি। ধন্যবাদ সেই গ্রুপের সবাইকে কোনো গুজব না রটিয়ে, ভুল তথ্য শেয়ার না দিয়ে ধৈর্য ধরার জন্য। বিষয়টা যেমন শোকের, তেমনি স্পর্শকাতরও। নৌবাহিনী ও পুলিশের স্বাভাবিক তদন্ত ও প্রশাসনিক কার্যক্রম আরও কিছুদিন চলবে। এ সময়টাও সবাইকে ধৈর্য ধরতে অনুরোধ করছি। তোমরা শোক প্রকাশ করো, প্রার্থনা করো। কিন্তু কাউকে ‘হিরো’ বানিয়ে, বা কাউকে দোষারোপ করে কিংবা কোনো গুজব, ভুল তথ্য, বানানো বা শোনা ঘটনা শেয়ার করে কোনো পোস্ট দিয়ো না। জান্নাতের টিমমেম্বাররা সবাই মানসিকভাবে বিপর্যস্ত। নিজেরা বেঁচে এসেছে মৃত্যুর হাত থেকে, কাছ থেকে দেখেছে বন্ধুদের মৃত্যু আর ছিন্নভিন্ন লাশ। তার ওপর নানা রকম জিজ্ঞাসাবাদ তো স্বাভাবিকভাবেই চলছে। সব মিলিয়ে ওদের মনের অবস্থাটা তো বুঝতে পারছ। ওরা কেউ ফোনে কথা বলার অবস্থায় নেই। ওরা অনুরোধ করেছে আপাতত ওদের ফোন না দিতে। আশা করি তোমরা অনুরোধটি রাখবে। ওরা ভালোভাবে, সুস্থভাবে ফিরে আসুক, সব সামলে স্বাভাবিক হোক। কী ঘটেছিল সব পরে জানা যাবে। আর সবাইকে বলব, আরও সতর্ক হও। অভিজ্ঞ আর দক্ষ পর্যটকও দুর্গম পাহাড়ে ভুল করে বসে। সেখানে তোমরা অনেক ছোট। ভ্রমণ বা অ্যাডভেঞ্চারে তোমরা অবশ্যই যাবে। কিন্তু কোনো অসতর্কতা সেখানে যেন না থাকে। জান্নাতের জন্য প্রার্থনা চলুক, প্রার্থনা চলুক লেফটেন্যান্ট সাইফুল্লাহর জন্য। ওরা বেঁচে থাকুক আমাদের ভালোবাসায়, আমাদের হৃদয়ে।
থাক, আফগান বেচারারা যেহেতু শখ করেছে কাউকে সঙ্গে নিয়ে ডোবার, শখটা তবে পূরণই হোক। আশা করি তারা পাকিস্তানকে সঙ্গে নিয়ে ডুবতে পারবে!
ম্যাচের আগে কথা তো তারা ভুল বলে নাই। যা বলসিলো, ঠিকই বলসিলো! হালকাভাবে নেয় নাই। এত ভারীভাবে নিসে যে মোহাম্মদ নবি ওজনেই ডুইবা গেসে! তার আগে গুলবাদিন নিজে তো ডুবসেই, নিজের পুরা টিম নিয়াই ডুবসে!
বিমানে চড়ি বলে কি চরিত্র বদলায়ে ফেলব নাকি? আমরা নোংরা হইলেও আমাদের খাসলত ঠিক আছে। লোকাল বাস কিংবা লঞ্চ-স্টিমার হোক আর জাহাজ কিংবা উড়োজাহাজই হোক, আমাদের কাজ আমরা করবই।
টার্গেট বড়, কিন্তু পরিসংখ্যান বলছে, মুস্তাফিজ ৩ উইকেট পেয়েছে, এমন কোনো ম্যাচ বাংলাদেশ কখনো হারেনি!
হেলমেট পরিষ্কার করতে কি অনেক টাকা লাগে? যাত্রীর জন্য রাখা পাঠাও-সহজের বাইকারদের হেলমেটগুলো এত নোংরা থাকে কেন?
এই মোটিভেশন দিসিলাম বলেই আজও আর্জেন্টিনার কিছু বাংলাদেশি সাপোর্টার আছে!
হীরক রাজ্যের প্রধানমন্ত্রীর দপ্তরে জরুরি ডাক পড়েছে ভ্যাটমন্ত্রীর। যথাসময়ে উপস্থিত হয়ে মন্ত্রী দেখেন পরিস্থিতি বেশ থমথমে। প্রধানমন্ত্রী তাকে দেখেই হুংকার ছাড়লেন, “ভ্যাটমন্ত্রী!!! তুমি বললা বাজেটের পর রাজস্ব আদায় বাড়বে। এখন তো অবস্থা আরও খারাপ হলো। গত বছরের চেয়েও তো কমে গেল!” ভ্যাটমন্ত্রী বেশ অবাক হলেন। বললেন, “অসম্ভব! এটা তো কিছুতেই হতে পারে না! এমন বাজেট দিয়েছি, জনগণ ভ্যাট না দিয়ে যাবে কই! নিশ্চয় এইচবিআর কোনো ঘাপলা করেছে!” হীরক রাজ্য’স বোর্ড অব রেভিনিউ (এইচবিআর)-এর মহাপরিচালক প্রতিবাদ করলেন সঙ্গে সঙ্গেই। বললেন, “না মাননীয় মন্ত্রী, এখানে এইচবিআরের কোনো দোষ নেই।” “তাহলে?” ভ্যাটমন্ত্রী জানতে চান, “রাজস্ব আদায় কমে গেল কেন?” মহাপরিচালক বললেন, “জনগণের বিনোদনমাধ্যমের ওপর ভ্যাট বাড়ানোর পর কেউ আর ঘুরতে যায় না। পরিবহন খাতে ভ্যাট দেওয়ায় কেউ গাড়িঘোড়ায় চড়ে না। খাবারের ওপর ভ্যাট বাড়ানোয় কেউ খাবার কেনে না। খাবারই যেখানে কেনে না, বুঝতেই পারছেন কেউ আসবাবপত্র, ল্যাপটপ, মোবাইল কিছুই কেনে না। আগে মুঠোফোনে কথা বলত, এখন তাও বলে না!” তারপর প্রধানমন্ত্রীর দিকে তাকিয়ে মহাপরিচালক বললেন, “জনগণ যখন কিছু কেনে না, ব্যবহার করে না, কোনো সেবাই নেয় না, তখন ভ্যাটটা আমি আদায় করব কীভাবে, ম্যাডাম?” প্রধানমন্ত্রী বললেন, “আমি কিছু জানি না। তোমাদের বেতন হয় জনগণের টাকায়। জনগণের কাছ থেকে ভ্যাট আদায় করতে না পারলে বেতন বন্ধ।” ভ্যাটমন্ত্রী বললেন, “আচ্ছা মহাপরিচালক, জনগণ যদি না খায়, গাড়িঘোড়ায় না চড়ে, ঘুরতেও না যায়, তারা সারাদিন করেটা কী!” “ঘরে বসে থাকে, স্যার।” মহাপরিচালক উত্তর দেন। “ইউরেকা!” লাফিয়ে ওঠেন ভ্যাটমন্ত্রী। বলেন, “মাননীয় প্রধানমন্ত্রী, আপনি কোনো চিন্তা করবেন না। আজ থেকে দিনের বেলা মানুষের ঘরে থাকার ওপর ভ্যাট বসানো হলো! কেউ যদি দিনের বেলা ঘরে থাকে, তাকে ঘণ্টা প্রতি এক শ টাকা চার্জ এবং ২৫ শতাংশ ভ্যাট দিতে হবে!” প্রস্তাবটা উপস্থিত সবার বেশ পছন্দ হলো। ভ্যাটমন্ত্রী বললেন, “আজই প্রজ্ঞাপন জারি করে দিচ্ছি। জনগণ ভ্যাট না দিয়ে যাবে কই!” পরদিন ভ্যাটমন্ত্রী অফিস যাওয়ার সময় দেখলেন, রাস্তার চারপাশে নারী-পুরুষ, শিশু-বৃদ্ধ সবাই বসে বসে কাঁদছে। মন্ত্রী গাড়ি থেকে নামলেন। অবাক হয়ে বললেন, “আমার দেশের মানুষের মুখে হাসি ফোটানোর জন্য এত বড় বড় ফ্লাইওভার করলাম, সেতু বানালাম, স্যাটেলাইট পাঠালাম, তারপরও তারা রাস্তায় বসে কাঁদে কেন!” এক বৃদ্ধা উত্তর দিলেন, “আগে ঘরে বইসা কাঁদতাম গো স্যার, আপনে ঘরে থাকনের ওপর ভ্যাট বসানোর পর রাস্তায় বইসা কান্দি!” মন্ত্রী দেখলেন, সমস্যা তো আসলে ঘরে বা বাইরে না, সমস্যা তো চোখের পানিতে। এটাই তো সবচেয়ে বড় খাত! সঙ্গে সঙ্গে তিনি ঘোষণা দিলেন, “এখন থেকে কান্নার ওপর শতকরা ৫০ ভাগ ভ্যাট আরোপ করা হলো! চোখে পানি আসুক বা না আসুক, কেউ কাঁদলেই ভ্যাটসহ চার্জ দিতে হবে।” মন্ত্রীর কথা শুনে জনগণ হো হো করে হেসে উঠল। তাদের হাসি আর থামেই না। মন্ত্রী তার পিএসকে বললেন, “এরা হাসে কেন? পাগল হয়ে গেল নাকি!” পিএস বললেন, “হতে পারে স্যার, যে দেশের শাসনকর্তারা যেমন, জনগণ তো তেমনই হবে!” মন্ত্রী বললেন, “মানে! কী বলতে চাও তুমি?” পিএস মুখে তার চিরায়ত তেলতেলে হাসি ফুটিয়ে বললেন, “সুখে হাসে স্যার, সুখে! আপনি সুখী মানুষ, আপনার জনগণও তাই সুখী।” কথা শুনে মন্ত্রী আবেগী হয়ে গেলেন। বললেন, “মানুষের মুখে হাসি ফোটাব বলে, তাদের সুখী দেখব বলে সারাজীবন রাজনীতি করেছি। আজ আমার জনগণ সুখী, আজ আমি সফল।” আবেগে ভ্যাটমন্ত্রীর চোখে পানি চলে এল। তার আজ অনেক কাঁদতে ইচ্ছা করছে। কিন্তু বেশি কাঁদলে আবার বেশি ভ্যাট দিতে হবে বলে দ্রুতই তিনি চোখের পানি আড়াল করে নিলেন।
বিশ্বকাপে ইনজুরির কারণে দক্ষিণ আফ্রিকা লুঙ্গি হারালেও প্যান্ট পেয়েছে ভারত। শিখর ধাওয়ানের ইনজুরির কারণে দলের সঙ্গে যোগ দেবেন রিষভ প্যান্ট। এ খবর অনেকেই জেনে গেছেন। এদিকে নতুন খবর হলো, ঢাকা এয়ারপোর্টে নিরাপত্তা চেকিংয়ে বেল্ট খুলতে বলায় উত্তেজিত হয়ে প্যান্ট খুলে ফেলেছেন ইউএস-বাংলা এয়ারলাইনসের এক কেবিন ক্রু! হযরত শাহজালাল আন্তর্জাতিক বিমানবন্দরের অভ্যন্তরীণ টার্মিনালে আজ এ ঘটনা ঘটে।
আগেই বলেছিলাম, সব ম্যাককালামের বদদোয়া! সে বাংলাদেশের একটাই ম্যাচ জেতার কথা স্বীকার করেছিল। আজ সেই ম্যাচও বৃষ্টিতে ভেসে গেল!
