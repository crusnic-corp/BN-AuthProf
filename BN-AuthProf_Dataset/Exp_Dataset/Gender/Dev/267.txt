এরশাদ : স্বৈরাচারের পতন ও পুনউত্থান :::::::::::::::: কারো মৃত্যু কামনা বা মৃত্যু নিয়ে কৌতুক অবশ্যই একটি গর্হিত কাজ। কিন্তু মৃত্যু পথযাত্রী একজন নায়ক ও খলনায়ককে একই দৃষ্টিতে দেখাও খুব উন্নত কাজ নয়। তাতে সত্যিকারের নায়ককে অপমান করা হয়। আমরা যদি একটু স্মরণ করার চেষ্টা করি, ৯০ এর গন অভ্যুত্থানের সময় আমরা এরশাদের মৃত্যু কামনা করি নাই, কিন্তু নুর হোসেন,ডঃ মিলন,মায়েজুদ্দিন, বসুনিয়া, শাহজান সিরাজ, দীপালী, কাঞ্চন সহ ( এরশাদ বিরোধী আন্দোলনের সকল শহীদের নাম লিখতে গেলে লিখে শেষ করা কষ্টকর ) সকল শহীদদের হত্যাকারী হিসেবে তার মৃত্যুদন্ড অবশ্যই কামনা করেছিলাম। সে যাতে বিচার ছাড়া দেশ ছেড়ে পালিয়ে যেতে না পারে সেজন্য আমরা এয়ারপোর্ট ঘেরাও করেছিলাম। ৬০ এর দশক ব্যাপী আন্দোলন, ৬৯ এর গন অভ্যুত্থান, ৭০ এ বঙ্গবন্ধুর নেতৃত্বে নির্বাচনে জয়লাভের ভিতর দিয়ে ৭১ এর মুক্তিযুদ্ধ বাংলাদেশকে স্বাধীন দেশের মর্যাদা দিয়েছে। বাঙালি জাতির জন্য এটা সর্বোচ্চ অর্জন। তাই বাঙালি জাতির জন্য মুক্তিযুদ্ধের সাথে অন্য কোন আন্দোলনের তুলনা করা মানে এই মহান অর্জনকে অসম্মান করা। কিন্তু এ অর্জনের পাশাপাশি অন্যান্য লড়াই যুদ্ধকে খাট করে দেখার সুযোগ নেই। বৃটিশ বিরোধী আন্দোলন, পাকিস্তান সৃষ্টির পর পরই মুসলিম লীগের মোহ ভংগ করে আওয়ামী মুসলিম লীগ গঠন (যার অন্যতম উদ্যোক্তা বঙ্গবন্ধু), ৫৪ এর যুক্তফ্রন্টের নির্বাচনসহ অনেক আন্দোলন সংগ্রামের ভিতর দিয়েই স্বাধীনতা অর্জন। কিন্তু স্বাধীনতার মাত্র সাড়ে তিন বছরের মাথায় বাংলাদেশ বেতারের পরিবর্তে রেডিও বাংলাদেশে মোস্তাক চক্রের ঘোষণার মাধ্যমে বাংলাদেশকে পুনরায় নব্য পাকিস্তান বানানো হয়। স্বাধীনতা বিরোধী জামাত - মুসলিম লীগ, রাজাকার-আল বদর-আল সামস সমাজে পুনঃ প্রতিষ্ঠিত হয় এবং সমাজে মাস্তানীসহ স্থানীয় সরকার থেকে শুরু করে জাতীয় পর্যায়ে দাপটের সাথে নেতৃত্বে আসীন থাকে। ৮০ এর দশকে এরশাদ বিরোধী আন্দোলন শুরু হলেও ঐ আন্দোলনের মধ্যে নিহিত ছিল স্বাধীনতা বিরোধী ঐ চক্রের বিরুদ্ধে আন্দোলন। তাই তো ঐ আন্দোলনের মূল শক্তি ছাত্র সমাজ বাম ছাত্র সংগঠন ও ছাত্রলীগ মিলে ছাত্র সংগ্রাম পরিষদ গঠন করে। এরশাদ বিএনপির নিকট হতে ক্ষমতা দখল করায় বিএনপি ক্ষমতা পুনরুদ্ধারের জন্য এরশাদ বিরোধী আন্দোলনে অংশগ্রহণ করে, যেখানে ছাত্রদলই মূল ভূমিকা পালন করে। এরশাদ বিরোধী আন্দোলনের ছাত্র সমাজ ৮০ এর দশকের মাঝামাঝি এসে মৌলবাদ ( জামাত শিবির সহ স্বাধীনতা বিরোধী গোষ্ঠী ) এর বিরুদ্ধে দুর্বার আন্দোলন গড়ে তোলে এবং জামাত শিবির ও স্বৈরাচার বিরোধী আন্দোলন একাকার হয়ে যায়। স্বৈরাচারেরর সাথে সাথে জামাত শিবির বিরোধী আন্দোলন এমন পর্যায়ে পৌছায় যে, বিএনপি জামাতের সাথে সম্পর্ক রাখলেও তার ছাত্র সংগঠন ছাত্রদল শিক্ষাঙ্গনে শিবির বিরোধী আন্দোলন করতে বাধ্য হয়। যার জন্য স্বৈরাচার বিরোধী আন্দোলনে শেষ দিকে ছাত্রদলকে নিয়ে সর্বদলীয় ছাত্র ঐক্য গঠন করা সম্ভব হয়েছিল। ৯০ এর গন অভ্যুত্থানের পর বিএনপি ক্ষমতায় আসায় জামাত শিবির মৌলবাদ রক্ষা পায়। কিন্তু ৯০ গন অভ্যুত্থানের লড়াকু সৈনিকরা বসে থাকে নাই। শুরু হয়ে যায় শহীদ জননী জাহানারা ইমামের নেতৃত্বে ঘাতক দালাল নির্মূল কমিটির মাধ্যমে জামাত শিবির রাজাকার আলবদর বিরোধী আন্দোলন,যার অগ্রভাগে ছিল সেই সৈনিকেরা। ঐ আন্দোলন মুক্তিযুদ্ধে জামাতের অপকর্ম তুলে ধরে আপামর জনসাধারণের মধ্যে তাদের বিরুদ্ধে ঘৃনার সৃষ্টি করে। কিন্তু ক্ষমতার দ্বন্দ্বে লিপ্ত হয়ে আওয়ামী লীগ ও বিএনপির কাছে ধীরে ধীরে তাদের গ্রহণযোগ্যতা বাড়ে। সর্বশেষ বিএনপি জামাতকে সাথে নিয়ে সরকার গঠন করে ও যুদ্ধাপরাধী নিজামী - মুজাহিদের গাড়িতে স্বাধীন বাংলাদেশের পতাকা তুলে দেয় এবং আওয়ামী লীগও স্বৈরাচারকে সাথে নিয়ে সরকার গঠন করে,পতিত এরশাদকে বিশেষ দূত ও বিরোধী দলীয় নেতা হিসেবে রাজনীতিতে প্রতিষ্ঠিত করেছে। কিন্তু মনে রাখতে হবে, ৫৪ এর যুক্তফ্রন্ট নির্বাচন, ৬৬ এর ৬ দফা, ৬৯ এর গন অভ্যুত্থান, ৭০ এর নির্বাচনে জয়লাভ যেমন স্বাধীনতার পথকে সুগম করেছে।তেমনি ৯০ এর গন অভ্যুত্থান না হলে ৭৫ পরবর্তী পাকিস্তান পন্থী সরাসরি আর্মি শাসন অথবা আর্মি ব্যাক্ট শাসন পাকিস্তানের মত এদেশে গেড়ে বসতো এবং তাদের ছত্রছায়ায় জামাত শিবির মৌলবাদ এদেশে দাপটের সাথে চলতো। ৮০ দশকের এরশাদ স্বৈরাচার বিরোধী আন্দোলনের ফসল ৯০ এর গন অভ্যুত্থান মানুষের ভোটের অধিকার নিশ্চিত হয়েছে। তার মাধ্যমে বিএনপি ক্ষমতায় এসে জামাতের গাড়িতে পতাকা তুললেও আওয়ামী লীগ ক্ষমতায় এসে যুদ্ধাপরাধীদের বিচার করতে পেরেছে, মুক্তিযুদ্ধের স্বপক্ষের সরকার প্রতিষ্ঠা করতে পেরেছে। কিন্তু যে এরশাদের বিরুদ্ধে আন্দোলনের মাধ্যমে আজকের মুক্তিযুদ্ধের স্বপক্ষের সরকার প্রতিষ্ঠা করা সম্ভব হয়েছে সেই সরকারের অংশীদার সেই এরশাদ।এই এরশাদ আবার মুক্তিযুদ্ধের সময় স্বাধীনতা আন্দোলনের পক্ষের সামরিক বাহিনীর সদস্যদের বিচার করে সাজাও দিয়েছে। তাই আজকের এরশাদের এই পুনরুত্থান আমাদের জাতিকে একদিন লজ্জা দিবে, যেমন এখন লজ্জা দিচ্ছে এরশাদ বিরোধী আন্দোলনে জামাতকে যুগপৎ আন্দোলনের সুযোগ দেয়া, জামাতের সাথে বিভিন্ন সামাজিক অনুষ্ঠানে যোগ দেয়া এবং সংসদীয় রাজনীতির বাধ্যবাধকতার কারনে কারণে জামাতের সাথে শুভেচ্ছা বিনিময়সহ বিভিন্ন সভা করার জন্য।
হারুন, সেই ছেলেটা যে বাড়ি থেকে মেট্রিক পাশ করে খুলনায় আমার পাড়ায় তার মামার কাছে এসে উঠলো। বি এল কলেজে একসাথে ইন্টারমিডিয়েট করলাম। তারপর রাজশাহী বিশ্ববিদ্যালয়ে একসাথে কয়েক বছর। আসলে ভালো ছেলে (স্যরি এখন তো ছেলে না লোক) বলতে যা বোঝায় সেখানে সে ষোল আনাই খাঁটি। সে আজ বাংলাদেশ সরকারের সচিব হিসেবে পদোন্নতি পেয়েছে। তার এই সাফল্যে আমি খুবই আনন্দিত। অভিনন্দন বন্ধু তোমাকে।
এইতো বাংলাদেশ এই মূহুর্তে ফেসবুকের সকল পোস্টিং ক্রিকেট নিয়ে । সাবাস বাংলাদেশ টিম।
কাল সাড়ে এগারোটায় ঈদের ঘোষণায় আমার বড় মেয়েকে সারা রাত জাগতে হয়েছে। অন্য বার চাঁদ রাতে সন্ধ্যা থেকে সকলকে মেহেদী দেয়া শুরু করে ভোর রাতে নিজে মেহেদী দেয়। কাল অন্যদের মেহেদী দিতে ভোর রাত,পরে নিজের মেহেদী দিতে সকাল। মেয়ের নিজের হাতে নিজে দেয়া মেহেদী মাখা হাতের ছবি দেয়ার লোভ সামলাতে পারলাম না। ঈদ মোবারক ।
এই রাতে সবাই ছোটো মার্কেটে। বাচ্চার জুতা কেনা কিনতে হলে বাচ্চাকে ঘুম থেকে তুলে ছোটো।
যারা ইতোমধ্যে ঘুমিয়ে পড়েছে, তাদের জন্য কাল সকালের সারপ্রাইজ ঈদ মোবারক
পিটু খানের মন্তব্য টা অসাধারন। জামিল আকতার রতনের মৃত্যু আমাদের যৌবন চিনিয়েছে। শিবির কতৃক ববর্বরচিত ভাবে জামিল আকতার রতনকে হত্যার পর থেকে আমরা সরাসরি যুদ্ধে নেমেছি। জীবন বাজি রেখে প্রত্যক্ষ যুদ্ধ। কবি হেলাল হাফিজে ভাষায় ' ‘‘এখন যৌবন যার মিছিলে যাবার তার শ্রেষ্ঠ সময়, এখন যৌবন যার যুদ্ধে যাবার তার শ্রেষ্ঠ সময়’’। শহীদ জামিল,তোমাকে ভুললে আমরা আমাদের যৌবন ভুলে যাবো। তাই তো তুমি অমর।
গত বছর জন্মদিনের শুভেচ্ছা প্রাপ্তির অনুভূতির সাথে এবছরের অনুভূতি একেবারেই মিলে যাওয়ায় গত বছরের লেখাটা শেয়ার করলাম ।
ফেসবুকের কল্যাণে ভালবাসার বন্ধুদের জন্মদিনের আন্তরিক শুভেচ্ছায় আমি আবেগ আপ্লুত। সকলকে আমার অন্তরের শুভেচ্ছা। তাছাড়া অফিস থেকে বাসায় ফিরে দেখি আমার বিশ্ববিদ্যালয়ের নেতা হক ভাইয়ের ( মনোয়ারুল হক) surprise হিসেবে পাঠানো জন্মদিনের কেক। আর গত রাতে আমার বড় মেয়ের হাতে আঁকা আমার পোট্রেট ছিল আরও বড় surprise । জন্মদিনে আন্তরিক শুভেচ্ছা জানানো সকল বন্ধুদের সাথে সাথে হক ভাই ও আমার বড় মেয়ে রাইসাকে অসংখ্য ধন্যবাদ।
আমি লক্ষ্য করেছি, প্রতি বছর জন্মদিনের বেশ কয়েক দিন আগে বিষয়টা মনে থাকলেও ঐ দিন অর্থাৎ আগের রাতে কেন জানি আমার মনে থাকে না। পরের দিন তো ফেসবুকের কল্যাণে না জানার কোন সুযোগই নেই। কাল রাতেও যথারীতি শুয়ে পড়েছি, হঠাৎই আমার মুখের উপর বিরাট একটা বেলুন ফুটে তার থেকে লাল নীল জরি কাগজ পড়া শুরু হলো। সাথে মেয়েরা গেয়ে উঠলো ' হ্যাপি বার্থডে টু ইউ'। টেনে নিয়ে গেল ড্রয়িং রুমে, সেখানে কেক রেডি। এটা প্রায় প্রতি বছরই হয়। কিন্তু কেকের পাশে দেখি আমার বড় মেয়ের নিজের আঁকা আমার একটা পোট্রৃট। জন্মদিনের উপহার হিসেবে ফ্রেমে বাঁধিয়ে রেখেছে। What a surprise! !!! আমিতো খুশিতে অনেকটা পাগল। বাঁধানো পোট্রেটটা হাতে নিয়ে নিজের জন্মদিনের কেক একাই খাওয়া শুরু করলাম । একটু পরে দেখি প্লেটার ম্যাসজ, পশ্চিমবঙ্গের নির্বাচনকে নিয়ে আমার ছোট একটি লেখা তার অনলাইন পত্রিকা 'জনযোগ' প্রকাশ করেছে আমার জন্মদিনে। এখন খুশিতে আটখানা হয়ে অনলাইন পত্রিকা ”জনযোগ’ এ পশ্চিম বাংলার রাজনীতি নিয়ে আমার লেখার লিংক, মেয়ের আঁকা আমার পোট্রেট ও আনন্দের কেক খাওয়ার ছবি সকালে উঠেই ফেসবুকে পোস্ট করলাম। সকলকে শুভেচ্ছা ।
