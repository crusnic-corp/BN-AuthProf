পদ্মাসেতুতে ধাক্কাধাক্কি থামানোর উপায় কী? ফেরি বন্ধ না করে সমাধান করা যায় না? মাথায় ব্যথা হলে কি মাথা কেটে ফেলতে হবে?
বাসাবো খেলার মাঠে এসে দেখি মাঠ ফাঁকা, তাই রনি ভাইয়ার বাসায় উঠে গেলাম...
আমার প্রথম উপন্যাস (অষ্টম বই) মমতার প্রথম ইংরেজি রিভিউ। লিখেছেন সেলুন ভিত্তিক পাঠাগারের স্বপ্নদ্রষ্টা হারুন অর রশীদ। প্রকাশ করেছে জাগো নিউজ। সবার প্রতি কৃতজ্ঞতা...
কিছু ভালোবাসা অবাক করে দেয়... কৃতজ্ঞতা জানানো আনুষ্ঠানিকতা মাত্র... ভালোবাসা অমর হোক...
এই যে আপনারা বিভিন্ন সময়- মানবিক নেতা মানবিক পুলিশ মানবিক সাংবাদিক মানবিক লেখক মানবিক অভিনেতা মানবিক চিকিৎসক মানবিক শিক্ষক বলছেন। তারা বাদে আর সবাই কি অমানবিক? মানবিকতা তো সবার ভেতরেই থাকতে হবে। এমন সব বিভ্রান্তিকর উপাধি কার মাথা থেকে আসে? মানবিকতার চর্চাই তার প্রধান কাজ। তাই তাকে বিশেষায়িত করতে গিয়ে অন্যদের খাটো করছেন না তো?
এখন আর কষ্ট করে সংবাদ সম্মেলন করতে হয় না। ফেসবুকে একটা স্ট্যাটাস দিলেই হলো। নিউজের অভাব হয় না।
আহত স্বরে স্বাধীন বলে, ‘মা, কুত্তাডা গেল কই?’ আবেদা দীর্ঘশ্বাস ফেলে বলে, ‘কই আর যাইবো, এই গ্রামে কি কুত্তার অভাব আছে?’ গল্প দুটি পড়া যেতে পারে...
এই মহামারিকালে বেঁচে থাকাটাই জরুরি। সফলতা-ব্যর্থতার হিসাব পরেও করা যাবে। তবুও জীবনযুদ্ধে তোর অকুতোভয় অংশগ্রহণ আমাকে অনুপ্রাণিত করে। আশা করি, একদিন সফলতা আসবেই। মহামারি কেটে গেলে আবার ঘুরতে যাব। অনেক আড্ডা হবে। অনেক আনন্দ নিয়ে ফিরব ঘরে। শুভ কামনা তোর জন্য। সার্থক হোক জন্ম। শুভ জন্মদিন...
শোকাবহ আগস্ট স্মরণে... অনুপ্রেরণা জুগিয়েছেন কবি সাজেদুর আবেদীন শান্ত... 
গল্প বা নাটক আদতে শেষ হয় না। একটার শেষ থেকেই আরেকটার জন্ম হয়। এই ছোট ছোট গল্প বা নাটক মলাটবদ্ধ হয়েই জন্ম হয় গ্রন্থ। সেই গ্রন্থ কেউ পড়ে, কেউ পড়ে না। তাতে নির্মাতা বা লেখকের তেমন কিছু আসে-যায় না। হিট হলে হিট। না হলে ক্লাসিক।
‘জ্যোৎস্নাসম্প্রদায়ের কবি’ জাকির জাফরানের জন্মদিনে অশেষ শ্রদ্ধা ও ভালোবাসা... আপনার সুস্বাস্থ্য ও দীর্ঘায়ু কামনা করছি...
করোনার জন্য জয়টাকে উপভোগ করতে পারলাম না। অভিনন্দন বাংলাদেশ...
প্রযুক্তির কল্যাণে এখন অগণিত বন্ধু আমার। রোজ তাদের ছবি দেখি। অনলাইনে কথাও হয়। 'কেমন আছ?' 'কী করছ?' ইত্যাদি। কেবল জানার জন্যই জানা। অন্তর থেকে টান অনুভূত হয় না। অনেকটা যন্ত্রমানবের মতো। সভ্যতার উৎকর্ষতার সাথে সাথে আজকাল আমরা হয়ে উঠেছি যান্ত্রিক। বন্ধুতার প্রসঙ্গ এলে কাজী নজরুল ইসলামের একটি চিঠির কয়েকটি লাইন মনে পড়ে, ‘বন্ধু আমি পেয়েছি- যার সংখ্যা আমি নিজেই করতে পারব না। এরা সবাই আমার হাসির বন্ধু, গানের বন্ধু। ফুলের সওদার খরিদ্দার এরা। এরা অনেকেই আমার আত্মীয় হয়েছে, প্রিয় হয়ে ওঠেনি কেউ।’ যান্ত্রিক বন্ধুদের কথা বলছিলাম। যার সংখ্যা অগণিত। বন্ধু হয়েছে ঠিকই; কিন্তু প্রিয় হয়ে উঠতে পারেনি কেউ। ফেসবুকের ফাইন্ড ফ্রেন্ডসে গিয়ে আজও হারিয়ে যাওয়া বন্ধুদের খুঁজি। কোনো কোনো নিস্তব্ধ রাতে যাদের প্রিয়ার মতো জড়িয়ে ধরে শুয়ে থাকতাম। মনের অব্যক্ত কথাগুলো বলতে বলতে রাত ভোর করে দিতাম। যান্ত্রিক বন্ধুদের সব কথা বলা হয় না। সব ব্যথার অংশীদারও করা হয় না। তাই সত্যিকারের বন্ধুদের আজও খুঁজি শেষ বিকেলে কোনো চায়ের আড্ডায়। নদীর পাড়ে দাঁড়িয়ে সূর্য অস্ত যাওয়ার দৃশ্য দেখতে দেখতে। খুঁজি ব্যস্ততম জনপদে। শৈশব-কৈশোর থেকে বন্ধুত্ব হয়েছে অনেকের সাথে। মনের অনেক কথা ভাগাভাগি করেছি তাদের সঙ্গে। জীবনের ব্যর্থতা-হতাশার গল্প বলে কাটিয়ে দিয়েছি অনেক রাত। একসাথে অনেক ঘুরেছি। হাঁটতে হাঁটতে চলে গেছি বহুদূর। কত স্মৃতি আজ মনে পড়ে। কিন্তু সেই প্রিয় মানুষগুলো আজ কোথায়, জানি না। তুমুল বন্ধুত্বের সময় আমার ফোন ছিল না। অনেকের নম্বর ডায়রিতে লিখে রেখেছিলাম। সেসব নম্বরও এখন বন্ধ পাই। অনেকের বাসার ঠিকানাও নেই। তাই চিঠিও লিখতে পারি না। আজও মনে পড়ে তাদের। এখন ফোনে, ফেসবুকে কিংবা কর্মস্থলে অনেক বন্ধু আমার। অথচ আজও তাদের শূন্যতা আমাকে গ্রাস করে। কবির সুমনের একটি গানের কথা ঘুরে-ফিরে মনে আসে, 'হঠাৎ রাস্তায় আপিস অঞ্চলে, হারিয়ে যাওয়া মুখ চমকে দিয়ে বলে- বন্ধু কী খবর বল? কতদিন দেখা হয় না।’ এমন একটা মুহূর্তের জন্য আমি আজও প্রতীক্ষায় থাকি। গলির মোড়ে কিংবা পার্কে হঠাৎ কেউ পিঠ চাপড়ে চমকে দিক। তাকিয়ে দেখবো শৈশবের কোনো বন্ধু সহাস্যবদনে হাত বাড়িয়ে দাঁড়িয়ে আছে বুকে টেনে নেওয়ার জন্য। কেবল ঘুরে-ফিরে দুঃসময়ের বন্ধুদের কথাই মনে পড়ে। কারণ দুঃসময়ের বন্ধুই প্রকৃত বন্ধু। তাই অসংখ্য বন্ধুর ভিড়ে আজও মনে পড়ে পুরোনো দিনের সেই চেনা মুখগুলো। যে মুখ থেকে একদিন উচ্চারিত হবে- বন্ধু কী খবর বল? বন্ধু তারাই, যারা বন্ধন তৈরি করে সালাহ উদ্দিন মাহমুদ #friendshipday2021
দৈনিক প্রতিদিনের সংবাদে আমার উপন্যাস 'মমতা' নিয়ে আলোচনা করেছেন আলোর ফেরিওয়ালা হারুন অর রশীদ ভাই...
সঠিক বানান কোনটি? ১. সংকট ২. সঙ্কট নিচের নিয়মে কোনটি হওয়ার কথা-
করোনায় ২৪ ঘণ্টায় সর্বোচ্চ ২৪৭ জনের মৃত্যু, শনাক্তেও নতুন রেকর্ড...
জাগো নিউজের সদা হাস্যোজ্জ্বল প্রিয় ফারুক আলম ভাই (ভালো হওয়ার কথা চলছে)। যেকোনো ব্যাপারে (সম্পাদনা) তার কাছে ছুটে যেতে হয়।
আলোর মাঝেই আলো ছড়াচ্ছেন একজন আলোকিত মানুষ। অভিজাত এলাকায় বইয়ের প্রদর্শনী, কিছু বইয়ের দোকান, পদক-সম্মাননার কমিউনিটি সেন্টার, চা-নাস্তা ও আড্ডার স্টল নিয়ে ব্যবসাটি মন্দ নয়। তার চেয়ে প্রত্যন্ত অঞ্চলের উন্মুক্ত পাঠাগার, ইমামের বইপড়া আন্দোলন, আসাদের পাটখড়ির পাঠাগার, হারুনের সেলুন পাঠাগার বেশি আলো ছড়াচ্ছে বলে মনে হচ্ছে। একক নেতৃত্বের ব্যুহ থেকে বের হয়ে আসছে পাঠাগার আন্দোলন। সার্থকতা এখানেই।
বিংশ শতাব্দীতে একান্নবর্তী পরিবারে কোনো ভালোবাসা ছিল না। ছিল হিংসা, পরচর্চা, পরনিন্দা ও বিশ্বাসঘাতকতা। একান্নবর্তী পরিবারকে আদর্শ বলা হলেও এর ভেতরের গল্প খুবই কদর্য। এসব পরিবারের রেষারেষি পরবর্তী প্রজন্ম ভোগ করেছে নিদারুণভাবে। অসম্মান-অবহেলা যাদের নিত্যসঙ্গী। কিছু কুচক্রী বা স্বার্থান্বেষী এসব পরিবারের সুবিধা ভোগ করেছে সারাজীবন। তারা শিখিয়েছে পরশ্রীকাতরতা। সিনেমা-নাটকে এসব পরিবারের জৌলুস দেখা গেলেও বর্তমান সিরিয়ালে বেরিয়ে আসছে কদর্য রূপ। স্বার্থান্বেষীরা হচ্ছেন ভিলেন। নিগৃহীতরা হচ্ছে নায়ক। মোটকথা, একান্নবর্তী পরিবারের বিষাক্ত সম্পর্কই আজ ছোট পরিবারের জন্ম দিয়েছে। মানুষকে করেছে অন্তর্মুখী। নিজ স্বার্থান্বেষী। উদারনৈতিক পরিবারতন্ত্র মুখ থুবড়ে পড়েছে বহু আগেই। এখন শুধু নিজেকে নিয়ে ভাবা। আমি কিংবা আপনারা।
অফিস মুবারক... বস্তুনিষ্ঠ সংবাদ পৌঁছে দিতে আমরা আছি জাগো নিউজের সঙ্গে...
শুভ সকাল... ঈদের আনন্দ বয়ে আনুক অনাবিল সুখ ও সমৃদ্ধি...
'প্রতিষ্ঠানকে কেবল বেকার পুনর্বাসন কেন্দ্র বানালে প্রতিষ্ঠানই একদিন বেকার হয়ে যায়।' সালাহ উদ্দিন মাহমুদ
অবশেষে জানলাম কেউ নেই অপেক্ষায় আমাকে চিনলাম তোমাদের কাঙ্ক্ষায়। কেউ নেই থাকে না অভিমানে-অন্তে ভুলে যাও এসো না চাইবো না জানতে। ভুলে যাও সালাহ উদ্দিন মাহমুদ
আমার ভেতরে একটা গরু আছে; যার ছবি কখনোই তুলতে পারি না। পারলে জনসমক্ষে তুলে ধরতাম। বলতাম, এই নিন; গলায় ছুড়ি চালান। কুরবানি করে দিন গরুটাকে। আমার একটা প্রচারমাধ্যম আছে, গরুটা জানে না। জানলে বাইরের গরুগুলোর নিজস্বীতে বন্দি করতো ঠিকই। যেদিন আমার এক লাখ টাকা হবে, আমি গরুটার ছবি তুলে ফেলবো আপনাদের মত... গরু সালাহ উদ্দিন মাহমুদ
একজন (গবেষক) একটি বই সম্পাদনা করেছেন। সেই বই নিয়ে তিনি স্ট্যাটাস দিয়েছেন। তাতে দেখলাম বানান ভুলের ছড়াছড়ি। বাক্য গঠনও সঠিক নয়। এখন আমার প্রশ্ন- পাঁচ লাইন লিখতে গিয়ে তিনি যে ভুল করলেন, তারপর তার সম্পাদনার ওপর বিশ্বাস রাখা যায়? তিনি যে সম্পাদনা করলেন, সেটার সম্পাদনা করালেন কাকে দিয়ে? কতগুলো লেখা (বিভিন্ন পত্রিকায় প্রকাশিত) কুড়িয়ে মলাটবদ্ধ করলেই কি সম্পাদক হওয়া যায়? আমি তাকে বড়জোর সংকলক বলতে পারি। তিনি যাদের লেখা এক মলাটে এনেছেন, তাদের লেখা সম্পাদনা করার যোগ্যতাই তার নেই। 
কার খুশিতে কে খাওয়ায়, তা জানার দরকার নাই। আমি শুধু খেয়ে যাই...
আমাদের একজন হুমায়ূন আহমেদ আছে, এই বা কম কীসের?
যারা কুরবানির জন্য পশু কিনেছেন, তারা 'গরু-ছাগল চোর' থেকে সাবধানে থাকবেন... ছবির মডেল: সচেতনতার ফেরিওয়ালা সাঈদ রিমন ভাই... সবাই তাকে আবার চোর ভাববেন না...🤣🤣
বাংলাদেশেই এত গরু! তাহলে ভারত থেকে গরু আমদানির দরকার কী?
বাংলাদেশে শুরু হয়ে গেছে ওটিটির জোয়ার। সবাই এখন এ প্লাটফর্ম তৈরিতে ঝাঁপিয়ে পড়বে। দু-একজন টিকে যাবে। বাকিরা তথৈবচ...
লোকটাকে কখনোই 'মানুষ' মনে হয়নি। আজ নিশ্চিত হলাম, তিনি আসলেই অমানুষ।
মনটা অস্থির হয়ে আছে। সামান্যতেই বিরক্তি ভাব আসে। মেজাজটাও খিটখিটে লাগছে। নিজেকে শান্ত রাখার চেষ্টা চলছে।
হাসপাতালের বেড খালি নেই আইসিইউ খালি নেই অক্সিজেন সিলিন্ডার নেই বলে যারা স্ট্যাটাস দিচ্ছেন, তারা আসলে কী বোঝাতে চাচ্ছেন? আমার কাছে স্পষ্ট নয়। তারা কি কর্তৃপক্ষের অবহেলার কথা বলছেন, না-কি মানুষের অসচেতনতার কথা বলছেন? 
'লেডিস অ্যান্ড জেন্টেলম্যান' এবং 'কন্টাক্ট' দেখার পর মনে হচ্ছে, পূর্ণ স্বাধীনতা থাকলে ভালো কিছু করতে পারেন বাংলাদেশের পরিচালকরা। আমাদের সেইসব বস্তাপচা সিনেমার জন্য আফসোস হয়। ছোটবেলায় হারিয়ে যাওয়া, মাঝখানে প্রেম-মারামারি, সবশেষে গানের মাধ্যমে খুঁজে পাওয়া। আমাদের কৈশোরজুড়ে ছিল এসবেরই আনাগোনা। সাহসী লেখক ও পরিচালক দেশে আছেন, সেটা বোঝা গেল ওটিটি প্লাটফর্ম আসার কারণে। যেখানে সেন্সরের চাপ নেই। দর্শকের জন্য হাহাকার নেই। সংলাপ, নির্মাণ, অভিনয়-সবই এত নিখুঁত যে ভাবতে অবাক লাগে আগে কেন এমন হয়নি? ফারুকী, অমিতাভ রেজা, সাদ, মোস্তফা কামাল রাজ, আশফাক নিপুণদের প্লাটফর্ম এখন। তারুণ্যের সময়। বার্ধক্য নিপাত যাক!
কন্যাসন্তানকে যারা জান্নাতের সুসংবাদ মনে করেন, তারা আবার তাকে দুনিয়ার সফল নারীও বানাতে চান। ছবি পোস্ট করে সবার কাছে দোয়া কামনা করেন। জগতের সবাইকে দেখানোর ব্যবস্থা করে দেন। অথচ তারাই আবার অন্যের স্ত্রী-কন্যার ছবি ফেসবুকে দেখে নাউজুবিল্লাহ বলেন। কমেন্টে নসিহতও করেন। এ কেমন জান্নাত প্রত্যাশা তাদের। কন্যাকে পর্দা শেখান। জান্নাতে যাওয়ার আমল শেখান। তারপর অন্যকে উপদেশ দেওয়া উচিত। কন্যা জন্ম দিলেই জান্নাত পেয়ে যাবেন এমন কথা কোথায় লেখা আছে? প্রত্যেক কন্যাই বাবার জান্নাত। প্রত্যেক বাবাই কন্যার জান্নাত। পৃথিবীর সব কন্যার জন্য শুভ কামনা রইল।
একটি প্রশ্নের উত্তর খুঁজে পেলাম। তাই রেখে দিলাম। ধন্যবাদ কবি জব্বার আল নাঈম... জব্বার আল নাঈম : তাহলে কি বুঝবো জাতিসত্তা নিয়ে কাজ করাটা আপনার পরিকল্পনার একটা অংশ ছিল? মুহম্মদ নূরুল হুদা : এটাকে আমি ঠিক পরিকল্পনা বলব না। আমি বলব, এটা হলো এক ধরনের আলোকিত বোধ থেকে সচেতন নির্মাণ। প্রথমে এটা আমার বোধ থেকেই এসেছে। আসার পর চলমান সমাজ, ইতিহাস ইত্যাদি পাঠ করেছি। তারপর বুঝলাম জাতিসত্তার মর্মার্থ উপলব্ধি করা দরকার। কারণ, জাতিসত্তা ছাড়া কোনো জাতির কাঠামো দাঁড়াতে পারে না। সেই জন্য ৬৯-এর আন্দোলনের পর আমি আমার দীর্ঘ কবিতা ‘শোভাযাত্রা দ্রাবিড়ার প্রতি’-তে বলেছিলাম, এই বঙ্গীয় ভূখণ্ডের মধ্যেই একটা নতুন জনপদ একটা নতুন জাতির উন্মোচন ঘটবে। ধরা যাক, বঙ্গপোসাগরে একটি নতুন দ্বীপ জন্মালো, তাতে একট আদিবাসী সমাজের বিস্তার ঘটলো। সেই আদিবাসীরা বিবর্তনের পথ ধরে ক্রমে ক্রমে আধুনিক হয়ে উঠবে। আজ আমরাও বিবর্তিত আধুনিক বাঙালি। আদি বাঙালিদের সাথে আজকের বাঙালিদের বিস্তর তফাৎ। আমরা ইতিহাসের বাঁক পেরিয়ে বিবর্তন-মিশ্রণের পথ ধরে এসেছি। আর আমিও সচেতনভাবে তা পর্যবেক্ষণ করেছি। তবে এ নিয়ে কোনো পূর্ব পরিকল্পনা করেছি বলা যাবে না। সূত্র: বিডি নিউজ, ০৪ মার্চ ২০১৫
...পোলিও টিকার মতো ভেরিফায়েড হওয়া থেকে বাদ যাবে না একটি শিশুও...
বাংলা একাডেমির মহাপরিচালক হলেন জাতিসত্তার কবি মুহম্মদ নূরুল হুদা। কবিকে অভিনন্দন ও শুভেচ্ছা...
অবশেষে জামিন পেলেন জাগো নিউজের ঠাকুরগাঁও প্রতিনিধি তানভীর হাসান তানু। অভিনন্দন সাহসী যোদ্ধা...
ঠাকুরগাঁওয়ে ডিজিটাল নিরাপত্তা আইনের মামলায় গ্রেফতার হয়েছেন জাগোনিউজ২৪.কমের জেলা প্রতিনিধি তানভীর হাসান তানু। এ ঘটনায় সর্বস্তরে নিন্দার ঝড় উঠেছে... তানুর নিঃশর্ত মুক্তি চাই...
যে শহরে টাকা ওড়ে... দুপুর থেকেই মাথার ভেতরে চিনচিন ব্যথা। গ্যাসের ওষুধও খেয়েছি। তারপর বাসায় এসে গরম স্যুপ খেলাম। জান্ডু বামও লাগিয়েছি। কমছে না। শুয়ে শুয়ে ইউটিউব সার্চ করি। এটা-ওটা দেখি, ভালো লাগে না। হঠাৎ সামনে এলো 'যে শহরে টাকা ওড়ে'। টেলিফিল্ম। রচনা, চিত্রনাট্য ও পরিচালনা সঞ্জয় সমাদ্দার। অভিনয়ে মোশাররফ করিম, ফারিন, শহিদুল্লাহ সবুজ প্রমুখ। চমৎকার কাহিনি, নির্মাণ, অভিনয়। দেখতে দেখতে মনে হলো, মাথাটা হালকা হালকা লাগছে। বেস্ট টেলিফিল্ম। আমার এ অনুভূতি তাদের কাছে পৌঁছবে না। মন্দ কিছু বললে হয়তো পৌঁছে যেত। পৌঁছাক না পৌঁছাক। শুভ কামনা থাকল...
কিছু জিজ্ঞাসা- ১. কর্মজীবনে তিনি এক টাকাও ঘুষ খাননি ২. ১৫ বছরে নামাজ বাদ দেননি তিনি ৩. আহত পথচারীকে হাসপাতালে নিল অমুক ৪. অভুক্তকে খাদ্যসামগ্রী দিলেন অমুক নেতা বা কর্মকর্তা। - এমন সব বিষয় যখন গণমাধ্যমে বেশি বেশি প্রচার হতে থাকে; তখন মনে হয় আমরা বেশিরভাগ দুর্নীতিগ্রস্ত, বেশিরভাগ বেনামাজি, বেশিরভাগ নিষ্ঠুর, বেশিরভাগ প্রচার কাঙাল। কারণ যার যেটা কাজ; সে সেটা করবে। তা প্রচারের বিষয় নয়। অফিসার ঘুষ খাবেন না, মুসলমান নামাজ পড়বে, মানুষ মানুষের বিপদে পাশে দাঁড়াবে, দায়িত্বশীলরা তার অধীনস্তের খোঁজ রাখবেন- এসবই স্বাভাবিক। কিন্তু এসব খবর যখন দেশের সংবাদমাধ্যমে দেখতে হয়; তখন মনে হয় 'অদ্ভুত উটের পিঠেই চলছে স্বদেশ'।
স্পেন প্রবাসী রুমি ভাইয়া ও ভাবির কোল আলোকিত করে পুত্রসন্তানের আগমন ঘটেছে... শুভ কামনা তাদের জন্য...
শৈশবে বর্ষাকালে নানা বাড়ি থেকে বড় খালাদের বাড়ি যেতাম নৌকায় চড়ে। নানার মাঝারি সাইজের ঢ্যাপা নৌকা ছিল। যুবকরা লগি বা বৈঠা বাইতো। আমরা পানিতে হাত দিয়ে বিলি কাটতাম। নানা বাড়িকে সবাই মৌলবী বাড়ি বলত। মৌলবী বাড়ির সামনের পুকুরের জান (বের হওয়ার পথ) দিয়ে বের হওয়ার পর সরু খাল বা বিলের কোনাকুনি নামির চরের দিকে যেত নৌকা। মোল্লাদের, ঢালিদের বা মাতুব্বরদের বিল দিয়ে যাওয়ার সময় দু'হাতে শাপলা তুলতাম। শাপলা তুলতে তুলতে নৌকার গলুই ভরে যেত। যেতে-আসতে এ কাজটি করত নারী, বৃদ্ধ ও শিশুরা। বাড়ি এসে সেই শাপলা গোল করে পেঁচিয়ে পুকুরে ভিজিয়ে রাখা হতো। যখন দরকার; তখন পরিমাণমতো আনা হতো। নানির হাতের নারকেল বা চিংড়ি শাপলার তরকারি খুবই সুস্বাদু হতো। কিংবা একটু বড় হওয়ার পর আমাদের বাড়ি থেকে নৌকায় স্কুল-মাদ্রাসায় যাওয়া-আসার পথে শাপলা তুলে আনতাম। রাতের খাবারে বিনা পয়সার শাপলা তরকারি অভাবের সংসারে আল্লাহর নেয়ামত মনে হতো। আজ অফিস থেকে ফেরার পথে দশ টাকার শাপলা কিনেছি। বাসায় ফিরতে ফিরতে শৈশবের স্মৃতিগুলো বড্ড নাড়া দিচ্ছিল। আজ দাদি নেই, নানি-নানা নেই। নৌকার সঙ্গীরাও দূরে দূরে। দশ টাকার ওই শাপলার মতো ভাসি কংক্রিটের এ শহরে।
২০০৯ সাল। মাদারীপুর থেকে মাসুদ সুমনের সম্পাদনায় 'বোধিবৃক্ষ' আর কালকিনি থেকে আমার সম্পাদনায় 'দহন' নামে ভাঁজপত্র প্রকাশ হতো। সে বছর ডিসেম্বরে ‘যুদ্ধাপরাধ’ ইস্যুতে দুটি কবিতা লিখেছিলাম। সংগ্রহ করে পাঠিয়েছে ছোট ভাই মঈন উদ্দিন আহমেদ...
তিনি বেঁচে আছেন অগণিত মানুষের হৃদয়ে... আল্লাহ তাকে জান্নাতবাসী করুন... আমিন
ছোটবেলায় পাঠ্যবইয়ে 'ফুটবলের রাজা পেলে' রচনাটি পড়ে ব্রাজিলকে চিনেছিলাম। বড় হতে হতে শুধু বিশ্বকাপ ফুটবল এলে দলটির সমর্থন করি। কখনোই বাড়াবাড়ির দিকে যাইনি। আমার ভালো লাগা আমার কাছেই। যদিও আমি খেলাধুলায় অতিমাত্রায় আসক্ত নই। শুভ কামনা ব্রাজিলের জন্য। ভালোবাসা কালো মানিকের জন্য।
যদি বেঁচে থাকি, আমরা একদিন করোনার গল্প শোনাব নতুন প্রজন্মকে...
মগবাজারের যেখানে বিস্ফোরণ ঘটেছে, আমরা একসময় সেখানে আড্ডা দিতাম। আমরা বলতে নিপুল, সুমন, মৃদুল, মিলন, হাসনাতসহ অনেকেই। তখন মালিবাগ থাকতাম আমরা। আজ হয়তো সেখানে থাকলে লাশের সংখ্যায় যুক্ত হতাম। লাশের মিছিল নানা কারণেই বাড়ছে। সাধের এ নগরও নাগরের মতো বেঈমান হয়ে যাচ্ছে। কারণ যাই হোক না কেন? আমরা তো বাঁচতে চাই। বাঁচার জন্যই আপনজন ছেড়ে কঠিন শহরে পড়ে আছি। এমন দুর্ঘটনা-মৃত্যু কাম্য নয়। যিনি হেফাজতের মালিক, তার রহমতের অপেক্ষায় শুধু পথ চলছি।
আরও একটি সংকলনে বঙ্গবন্ধুকে নিয়ে লেখা... সম্পাদনা: নাজমুল হুদা প্রকাশক: বাঙালি মূল্য: ১২০০ টাকা
'আমার বঙ্গবন্ধু : প্রেম ও প্রেরণায়' শীর্ষক প্রতিযোগিতায় অংশগ্রহণ করে 'লেখক সম্মাননা' পেয়েছেন সেজ ভাই ( সালাহ উদ্দিন মাহমুদ) ।আপনাকে অভিনন্দন।
এ সময়ের কোনো কোনো কবিতার দৃশ্যকল্প অর্থহীন মনে হয়। ছন্দ বা উপমার কথা বাদই দিলাম। আসলে কবি কী বোঝাতে চান, অন্তত আমি বুঝতে পারি না। আপনারা হয়তো বুঝে থাকবেন। কেউ যদি লেখেন ‘স্মৃতির চাদরে সাঁতার কাটে অস্থির মেঘ’, তাহলে আপনি কী বুঝবেন? আমাকে একটু বোঝাবেন কি?
ঘটনার পরদিন এভাবে সন্দেহ প্রকাশ করেছিলাম। সেটাই সত্য হয়েছিল। এমন ঘটনা যেন আর না ঘটে। সেদিন যারা বিরোধিতা করেছিলেন তাদের প্রতি শ্রদ্ধা...
ছন্দহীন কবিতা কেমন বা ছন্দযুক্ত কবিতা কেমন দোলা দিতে পারে; তা আবিদ আনোয়ারের কবিতা পড়লে সহজেই অনুমান করা যায়। শুভ জন্মদিন প্রিয় কবি... সুস্থতা ও দীর্ঘায়ু কামনা করছি...
হাবু: পানির দামে লেবু কিনলাম। লাবু: কী বলিস, এত দাম? হাবু: এত দাম কই? হালি চার টাকা। লাবু: তাহলে যে বললি পানির দাম। হাবু: দাম কম, তাই বললাম। লাবু: পানির দাম কি কম? বোতলের পানি, ওয়াসার পানি কিনে খেলে বুঝতি পানির দাম কাকে বলে। - সালাহ উদ্দিন মাহমুদ
কিছু বউ আছে তালাক দিলেও জ্বালা, না দিলেও জ্বালা। ঠিক তেমন লকডাউনের অবস্থা।
আগামীকাল থেকে মানিকগঞ্জ, মুন্সীগঞ্জ, নারায়ণগঞ্জ, গাজীপুর, রাজবাড়ী, মাদারীপুর ও গোপালগঞ্জে ৩০ জুন পর্যন্ত লকডাউন...
বাবা দিবসে যারা সৃজিত-মিথিলার ছবি পোস্ট করে উইশ করেছে, তারা আসলেই অভদ্র এবং ইতর। তারা আসলে বাবাদের অপমান করেছে। স্বামী-স্ত্রীকে বাবা-সন্তানের সঙ্গে তুলনা করা সত্যিই অভদ্রতার লক্ষণ।
বাবা দিবসে জাগো নিউজে বাবাকে নিয়ে কবিতা লিখেছেন কবি জোবায়ের মিলন, সালাহ উদ্দিন মাহমুদ ও সাজেদুর আবেদীন শান্ত...
পড়াশোনায় ফিরে এলাম। এবার শ্রদ্ধাভাজন কবি ফারুক মাহমুদ ভাইয়ের 'শ্রেষ্ঠ কবিতা' পাঠ করবো। ধন্যবাদ 'এবং বই' সম্পাদক ফয়সাল আহমেদ ভাইকে...
জাগো নিউজ পরিবারে আপনাকে স্বাগতম। একসময়ের শিল্প-সংস্কৃতির সহযোদ্ধাকে গোপালগঞ্জ প্রতিনিধি হিসেবে পেয়ে আমি আনন্দিত। #নোট: মেহেদী হাসান ভাইকে নিয়োগপত্র তুলে দিচ্ছেন জাগো নিউজের ভারপ্রাপ্ত সম্পাদক জিয়াউল হক ভাই, সঙ্গে ছিলেন কান্ট্রি ইনচার্জ আনোয়ার হোসেন ভাই।
নাটকের স্ক্রিপ্ট ভালো না মানলাম, আপনাদের অভিনেতারা তো আরও জঘন্য। এমন কাচা অভিনয়ে টিআরপি বাড়ে না।
অনেক দিন পর প্রিয় যায়যায়দিনে লিখলাম। কৃতজ্ঞতা জানাই পত্রিকার সহকারী সম্পাদক, কবি ও কথাশিল্পী সালাম সালেহ উদদীন ভাইকে... ১৮ জুন ২০২১
গত এক সপ্তাহ যাবৎ লিখতে বসি না। ইচ্ছা করে না। কয়েকটা বই হাতে রিভিউ করার। পড়াও হয় না। খুবই অলস সময় যাচ্ছে। অফিস আর বাসা ছাড়া কোথাও যাচ্ছিও না। মুভি-নাটকও দেখি না। বাসায় লুডু খেলে সময় যাচ্ছে। এর থেকে মুক্তির উপায় জানা আছে কারো?
ঘুম থেকে জেগে পাশ ফিরে দেখি তোমার মুখ, তুমি-আমি পাশাপাশি আছি এই তো পরম সুখ।
শ্রদ্ধাভাজন সাংবাদিক, কবি ও কথাশিল্পী সালাম সালেহ উদদীন ভাইয়ের সঙ্গে ক্ষণিকের আড্ডায় মিজানুর রহমান মিথুন ও আমি...
গার্ড অব অনার আর জানাজাকে যারা এক করে ফেলছেন, তাদের ধর্মীয় জ্ঞান সম্পর্কে আমার সন্দেহ আছে। গার্ড অব অনার রাষ্ট্রীয় রীতি। এখানে নারীও যদি নেতৃত্ব দেয়, তাতে সমস্যা হওয়ার কথা নয়। গার্ড অব অনার শেষে নারী কর্মকর্তা সরে গেলে পরে জানাজা পড়ালেই হয়। 
করোনাকালে সাহিত্য বিষয়ক কিছু পুরস্কার প্রবর্তন করা যেতে পারে- ১. লকডাউন সাহিত্য পুরস্কার ২. ভ্যাকসিনেটেড লেখক পুরস্কার ৩. করোনাজয়ী তরুণ লেখক পুরস্কার ৪. করোনা সাহিত্যে আজীবন সম্মাননা। ৫. মাস্ক শিশুসাহিত্য পুরস্কার ৬. স্যানিটাইজার কবিতা পুরস্কার ৭. পিপিই প্রবন্ধ পুরস্কার স্পন্সর পেলে শুরু করা যেতে পারে...
মাদারীপুরের কালকিনি উপজেলার সাহেবরামপুর কবি নজরুল ইসলাম ডিগ্রি কলেজের অধ্যক্ষ মাওলানা এসএম বজলুর রহমান স্যার চলে গেলেন। খুব তাড়াতাড়িই বলব। মানতে কষ্ট হচ্ছে। আমি যখন কলেজে পড়াই; স্যার তখন অধ্যক্ষের দায়িত্ব পেলেন। আমি ক্লাসে থাকাকালীন বারান্দায় পায়চারি করতেন। কমবয়সী স্যারকে শিক্ষার্থীরা মানে কি-না দেখার জন্য হয়তো। ক্লাস শেষে অফিসে গেলে সাহিত্য বা ব্যাকরণ থেকে এটা-ওটা জানতে চাইতেন। তিনি আমার মামার বিশ্ববিদ্যালয় জীবনের সহপাঠী ছিলেন। মামার খোঁজ-খবর নিতেন। আমাকে প্রচণ্ড স্নেহ করতেন। মাত্র দেড়-দু'বছরে অনেকটাই আপন করে নিয়েছিলেন। কলেজে পড়ানো ছেড়ে ঢাকা চলে আসার পরও তিনি খোঁজ নিতেন। ছয় মাস পর ফোন দিয়ে বললেন, 'তুমি কি আবার আসবে কলেজে? ঢাকায় বেতন কেমন পাও?' আমি যাইনি। তবে স্যারকে বললাম আমার মেজভাই নুরুদ্দিন আহমেদকে নিতে। তিনি আমার কথা রাখলেন। বুঝতে পারলাম আমার ওপর তার আস্থা আছে। তারপরও মাঝেমাঝে কথা হতো। কয়েক বছর পর আমাদের ব্যস্ততা দূরত্ব বাড়িয়েছে। আজ তার মৃত্যুসংবাদ প্রবল ঝাঁকুনি দিয়েছে আমাকে। তার সহপাঠীর (মামা) মৃত্যুরও এক বছর হতে চলল। কী এমন তাড়া ছিল আপনাদের? এত এত মানুষের ভালোবাসা ফেলে এভাবেই চলে যেতে হয়? নিশ্চয়ই আল্লাহ আপনাদের জান্নাতবাসী করবেন। আমিন...
কালকিনি সৈয়দ আবুল হোসেন বিশ্ববিদ্যালয় কলেজে অনার্স দ্বিতীয় বর্ষে পড়ার সময় বাংলা বিভাগের দেয়াল পত্রিকার জন্য লিখেছিলাম...
অবশেষে বইগুলোর গতি হলো... তবে আরেকটি কিনতে হবে মনে হয়...
ভবিষ্যতে পেশা নির্বাচন করার আগে যেকোনো দুর্যোগের কথা মাথায় রাখবেন। যাতে দীর্ঘদিন বিনা বেতনে অফিস করতে না হয়। কিংবা পরিশ্রম না করেই ঘরে বসে বেতন পাওয়া যায়।
নিন্দুক: সাকিব যতটা ভালো খেলোয়াড়; ততটা ভালো মানুষ নন। ভক্ত: সাকিবের এই লাথি দীর্ঘদিনের অনিয়মের প্রতিবাদ।
একজন সিনিয়র লেখক এক জুনিয়র লেখককে বললেন, 'তুমি আমার কয়টি লেখা পড়েছো?' নবীন লেখক উত্তর দিল, 'উল্লেখ করার মত একটিও না।' প্রবীণ লেখক একটু থতমত খেয়ে গেলেন। গলা একটু হালকা করে বললেন, 'লেখালেখি করতে এসেছো। এখনো আমার লেখা সম্পর্কে ধারণা নেই?' নবীন খুব স্বাভাবিক কণ্ঠে বলল, 'আমার লেখা সম্পর্কে ধারণা আছে আপনার? আমার কোন লেখাটি পড়েছেন? পড়লেও স্বীকার করবেন না। শুধু আমরাই আপনাদের গুণগান গেয়ে যাব। আপনারা মুখে কুলুপ এঁটে বসে থাকুন।' নবীনের এমন জবাবে প্রবীণের অসম্মান বোধ হলাে। তিনি স্থান ত্যাগ করতে বাধ্য হলেন।
'সাংবাদিক মানেই ঠিকমত বেতন পায় না, এমন দৃষ্টিভঙ্গি পাল্টান।'
খুব তো বেঁচে আছি আজকাল, তোমার হারামিপনা দেখে দেখে; ক্ষোভের আগুন কবেই তো নিভে গেছে। একটা গাধার পাল যখন অবলীলায় বয়ে নিয়ে গেছে মানবীয় বোধ, সেগুন কাঠের ডাইনিংয়ে এখন কাটা চামচে ফালি ফালি হয় বিবেক। খুব তো বেঁচে আছি আজকাল; তোমার নির্লজ্জ হাসি দেখে... 
শুভ জন্মদিন জিয়াউল হক ভাই, ভারপ্রাপ্ত সম্পাদক, জাগোনিউজ২৪.কম... আপনার সুদক্ষ নেতৃত্বে এগিয়ে যাক প্রিয় প্রতিষ্ঠান। একজন অভিভাবক ও বন্ধুর মত ছায়া হয়ে থাকবেন আমাদের মাথার ওপর। আগলে রাখবেন সন্তানের মত। আপনার সুস্বাস্থ্য, দীর্ঘ জীবন ও সর্বাঙ্গীন সফলতা কামনা করছি...
কর্মজীবনে এসেও নিজের জন্য স্মার্টফোন কেনার সাহস হয়নি। ঢাকা আসার পর মেজ ভাই দুটি কিনে দিয়েছিলেন। যার একেকটির দাম পাঁচ হাজার টাকা। তার একটি গেল চোরের হাতে। আরেকটি জমের হাতে। অথচ এই সময়ে অনলাইন ক্লাসের নামে অপরিণত পোলাপানের হাতেও দামি দামি স্মার্টফোন। আর আমি দ্বিতীয় ফোনটি নষ্ট হওয়ার পর নিজের টাকায় একটি ফোন কেনার সাহস পাইনি। 
ছোটবেলায় 'গরু' রচনা পড়তে পড়তে আমরা গরুই হয়ে উঠলাম। তখন বইয়ে 'মানুষ' রচনা থাকলে ভালো হতো। কারণ গরু রচনা নয়; মানুষ রচনা পড়া খুব জরুরি।
মাদারীপুর থেকে বাবুবাজার ব্রিজের গোড়ায় আসতে যতক্ষণ লেগেছে; সেই পরিমাণ সময় লেগেছে বাবুবাজার থেকে বাড্ডা আসতে। একেই বলে যানজটের শহর।
আলোকিত উন্মুক্ত গ্রন্থাগারে জাগো নিউজের ঈদ সংখ্যাসহ আমার চারটি বই দান করলাম... আপনারাও নতুন বা পুরোনো বই দান করতে পারেন...
ফিলিস্তিন নিয়ে নির্মিত তিনটি চলচ্চিত্র বিষয়ক আলোচনা... দৈনিক সময়ের আলো ০৪ জুন ২০২১
হাতিরঝিলের এই হাতির পাল দেখে মানুষ অনুভব করছে হাতিরঝিলের আসল সৌন্দর্য-
শুভ জন্মদিন নুসাইবার আব্বা, মেজ ভাই নুরুদ্দিন আহমেদ... সীমিত পরিসরে উদযাপন হলো রাতে...
ঢাকায় আসার একবছর পরের ছবি। সঙ্গে নূরে আলম ও সানাউল হক সানিও ছিল। গিয়েছিলাম নাসিম ভাইয়ের ধানমণ্ডির বাসায়। কী কারণে হঠাৎ হেসেছিলাম আমরা। এখন আর এভাবে হাসতে পারি না। বলতে গেলে হাসার সময়ও পাই না। অনেকের সঙ্গে দেখাও হয় না। শাহবাগ, টিএসসি, শিল্পকলায় যাই না। তুমুল আড্ডা হয় না। জীবনটা আমূল বদলে গেল। অথচ কখনোই এমন জীবন চাইনি। চেয়েছিলাম ভবঘুরে-বাউন্ডুলে একটা জীবন। যেখানে ভাব আছে, ভাবনা নেই। অথচ এখন ভাবনা আছে, ভাব নেই। জীবন আছে, অথচ আমিই নেই। ছবি: সানাউল হক সানি
"ফরীদির তখন তুঙ্গস্পর্শী জনপ্রিয়তা। বিটিভির অভিনয় রাজ্য দখল করে আছেন। একদিনের কথা- বেইলি রোডে কী কারণে যেন গিয়েছি, হঠাৎ দেখি ফুটপাতে বসে কে যেন আয়েশ করে চা খাচ্ছে। তাকে ঘিরে রাজ্যের ভিড়। স্ট্রিট ম্যাজিশিয়ানরা ম্যাজিক দেখানোর সময় তাদের ঘিরে এ রকম ভিড় হয়। কৌতূহলী হয়ে আমি এগিয়ে গেলাম। ভিড় ঠেলে উঁকি দিলাম, দেখি হুমায়ুন ফরীদি- চা খাচ্ছেন, সিগারেট টানছেন। রাজ্যের মানুষ চোখ বড় বড় করে দৃশ্য দেখছে; যেন তাদের জীবন ধন্য। হঠাৎ ফরীদির আমার উপর চোখ পড়ল। তিনি লজ্জিত গলায় বললেন- আপনি এখানে কী করেন? আমি বললাম, আপনার চা খাওয়া দেখি।" -হুমায়ূন আহমেদ শুভ জন্মদিন হুমায়ুন ফরীদি...
মৃত্যুর পরই মানুষ গুরুত্বপূর্ণ হয়ে ওঠে। তার স্তুতি সবার মুখে মুখে। অথচ এই ভালোবাসা জীবদ্দশায় খুব জরুরি।
কে হবেন বাংলা একাডেমির মহাপরিচালক- এই পোস্টে যারা দুঃখ পাবেন; তারা কি ফুল নিয়ে তৈরি আছেন অভিনন্দন জানাতে?
রয়টার্স ও ফেসবুক জার্নালিজম প্রজেক্টের উদ্যোগে আয়োজিত ‘রয়টার্স ডিজিটাল জার্নালিজম কোর্স’ শীর্ষক অনলাইন প্রশিক্ষণ সফলভাবে সম্পন্ন করলাম...
পররাষ্ট্র মন্ত্রণালয় বলেছে, বাংলাদেশি ই-পাসপোর্টের ‘আন্তর্জাতিক মান’ বজায় রাখার জন্য ওই অংশে পরিবর্তনটি আনা হয়েছে। বাংলাদেশি পাসপোর্টধারীদের ইসরায়েলে ভ্রমণে নিষেধাজ্ঞা অপরিবর্তিতই থাকছে। #না জেনেই হইচই করা মানুষের স্বভাব...
খবর: নতুন করে বিধিনিষেধের মেয়াদ বাড়লেও আগামীকাল ২৪ মে থেকে স্বাস্থ্যবিধি মেনে দূরপাল্লার বাস চলবে। একইসঙ্গে অর্ধেক যাত্রী নিয়ে চলবে লঞ্চ এবং ট্রেন।
হে ক্ষণিকের অতিথি এলে প্রভাতে কারে চাহিয়া... মোটকথা, সংক্ষিপ্ত সফরে এবারের ঈদ উদযাপন...
যুগে যুগে মহামারিকে কেন্দ্র করে সাহিত্যের গতিপ্রকৃতিতেও এসেছে পরিবর্তন। রচিত হয়েছে প্রবন্ধ, গল্প, উপন্যাস, নাটক ও কবিতা। কেননা সৃজনশীলতা কখনই কোনো পরিস্থিতিতে থেমে থাকেনি। যুদ্ধ করতে করতেও মানুষ সাহিত্য রচনা করেছে। মহামারির সঙ্গে লড়াই করতে করতেও মানুষ সাহিত্য রচনা করেছে। মহামারির তাণ্ডব তুলে এনেছে সাহিত্যকর্মে। বলা যায়, মহামারি যেমন ছিনিয়ে নেয়; তেমনি নতুন নতুন উপাদান দিয়ে সমৃদ্ধ করে আমাদের শিল্প-সাহিত্যকে... দৈনিক সময়ের আলো ২১ মে ২০২১
বন্ধু তালিকা ছোট না বড় করবেন; সেটা ঘোষণা দেওয়ার কী আছে? করে ফেলুন। কেউ আটকাতেও যাবে না। এরপর এ কথা যে বলবে, আমিই তাকে ছেঁটে ফেলবো।
আমি তোমার বাড়ির ছাদে চাঁদ শুকাতে দেবো, গহীন রাতে তোমার হাতে জোস্না মেখে নেবো।
মাছরাঙা টেলিভিশনের টেলিছবি ‘শুভ কামনা’ দেখলাম। পরিচালনা করেছেন চয়নিকা চৌধুরী। টেলিফিল্মটি রচনা করেছেন কবি মিজানুর রহমান বেলাল। এতে অভিনয় করেছেন রওনক হাসান, এফএস নাঈম, মৌসুমী মৌ প্রমুখ। ১৯ মে রাতে ইউটিউবে দেখলাম শুভ কামনা টেলিফিল্মটি। গল্পটি ভালো লেগেছে। বন্ধুর সঙ্গে বন্ধুর প্রতারণা কাহিনির উপজীব্য। নাট্যকার হিমেলকে (রওনক হাসান) মেরে ফেললেন। মেরে না ফেলেও সমাধান করতে পারতেন। কিন্তু মেরে ফেলে তাকে মহৎ করে তুললেন। অপরদিকে দোহাকে (নাঈম) নিষ্প্রভ করে রাখলেন। আমি হিমেলের মৃত্যু কামনা করিনি। তার অনুশোচনাই যথেষ্ট ছিল। বেঁচে থেকে সারাজীবন অনুশোচনা করলে খুশি হতাম। আমার কিন্তু শেষমেষ হিমেলের জন্যই সহানুভূতি জেগেছে। গল্পের শেষে হিমেলের স্ত্রীর ভূমিকাও প্রশংসনীয়। সাবেক প্রেমিককে ভুলে স্বামীকেই উচ্চাসন দিয়েছেন। বলতে গেলে সবার অভিনয় ভালো লেগেছে। মৌসুমী মৌ আপাকে ক্যামেরার সামনে একটু ফ্যাকাশে বা অপ্রতিভ মনে হয়েছে। শাড়ি পরায় বয়স একটু বেশি মনে হয়েছে। সে যাই হোক, বেলাল ভাইর লেখা সংলাপগুলো দারুণ ছিল। মানুষের জীবন ও দর্শন এমনভাবে ফুটিয়ে তুলেছেন- যা ভাবিয়ে তোলে। তবে নাটকটির নাম ‘শুভ কামনা’ না হয়ে অনুশোচনা হলে ভালো লাগতো। যদিও নামকরণ লেখকের ইচ্ছাতেই হওয়া ভালো। মিজানুর রহমান বেলালের লেখা গানটিও হৃদয় কেড়েছে। গানটির সুর ও কণ্ঠ দিয়েছেন শাহরিয়ার আলম মার্সেল। সেজন্য তাদের সাধুবাদ জানাই। জানিয়ে রাখি, সালভী টেলিফিল্ম'র ব্যানারে আনসারুল আলম লিংকনের প্রযোজনায় চিত্রগ্রাহক ছিলেন সুজন মেহমুদ। সম্পাদনা করেছেন শোভন সরকার। সবার জন্য শুভ কামনা। আপনারও দেখে নিতে পারেন ইউটিউবে...
দৈনিক প্রথম আলোর জ্যেষ্ঠ প্রতিবেদক রোজিনা ইসলামের জামিন শুনানি শেষ হয়েছে। এ ব্যাপারে আদেশ আগামী রোববার দেওয়া হবে। সূত্র: জাগো নিউজ
তোমাকে ছাড়া বাঁচব না বলা ছেলেটি দিব্যি বেঁচে আছে তোমাকে ছাড়াই...
একমাত্র শহিদুজ্জামান সেলিম ছাড়া আর কারও অভিনয় আমাকে আকৃষ্ট করতে পারেনি... ধন্যবাদ কালের কণ্ঠ, ভালোবাসা প্রিয় কথাশিল্পী মাহাতাব হোসাইন 
প্রথম আলোর সাংবাদিক রোজিনা ইসলামকে আটক করে রাখার প্রতিবাদে শাহবাগ থানার সামনে সাংবাদিকদের অবস্থান... #নিন্দা #প্রতিবাদ