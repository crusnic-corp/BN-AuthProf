নিষ্ঠুর সময় কত কিছু পাল্টে দেয় অতি সহজে!! বহু বছর আগে আমার একুশে বইমেলায় প্রথম প্রকাশিত কবিতার বই "মেঘবতী ও জলের কাব্য" এর সর্বশেষ কবিতা।।
খুব আশা করে আমরা করবো জয় শুরু করেছিলাম। উদ্দেশ্য- কিছু ছাত্র ছাত্রী যারা আর্থিকভাবে অসচ্ছল তারা অন্তত উপকৃত হোক।। প্রথমে ভেবেছিলাম কাজটা একটু কঠিনই হবে। কিছু নিবেদিতপ্রাণ শিক্ষক আমার সাথে থাকায় কাজটা সহজই মনে হচ্ছিল। কিন্তু বিধি বাম।৷আমাদের মহান ছাত্র ছাত্রী রা আমার কাজটাকে শেষ পর্যন্ত কঠিন ই বানিয়ে ছাড়ল। জয় হোক তোমাদের।। ছাত্রছাত্রী রা ক্লাসে নিয়মিত যোগদান না করার কারণে এবং বারবার অনুরোধ করা সত্ত্বেও ছাত্র-ছাত্রীরা কর্ণপাত না করায় আমার এ উদ্যোগ থেকে সবার কাছে বিশেষ করে আমার সন্মানিত শিক্ষকদের কাছে ক্ষমা চেয়ে সরে আসার ঘোষণা দিলাম।। হেরে গিয়ে কষ্ট পাওয়া ছাড়া আমার আর কিইবা করার আছে???? সবার জন্য শুভকামনা।।
ক্ষোভ টা শুধু তাদের উপর যারা মেসেঞ্জার গ্রুপে এড হয়েও ক্লাস করেনা এবং যাদের দিনের পর দিন নক করার পরও ক্লাস না করার কোন সদুত্তর দেয়না। বাকি যারা নিয়মিত ক্লাস করেছ তাদের এক্ষেত্রে আমি বঞ্চিত করবোনা। আমার রেগুলার কেমিস্ট্রি ব্যাচে ওদের জয়েন করিয়ে নিব। ওখানেও ফ্রিতে তোমাদের ক্লাস করার সুযোগ দিব। আমার সাথে থাকা অন্য সন্মানিত শিক্ষকমণ্ডলী কে অনুরোধ করবো যাতে ওনারা নিজ নিজ গ্রুপে উক্ত ছাত্র ছাত্রী দের ফ্রি তে ক্লাস করার সুযোগটা দেন। অবশ্য এটা একান্তই সন্মানিত শিক্ষকদের নিজস্ব সিদ্ধান্ত।। নিয়মিত শিক্ষার্থীদের তালিকা প্রদানে তৌফিক ইমতিয়াজ দিহান কে দায়িত্ব দেওয়া হলো।। সাপ ও মরল লাঠি ও ভাঙতে হলোনা। আর তাতে আমিও মানসিক ভাবে শান্তিতে থাকবো।। প্যানেলে থাকা শিক্ষকবৃন্দের মতামত চাই। ভুলত্রুটি ক্ষমাসুন্দর দৃষ্টিতে দেখবেন।।
রসায়নের ডাক্তার, রসায়নের ইঞ্জিনিয়ার *********************************** আমি রসায়নের ছাত্র এবং সেই সূত্রে আমি রসায়নেরই শিক্ষক। রসায়ন আমার জীবন জীবিকার রসদ জোগায়। যখন ভার্সিটিতে রসায়ন পড়ছি (ডাক্তারি বা ইঞ্জিনিয়ারিং কোনটা তে চান্স না পেয়ে) তখন বেশ করে বুঝে গেছি আমার পড়া এ রসায়ন আমাকে কখনো এমবিবিএস ডাক্তার বানাতে পারবেনা, কখনো আমাকে ইন্জিনিয়ার বানাতে পারবেনা। মনে মনে ভাবতাম আমার সীমাবদ্ধতা কতটা অসীম!!এ যেন হাত পা বেঁধে পানিতে সাতার কাটার জন্য ফেলে দেওয়ার মত। তবুও আমরা মরতে মরতে মর্ত্যে র্বেঁচে উঠি, আবার কখনোবা বেঁচে থেকেও জীবন্মৃত। দুঃখ নেই, কষ্ট নেই, নেই অতীতের জন্য হাহাকার। ইদানিং বরং নতুন করে বাঁচার প্রেরণা পাই রসায়নের শিক্ষক হয়ে। আমার রসায়ন এখন আর আমাকে আটকে রাখতে পারেনা। এই রসায়ন পড়িয়ে আমি অসংখ্য ডাক্তার বানাতে পারবো, এই রসায়ন দিয়েই আমি অজস্র ইন্জিনিয়ারের ভিত্ গড়ে দিতে পারবো।কিন্তু যাদের মধ্য দিয়ে আমি এতসব কিছু আরোপ করবো, বুনব আমার প্রত্যাশার বীজ তারা কোথায়? তারা কী ভাবছে?চোরে না শোনে ধর্মের কাহিনী। আমি স্বপ্ন দেখি ওদের দুচোখের পাতায় পাতায়, চোখের তারায় তারায়। ওদের দুচোখের পাতার নীচে আমার স্বপ্নের বীজের অংকুরোদগম হবে, কুঁড়ি থেকে ফুল, ফুল থেকে হবে স্বপ্নের মহীরূহ। ওদের ভাবনা ছাড়া আমার স্বপ্ন বৃথা। ওদের মনে শুভ বুদ্ধির উদয় হোক এই প্রত্যাশায়....
প্রত্যেকেই নিজ নিজ পেশায় সন্তুষ্ট থাকা খুবভাল।আমার বিশ্বাস,তুমি খূব ভাল শিক্ষক হবে।তুমিতো জান,তোমার আব্বা আমার ছাত্র ছিল এবং অত্যন্ত সফল শিক্ষক ছিল।আদর্শগত ভাবেওআমাদের মধ্যে মিল ছিল।আমার একটা পরামর্শ,সব বিষয়েই লিখাপড়া করো। কম্পারেটিব স্টাডি বাতূলনামূলক অধ্যয়ন করো।রসায়ন শাস্ত্র,পদার্থ বিদ্যা ইতিহাস, ভূগোল, গনিত শাস্ত্র, দর্শন,সব বিষয়ে অধ্যয়ন করো।ধন্যবাদ।
মহামারী করোনার পরিস্থিতিতে আসন্ন এসএসসি ২০২১ পরীক্ষার্থীদের জন্য জৈব রসায়নের এমসিকিউ নিয়ে করা একটা ভিডিও আপলোড করলাম অনেকদিন পর। রসায়নের ভিত্তি মজবুত করার জন্য আমার এ ক্ষুদ্র প্রয়াসকে উৎসাহিত করুন আপনার পরিচিত কোন এসএসসি ২০২১ পরীক্ষার্থীর সাথে শেয়ার করে। 
শুভ জন্মদিন বন্ধু। প্রথমে মনে করেছিলাম তোরা একত্রে বসে কেক কাটছিস তখন মনে মনে রাগ হয়েছে আমাদেরকে খবর ও দিলি না কিন্তু পরে দেখলাম এটি কেক নয় টিস্যু বক্স তখন মনে মনে আবার হাসি পেল। ধন্যবাদ সবাইকে সুস্থ ও ভালো থাকিস।
শুভ জন্মদিন শ্রদ্ধেয় কাকা। বিশেষ আবেদন: এখানে কেউ খেজুর চাহিয়া লজ্জা দিবেন না। এটা ৪ বছর আগের ছবি আর এখানে যা ছিল সব মামা ভাগ্নের পেটে গেছিল। আর নাই বাউ।
বন্ধু সাইফুল করিম এর কথা, সুর ও কন্ঠের অপূর্ব মূর্ছনায় মুগ্ধ হলাম অনেকদিন পর। এই কণ্ঠের গান শুনে শুনে ভার্সিটি লাইফ কাটিয়েছি। অসাধারণ একজন শিক্ষক হিসেবে, অনন্যসাধারণ একজন গায়ক হিসেবে এবং সর্বোপরি খুব কাছের একজন নিঃস্বার্থ বন্ধু হিসেবে ও সত্যিই অতুলনীয়।।
ভাল থাকুক আমাদের প্রিয় রসায়ন। প্রসঙ্গঃ হাজারী-নাগ স্যার এবং একটি চিঠি ।। ************************************* কোন ছাত্র-ছাত্রী এইচএসসি তে বিজ্ঞান বিভাগে পড়েছে অথচ হাজারী-নাগ স্যারের নাম শোনেননি এমনটা বিরল ঘটনা। ছাত্র -ছাত্রীর অভিভাবকমন্ডলী ও ওই নামের সাথে পরিচিত।এতটাই পরিচিত যে, দুটো মানুষকে অবলীলায় এরা একটা মানুষে পরিণত করে ফেলে। যেমন- কয়েকদিন আগে এক শিক্ষার্থীর মায়ের সাথে রসায়ন বই নিয়ে আলাপ করতে গিয়ে মা জিজ্ঞেস করলেন স্যার, হাজারী নাগ স্যার এর বই আমরাও পড়েছি। হাজারী নাগ স্যার...ওনি কি এখনো বেঁচে আছেন? আমি বললাম হ্যাঁ ওনারা দুইজনই এখনো বেঁচে আছেন। ভদ্রমহিলা কিছুটা নাক কুঁচকে বললেন- মানে কি, হাজারী নাগ স্যার কি দুইজন মানুষ? বললাম- হ্যাঁ, একজনের নাম সরোজ হাজারী প্রফেসর ড. সরোজ কান্তি সিংহ হাজারী ও অন্যজন অধ্যাপক হারাধন নাগ। বইয়ের মলাটে এবং লেখক পরিচিতি তে দুজনের আলাদা নাম দেখিয়ে ওনার সন্দেহ দূর করলাম। প্রসঙ্গত ওনাদের দুজনের সাথেই আমার জীবনের একটা দুইটা অংশ জড়িয়ে আছে। অধ্যাপক হারাধন নাগ স্যার ইস্পাহানী কলেজে আমার সহকর্মী ছিলেন। বর্তমানে উনি রিটায়ার্ড। স্যার প্রায়শই ফোন করে আমাকে উৎসাহিত করেন যা আমার মত নগন্য একজনের জন্য পরম পাওয়া।
 প্রফেসর ড. সরোজ কান্তি সিংহ হাজারী স্যারের সাথে আমার ভার্সিটি লাইফের ছোট্ট একটি ঘটনা সবার জন্য শেয়ার করছি। স্যারের জীবনে হাজার হাজার ছাত্র-ছাত্রীর ভীড়ে আমার মত অচেনা অজানা একজন ছাত্রের কথা মনে না ও থাকতে পারে। কিন্তু আমার জীবনে হাজারী স্যার তো ওই একজনই।প্রসঙ্গত বলে রাখি স্যার অসাধারণ ক্লাস নিতেন। ক্লাসের ফাঁকে গল্প এত সুন্দর করে জুড়ে দিতেন, অবাক লাগত। মোহাবিষ্ট হয়ে শুনতাম। গল্পটা বলি। সালটা ১৯৯৪। আমি তখন ভার্সিটি তে রসায়ন প্রথম বর্ষের ছাত্র। স্যার এর একটা গল্পের বই বেরিয়েছে নাম "গল্পে গল্পে এটমকে জানা ও রসায়ন শেখা"। কিনেই রুদ্ধশ্বাসে পড়ে ফেললাম। স্যারের গল্প বলার অসাধারণত্বে মুগ্ধ হয়ে স্যারকে একটা চিঠি ও লিখে ফেললাম। স্যারের গল্প বলার ধরণে সৈয়দ মুজতবা আলীর ছোঁয়া আছে এটাও চিঠি তে জানালাম। সাথে বিভিন্ন পৃষ্ঠায় মুদ্রণ ভুল গুলোও স্যারের গোচরীভূত করলাম। খুব ভয়ে ভয়ে ছিলাম। কাউকে কিচ্ছু বলিনি। ভাবছিলাম এহেন স্পর্ধা দেখানোর অপরাধে স্যার আমাকে হয়তো বকবেন। কিন্তু অবাক কান্ড!! কোন এক সকালে রসায়ন বিভাগের নিচ তলায় স্যারের রুমের পাশে থাকা নোটিশ বোর্ডে আমার নামে স্যারের ছোট্ট একটা নোটিশ দেখে আমিতো রীতিমতো হতভম্ব হয়ে গেলাম। পুরো মনে না থাকলে ও কিছুটা মনে আছে এত বছর পরও।স্যার লিখেছেন... " আমার লেখা গল্পে গল্পে এটমকে জানা ও রসায়ন শেখা " বইটির যথার্থ মূল্যায়ন ও সমালোচনার জন্য বিভাগের প্রথম বর্ষের ছাত্র আহাম্মদ সাইফুল ইসলাম নিজামী কে..... টাকা ও আমার লেখা বিশ্লেষণীয় রসায়ন বইটি পুরস্কার হিসাবে প্রদান করলাম।... " স্যারের হয়তো মনে নেই কিন্তু আমার মনের মাঝে এমন একটা ঘটনা দাগ কেটে থাকবে আজীবন। স্যারের প্রতি আমার বিনম্র শ্রদ্ধা। স্যার, বেঁচে থাকুন আরো অনেক বছর আপনার সকল কাজের মাঝে, প্রিয় ছাত্রছাত্রীদের মনের মণিকোঠায় পরম শ্রদ্ধার অন্যতম একজন 
 'মা' ইন্তেকাল করেছেন বেশ ক'বছর হলো। আল্লাহপাক মাকে জান্নাত নসীব করুন।। আমীন।। মা যখন বেঁচে ছিলেন তখনকার কোন এক 'মা দিবস' এ মা কে নিয়ে লেখা আমার ছোট্ট একটা কবিতা।। মা দিবসে পৃথিবীর সকল মা ভাল, সুন্দর ও নিরাপদে থাকুন।।
 কোভিড-১৯ এ শিক্ষাব্যবস্থা প্রায় হুমকির মুখে। কোন কোন শিক্ষার্থী পড়াশোনা থেকে সরে গেছে অনেক দূরে। ভবিষ্যত নিয়ে চিন্তিত শিক্ষার্থীরা, উদ্বিগ্নতায় রয়েছেন সন্মানিত অভিভাবকমন্ডলী। কেউ কেউ হয়তোবা পরিস্থিতি সামাল দিয়েছে ঝুঁকির মাঝেও বাসায় টিচার রেখে অথবা অনলাইনে পড়ে। অনেকের পক্ষে এ'দুটোর কোনটাই সম্ভব হয়নি এহেন প্রতিকূল পরিস্থিতিতে। আমরা ক'জন শিক্ষক অনগ্রসর সেসব শিক্ষার্থীদের জন্য ব্যবস্থা করেছি ফ্রি তে অনলাইন ক্লাসের। আমার/আমাদের ফেসবুক বন্ধুদের অনেকেরই সন্তান/ভাইবোন/ আত্নীয়-স্বজন/ প্রতিবেশী / বন্ধু-বান্ধব এইচএসসি তে সায়েন্স পড়ছে যারা এমন একটা সুযোগ চাইলেই গ্রহণ করতে পারে।তবে, সবার কাছে অনুরোধ গ্রুপে এমন কাউকে রেফার করবেন যে এমন একটা সুযোগ পেয়ে আর্থিক, আত্মিক ও মানসিক সবদিক থেকে যেন উপকৃত হয় আর তাতে আমরা টিচাররা ও এই ভেবে শান্তি পাবো যে, আমাদের পরিশ্রমের ফল সঠিক শিক্ষার্থীর কাছেই পৌঁছাতে পারছে। মানবিক ও ব্যবসায় শিক্ষার কিছু শিক্ষক আমাদের এ উদ্যোগকে সমর্থন জানিয়ে ক্লাস নিতে আগ্রহী। সাড়া পেলে আমাদের পরিসর সে পর্যন্ত সম্প্রসারিত করবো। আপাতত আমরা বিজ্ঞান বিভাগ নিয়েই আছি। আমরা শিক্ষক প্যানেলের সবাই যেন নিজ নিজ টাইমলাইনে এটা শেয়ার করি। গ্রুপে জয়েন করে নিয়মিত ক্লাস করার অঙ্গীকার নিয়ে আমাকে মেসেঞ্জারে নক করবে। ক্লাস করার মানসিকতা না থাকলে গ্রুপে জয়েন করার প্রয়োজন নেই। আল্লাহ সবার মঙ্গল করুন।।
 আপডেটঃ প্রথমে ভেবেছিলাম আমি একা একাই করবো। কিন্তু পরে একঝাঁক তরুণ মেধাবী শিক্ষক যাঁরা স্ব স্ব ক্ষেত্রে উদ্ভাসিত তাঁরা স্বেচ্ছায় ফ্রি ক্লাস নিতে আগ্রহ দেখিয়েছেন। এটা নিঃসন্দেহে আশার কথা। আল্লাহ চায় তো করোনা পরিস্থিতি হয়তো একদিন স্বাভাবিক হয়ে যাবে, আমরা প্রাণভরে নিঃশ্বাস নিতে পারব ঠিক আগের মত, আমাদের এ পথচলা যেন কখনো থেমে না যায় সে প্রত্যাশাই করি সবার কাছে। সবাই যার যার অবস্থান থেকে যদি একটু একটু সাপোর্ট দিয়ে যায়, তাহলে অদূর ভবিষ্যতে আমরা আরো বেশি পরিমাণ শিক্ষার্থী কে আমাদের সাথে বৃহৎ পরিসরে একীভূত করতে পারব। ইতোমধ্যে আমি প্রায় প্রতিটা বিষয়ের দুইজন করে শিক্ষককে পাশে পেয়েছি। সামনে হয়তো আরও পাব ইনশাআল্লাহ। আমার ফেসবুক বন্ধুদের প্রতি এবং আমার সন্মানিত টিচার প্যানেলের শিক্ষকদের প্রতি একটা ছোট্ট অনুরোধ- সবাই যদি আপনাদের পরিচিত পিছিয়ে পড়া, আগ্রহী ও আর্থিকভাবে কিছুটা অসচ্ছল শিক্ষার্থীদের আমাদের এ গ্রুপে Refer করেন তাহলে আমরা আমাদের লক্ষ্যের দিকে একপা দু'পা করে এগিয়ে যেতে পারব। "আপনারে লয়ে বিব্রত রহিতে আসে নাই কেহ অবনী পরে, সকলের তরে সকলে আমরা প্রত্যেকে আমরা পরের তরে"।।
 আমার পূর্বের স্ট্যাটাসঃ প্রিয় শিক্ষার্থীবৃন্দ, বৈশ্বিক করোনা মহামারীতে যে সব শিক্ষার্থী এইচএসসি সায়েন্স পড়ছে কিন্তু কোন শিক্ষকের কাছে পড়ার সুযোগ থেকে বঞ্চিত (হতে পারে তা আর্থিক বা অন্য কোন কারণে এবং বিশেষ করে যারা গ্রামে বা প্রত্যন্ত অঞ্চলে আছে যেখানে টিচার সংকট প্রবল) কেবল তারাই এই গ্রুপে জয়েন করবে। এখানে লজ্জা পাওয়ার কিছু নেই। অনলাইনে তোমাদের ক্লাস নিব। প্রাথমিকভাবে আমি রসায়ন দিয়ে শুরু করছি। ধীরে ধীরে সায়েন্সের অন্য শিক্ষক আমি এই গ্রুপে নিয়ে আসবো যারা স্বতঃস্ফূর্তভাবে তোমাদের কাছ থেকে কোন রকম পেমেন্ট ছাড়াই তোমাদের ক্লাস নিবে। আমি ইতোমধ্যেই দু একজন শিক্ষকের সাথে কথা বলেছি। ওনারা রাজি হয়েছেন। ৫০ জনের বেশি আপাতত নয়। লজ্জা সংকোচ কাটিয়ে যারা আগে জয়েন করবে তারাই অগ্রাধিকার পাবে। দয়া বা অনুগ্রহ না ভেবে এটা আমার বা আমাদের সামাজিক দায়বদ্ধতার অংশ ভেবে গ্রুপে জয়েন করলে খুশি হবো।। আমার আগের স্ট্যাটাস এ গ্রুপ লিংক দেওয়া আছে।
 জরুরি ঘোষণাঃ রসায়ন ক্লাস দিয়েই শুভ উদ্বোধন করতে যাচ্ছি আমাদের নতুন মিশন। মেসেঞ্জারে একটা গ্রুপ খুলে আমি আজ থেকে স্টুডেন্ট এড করব। প্লিজ, আমার মেসেঞ্জার এ তোমার নাম, কলেজের নাম, এবং বর্তমানে তোমার অবস্থান উল্লেখ করবে। জম এ লাইভ ক্লাস হবে। মেসেঞ্জারে আইডি, পাসওয়ার্ড জানিয়ে দিব।
 মা যখন জীবিত ছিল তখন দেখতাম মা বাংলা সিনেমা দেখে অঝোর ধারায় কাঁদত। আমরা হাসতাম। এই ভিডিও দেখে আমিও কান্না সংবরণ করতে পারছিনা। মনে পড়ছে মা বাবা দুজনকেই। আল্লাহ পৃথিবীর সকল জীবিত বাবা মাকে ভালো রাখুন। পৃথিবী ছেড়ে চলে যাওয়া বাবা মাকে আল্লাহ জান্নাতবাসী করুন। ভিডিওর মাসুদের জন্য রইল শুভকামনা।
 আমার 'মেঘবতী ও জলের কাব্য' এবং 'কবিতা তোমার জন্য' বই দুটোর প্রকাশক নন্দিতা প্রকাশ এর স্বত্বাধিকারী বিভি রঞ্জন দাদা বড্ড অসময়ে চলে গেলেন।
 রঞ্জন ভাইটা আমার এভাবে মায়া ছড়িয়ে, দু'হাতে ভালোবাসা বিলিয়ে চলে যেতে হয়‌? অত মিষ্টি করে "আপু" আর কে ডাকবে ? কে ফোন করে তোর দুই রাজকন্যার গান শোনাবে ? কে আড্ডায় যোগ দিতে বার বার ফোন‌ করবে ? কে পুরানো ঢাকার আতিথেয়তা গ্রহণের আমন্ত্রণ জানাবে ? এমন মানুষ আজকাল তেমন নেই রে ভাই । সুস্মিতা পুস্পিতা ছুটিতে বাড়ি গেলে মন খারাপ করতি । আজ ওদের রেখে কোথায় গেলি, কেন গেলি ? দোয়া করি তোর প্রাণের নন্দিতা প্রকাশ তোর কন্যাদের হাত ধরে‌ এগিয়ে যাক । তুই তো ওদের তোর আদর্শেই বড় করেছিস । ওপারে ভালো থাকিস ভাই আমার
 বই প্রকাশের সুবাদে দাদার সাথে কাটানো সময়গুলো আজ খুব মনে পড়ছে।
 সম্মানিত অভিভাবক মণ্ডলী কি মনের অগোচরেই ছেলে বা মেয়ের ভবিষ্যৎ টা নষ্ট করে দিচ্ছেন? একটু ভাবুন.... সর্বস্ব হারনোর পর ভাবার চেয়ে এখনই ভাবার সময়।। আপনার একটুখানি উদাসীনতার কারণেই আপনার সন্তানের ভবিষ্যৎ হুমকির মুখে চলে যাচ্ছে।। শিক্ষক সমাজের নিতান্তই একজন নগন্য মানুষ হিসাবে আপনার আমার সন্তানের জন্য আপনাদের কাছে এ আমার আকুতি।।'
 তোমার মত বিনয়ী ও অদম্য ছাত্র অনেকদূর এগিয়ে যাবে এটাই আমাদের প্রত্যাশা। এমন অমায়িক ছাত্র আমি খুব কমই দেখেছি। তুমি আমাদের জুনিয়র শিক্ষার্থীদের অনুপ্রেরণার উৎস হয়ে থাকবে এই আশীর্বাদ সবসময়ের জন্য।।
 ইস্পাহানী পাবলিক স্কুল ও কলেজ, চট্টগ্রাম এ মেডিকেল ভর্তি পরীক্ষার আসন বিন্যাস ও পরীক্ষার্থীদের জন্য নির্দেশনাঃ
 অনেক দিন ধরেই একটা দীর্ঘ স্ট্যাটাস লিখার চিন্তা করে আসছিলাম। মাঝে আমার শ্বশুরমশায় মারা যাওয়ায় কিছুটা বিপর্যস্ত ছিলাম। স্ট্যাটাস টি অনেকের বিরক্তিকর উদ্রেক ঘটাতে পারে ভেবে আগে ভাগেই ক্ষমা চেয়ে নিচ্ছি। ক্ষমা মহত্ত্বের লক্ষণ। আশা করছি, করতে কারো আপত্তি থাকবেনা। সকলেই কম বেশি জানেন আমি একটা স্বনামধন্য কলেজের অতি সাধারণ একজন রসায়ন প্রভাষক। রসায়নই বর্তমানে আমার জীবন জীবিকা সব।। যতটুকু যেমনই পড়াই, ছাত্র-ছাত্রী এবং অভিভাবকদের বাহবা দেখে এটা বেশ করে মনে হয়, আমি আর যাই হোক খারাপ অন্তত পড়াইনা।
 অসাধারণ বর্ণনা। মন্ত্রমুগ্ধ হয়ে পড়লাম। লেখক খালুজানের প্রতি শ্রদ্ধাবোধ বেড়েই যাচ্ছে। ভালো থাকবেন।।
 আমার শ্বশুর এ.কে.এম. শফিকুর রহমান আজ (০৫.০৩.২০২১)সকাল ৭ঃ০০ টায় ইন্তেকাল করেন। ইন্না-লিল্লাহি ওয়া ইন্না ইলাহি রাজিউন। বাদ জুমা সীতাকুন্ড ফকিরহাট ওনার জানাজা নামাজ অনুষ্ঠিত হবে। আল্লাহ ওনাকে বেহেশত নসীব করুন। আমীন। সকলের দোয়া কামনা করছি।। 
 রক্তের সম্পর্ক রক্তপাত ঘটিয়ে সম্পর্কে টানাপোড়েন সৃষ্টি করে। ঘটায় অনাসৃষ্টি। যা কখনোই কাম্য নয়।
 আজ একুশে ফেব্রুয়ারি। মহান ভাষাদিবস ও শহীদ দিবস। মাস্টার মানুষের একটাই স্বভাব। যখন তখন মাস্টারি ফলায়। আমিও কোনভাবেই এর ব্যতিক্রম নই। জৈব রসায়ন এইচএসসি শিক্ষার্থীদের জন্য অত্যন্ত গুরুত্বপূর্ণ একটা বিষয়। ২০১৮ ও ২০১৯ এর সকল বোর্ডের এমসিকিউ নিয়ে করা ভিডিও (প্রায় ৪ ঘন্টার) আবারও শেয়ার করলাম। 
 অমর একুশ, আমার একুশ -সাইফুল একুশ আছে বলেই আজো মানসপটে আঁকি, বুকে একুশ, তাইতো ব্যাথায় মাগো বলে ডাকি। একুশ আমার লালন করা স্বপ্ন বুকের মাঝে, অন্য সকল সুর ছাপিয়ে একুশ কেবল বাজে। একুশ আমার দাদুর হাতের ছােট্ট লাঠিখানা, একুশ আমার লক্ষ্যভেদী ভাষার নিশানা। একুশ আমার মায়ের আঁচল, বাবার হাতের বই, একুশ আমার রাতবিরেতের গল্প বলার সই। আমার একুশ আমার কাছে জীবন-মরণ সবই, একুশ আমার মায়ের মুখের সদ্যতােলা ছবি। একুশ আমার প্রিয়ের দেয়া প্রেমের কোন পত্র, একুশ আমার হারিয়ে ফেলা গানের কোন ছত্র। একুশ আমার মা-বলা ডাক, ছেলের মুখের বুলি, একুশ আমার নীল ক্যানভাসে রক্তলাল এক তুলি। একুশ আমার দৃপ্ত শপথ, বেঁচে থাকার পণ, একুশ আমার মানুষ হওয়ার নতুন কোন রণ। একুশ আমার পদ্য লেখার প্রথম অন্ত্যমিল, একুশ আমার স্বপ্নে দেখা সােনালী এক চিল। একুশ আমার শহীদ ভাইয়ের বুকের তাজা প্রাণ, একুশ আমার মা ও মাটির প্রথম সোঁদা ঘ্রাণ। একুশ এলেই আমরা শুধু একুশটারে ভাবি, হােকনা একুশ জীবনজুড়ে স্বপ্নলােকের চাবি।। ***************************************
 অহংকারী মনে থাকুক আমার ভাষার গর্ব, উঁচু হয়ে থাকনা মাথা, হোকনা কভু খর্ব। সালাম জানাই লক্ষ হাজার বীর সেনাদের তরে, প্রাণের ভাষা বাংলাকে আজ আনলো যারা ঘরে।
 যার বিয়ে তার হুঁশ নাই পাড়া-পড়শীর ঘুম নাই।। তবু পড়াশোনায় এত্তো অনীহা!!! এ্যাই, তোমরা না জাতির ভবিষ্যৎ...
 বদলের পরিণাম/ -----সাইফুল নিজামী বদলে যাচ্ছে গােটা পৃথিবী লাগছে ভীষণ ভয়, দিন বদলের শুভক্ষণ যেন অশুভরে করে জয়। পালেতে লেগেছে দখিনা হাওয়া বদলে গেছে দিক, ভাঙ্গা অফিসের চেহারা বদলে হয়ে গেছে আধুনিক। গলার স্বরটা বদলে গিয়ে কিশাের হয়েছে যুবা, মাত্র ক'দিনে বদলে গেছে নেতার বাড়ীর শােভা। এতটা বদল প্রতিদিন হয় বদলেনা কেন স্বভাব, চেহারা তাদের বদলায় শুধু নৈতিকতার অভাব। চাকরি বদলে ঘুরে গিয়েছে কারাে জীবনের মােড়, মালাবদলের সাথে সাথে বুঝি কেটেছে প্রেমের ঘাের। বদলেছ তুমি অনেকখানি গিন্নী প্রায়শঃ বলে, জীবনের তাল বেতাল-বেসুরো বদলেছ কৌশলে। বদলে গেছে প্রেম ভালবাসা বদলেছে তার ধরণ, তােমারে ছুঁয়ে করেছি শপথ বদলাবােনা আমরণ। নিজেকে এবার ঠিক বদলাব প্রতিদিন ভাবি আজ, মসজিদে নতুন জুতাটা বদল মাথায় পড়ল বাজ। নববধুটার চেহারা বদল টাকা দিয়ে বুঝি কেনা, ভুলে গেছে কানের রং বদলাতে আসল রূপটা চেনা। ফেসবুকে করে আইডি বদল বাহারি বাহারি নাম, "রাতের আকাশে রূপোলী চন্দ্র" কত আর বলিতাম। বদলায় হাত বদলায় জাত বদলায় কেউ টাকা, রূপটা বদলে বহুরূপী হয়ে ঘোরে জীবনের চাকা। বদলায় রোজ সমাজ ধর্ম দেশ ও বিশ্ব সবই, মনের ফ্রেমে সেঁটেছি সদ্য বদলানো এক ছবি। পালাবদলের কথা বলে মুখে করছে বদল নাম, শঙ্কায় ভুগি এতটা বদলে কার যে কী পরিণাম!!
 পিন্টু ভাই, আপনার বিশাল শব্দভান্ডার থেকে আরও কিছু যোগান দিয়ে বদল এর আরেকটা কবিতা উপহার দিন সবাইকে।
 অনেক আগে লেখা। শীতবস্ত্র বিতরণের উদ্দেশ্য ও দৃশ্য এখনো আগের মতই।।
 ভালোবাসা দিবস?? না, ভালো বাসা দিবস নিজের বাসা নয়, গুগল থেকে নেয়া। দেখুন। নিঃসন্দেহে ভালো বাসা।
 ভ্যালেন্টাইন ভালবাসা যুগ যুগ জীয়ে --- সাইফুল ইসলাম নিজামী ******************************** কি লাভ মিছে ঢোল পিটিয়ে ভালোবাসার দিনে? হৃদগহীনে থাক না ডুবে প্রেমজড়ানো ঋণে। সারাবছর প্রেমের আকাল একদিনেতেই সব? ওই একদিনেই মুখর হলো প্রেমের কলরব। সে কালের আজ পড়ছে আকাল প্রেম হয়েছে গত, দে না রে ভাই বুলিয়ে খানিক প্রেমের বুকের ক্ষত। দেয়াল জুড়ে ইটের লেখা যোগ চিহ্ন মাঝে, মাত্র দুটো বর্ণ দেখেই প্রেম লুকাতো লাজে। চিঠির যুগের প্রেমের পর্ব যেদিন হলো শেষ, কলিযুগের প্রেমই নিল হন্তারকের বেশ। যুগ হয়েছে আলট্রা মডার্ণ প্রেমটা যেন ফ্যাশন, পুরান কালের প্রেম বধে আজ নব্য প্রেমের সেশন। বসতো যদি সবার সাথে প্রেমের প্রিপেইড মিটার, পড়তো ধরা ঠগ জোচ্চোর প্রেমিক নামের চিটার। এক দিনেতেই প্রেমের বন্যা আকাশ বাতাস ভারী, এ যেন ঠিক কুরিয়ারে ক্যাশ অন ডেলিভারি। ভালবাসা অমূল্য তাই যায়না তাকে কেনা, সত্যিকারের প্রেমেই যাবে আসল মানুষ চেনা।। -------------------------------
 তো ভাবছিলাম আমি রোমের পশ্চাৎদেশে আগুন লাগাইছি বলে তুমি আমাকে অভিসম্পাত করছ।
 বনে মনে কোথাও আজ লাগেনিকো ঢেউ, পঞ্জিকাতে আসবে ফাগুন ডাকবেনা আর কেউ। নাইবা বাজুক বনের মাঝে ফাগুন সুরের বীণ, মনের রঙে রাঙিয়ে নিবো এই বসন্ত দিন। আসলো ফাগুন জ্বলল আগুন হৃদয় কুঞ্জবনে, এই দিনেতে মন বেঁধেছি আমার প্রিয়ার সনে।
 ২০২১ সালের এসএসসি ও এইচএসসি পরীক্ষার্থীদের অনেকেই এখনও পড়াশোনা নিয়ে উদ্বিগ্ন। এইচএসসি পরীক্ষার্থীদের কথা মাথায় রেখে আজ থেকে ওদের জন্য নতুন পরিবর্তিত সিলেবাসের আলোকে জৈব রসায়নের প্রথম ভিডিও ক্লাস আপলোড করলাম।
 ১২ দিন×১ঘন্টা= ১১ঘন্টা ৪৮ মিনিট টিউশন বিড়ম্বনা ***************************** গল্পটি অবশ্য বেশ পুরানো। আমার সাবেক কলেজ বিজ্ঞান কলেজ, ক্যাম্ব্রিয়ান কলেজ এবং বর্তমান ইস্পাহানী কলেজের অনেক ছাত্র-ছাত্রীই গল্পটা জানে। সে বহু বছর আগের কথা। আরব দেশের লোকেরা তখন বাংলায় কথা বলিত (কৌতুকার্থে যা আমাদের কলেজের গণিত স্যার প্রায়শই বলেন)। আমি তখন ইউনিভার্সিটি তে থার্ড ইয়ারের ছাত্র। দু'একটা টিউশনি না করলে চলেনা। জীবন জীবিকা দুটোরই তাগিদে। দায়িত্ব পড়ল চট্টগ্রাম কলেজের প্রথম বর্ষের এক ছাত্র পড়ানোর। সপ্তাহে ৩ দিন করে প্রতিদিন ১ ঘন্টা। সহজ হিসাব। ১২ দিনে ১২ ঘন্টা। কিন্তু সে সহজ হিসাবটাই যে কত কঠিন আকার ধারণ করলো সে কাহিনীই বয়ান করছি। তো প্রথম দিন গেলাম। বাসাটা পুরাতন রেলস্টেশনের ওপারে রেলওয়ে কলোনি। ছাত্র এলো। ছাত্রের গায়ের রং টা একটু বেশিই কালো ছিল। অবশ্য কালো ফর্সা সেটা কোন ব্যাপার ছিলনা যদিবা ছাত্র কে ঠিকমত দেখা যেত। ছাত্রের নাম আবার "সানি"। (বাংলা ব্যাকরণ পড়ালে কানা ছেলের নাম পদ্মলোচন এ এই উদাহরণটা দেওয়া যেত।) একেতো সন্ধেবেলা তার উপর রেলওয়ে কলোনীতে আলোরও স্বল্পতা (ঈশ্বর থাকেন ঐ গ্রামে, ভদ্র পল্লীতে- এখানে তাহাকে খুঁজিয়া পাওয়া যাইবে না।’) এবং সবকিছু ছাপিয়ে সানি এতটাই কালো ছিল যে ওর মুখাবয়ব ঠিকমত দেখতেই পাচ্ছিলামনা। কি আর করা? কথা বললে বা হাসলে দাঁতের আশপাশটায় সানি আছে মনে করেই সানিকে পড়াতে শুরু করলাম। স্টুডেন্ট বেশ ব্রিলিয়ান্ট ছিল। মাসটা যেন একটু তাড়াতাড়িই শেষ হলো। মাসের শেষের দিকে টাকাপয়সার টানাটানি একটু প্রকট আকার ধারণ করতো। তো মাস শেষ হলে পর সানির আম্মুকে ডেকে বললাম, আন্টি, সানিকে পড়ানোর একমাস তো কমপ্লিট হয়েছে। আমার মাসিক বেতন টা দিয়ে দিলে ভাল হতো। উত্তরে আন্টির কথা শুনে আমিতো একেবারে থ বনে গেলাম। আন্টি ব্রাহ্মণবাড়ীয়ার স্থানীয় ভাষায় বললেন, কই বাবা তোমারতো ১১ ঘন্টা ৪৮ মিনিট হইছে। আমি কিছুটা অবাক হয়ে জিজ্ঞেস করলাম ১১ ঘন্টা ৪৮ মিনিট মানে?? এই যে বাবা আমার কাছে সব লেখা আছে। বলেই একটা হিসাবের খাতা আমার সামনে দিলেন। দেখলাম খুব সুন্দর হস্তাক্ষরে সেখানে লেখাঃ তারিখ, আগমন, প্রস্থান, মোট সময়। যেমন- আগমন ৬টা ৩ মিনিট, প্রস্থান- ৭টা ২ মিনিট, মোট সময় ৫৯ মিনিট এরকম। মুহূর্তের জন্য শক্ত হয়ে বসে রইলাম। যেখানে দলিল দস্তাবেজ নিয়ে হাজির সেখানে তো আর অজুহাত অভিযোগ অনুযোগ চলেনা। তাই ওই চেষ্টা থেকে নিজেকে নিবৃত রাখলাম। আন্টিকে তখন বললাম আন্টি আপনি ঐকিক নিয়ম জানেন? হ বাবা, এত কিছু জানি আর ঐকিক নিয়ম জানবোনা তা কি করে হয়? তাহলে আন্টি ঐকিক নিয়ম এ ১১ ঘন্টা ৪৮ মিনিটে যা আসে আমাকে তা-ই দিন। পুরো লাগবে না। আন্টি ভিতর থেকে তৎক্ষণাৎ হিসেব করে আমাকে ওই ১১ ঘন্টা ৪৮ মিনিটের টাকাই পরিশোধ করেছিলেন। 
 হাস্যরসবোধ মানুষের মাঝে থাকা ভালো। কিন্তু সেটাই মাঝে মধ্যে একটু বেশি মাত্রায় নিসৃত হয়ে অযাচিত বিড়ম্বনার কারণ হয়ে দাঁড়ায়। একদিন কলেজে গিয়েই এক ম্যাডাম এর চিন্তিত মুখ দেখে জিজ্ঞেস করলাম, কি ম্যাম কি হয়েছে? ম্যাডাম বললেন আর বইলেন না ভাই, জামাই একটা সকাল থেকেই অকারণে চিৎকার চেচামেচি করছে। তাই মন খারাপ। আমি বেশ ভালো করেই জানতাম সেনসিটিভ ইস্যুতে হাস্যরস চলেনা। তবু স্বভাব সুলভ ভঙ্গিতেই বললাম- তো, জামাই আর একটার কি অবস্থা? - মানে? - না মানে, ওই যে বললেন জামাই একটা... ঠিক ওই গল্পের মতো। শিক্ষক ছাত্রকে জিজ্ঞেস করছে বল্টু, ধর আমার এক হাত এ একটা জ্ঞান এর থলে আর অন্য হাতে টাকার থলে। তুমি কোনটা নিবে? -টাকার থলেটাই নিব স্যার। - স্যার, আপনি কোনটা নিতেন? স্যার বেশ গম্ভীরমুখেই বললেন - অবশ্যই জ্ঞানএর টা। ছাত্র তখন বলল জি স্যার, যার যা অভাব সে তো সেটাই নিবে। ছাত্র বেয়াদব বলে কেউ হয়ত চৌদ্দ গুষ্ঠি উদ্ধার করে ছাড়বে। আমি অত কিছুতে না গিয়ে ওখান থেকে শুধু হাস্যরসটাই নিয়েছি। আমি আসলে কি বোঝাতে চাইছি সেটা নিশ্চয় সবাই বুঝতে পারছেন। আবার সবাই আমার কাছে কি বুঝতে চাচ্ছে সেটাও নিশ্চয়ই আমারও বোঝা উচিত। নইলে সেই দুই বধির লোকের কথোপকথন এর মতই হবে। প্রথম বধিরঃ ভাই, কোথায় যাচ্ছেন, বাজারে? ২য় বধিরঃ না ভাই, একটু বাজারে যাচ্ছি। ১ম বধিরঃ ও আচ্ছা, সরি ভাই, আমি মনে করছিলাম আপনি বাজারে যাচ্ছেন। রবী ঠাকুরের শেষের কবিতার ছোট্ট একটা লাইন আমার ভীষণ ভালো লাগে। "সংসারটাকে হেসে হালকা করে রাখা কম কথা নয়".......
 মার্কশীট /সাইফুল ছোট্ট একটা গল্প শোনো আজ, ছেলের নম্বর ফর্দ দেখে বাবার মাথায় বাজ। হারামজাদা, কুলাঙ্গার, নরপিশাচ তুই, বাংলায় মোটে তিন পেলি আর অংকে পেলি দুই? কার পিছনে ঢালছি আমি কাঁড়ি কাঁড়ি টাকা, মগজ যে তোর সিংহভাগই গোবর দিয়েই ঢাকা। থাকত যদি এমন দিনে তোর দাদাটা বেঁচে, গর্ব করে আমার কথা বলতো খানিক নেচে। সত্তর আশির কম পেয়েছি বলুক তো কেউ এসে, জিভটা কেটে করবো দুভাগ বললো খানিক হেসে। আমতা আমতা করে ছেলে বাবার কানের কাছে, বলতে গিয়েই থামল হঠাৎ বকুনি খায় পাছে। ধর্মে মাত্র আট পেয়েছিস এমনতরো কাঁচা? দাদা যে তোর মোল্লা ছিলো জানিস নারে বাছা? বিজ্ঞানেতে ডিম্ব পেলি, অশ্ব নাকি হংসের? মায়ের লাইয়ে নষ্ট হলি আভাসটা যে ধ্বংসের। ডাক দেখি তোর মাকে একবার দেখুক নিজের চোখে, আমার মা' তো এমন হলে মরেই যেত শোকে। এইখানে তো তোর মাতা আর আমার মাতার ফারাক, সাহস থাকলে আমার মায়ের সামনে দেখি দাড়াক। ছেলে এবার সাহস করে ফের, থামবে এবার? বলছ তুমি ঢের। আমায় কেনো করছো ঘায়েল মিছে? মার্কশীট তো খুঁজে পেলাম আলমারীটার নিচে। পুরনো দলিল খুঁজতে গিয়েই দেখা, তাকিয়ে দেখো, স্পষ্টই তোমার নাম-ই লেখা।
 কুম্ভকর্ণের ঘুম বলে কথা। ভার্সিটিতে এক বন্ধুর কাহিনী অবলম্বনে রচিত।
 হাসান ভাই।পাঠশালার পরিচালক। পরিপাটি একজন বিশুদ্ধ ভদ্রলোক। অন্ততঃ আমার দৃষ্টিতে। ওখানে ২০১৪ সাল থেকেই ক্লাস নিই। সুখে-দুঃখে সবসময় এই ভদ্রলোকটির সাথেই আছি। 
 হুম,আমি নিজে এখনও নিজ আমি (নিজামী) রয়ে গেছি তাই হয়তো। ধন্যবাদ প্রিয় ফারুক ভাই।
 অনেক বছর আগে লেখা। স্মৃতি হিসেবে টাইম লাইন এ এলো বলে সবার জন্য শেয়ার করলাম। দোহাই লাগে, কেউ আবার আমাকে দেশদ্রোহী ভাববেন না। দেশকে সবাই মিলে ভালবাসলেই হবে দেশ ও দশের মঙ্গল।
 মোবাইল বিড়ম্বনা **************** বন্ধুর সাথে মোবাইলে একটা কষ্ট শেয়ার করার সাথে সাথেই বউ ছেলে দুজনেই তেড়ে এলো- আমরা মা-ছেলে কী এমন করলাম যে আমাদের যন্ত্রণায় তুমি থাকতে পারছনা? ওরে মোর জ্বালা, আমি কি তোমাদের কথা বলেছি?? বললাম- মাসেলের যন্ত্রণায় মানে পেশির যন্ত্রণায় থাকতে পারছিনা আর তোমরা শুনেছো মা-ছেলের যন্ত্রণা!!!!
 গল্পের নায়ক এর আবির্ভাব এক্কেবারে সিনেমার শেষ দৃশ্যে!!! ধন্যবাদ ভাই, সময়মত মেসেজটি দেওয়ার জন্য।💙🧡💟
 ব্লেজার বিড়ম্বনা!! কলেজের অফিসিয়াল ড্রেস (ব্লেজার) গায়ে চড়িয়ে যখন কলেজে ঢুকছিলাম তখন আমার মত একই ড্রেস এর অন্য ভদ্রলোক কে দেখে ভাবলাম ওনি মনে হয় নতুন টিচার হিসাবে জয়েন করেছেন। কিন্তু এর মধ্যে নতুন কোন টিচার নিয়োগ দেয়া হয়নি সেটাও জানি। মনে একটু খটকাই লাগলো। তাহলে কি আমাদের কলিগদের কারো ব্লেজার পরে ভাই বা বন্ধু কেউ এলো? পিছনে পিছনে হাঁটছি। ভাবনা এই যে কলেজ ক্যাম্পাসে গিয়ে ব্যাপারটা পরিষ্কার হবে। গেটে ঢোকার মুখে পিওন দারোয়ানদের লম্বা স্যালুট দেখে বুঝতে আর বাকি রইলোনা যে ইনি আমাদেরই কলিগ। জয়েন করেছে কলেজে বা স্কুলে, হয়তোবা আমার সাথে পরিচয় হয়নি। নিজেকে কিছুক্ষণ সময়ের জন্য খানিকটা ব্যাকটেড ই মনে হলো। বেশ আত্মবিশ্বাস নিয়ে স্যালুট দেয়া জনৈক পিওনকে জিজ্ঞেস করলাম- ওনি কি আমাদের এখানে নতুন টিচার? পিওন বললো- স্যার আমিওতো চিনিনা। তাহলে এতো লম্বা করে সালাম দিলে যে! ও বললো স্যার টিচারের ব্লেজার দেখেই ভাবলাম নতুন জয়েন করেছেন তাই সালাম দিলাম। আর তর সইছেনা। ভদ্রলোক কে ডেকে জিজ্ঞেস ই করে ফেললাম- স্যার কি এখানে নতুন জয়েন করেছেন? হ্যাঁ, আমার ছেলে এখানে নতুন জয়েন করেছে। এবারতো ভদ্রলোকের উপর আমার রীতিমতো রাগ উঠে গেছে। (মনে মনে বলছি ভাই ছেলে জয়েন করেছে ভালো কথা, কিন্তু তাই বলে ছেলের ব্লেজার গায়ে জড়িয়ে আপনি কলেজে ঢুকে যাবেন এটা কেমন কথা?) বললাম - তো আপনার ছেলে কোন সাবজেক্ট এ জয়েন করেছে এখানে? ভদ্রলোক বললেন- না ভাই কোন সাবজেক্ট এ না। ক্লাস থ্রি তে এবার নতুন ভর্তি হয়েছে। ও আচ্ছা। ততক্ষণে যা বোঝার বুঝে নিয়েছি। এবার ভালো করে তাকিয়ে দেখলাম ভদ্রলোকের ওই ব্লেজার এ ইস্পাহানীর লোগোটা নাই। একই ধরণের কাপড় পছন্দ হতেই পারে। মনে পড়লো বাল্যকালে পড়া সেই শেখ সাদীর গল্পখানা।। কাউকে ছোট বা কটাক্ষ করার উদ্দেশ্যে নয়, চলার পথে এমন কত মজার মজার গল্প তৈরি হয়ে যায়! মজা শেয়ার করতে মন চাইলো তাই শেয়ার করলাম।
 "প্রত্যাশাটা আকাশছোয়া ছিল বছর জুড়ে, প্রাপ্তিটুকু প্রত্যাশাকে ঠিক দিয়েছে গুড়ে। বিফল হলো হিসেব- নিকেশ শূন্য চারিপাশ, নতুন আশার বীজ বুনে ফের করব আশার চাষ। পুরনো ওই বর্ষ হলো কফিন মাঝে বন্দি, মনে মনেই আঁটবো আবার নতুন বর্ষ-ফন্দি।" হ্যাপি নিউ ইয়ার ২০২১ এর শুভেচছা ....
 বড়লোক বাড়ীওয়ালার মহানুভবতা!????!! বাড়ির নাম উত্তরায়ন। দুই মাসের এডভান্স দিয়ে বাসা ভাড়া নিয়েছি দুই বছর আগে। পুরানো এবং ভুতুড়ে বাড়ি। করোনা পরিস্থিতিতে বাড়ীওয়ালা আমাকে বেশ খানিকটা করুণাই দেখালো। ভাড়াটা কম নেওয়ার সিদ্ধান্ত নিল। মনে মনে বলি ভালো মানুষ এখনো আছে। বাড়িটাতে অনেক সমস্যা থাকা সত্ত্বেও করোনাকালিন দুঃসময়ে এমন মহানুভবতার পরিচয় দেওয়ার জন্য সেখানেই রয়ে গেলাম। সমস্যা লেগেই ছিল। আজ এটা নষ্ট তো কাল ওটা। শেষতক আর সইতে পারছিনা বলে বাড়ি ছাড়ার সিদ্ধান্ত নিলাম। প্রত্যেক বাড়ি ওয়ালাই দুই মাসের এডভান্স চায়।নতুন বাড়ীওয়ালা ও তাই চাইছে। মনে খানিকটা বল আছে। আগের বাসার এডভান্সতো আছেই। দুই মাসের এডভান্স খুঁজতে গিয়েই বুঝলাম আসলেই ভালো মানুষ এখনো আছে, থাকবে। বললো আপনার এডভান্সতো আমি আর দিবোনা। কেন জানতে চাইলে বাড়ীওয়ালা জানালো- আমার বাসায় ছিলেন বলেইতো করোনাকালে আপনাকে করুণা করেছি। এখন অন্য বাসায় যাওয়ার সামর্থ্য যেহেতু আপনার আছে আপনাকে আর আমার বিবেচনা করার মানে হয়না। এতদিন যেটা বিবেচনা করেছি সেটা ফেরত দেন। বরং আমি আপনার কাছে অনেক টাকা পাই। আমার আর কিচ্ছু বলার নাই। মাথায় আকাশ ভেঙে পড়লো। কষ্ট সংবরন করে ভাবলাম আমাদের মত মানুষের এডভান্স এর টাকা মেরে বাড়ীওয়ালা গুলো আর কত বড় হবে?????
 চিংড়ি সমাচার কাহিনীর এক বছর পূর্তি। মেমোরি তে পেয়ে এই এক বছরে পাওয়া নতুন বন্ধুদের জন্য শেয়ার করলাম।
 আমাদের একমাত্র পুত্রসন্তান ইভানের আজ জন্মদিন। সবার দোয়া কামনা করি।
 "হিম কুয়াশার চাদর মুড়ে আসছে শীতের দিন, বছর বছর জমছে অনেক শীতের কাছে ঋণ। ত্বক ফাটবে, ঠোঁট ফাটবে, চামড়া যাবে কুঁচকে, অট্টহাসি ছেড়ে আবার হাসতে হবে মুচকে। " শীতের আগমনী শুভেচ্ছা।।
 আমাদের মত মধ্যবিত্তের জীবনের সাথে মিল আছে বলে মেমোরি শেয়ার করলাম আবারও।
 কিছু গল্প মানুষকে পাল্টে দেওয়ার অনুপ্রেরণা যোগায়। এ' গল্পটা তেমনই। শোনার অনুরোধ রইলো।
 সবাইকে শারদীয় দূর্গোৎসবের শুভেচ্ছা। এলোমেলো রোজনামচা আবার গুছিয়ে আনার চেষ্টা চলছে। 
 সত্যিই অসাধারণ! মন্ত্রমুগ্ধ হয়ে শুনলাম। প্রিয় ছাত্র-ছাত্রীদের এবং আমার প্রিয় মানুষদের দেখতে অনুরোধ করি।
 "নুন খাই যার, গুণ গাই তার" কতদিন পর বিটিভি দেখছি! তাও বাসার সবাই মিলে!! কারণ, আজ ০৭/১০/২০২০ইং সন্ধ্যা ৬.০৫টা এ ই্স্পাহানী পাবলিক স্কুল ও কলেজ উপর অনলাইন এ শ্রেনি কার্যক্রম সহ সার্বিক অগ্রগতি এর উপর বাংলাদেশ টেলিভিশন, চট্টগ্রাম কেন্দ্রের ধারনকৃত অনুষ্ঠান প্রচার করবে।
 এক দুই করে শেষে সতেরটা বর্ষ, বিষাদ ছাপিয়ে শুধু আনন্দ-হর্ষ। যায় দিন কেটে যাক ঠিক ঠিক এভাবে, যাতনার অনলকে ভালবাসা নেভাবে। দিন মাস বছরে ভালবাসা গুনছি, প্রেমময় কানাকানি চৌদিকে শুনছি। আমাদের ভালবাসা জেনে যাক বিশ্ব, দু'জনার প্রেম কভু হবে নাকো নিঃস্ব।" ভালো ও সুন্দরের মাঝেই হোক আমাদের যুগল পথচলা।