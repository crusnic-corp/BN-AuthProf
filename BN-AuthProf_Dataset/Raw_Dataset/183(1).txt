"কোথাও দেখিনি, আহা, এমন বিজন ঘাস প্রান্তরের পারে নরম বিমর্ষ চোখে চেয়ে আছে- নীল বুকে আছে তাহাদের গঙ্গা ফড়িঙের নীড়, কাঁচপোকা, প্রজাপতি, শ্যামাপোকা ঢের, হিজলের ক্লান্ত পাতা,- বটের অজস্র ফল ঝরে বারে-বারে" জীবন ও আনন্দ। চর বৈষ্ণবী
প্রতি ঈদ শেষেই একটু লিখি। কখনও দীর্ঘ, কখনও নাতিদীর্ঘ। দিন শেষে আজ আর ক্লান্তিতে লিখতে মন চাইছেনা। তবুও স্মৃতিগুলো থাক ছবি হয়ে। দিন শুরু পুলিশ লাইন মসজিদে নামাজ দিয়ে। বাসায় ফিরে কোরবানী করেই একে একে আটঘরিয়া, চাটমোহর, ফরিদপুর, ভাংগুরা থানা,শরৎগন্জ ক্যাম্পে সহকর্মীদের সাথে শুভেচ্ছা বিনিময় করে পুলিশ লাইনে ফোর্সের সাথে বড়খানা। মাঝখানে ছোট একটা ঘুম; গরুর কি হল খোজও নেইনি, আগেই দেয়া ইনসট্রাকশন মতে আবদু্ল্লাহ ই সব সামলেছে; বিকালে পুলিশ লাইন মাঠে পুলিশ সদস্যদের ব্রাজিল আর্জেন্টিনা ফুটবল উপভোগ। দিন শেষে মনে হল বাসায় কনা সারাদিনই একা, কোথায়ও গেলনা, সহকর্মীদের নিয়ে হঠাৎ করেই ঈশ্বরদী যাওয়া। হার্ডিন্জের পারে চাদের আলোয় কিছুটা সময় পার। ফরিদপুরের সোনালী সৈকত আর রাতের হার্ডিন্জের বর্ণনা আরেকদিন লেখার ইচ্ছা আছে। দিন শেষ। ঈদ ও শেষ। গল্পগুলো ছবিতে।
ঈদ এলে কেন জানি আমার ক্লাস থ্রি নাকি ফোরে পড়া , আজ ঈদ, মদীনার ঘরে ঘরে আনন্দ গল্পটার কথা মনে পরে।ছোটবেলা থেকেই আমাদের মনে ঈদের তাৎপর্য্য গেথে দেয়ার যে চেষ্টা, সেটা কি আসলে ঐ গল্প পড়ে কেউ শিখেছে? নাকি জীবনাচরনে অভ্যাস করতে করতে রপ্ত করেছে? এখনও রোজার ঈদের সময় আমরা 'ধনী গরীব সকলের জন্য ঈদ আনন্দ বয়ে আনুক', কোরবানীর সময় 'ত্যাগের মহিমায় ভাস্বর হোক, মনের পশু কোরবানী দিন' জাতীয় কথা বলে থাকি; এতদিকে আমরা এসব বলি আরেকদিকে গরু কিনে জিতেছি না ঠকেছি সে হিসাব করি!!!ঈদ শেষে চারপাশ দেখলে মনে হয় এইসব বানী চিরন্তনী যেন ঐ দুই দিনের জন্যই, তারপর যে যার মত চলুন!!!! করোনার এই অতিমারীতে গত দুই বছরে ঈদ বলতে কি আদৌ কিছু আছে আমাদের জীবনে? আমরা ধর্মীয় আচারগুলো পালন করলেও মন খুলে কি ঈদের সে আনন্দ উপভোগ করতে পারছি? গত এক মাসে করোনা যে দাপট দেখাচ্ছে , প্রতিদিন ২০০ মানুষ গড়ে মারা যাচ্ছে, মসজিদগুলো তে প্রতি ওয়াক্তেই জানাজার ঘোষনা, ঈদের চাদের আলোর বর্ণচ্ছটা দূর করতে পারছেনা এই গুমোট আধার। কয়েক হাজার পরিবারে এবার ঈদের কোন আনন্দ নেই, এতকিছুর পরেও ফেরীতে গাদাগাদি করে, রাস্তায় ১২-১৪ ঘন্টা জ্যামে থেকেও অনেকেই ঈদ করতে নিজ বাড়ীতে এসেছেন; পরদিনই মাস্ক ছাড়া ঘুরে বেড়িয়েছেন শপিং মলে, হয়ত কালকে ঈদের জামাতেও যাবেন ঐ মাস্কবিহীন, ঘুরে বেড়াবেন যেখানে সেখানে, ঈদ শেষে শত ঝক্কি নিয়ে বাড়ী আসার কষ্ট ভুলে গিয়ে লকডাউনের ভেতরই আবার রওনা করবেন ঢাকার দিকে, এই ঈদে নিজ নিজ জায়গায় থেকে ত্যাগের মহিমাটুকু আমরা অনেকেই শিখতে পারতাম, ত্যাগ মানে তো শুধু টাকা খরচ করে বড় গরু কোরবানী করা না!!! ঈদের শিক্ষা আর আনন্দ আমাদের জীবনে থাকুক সারা বছর ধরে। ঈদ মোবারক।।
রিজওয়ান সাঈদ জিকু। এএসপি প্রবেশনার হিসেবে গত ছয় মাস পাবনা জেলায় ছিল। আজ বাস্তব প্রশিষন শেষ করে নতুন কর্মস্থলের যোগদান করতে গেল।আমি সকল প্রবেশনারের সান্নিধ্য খুব উপভোগ করি; নতুন প্রজন্মের পুলিশিং সম্পর্কে ধারনা পাওয়ার পাশাপাশি তাদের নতুন নতুন আইডিয়া থেকে শেখারও আছে।এর আগের সকল স্টেশনে প্রবেশনারদের যথেষ্ট সময়ও দিয়েছি; পাবনার কাজের ব্যস্ততায় রেজওয়ানের সাথে খুব একটা সময় কাটালো হয়নি; সে নিজেও চুপচাপ, ঠিক যেমনটা ছিলাম আমি আমার প্রবেশনকালে। গতকাল সকল সহকর্মীদের নিয়ে রিজওযানকে বিদায় জানালাম পাবনা জেলা থেকে, তার অনেক কথা শুনলাম এবং বুঝলাম সে চুপচাপ হলেও ছয় মাসে অনেক অভিজ্ঞতাই অর্জন করেছে, এটাই আমি চেয়েছিলাম, ইউনিটের সবার সাথে হাতে কলমে কাজ শিখুক। কি আশ্চর্য এই লেখা যখন শুরু করলাম, তখনই রিজওয়ানের মেসেজ পেলাম সে ভালভাবে চট্টগ্রাম পৌচেছে। টেলিপ্যাথি কি একই বলে!!!! শুভ কামনা রিজওয়ান। গতকাল যা বলেছিলাম তাই ই বলব আবার নিজ পোশাকের মর্যাদা রাখতে হবে। Be an officer and gentleman.
ওদের নিয়ে দুইদিন বসেছিলাম। তারপর থেকে ওরা ছুটছে বাজারে, পশুর হাটে, হাসপাতালে, গভীর রাতে রোগীর বাড়ীতে অক্সিজেন নিয়ে যাচ্ছে, শহরে ট্রাফিক কনট্রোলে কাজ করছে। জয় হোক পাবনার তারুন্যর। #MaskUpPabna
আহসান ভাই আমার নিশ্চয়ই চোখে অনেক স্বপ্ন নিয়ে পুলিশে এসেছিলে, পূরন না হতেই চলে গেলে। তোমার সঙ্গে কোন পরিচয় নেই ব্যক্তিগতভাবে অথবা ফেসবুকে। তবে যেদিন থেকে পুলিশে যোগদান করেছো সেদিন থেকই তো তুমি আমার ব্রাদার ইন ইউনিফর্ম। গত দেড় বছরে কত সহকর্মীকে হারালাম আমরা। ইদানিং একটু সাহস পাচ্ছিলাম যে আমাদের অধিকাংশ সদস্য ডাবল ডোজ ভ্যাকসিন নেয়া, আর আইজিপি স্যারের প্রচেষ্টায় রাজারবাগ কেন্দ্রীয় পুলিশ হাসপাতাল কোভিড চিকিৎসায় বাংলাদেশের সবচেয়ে সেরা সেবাটাই দিচ্ছে; গত কয়েক সপ্তাহে বেশ কয়েকটি মৃত্যু মন কে দূর্বল করে দিচ্ছে।তোমার অসুস্থতার খবর ফেসবুকেই দেখেছিলাম, আইসিইউ তে নেয়ার খবরও; তখন থেকেই শংকায় ছিলাম, দুঃসংবাদটা পেলাম একটু আগে। গত দেড় বছরে পুলিশ সদস্যদের জন্য করোনা ডিউটির পাশাপাশি নিজেদের সুরক্ষা একটা বড় চ্যালেন্জ, মাননীয় প্রধানমন্ত্রীর বদান্যতায় আমাদের অধিকাংশ সদস্য আজ ভ্যাকসিনেটেড হলেও এখনও সাধারন মানুষের চলাফেরা ও মাস্ক ব্যবহারে উদাসীনতায় দায়িত্ব পালন করতে গিয়ে পুলিশ সদস্যরা নিজেরাও আক্রান্ত হচ্ছে; মাঠপর্যায়ে যখন ডিউটি তদারকি করতে যাই তখন টের পাই শত ক্লান্ত হলেও পুলিশ সদস্যরা মাঠে রয়েছে দেশের ও জনগনের প্রতি ভালবাসা আর নিজ দায়িত্বের প্রতি বিশ্বস্ততা নিয়ে; পেশাগত সকল দায়িত্ব পালন,মাদক উদ্ধার, ওয়ারেন্ট তামিল, মামলা তদন্ত, আসামী গ্রেফতার, টহল, গরুর হাট, চেকপোস্ট, মানুষকে মাস্ক পরানো, সচেতনতা তৈরী করতে করতে মাঝেমধ্যে ক্লান্তি আমাদের গ্রাস করলেও এদেশের মানুষের পাশে রয়েছি আমরা ২ লক্ষ ১২ হাজার আহসান হাবীব। আল্লাহ তোমাকে বেহেশতবাসী করুন। আহসান হাবীব, অতিরিক্ত পুলিশ সুপার, এপিবিএন-১ কোভিড আক্রান্ত হয়ে রাজারবাগ কেন্দ্রীয় পুলিশ হাসপাতালে আইসিইউ তে চিকিৎসাধীন অবস্থায় আজ কিছুক্ষন আগে ইন্তেকাল করেন। ইন্না লিল্লাহি ওয়া ইন্না ইলাইহি রাজিউন। 
জীবন ও মৃত্যুর ব্যবধান কত? এক সেকেন্ড ও না বোধহয়।গত রোজার ঈদের পর রাজশাহী রেঞ্জের সম্মানিত অতিরিক্ত ডিআইজি মু মুজাহিদ স্যারের শ্বশুরালয় ঈশ্বরদীতে দাওয়াত ছিল। স্যারের শ্বশুর মজিবর রহমান সরকারী চাকরী থেকে অবসর নিয়েছেন অনেক আগে, বয়স প্রায় ৮০। বাসায় থাকাকালীন প্রায় পুরোটা সময় ড্রইং রুম, বেডরুম আর খাওয়ার টেবিলে আংকেলের সাথে গল্প করেই সময় কাটল। জিজ্ঞাসা করেছিলাম শরীর কেমন, জানালেন তার কোন শারীরিক সমস্য নেই, আলহামদুলিল্লাহ বলেছিলাম। বিদায়বেলা তার ছাদে নিয়ে গেলেন, আমাকে আর কনাকে আগ্রহভরে দেখালেন তার ছাদবাগান, নানারকম ফুল আর ফলের চাষ করেছেন, তার অবসর সময় এগুলো নিয়েই কাটে; আমিও ড্রাগন চারা দেখে আগ্রহী হলাম, কোথায় পাওয়া যায় জানতে চাইলাম। আবার দেখা হবে বলে বিদায় নিয়েছিলাম। আজ আবার আংকেলের সাথে দেখা হল, পিয়ারখালী, ঈশ্বরদী কবরস্থানে;তিনি চির নিদ্রায় ফ্রিজার ভ্যানে শায়িত; সপ্তাহ দুয়েক আগে স্যার কল করে জানিয়েছিলেন আংকেল ও খালাম্মা দুইজনই করোনা পজিটিভ, জেলা পুলিশের এমবুলেন্সে রাজশাহী দিয়ে আসলাম; তারপর থেকে রাজারবাগে চিকিৎসাধীন ছিলেন; মাঝ একদিন ফোন করে জানলাম খালাম্মা সুস্থ হলেও আংকেল আইসিইউতে; তখনই বুকটা কেপে উঠেছিল; দুঃসংবাদটা পেলাম আজ সকালে স্যারের মেসেজে। বিকালে জানাযায় শরীক হলাম, প্রাণবন্ত সুস্থ একটা মানুষ দুই সপ্তাহের ব্যবধানে চলে গেলেন। আল্লাহ তাকে বেহেশত নসীব করুন।
পাবনার ভূপ্রকৃতি একেক অন্চলে একেক রকম। পূ্রব আর পশ্চিমে নদী আর তুলনামূলক শহর, শিল্প এলাকা, অর্থনৈতিকভাবে সমৃদ্ধ। সেখানে অর্থপ্রবাহ বেশী থাকায় অপরাধের মাত্রাও বেশী। বালুদস্যু ভূমিদস্যু , জমিজমা নিয়ে নিজের ভাই, বোন ও প্রতিবেশীদের মধ্যে ঝামেলাও বেশী। সদর থেকে বের হলে রাস্তা দুইদিকে গাছপাড়া পার হয়ে বাসস্ট্যান্ড হয়ে বামে গেলে আতাইকুলা রোড ধরে সাথিয়া হয়ে আমিনপুর আর এডওয়ার্ড কলেজ পার হয়ে ডান দিকে টেবুনিয়া রোডের ডান দিক দিয়ে গেলে চারটি থানা আটঘরিয়া, চাটমোহর, ফরিদপুর, ভাংগুড়া; টেবুনিয়া থেকে সোজা গেলে ঈশ্বরদী; ঈশ্বরদীর পরেই নাটোরের সীমানা। আটঘরিয়া থানা পার হলেই সবুজের শুরু। রাস্তার দুইপাশের গাছ আর রাস্তার পাশের নিচু জমিতে ধানসহ নান ফসলের আবাদ।লকডাউনে প্রতিদিন চেষ্টা করেছি একেক থানা এলাকায় গিয়ে সরেজমিনে সহকর্মীদের নিয়ে সরকারী নির্দেশনা বাস্তবায়নে; ইদানিং বিভিন্ন মিটিং থাকায় অফিসেই বেশী সময় দিতে হয়, তবুও আমি সূযোগ পেলেই বাইরে গিয়ে ইউনিটগুলো ভিজিট করতে চাই; বিশেষ করে জেলার ক্যাম্পগুলো। লকডাউনে ভিজিটর একটু কম থাকায় আজকে ফুসরত মিললি। রওনা করলাম চাটমোহর থানার হান্ডিয়াল পুলিশ তদন্ত কেন্দ্রের দিকে। চেনা পথ পেরোতে যখন নতুন রাস্তায় উঠলাম যেখানে আগে আসিনি, সরু রাস্তার দুইপাশে নিচু জমি পানিতে ডুবে গেছে ; যতদূর চোখ যায় পানি আর পানি; এটাই বিখ্যাত চলন বিল। বিল মিশেছে নদীর সাথে নদীর নাম গুমানী, এলাকার নাম বাওশা; বিলগুলো শুকনো মৌসুমে খটখটে; বর্ষায় টইটুম্বুর; কিছু কিছু দৃশ্যে চোখ আটকে গেলেও গাড়ী থেকে নামলামনা দেরী হবে বলে; ক্যাম্প ভিজিট করে ফেরার পথে সাথে থাকা এএসপি সার্কেল আর ওসি চাটমোহর কে একটু কষ্ট দিয়ে দুপুরের তপ্তরোদে ঘেমে নেয়ে কিছু ছবি তুললাম।ছবি কুলতে তুলতে রাস্তার পারেই দেখা পেলাম মাননীয় প্রধানমন্ত্রীর ঘর উপহার পাওয়া দুইটি পরিবারের; কথা বললাম , দারুন খুশী তারা।কৃতজ্ঞ মাননীয় প্রধানমন্ত্রীর প্রতি। প্রথমে যা বলছিলাম, এই এলাকার তিনটি থানা নিয়ে আমাকে টেনশন করতে হয় কম; বড় কোন অপরাধ ঘটেনা সচরাচর; আমার মনে হয় যেখানে প্রকৃতি অবারিত, মানুষের জীবন কাটে সংগ্রাম করে, কাচা টাকার ঝনঝনানি নেই সেখানে জীবন অনেক সকল অপরাধও অনেক কম। ভাল থাকুক এই সহজ সরল মানুষেরা।
রাত ১০ টার দিকে রাতিন মেসেজ দিল। একটা স্ক্রিনশট, ও জানে কল দিলে আমি রিসিভ করবনা। আমার সরকারী নম্বরে আমি প্রায় সব কল রিসিভ করি, তাই পারসোনাল নম্বরে সচরাচর মেসেজেই কাজ সারি। জানালো কি একটা কাজে সাহায্য প্রয়োজন। এবার আমিই কলব্যাক করলাম, একটা বিড়ালের বাচ্চা আটকা পরেছে ড্রেনেজ সিস্টেমে,সেটাকে উদ্ধার করতে হলে ড্রেনের স্লাব ভাঙ্গতে হবে, এলাকার কিছু লোক তা করতে দিবেনা। রাতিন পাবনার ছেলে । ভাল গান গায়। আমার আগ্রহে ওযারফেজ কাভার করে প্রায়ই, সে সূত্রেই পরিচয়। ওরা সম্প্রতি একটা সংগঠন করেছে, ভয়েজ ফর ভয়েজলেস নামে(নামটাও আমিই সংশোধন করে দিয়েছিলাম) প্রানীদের নিয়ে কাজ করে। কয়েকদিন দেখেছি করোনায় পাবনা সদরের রাস্তায় ঘুরে বেড়ানো কুকুরদের খাবার দিতে। ছোট্ট একটা বিড়াল ছানা। একটা প্রাণ। ওসি সদর কে কল দিয়ে বললাম সাহায্য করতে। রাতিনকে বললাম থানায় যেতে। থানায় গিয়ে ওসি সহ ওরা ঘটনাস্থলে গেল; একাজে দক্ষতা আছে আমাদের ফায়ার সার্ভিস সদস্যদের। তাদের সহায়তায় ও আল্লাহর ইচ্ছায় রক্ষা পেল একটা অবলা প্রাণী। রাতিন সহ একাজে জড়িত সকলের জন্য দোয়া ও শুভকামনা। 
মান্যবর আইজিপি স্যারের নেতৃত্বে গত দেড়বছর যারত করোনা মোকাবেলায় কাজ করছে বাংলাদেশ পুলিশের প্রতিটি সদস্য।স্যারের কর্মপরিকল্পনায় রাজারবাগ কেন্দ্রীয় পুলিশ হাসপাতাল আজ কোভিড চিকিৎসায় দেশসেরা, যেখানে চিকিৎসা গ্রহন করেছেন হাজার হাজার পুলিশ সদস্য ও তাদের পরিবারের সদস্যরা। স্যারের আহবান ছড়িয়ে পড়ুক সারাদেশে। পরিস্থিতি আরও নাজুক হবার আগেই সতর্ক হই আমরা সকলে।
"আছে দুঃখ, আছে মৃত্যু, বিরহদহন লাগে। তবুও শান্তি, তবু আনন্দ, তবু অনন্ত জাগে ॥ তবু প্রাণ নিত্যধারা, হাসে সূর্য চন্দ্র তারা, বসন্ত নিকুঞ্জে আসে বিচিত্র রাগে ॥ তরঙ্গ মিলায়ে যায় তরঙ্গ উঠে, কুসুম ঝরিয়া পড়ে কুসুম ফুটে। নাহি ক্ষয়, নাহি শেষ, নাহি নাহি দৈন্যলেশ-- সেই পূর্ণতার পায়ে মন স্থান মাগে ॥" চারদিকের বিষন্নতা কাটাতে রবীন্দ্রনাথের লাইনগুলো দারুন কাজ করে। চোখ বুজে জোরে নিঃশ্বাস টেনে হালকা শব্দে শুনতে থাকুন। আর এই যুগের যারা তারা একটু পড়ালেখা করুন, কবিতা এমনিতেই কম পড়ু আমরা, তাই বলে এত ভাল একটা গানের কথা জানব না!!!! ফেসবুক না পড়ে আসল বুক পড়তে হবে বেশী বেশী।কি এক করুন সময় পার করছি আমরা। করোনাকালীন দেড় বছরের মাথায় বোধহয় সবচেয়ে খারাপ সময় পার করছি আমরা। হাসপাতালে অক্সিজেনের নল মুখে একটু নিঃশ্বাসের জন্য অথবা একটা সিলিন্ডারের জন্য মানুষের যে আকুতি তা না দেখলে কেউ অনুভব করতে পারবেনা, সরকারের সকল চেষ্টাকে বৃদ্ধাঙ্গুলি দেখিয়ে যারা এই লকডাউনেও অহেতুক ১/২ ঘন্টার জন্য বাড়ীর বাইরে যাচ্ছেন তারা হয়তো ঐ মুহুর্তেই হারিয়ে ফেলছেন আরো ৫০ বছর বেচে থাকার সম্ভাবনা; হয়ত ৭ দিন পর তাকে নিয়ে ষ্বজনদের ছুটতে হবে আইসিইউর খোজে, যেটা শুধুমাত্র বড় অংকের অর্থদন্ড ছাড়া কিছুনা। এই সময়ে ঘরে ঘরে জ্বর কাশি থাকলেও অনেকেই নিজের মনকে স্বান্তনা দিয়ে সাধারন ঠান্ডাজ্বর বলে ঘুরে বেড়াচ্ছেন আর অন্যদের দেদারসে আক্রান্ত করছেন।তাদের ঘরে থাকাটা জরুরী এ সহজ সত্যটা তারা জানলেও মানতে অপারগ, সাধারন খেটে খাওয়া মানুষগুলো বের হচ্ছে নিতান্ত জীবনের তাগিদে। পাবনায় আমার বাসার পাশেই মসজিদ। আগে মসজিদের মাইকে জানাজার ঘোষনা শুনতাম হয়ত সপ্তাহে একটা; গত কয়েকদিন অনেক সময় প্রতিদিনই দুই তিনটা করে ঘোষনা শুনছি; জানাজায় যারা আসছেন যথারীতি অনেকেরই মাস্ক নেই; এই কয়েকমাসে শহরের অনেকেই পরিচিত, আবার ফেসবুকেও অনেকেই আছেন, তাদের অনেকে নিজে অথবা পরিবারের সদস্যরা অসুস্থ।গত দেড বছর ধরে মাননীয় প্রধানমন্ত্রী সকলকে আহবান জানাচ্ছেন স্বাস্ছবিধি মেনে চলার জন্য, তার ঐকান্তিক চেষ্টায় আমরা এতদিন ভালই ছিলাম, মাঝখানে কিছুটা সময় ছাড়া; আবার একটু পরিস্থিতি ভাল হলেই আমরা মেতে উঠছি আনন্দ ভ্রমনে, বিলাস ব্যসনে; তাও যদি মাস্কটা ব্যবহার করতা!! গত দেড় বছরে অনেকেই করোনায় আক্রান্ত হয়েছেন; অনেকে একের অধিকবার;যারা চলে গেছেন তারা ইতিমধ্যেই তাদের অধিকাংশ পরিচিত মানুষের মন থেকেও হারিয়ে গেছেন, এটাই বাস্তবতা, যার সৃষ্টিকর্তার কৃপায় বেচে গিয়েছেন তাদের মনোজগতে কি আদৌ কোন পরিবর্তন এসেছে!! যিনি আক্রান্ত হয়েছেন তিনি ধর্মবিশ্বাসী হলে নিশ্চয়ই আল্লাহর কাছে ক্ষমা চেয়েছেন, অতীতের ভুলের জন্য, অবৈধ সকল উপার্জন বিলিয়ে দিয়ে হলেও বাচতে চেয়েছেন; মানবচরিত্র বড় বিচিত্র; সুস্থ হয়ে হয়ত অনেকেই আবার সব ভুলে গেছেন; নতুন করে সম্পদের মোহে প্রতিযোগিতা শুরু করেছেন; কালকের পত্রিকায় দেখলাম পরপর তিনটা নিউজ, ভাই বোনের মধ্যে সম্পত্তি ভাগাভাগি সংক্রান্ত বিরোধ নিয়ে; তাও আবার মৃত বাবার লাশ সামনে রেখে; গত দেড় বছরে কি আমাদের অভ্যাস এতটুকু পরিবর্তন হয়েছে? শুধু নিজে বাচতে চাওয়া শ্রেনীটি যাদের কাছে টাকাই একমাত্র ইন্দ্রিয় তারা কি এতটুকু বদলেছে?প্রশ্নগুলো ঘুরপাক খায় নিজের মনে, যখন দেখি এ জগতে হায় সেই বেশী চায় আছে যার ভুড়িভুড়ি; মনে পড়ে হযরত আলীর সেই বানী পৃথিবীর সবচেয়ে বড় বিষ হল প্রয়োজনের অতিরিক্ত চাহিদা, মনে মনে বলি এদের জ্ঞাণ দাও প্রভূ এদের ক্ষমা করো। "আমরা মৃত্যুর আগে কি বুঝিতে চাই আর ? জানি না কি আহা, সব রঙ কামনার শিয়রে যে দেয়ালের মতো এসে জাগে ধূসর মৃত্যুর মুখ ;- একদিন পৃথিবীতে স্বপ্ন ছিল – সোনা ছিল যাহা নিরুত্তর শান্তি পায়;- যেন কোন মায়াবীর প্রয়োজনে লাগে । কি বুঝিতে চাই আর ? ... রৌদ্র নিভে গেলে পাখি – পাখালির ডাক শুনিনি কি ? প্রান্তরের কুয়াশায় দেখিনি কি উড়ে গেছে কাক !"- জীবনানন্দ দাশ কে এত রাতে মনে পরে গেল।
আমার ছোট্ট বাবা। হাসপাতাল থেকে তোকে নিয়ে বাসায় আসলাম ৭ দিন বয়সে, প্রি ম্যাচিউর, কম ওজনের।৬-৭ বছর পর্যন্ত নিয়মিত ঠান্ডা কাশি লেগেই থাকতো। শীত এলেই আমরা আতংকে থাকতাম, তোার মায়ের কাটত নির্ঘুম রাত, নেবুলাইজার রেডি রাখতে হত সকল সময়; দেখতে দেখতে ১২ বছর হয়ে গেল, হাতে পায়ে বড় হয়ে গেছিস, আচরনে এখনও অনেক বাচ্চা; এমনিতেই সারিম খুব ইনট্রোভার্ট,আশেপাশে মেশার মত বাচ্চা খুব কম, তাই যখন সূযোগ পায় আমার কলিগদের বাচেচাদের সাথেই হৈ হল্লা করে কাটায়; পাবনায় আসার পর মোটামুটি প্রতিটা বিকালে তার সঙ্গী ওরা,ওদের জন্য দিনমান অপেক্ষা; আমি হয়তা একটু রেস্টে পাশের রুমে শুনি খাটের উপর দাপাদাপি, মোবাইলের ভুত কাটাতে বিকালে জোর করেই পুলিশ লাইনে পাঠিয়ে দেই; ছোটবলোয় তিন চাকার সাইকেল চালাতে চালাতে একা একা সাইকেল শিখল,পানি দেখলে হুশ থাকেনা, সাতারটা পারে অল্প অল্প। জাগতিক জিনিসের প্রতি আগ্রহ একেবারেই কম, মাঝেমধ্যে আবদার পিজা আর চকলেটের জন্য; কাপড়চোপড়ে এত অনিহা !! বাইরে গেলেও দেখি পরতে চাইবে ঘরে পরার পুরনো সব কাপড়; মানা করলে রাগ করে; সবচেয়ে অপছন্দ ছবি তোলা আর আনারা যখন দাওযাতে যেতে চাই , সারাদিন ঘ্যানঘ্যান করবে সে দাওয়াতে না গেলে হয়না, ওখানে গেলে তো শুধু খাওয়া দাওেযা আর বড়দের গল্প করা,এখনও তার উপর প্রত্যাশার বা চাওয়ার বোঝা আমরা চাপিয়ে দেইনি; স্কুলে আমি ক্লাসে নিয়মিত ফার্স্ট হলেও সারিমের রেজাল্ট মোটামুটি, আমি ও খুব একটা গা করিনা; আগে মানুষ হতে শিখুক, ইউটিউব দেখে দেখেই ইংরেজী শিখেছে, বলতে পারে ভালই , মাঝেমাঝে দেখি স্বচ্ছ র সাথে আমার বা ওর মায়ের হোয়াটসএপ ইউজ করে চ্যাট করে; আর সন্ধ্যার পর তো সঙ্গী পিচেচি সাবিত, যে সারিম ভাইয়া বলতে অজ্ঞান,দেখে ভাবি ছেলেটা বড় হয়ে গেল। ভাল থাকো বাবা। সুস্থ থাকো। নিজে একা ভাল না থেকে, আশেপাশের সকলকে ভাল রেখে , তাদের নিয়ে ভাল করে বাচো। জন্মদিনে অনেক শুভ কামনা আমার পচা।
লকডাউন ও আমাদের শিশুরা। ঘটনা-১। আজ লকডাউন বাস্তবায়নে টহল করছিলাম ঈশ্বরদী এলাকায়।দাশুরিয়া আজ হাটবার। মানুষ আসছেন , যাচ্ছেন। আশার কথা অধিকাংশের মুখে মাস্ক ছিল। এক মহিলাকে দেখলাম কোলে একটা বাচ্চা শিশু, হাতে ভারী ব্যাগ। তার মুখে মাস্ক থাকলেও শিশুটা মাস্কবিহীন।জিজ্ঞেস করলাম , বাসায় আর কেউ নেই,আপনি বাচ্চাসহ কেন এসেছেন? জানালেন, তার স্বামী প্রবাসী, তাই নিজেই এসেছেন বাজারে। বাচ্চার মাস্ক নেই কেন, সে কথার কোন জবাব দিতে পারলেন না।বাচ্চাটিকে মাস্ক পরিয়ে দিলাম। ঘটনা-২। ঈশ্বরদী থেকে হামিদ রোড আসলাম, সদরে। রাস্তায় হেটে টহল করছিলাম আমরা। এআর সেন্টারের কাছে এসে লোকজনের ভীড় দেখে কারন জিজ্ঞাসা করলেই সবাই চলে গেলেন, তার মানে বিনা কারনে বের হয়েছেন, একটা বাচ্চা ছেলেকেও দেখলাম আমাদের দেখে দ্রুত হেটে যেতে, এতটুকু ছেলের হাতে মোবাইল ফোন দেখে কৌতুহল হল। আবার ডাকলাম। জিজ্ঞেস করে জানলাম ক্লাস টু তে পড়ে, বাবা স্বর্ণের দোকানে কাজ করে; হাতের ফোন নাকি তার; বাসা দ্বীপচর, সদর থেকে বেশ কয়েক কলোনিটার দূরে; রাস্তার পাশে বসে বসে ফ্রি ফায়ার খেলছিল; সাথে কেউ আছে কিনা ঠিকমত বলছিল না; বলল একাই এসেছে, মোবাইলের স্ক্রিন ভেঙ্গে গেছে তা ঠিক করার জন্য; সন্দেহ হল, একটু পর জানাল তার খালুর সাথে এসেছে। খালু আসলেন। জানালেন ঔষধ নিতে এসেছিলেন, বললাম এত দূরে কেন? এবার জানা গেল আসল কথা।এআর সেন্টারেই তার দোকান; সরকারী নিষেধ অমান্য করে খুলেছিলেন। পুলিশ দেখে ভেগেছিলেন; এই করোনায় শিশু বাচ্চা নিয়ে ঘুরে বেড়াচ্ছেন কেন? কোন উত্তর নাই।শিশুটিকে আবার মোবাইল সহ রাস্তার পাশে একা ছেড়ে গেছেন, এই মোবাইলের লোভে তাকে কেউ অপহরন করতে পারত, আর করোনা তো আছেই। আমরা সরকারী নির্দেশনা পালন করতে মাঠে আছি। পাবনায় করোনার প্রকোপ বাড়ছে, অনেকে অক্সিজেনের জন্য কল করছেন, অসুস্থ হওযার পর সকলের বোধোদয় হচ্ছে, তার আগে কেউ পাত্তা দিচ্ছেন না, বিষয়টি হাতাশাজনক।পরিস্থিতির উন্নতিতে প্রয়োজন সকলের সহযোগিতা। এই লকডাউনে আপনারা যারা জরুরী কাজে বাইরে আসছেন তারা দয়া করে মাস্ক ব্যবহার করুন, শিশুদের সুরক্ষিত রাখুন। তাদের নিয়ে বাইরে বের হবেন না।
পাবনা জেলার সদ্য সাবেক জেলা প্রশাসক Kabir Mahmood ভাই। একসাথে কাজ করলাম ছয় মাস। এই ছয় মাসের স্মৃতি আমি ধারন করব আজীবন। সহকর্মীর বাইরে তিনি ছিলেন আমার ঢাকা কলেজ, ঢাকা বিশ্ববিদ্যালয়, শরীয়তপুরের বড় ভাই। কাজের জন্য অফিসে যতবার দেখা হয়েছে তারচেয়ে বোধহয় বেশী দেখা হয়েছে বিভিন্ন সামাজিক অনুষ্ঠানে। আড্ডাবাজ, হাসিখুশী কবির ভাইকে মিস করব।শুভ কামনার
স্বপ্নের কোন রঙ থাকে? কোন অবয়ব থাকে? তাহলে পদ্মা সেতু ? এটা তো স্বপ্নই ছিল। আজ তা সত্যি
২৩ জুন,২০১৯।হামার কুড়িগ্রাম জেলার ২৩ তম পুলিশ সুপার হিসেবে যোগদান করেছিলাম।
বাবা দিবস বা মা দিবসে আমি কখনও কিছু লিখিনি।আমার বাবা মায়ের চলে যাওয়ার দিনটাই আমার কাছে বাব,মা দিবস। গতকাল রাতে সারিম উইশ করল বাবা দিবসের নিজের আঁকা ছবি দিয়ে, বললো এটা আসল আঁকা না, মজা করে একেছে। ছবিতে সারিম ও তার বাবা। তার পরনে জেনেরিক ( মানে সাধারন) টি শার্ট, তার বাবার পরনে ওয়ারফেজের টি শার্ট। ❤️❤️❤️❤️❤️
ডিবি হিসেবে। আর আমার চাকরীজীবনের গুরুত্বপূর্ণ একটি অধ্যায় ডিসি কাউন্টার টেররিজম হিসেবে। আর একন তো স্যার সারা দেশের পুলিশের ইন্টেলিজেন্স এর দায়িত্বে।ছয় বছরে শিখেছি অনেক। আমি স্বল্পবাক মানুষ। স্যারও । মাঝেমাঝে এমন হয়েছে স্যারের সামনে বসে আছি, দুইজনই চুপ, আবার অল্প সময়ে যে কথা বলেছেন তাই ই শুনেছি তন্ময় হয়। স্যারের পেশাদারীত্ব, সাফল্য, মিডিয়া ফেস করার গুন সম্পর্কে মোটামুটি সকলেই জানেন।আমি বলতে চাই স্যারের সিম্পলিস্টি সম্পর্কে। জীবনযাপনে স্যার খুবই সাধারন।তাঁর এই নিরভারন জীবনযাপন আমাকে টানে খুব। অনেক শুভ কামনা শ্রদ্ধা ও ভালবাসার মনিরুল ইসলাম স্যার। শুভ জন্মদিন।
পুলিশ সদস্যদের জন্য, বিশেষ এসআই ক্যাডেট, সার্জেন্ট ও বিসিএস কর্মকর্তাদের জন্য পুলিশ একাডেমী সারদা আলমা মাতের। দ্বিতীয় বাড়ী। প্রতিটি অফিসার এখানে এক বছর যে ঘাম ঝরান, পরিশ্রম করেন তা জীবনকে অনেকটাই পাল্টে দেয়, শৃংখলা, সময়ানুবর্তিতার পাঠ এখানেই নেয় তারা। অপরুপ প্রাকৃতিক সৌন্দর্য সারদার; যদিও কঠিন ট্রেনিংয়ের ধাক্কায় তা উপভোগ করা হয়না। তাই ট্রেনিং শেষে কর্মজীবনে প্রবেশ করে সারদা যাওয়া মানে নস্টালজিক হয়ে পরা। আমি একাডেমী থেকে বের হওয়ার পর প্রথম সারদা যাই ২০১৯ এ। অর্থাৎ ১৩ বছর পর। পাবনায় যোগদানের পর এই নিয়ে চারবার গেলাম; আজকের উপলক্ষ্য ৩৮ তম এসআই ক্যাডেটদের পাসিং আউট। সকাল ৮।০০ টায় অতিথিদের আসন গ্রহন করতে হবে, সারদার নিয়ম মেনে সময়ের হিসাব মাথায় রেখে পাবনার বাসা থেকে রওনা করলাম ভোর ৫.৪৫ মিনিটে; ঘন্টা দুয়েক লাগে সাধারনত; গত রাতে তাড়াতাড়ি ঘুমাতে যাব যাব করে সেই ১।৩০ বেজেছে বিছানায় যেতে; ফাকা রাস্তায় রাতের না ঘুমানো সময়টুকু পুষিয়ে নিলাম, পৌছলাম ৭.৪৫ মিনিটে। নির্ধারিত গ্যালারিতে বসে অপেক্ষা করছি , এমন সময় বাধ সাধল বৃষ্টি; অবশ্য এখানে উপস্থিত পুলিশ সদস্যরা সবাই ই জানে,সারদায় ট্রেইনীদের বহুকাঙ্খিত বৃষ্টি ক্ষনস্থায়ী ,১০ মিনিটের বেশী স্থায়ী হয়না; হলও তাই । বর্ষ্টির কারনে নির্ধারিত সময়ের ১৫ মিনিট পিছিয়ে গেল সিকোয়েন্স; তবে একে একে সব ঠিকঠাক মতই হল। চমক ছিল শেষ অংশে।প্যারেড দেখে আসছি ছোট বেলা থেকে , আর সারদার পর, পুলিশ উইকেও নিয়মিত যে প্যারেড দেখে আমরা অভ্যস্ত তা থেকে ভিন্নতা দেখলাম; বিএমএর ক্যাডেটদের মত এসআই ক্যাডেটরাও প্যারেড মার্চ আউট করলেন স্লো মার্চ করে একে একে সারিবদ্ধভাবে তাদের জন্য নির্ধারিত পোডিয়ামে উঠে। এ যেন এক বছরের কঠোর প্রশিক্ষন শেষে সাফল্যের সিড়ি পার হওয়ার সিম্বলিক চিত্র, সিড়ি পেরিয়ে ওপাশে এক সারি করে চলে যাচ্ছেন; তাদের অবয়ব দেখা না গেলেও কিছুক্ষন পর পর আকাশে উড়ন্ত ক্যাপ, আর রঙ্গিন বেলুনের ছোটাছুটি দেখে বোঝা গেল আনন্দের মাত্রাটা। প্যারেডের এই পরিবর্তন ও ইনোভেশনের রুপকার বর্তমান আইজিপি স্যার; যিনি স্মার্ট পুলিশিং এর প্রবর্তক ও নতুন নতুন আইডিয়া দিয়ে বাংলাদেশ পুলিশকে এগিয়ে নিয়ে যাচ্চেন।বাংলাদেশ পুলিশে আজ যোগ হল আরো ১২৩১ জন এসআই। খুব শীঘ্রই তারা মাঠ পর্যায় বাস্তব প্রশিক্ষন শুরু করবে; পাবনা জেলায় ও অনেকেই আসবে, তাদের অপেক্ষায় থাকলাম। ৩৮ তম এসআই ক্যাডেট ব্যাচ এর সকলের জন্য শুভ কামনা।
প্রিয় মিসবাহ আলম ভাই ভাই বলে ডাকলেও আদতে কাছের বন্ধু। মনে হয় আমার বিভিন্ন সার্কেলের বাইরে একমাত্র মানুষ যিনি এত কাছের। পরিচয় তো ১৫ বছর হয়ে গেল। ডিবিতে থাকাকালীন তার ফ্যাক্টরির কি এক সমস্যার সুত্র ধরে পরিচয়। আমি তখন ডিবি শ্যামপুর এলাকা দেখি। তারপর থেকে বন্ধুত্বটা নিজেদের বলয় ছড়িয়ে পারিবারিক গন্ডিতে গিয়ে ঠেকেছে। আমার যে কোন বিপদে মনে হয় প্রথম কলটা তাকেই দেই। পনর বছর আগে নিয়মিত আড্ডার প্লেস ছিল বেইলি রোডের বিএফসি, বছর বছর আড্ডার প্লেসগুলো চেন্জ হয়েছে।এখনও ঢাকায় গেলে আড্ডাটা তার সাথেই জমে। আর ঢাকায় আমার নিজস্ব গাড়ী না থাকায় ঢাকাতে তার গাড়ীই আমার সার্বক্ষনিক সঙ্গী. তার বদান্যতায় কুড়িগ্রামে অনেককে সাহায্য করতে পেরেছি, যা সেখানকার মানুষ এখনও বলে। সবচেয়ে বড় পরিচয় তার দেয়া রক্তে আমার মুমুর্ষ মা বেচে ছিলেন আরো কিছুদিন। এর চেয়ে বড় সাহায্য জীবনে আর কি হতে পারে। সুন্দর মুখ ও মনের মানুষ মিজবাহ ভাইকে জন্মদিনের অনেক শুভেচ্ছা।
পেশাগত বিষয় আমি ব্যক্তিগত আইডিতে তেমন শেয়ার করিনা। আমার টিমের এ সাফল্য শেয়ার না করে পারলাম না। মান্যবর আইজিপি স্যারের নির্দেশনায় পুলিশ হেডকোয়ার্টার্স কর্তৃক প্রবর্তিত সমগ্র দেশে একই মানদন্ডের আলোকে দেশের সকল পুলিশ ইউনিটের সদস্যদের বিভিন্ন পর্যায়ে মূল্যায়ন করা হচ্ছে। এই মূল্যায়নে রাজশাহী রেন্জের আইনশৃংখলা পরিস্থিতি ও পুলিশ সদস্যদের পারফরমেন্স বিবেচনায় শ্রেষ্ঠ জেলা মে, ২০২১ পাবনা জেলা পুলিশ। জানুয়ারী- মার্চ,২০২১ সামগ্রিক মূল্যায়নে শ্রেষ্ঠত্ব অর্জন করেছে পাবনা জেলা পুলিশের বিভিন্ন পদবীর সদস্যরা। শ্রেষ্ঠ সার্কেল জনাব মোঃ রোকনুজ্জামান সরকার অতিরিক্ত পুলিশ সুপার সদর সার্কেল, পাবনা শ্রেষ্ঠ অফিসার ইনচার্জ জনাব নাছিম আহম্মেদ অফিসার ইনচার্জ সদর থানা , পাবনা। শ্রেষ্ঠ পুলিশ পরিদর্শক তদন্ত জনাব মোঃ রওশন আলী পুলিশ পরিদর্শক তদন্ত, সদর থানা ( বর্তমানে অফিসার ইনচার্জ আমিনপুর থানা) শ্রেষ্ঠ এএসআই জনাব মোঃ মাসুদ রানা সদর ফাড়ি, পাবনা। আজ অনলাইনে অনুষ্ঠিত রাজশাহী রেঞ্জ মাসিক অপরাধ পর্যালোচনা সভায় রাজশাহী রেঞ্জের সম্মানিত ডিআইজি জনাব আবদুল বাতেন, বিপিএম, পিপিএম মহোদয় এ ঘোষনা প্রদান করেন। পাবনা জেলা পুলিশের এ অর্জনের অংশীদার রাজশাহী রেঞ্জের সম্মানিত ডিআইজি  জনাব আবদুল বাতেন, বিপিএম , পিপিএম মহোদয় যার নির্দেশনায় পাবনা জেলা পুলিশের সকল অফিসার ও ফোর্স দিনরাত পাবনাবাসীর নিরাপত্তায় নিরলসভাবে কাজ করে যাচ্ছেন, পাশাপাশি পাবনার সচেতন জনগন।তাদের দেয়া তথ্যই আমাদের অনেক সাফল্যর পেছনে ভূমিকা পালন করে। Thank u # teamPabna
"আমরা মলয় বাতাসে ভেসে যাবো শুধু কুসুমের মধু করিবো পান মলয় বাতাসে ভেসে যাবো শুধু কুসুমের মধু করিবো পান ঘুমাবো কেতকী সুবাস শয়নে চাঁদের কিরণে করিবো স্নান ঘুমাবো কেতকী সুবাস শয়নে চাঁদের কিরণে করিবো স্নান"
শুভ জন্মদিন প্রিয় ওয়ারফাজ গত বছরের লেখাটাই আবার দিলাম সেই কবে ক্লাস এইটে আমার কৈশোরে তোমার সাথে অবাক ভালবাসায় জড়িয়ে পরেছিলাম। তোমার পথচলার ৩৬ বছর আজ, আমিও সেই ২২ জুন , ১৯৯১ থেকে আজ ০৬ জুন ২০২০ , ২৯ বছর যাবত জড়িয়ে আছি তোমাকে।মনে পড়ে যাচ্ছে আমার সেই কৈশোর ,স্কুলের অনেকের মত আমার মত 'একটি ছেলের জীবনধারায় যে আলো এনে দিয়েছিলে এতকাল পরে এই গোধুলিবেলায় তা ধূপছায়া হয়েই আছে। মনে পড়ে যায় কত স্মৃতি কত যে গান, তোমাদের গানে যে আবেগ তা কখনও বিচ্ছিন্ন না আমার কাছে , তোমাদের শুনতে শুনতেই আমি শোষনের দেয়াল ভেঙ্গে আলোকিত দিনের সুচনা করতে চেয়েছি, আমি ভাঙ্গতে চেয়েছি সমাজের রীতিনীতি, যেথা অন্যায় হয় স্বীকৃত। গত ৩৬ বছরে রুপকথার মহারাজ হয়ে ওয়ারফেইজ ঠাই করে নিয়েছে কোটি তরুনের হৃদয়ে। ওয়ারফেইজ শুনতে শুনতে কতগুলো প্রজন্ম গড়ে উঠলো, আমার বিশ্বাস তোমাদের গান শুনে বদলে দিয়েছে অনেকের জীবনধারা, হতাশা কে জয় করে তারা বুঝেছে স্বাধিকারের মানে, বেওয়ারিশ সময় যখন প্রিয় জননী ও মানচিত্র কে ধূসর করে তুলতে চায় তখন মুক্তির আলো দেখানো তরুনেরা যেন তোমারই প্রতিচ্ছবি, যাদের চোখ রাঙ্গিয়ে লুকানো যায়না কোন সত্য। আমার কৈশোরের লাইন আপ সন্জয় ,বাবনা কে মিস করি এখনও, তারা যত দুরেই থাকুক রবে আমাদেরই হয়ে, মাঝে বালাম আর মিজান এসে বেশকিছু ভাল গান দিয়ে গেছে, টিপু ভাই আর কমল ভাই শুধু রয়ে গেছেন প্রথম থেকেই, হালের পলাশ জমে থাকা নীল বেদনার গল্প শুনিয়ে চলেছেন এখনও। ওয়ারফেইজ শোনা হয় না এমন দিন খুব কমই আছে, আমার ছেলে সারিমেরও কয়েকটা গান মুখস্থ হয়ে গেছে, আজকেই ও বলছিল বাবা একটা গান যদি ৩০ মিনিট বাজে তাহলে সারাক্ষন আমার মাথার ভেতর সেটা ঘুরতে থাকে, আমি বললাম কোন গান এত শুনলে তুমি,? বললো ঐ যে তুমি শোন,ওয়ারফেইজ, তার আরও পছন্দের ব্যান্ড কুইন, রেডিও গাগা টা খুব শোনে;আর এতগুলো বছরের পথচলার সঙ্গী আমার জীবনে পূর্নতা হয়ে আসা শাহরিনা জাহান ও এখন ওয়ারফেইজের ভক্ত, তাই মাঝরাতের বৃষ্টিতে শুনি সে নিজেই শুনছে বৃষ্টি নেমেছে। ৩৬ বছর হয়ে গেল । ২০১২ এর পর থেকে কোটি ভক্তের জনস্রোত প্রতিক্ষা করে আছে একটা নতুন এলবামের , অপেক্ষা , কবে আসবে ফিরে সে ভালবাসা, যেদিন খুশীর কান্না ভেজাবে এ চিবুক। ওয়ারফেইজের জন্মদিনে এই স্ট্যটাসে আমি সকল ওয়ারফেইজ ফ্যানকে মেনশন করতে চাই। কারন এই স্ট্যাটাসের শব্দগুলো ব্যবহারের অর্থ শুধু তারাই বুঝবেন ।ওয়ারফেইজ অফিসিয়াল পেইজে দেখলাম আমার বন্ধু তালিকায় থাকা শতাধিক বন্ধু আছেন, আমি যত জনকে পারছি মেনশন করছি, বাকিদের অনুরোধ করবো নিজেকে ট্যাগ করতে। 
সেই বিশ্ববিদ্যালয় থেকে অপেক্ষা করতাম ১ জুন তারিখটার জন্য। সারা বছরের টিউশনির আয় থেকে জমানো টাকায় জন্মদিনের গিফট দিয়ে সারপ্রাইজ দেয়ার চেষ্টা, ছোটখাট জিনিসেই আনন্দ আর সুখ ভাগাভাগি করে নেয়া।তারপর বছর গড়িয়েছে অনেক। একই ছাদের নিচে জন্মদিনের আনন্দ ভাগাভাগি গত ১৫ বছর ধরে।জন্মদিন বলতে ঐ কেক কাটা, আর ছোট কোন গিফট। মানুষ চিনতে জীবন সঙ্গীকে চিনতে প্রথম ১-২ বছরই যথেষ্ট। আচরনে আমার বিপরীত, আমি যেমন চুপচাপ তুমি কেমনই উচ্ছল, দেখা গেছে বাসায় আমার বন্ধুরা আসলেও গল্পর কাজটা তুমিই চালিয়ে নাও, নিজের দায়িত্বের প্রতি মনোযোগী শতভাগ, আমার পদ ব্যবহার করে কখনওই বাড়তি সুবিধা নেয়ার কোন চেষ্টা নেই, উপজেলা পর্যায়ে অনেকেই যেখানে অফিসে অনিয়মিত সেখানে তুমি প্রতিদিন উপস্থিত এই করোনাকালেও।বাসায় যারা থাকে তাদের সকলের প্রতি সমান নজর ও সদব্যবহারের কথা তো সকলেই জানে। সবচেয়ে বড় বিষয় আমার কাছে বৈষয়িক চাওয়াটা একেবারেই কম যেটা যে কোন সরকারী চাকুরীজীবির জন্য সবচেয়ে বড় পাওয়া, ঘরের মানুষের অহেতুক আবদার মেটাতে হলে বিপথে পা বাড়ায় অধিকাংশ মানুষ, আমার সে টেনশন নেই একেবারেই। সারাদিন অফিস সামলে এই রোজায় প্রতিদিন সারিমের চিকেন আর আমার জন্য রান্নার ধকল সামলানোর জন্য কৃতজ্ঞতা আজকেই প্রকাশ করলাম। ভাল থাকো সুস্থ থাকো আমার, সারিম আর ভালবাসার সকল মানুষের জন্য। জন্মদিনে শুভ কামনা শাহরিনা জাহান
জুমার নামাজ পরতে গেলাম। নামাজে মানুষ প্রশান্তি খোজে, তাই মসজিদের পরিবেশটা জরুরী। কয়েক মাস পরে ছুটিতে এসেছি, বাসার পাশের মসজিদে গেলাম, যেখানে সচরাচর যাই। যা ভেবেছিলাম তাই ই, শতকরা ৭০ ভাগ মানুষ মাস্কবিহীন। আমারসদুই পাশের দুইজন মাস্কবিহীন।ঈমাম সাহেব করোনা , ব্লাক ফাঙ্গাস , ইয়াস নিয়ে বয়ান করছিলেন, তার ভাষ্য এগুলোকে প্রাকৃতিক দূর্যোগ বলা ভুল, এগুলো আজাব।আরও বললেন করোনা মোকাবেলায় শুধু মাস্ক পরলে হবেনা, নিয়মিত দোয়া পরতে হবে; দোয়া তো যে কোন বিপদেই পরব আমরা, কিন্তু তিনি যদি বলতেন সকলে আগে মাস্ক পরুন, এটাই এখন পর্যন্ত করোনা প্রতিরোধের উপায়, সাথে দোয়া পড়ুন, সেটাই যৌক্তিক হতো। কুড়িগ্রামে থাকতে গতবছর খুব চেষ্টা করেছি মসজিদের মাইকগুলো ব্যবহার করে করোনা সচেতনতা তৈরী করতে; নিজেরা মসজিদের মাইক থেকে ঘোষনা দিয়েছি, জুমার নামাজে বলেছি, কি বলতে হবে সে সংক্রান্তে লিফলেট দিয়ে এসেছি, খুব একটা কাজ হয়নি; এক বছর পর আজকেও অবাক হয়ে খেয়াল করলাম মসজিদে আগতদের মধ্যে যারা হাফেজ তাদের একজনের মুখেও মাস্ক নেই; হয়ত তাদের ঈমানী শক্তি বেশী!!! করোনা তাদের ভয় পায়। অথচ যে কোন বার্তা প্রচার করে সচেতনতা তৈরী করতে মসজিদগুলো হতে পারত সবচেয়ে গুরুত্বপূর্ণ জায়গা;মসজিদগুলোতে সচরাচর যে ধর্মীয় বার্তা দেয়া হয় তাতে সামাজিক অনাচারগুলো কমই স্থান পায়, সাম্প্রতিক টিকটক হৃদয়ের পাষন্ডতা, এলএসডিতে হাফিজের করুন জীবনাসান, পাবজি আর ফ্রি ফায়ারের আগ্রাসন নিয়ে কথা বলা উচিত মসজিদগুলোতে।
পাবনায় আসার পর যে বিষয়টা আমাকে সবচেয়ে বেশী ভাবাচ্ছে সেটা হল এখানকার কিশোর ও তরুনদের পকেটে ছুরি নিয়ে ঘোরার প্রবনতা; যা চলে আসছে অনেক দিন ধরে; আমি খুব বেশী জোর দিয়েছি সন্ধ্যার পর চেকপোস্টে তল্লাশির উপর; স্কুল কলেজের ছেলেরা যাতে অযথা ঘোরফেরা না করে তার উপর। তবু োমাঝেমাঝ্ই ছুরিকাঘাতের ঘটনা ঘটে, যারা করছে তারা কিশোর, পড়ালেখা করেনা, বিভিন্ন জায়গায় কাজ করে, মেকানিক, সেলুন , কোন গ্যারেজে; আমি নিজে বুঝতে পারছি আইনের প্রয়োগের চেয়ে এদেরকে অন্য কিছুতে এনগেজ করা জরুরী; বইপড়া, ক্রিকেট অথবা গানবাজনা।৯০ দশকে আমাদের সময়ে যত পাঠাগার আর ব্যান্ড গড়ে উঠেছে তা বোধহয় পরব্রতীতে আর কখনও হয়নি, তবে ক্রিকেটের চর্চটা বেড়েছে। মার্চে পুলিশ লাইনে প্রোগ্রাম করার জন্য আমি খুজছিলাম পাবনায় কেউ ওয়ারফেজের গান করে কিনা; ফেসবুকেই জানলাম রাতিনের কথা; ও পারফর্ম করল; এই টাইপ গান ফোর্সের তেমন পছন্গ্যদ না হলেও আমি শুনলাম তন্ময় হয়ে ; অল্পবয়সী ছেলেটার তারপর থেকে প্রায়ই আমার সাথে যোগাযোগ; যেকোন জেলায় মাদক, সন্ত্রাসমুক্ত প্রজন্ম গড়ে তুলতে আমাদের অনেকগুলো রাতিন প্রয়োজন। শূন্যর বেদনা আমার প্রিয় একটা গান। তাদের রিসেন্ট হিট বেহুলা টা ফোক টাইপ, এই জনরা আমি তেমন শুনিনা; এই গান নিয়ে এত হাইপ কেন তাও বুঝিনা; তবে রাতিনের গাওয়াটা আমারও ভাল লেগেছে।
গত বছরের করোনাকালীন সময় বাংলাদেশ পুলিশের প্রত্যেকটি সদস্য মান্যবর আইজিপি স্যারের নেতৃত্বে সর্বস্ব নিয়ে দাড়িয়েছি দেশবাসীর পাশে; অতীতের সকল নেতিবাচকতা কে পাশ কাটিয়ে নিজেদের নিয়ে গেছে এক অনন্য উচ্চতায়। দেশের সকল মিডিয়ায় অকুন্ঠ প্রশংসা, পুলিশকে নিয়ে ফিচার প্রকাশিত হয়েছে। পুলিশের নিজস্ব আর্কাইভ না থাকায় এই ত্যাগ অবদান হয়ত এক বছরেই হারিয়ে যেত, তা হতে দেয়নি প্রিয় সহকর্মী এআইজি পুলিশ হেডকোয়ার্টার্স শহীদুল, করোনকালীন পুলিশের যত কাজ তিল তিল করে একত্রিত করেছে দুই মলাটের ভেতর, পুলিশের সকল পর্যায়ের সদস্যদের আত্মত্যাগ আর সেবার এ অনবদ্য সংকলনে দেশের ৬৪ জেলার পুলিশ সুপারের অবদানও তুলে ধরা হয়েছে, কুড়িগ্রামের তৎকালীন পুলিশ সুপার হিসেবে আমিও তার অংশীদার। বইয়ের বাড়তি পাওয়া, বাংলাদেশ পুলিশের সম্মানিত অনেক সিনিয়র অফিসারের সাথে নিজের একটা লেখা এই বইয়ে প্রকাশ পাওয়া। 
জীবে দয়া করে যেইজন, সেইজন সেবিছে ঈশ্বর। কয়েকদিন আগে আমিনপুর থানা টিয়া পাখির ছানা উদ্ধার করল, গতকাল সদর থানা গন্ধগোকুল। টিয়া পাখির গল্প কমেন্টে লিংকে
আমার বন্ধু রাশেদ। জীবনের একটা পর্যায়ে এসে নতুন বন্ধু আর তৈরী হয়না।বিশ্ববিদ্যালয় জীবন শেষে কর্মক্ষেত্রে এসে হয়ত কিছু বন্ধু তৈরী হয়, কিন্তু সে সম্পর্কগুলো খুব একটা গভীরতা পায়না,তবে মাঝেমধ্যে নতুন করে পুরাতন বন্ধুদের খুজে পাওয়া যায়। আমার বন্ধু চঞ্চ তেমন একজন। আমরা ঢাকা কলেজে এইচএসসি তে এক সঙ্গে পড়লেও, দুইজন দুই বিভাগে থাকায় পরিচয় ছিলনা। বিশ বছর পরে ঢাকা কলেজ ফোরামের সূত্রে বন্ধুত্বের সুচনা গত তিন চার বছর ধরে। আমি কুড়িগ্রামে পুলিশ সুপার হিসেবে যোগদানের পর সেখানকার বন্যা, শীতে দরিদ্র মানুষের পাশে দাড়ানোর চেষ্টা করি, যার মূল অনুপ্রেরনা আর আর্থিক অনুদান আমার গুটিকয়েক বন্ধুর মাধ্যমে, যার অন্যতম চঞ্চল।যখনই প্রয়োজন বোধ করেছি চঞ্চলকে বলেছি,সে হাসিমুখে কখনও কম্বল, কখন খাদ্য সাহায্যর জন্য টাকা পাঠিয়ে দিয়েছে।আমি কারও পাঠানো দান তার মাধ্যমেই দিতে স্বাচ্চন্দ্যবোধ করি বলে, ওকে বলাতে প্রচন্ড ব্যস্ততা নিয়েও, দীর্ঘ পথ পারি দিয়ে কুড়িগ্রামের দূর্গম চরে গিয়েছি আমরা বেশ কয়েকবার। পাবনা আসার পর একদিন পুলিশ লাইনে আমার এক এসআই কে দেখতে পাই যিনি তিন মাস আগে সড়ক দুর্ঘটনায় এক পা হারিয়েছেন, পুলিশ লাইনে তাকে দেখার পর বলি কৃত্রিম পা স্থাপনের খরচ আমি দিব, যদিও আমার কোন বাজেট নেই, কিন্তু বলার সময় মনে মনে যার মুখটা ভেসে উঠেছিল সে চঞ্চল, বলতেই মোট খরচের অর্ধেক পাঠিয়ে দিল কয়েকদিন পরেই। আমার বন্ধু গার্মেন্টস ব্যবসায়ী, এই এত বছরে কখনও তার বাহুল্য দেখিনি, বাড়তি ফুটানি দেখিনি, কাজ পাগল মানুষটা অফিস নিয়েই বেশী ব্যস্ত, করোনার আগে মোটামুটি বছরের বেশীরভাগ সময় ইউরোপে কাটালেও, দেখিনি কোন ছুটিতে বউ বাচ্চা নিয়ে ইউরোপ ট্যুরে যেতে, যেটা আমাদের প্রতিষ্ঠিত ব্যবসায়ী বা নব্য ধনীরা করে থাকেন; বরংচ করোনার সময় দেখেছি নিজ জেলায় সাহায্য নিয়ে ছুটে যেতে, অন্য অনেক জেলাতেই সাহায্য পাঠিয়েছে।
চাকরী জীবনের ঈদগুলোর রুটিন অনেকটাএকই। আমি সবসময়ই ঈদের দিনটা নিজের ছোট পরিবারের চেয়ে নিজের ইউনিটের সহকর্মীদের সাথে বেশী সময় কাটিয়েছি। এবারও তার ব্যতিক্রম হয়নি। শুরুটা যথারীতি পুলিশ লাইনে নামাজ আদায় করে দিনের শুরু। কলিগদের সাথে হালকা নাশতার পর গন্তব্য কয়েকটি থানা। প্ল্যান করলাম ১১ টি থানার এক পাশের সবকয়টি দুপুরের আগে ভিজিট করে বাকিগুলো সন্ধ্যার পর যাব। আড়াই ঘন্টায় আতাইকুলা, সাথিয়া, বেড়া, আমিনপুর, সূজানগর থানা, সাগরকান্দি ক্যাম্পে থাকা সহকর্মীদের সাথে শুভেচ্ছা বিনিময় করে ইচ্ছা থাকলেও অন্য কোন ক্যাম্পে যেতে পারিনি, কলিগদের ভাগ করে দিয়েছিলাম জেলার ২০ টি ক্যাম্প, ফাড়ি, তদন্ত কেন্দ্রে বড়খানা কেমন হচ্ছে তা যাচাই করতে; জুমার নামাজের পর পুলিশ লাইনে প্রীতিভোজ, যা যে কোন পুলিশ ইউনিটের চিরাচরিত ট্রাডিশন, সকল ইউনিট ইনচার্জের( ওসি ব্যতীত, তারা নিজ নিজ থানায় ফোর্সের সাথে বড়খানায় অংশ নিয়েছেন) সাথে ছবি তোলার সূযোগটা হাতছাড়া করলাম না। বড়খানায় পরিবেশনের দায়িত্বে থাকা সহকর্মীদের ঈদের সালামি দেয়ার মজাটাও মিস করিনি। তেমনি হাতছাড়া করিনি গত ৩০ দিনের রোজার পর দুপুরে একটু আরামসে ঘুমানোর সূযোগ।রাতে সার্কিট হাউসে জেলা প্রশাসক কবির মাহমুদ ভাইয়ের আমন্ত্রনে জেলা জজ মহোদয়ের সাথে আড্ডায় সময়টা কখন ১০ টা বেজেছে টের পাইনি; তখনও বাকি আরো কয়েকটি থানা ভিজিট, রাত হয়ে যাওয়ায় আটঘরিয়া থানা ভিজিট শেষে নিজ গৃহে প্রত্যাবর্তন, ঈদেরও সমাপ্তি, ঘড়ির কাটায় তখন ১২ টার বেশী। এই ঈদে কলিগদের এক ঝাক বাচ্চা সারিমের জন্য বাড়তি আনন্দ, যেটা আগের স্টশনগুলোতে ছিলনা। প্রতি ঈদে আমি নিয়ম করে যে সকল সিনিয়র স্যার, জুনিয়র কলিগদের সাথে কাজ করেছি, তাদের কল দেই। এবারও ব্যতিক্রম হয়নি, দুইজন স্যারকে ফোনে পাইনি, সকলের সঙ্গে শুভেচ্ছা বিনিময় করে একধরনের তৃপ্তি পেয়েছি, যাদের কাছে অনেক কিছু শিখেছি, অনেক সহযোগিতা পেয়েছি, সারা বছর তাদের সাথে যোগাযোগ রক্ষা না করলেও বিশেষ দিনে তাদেরকে আমি মনে করবই।হাতের কাছে যতক্ষন ফোন ছিল মেসেজ ও কল রিসিভ করেছি, মিসকল হলে রিপলাই করেছি; তবে দুপুরের ঘুমের সময় আসা ফোন বা মেসেজের রিপলাই করা হয়নি; ব্যস্ততায় অনেক বরাবর যা করি সেভাবে অনেক জুনিয়র কলিগকে কল করতে পারিনি।আবার আমাকে পুরাতন অনেক সহকর্মী কনস্টবল, এএসআই এসআই, ইন্সপেক্টর পদবীর অনেকেই ফোন করেছেন, ভাল লেগেছে যে অনেকেই এখনও মনে রেখেছে, হয়ত তাদের মনের কোনে কিছুটা জায়গা করতে পেরেছি; আবার অনেকেই ভুলে গেছে, যাদের সাথে অনেকগুলো বছর কাটিয়েছি, হয়ত এটাই স্বাভাবিক, অতীত কে মনে রাখে অল্প মানুষই; হয়তো তারা বর্তমানকে নিয়ে চলতে ও ভাবতেই অভ্যস্ত বেশী। অশেষ কৃতজ্ঞতা আল্লাহর কাছে পরিবারসহ আরেকটি ঈদ পালন করতে পারায়।
ও মন রমজানের ঐ রোজার শেষে এল খুশীর ফেসবুক। শিরোনাম দেখে হয়ত ভাবছেন টাইপিং মিস্টেক। না, গত কয়েকবছর যাবত আমি রোজায় ফেসবুক বন্ধ রাখি। ঈদের আগের রাতে চাদ দেখে বিটিভিতে যেমন কাজী নজরুল ইসলামের কালজয়ী গানের কোরাস শুরু হয়, তেমনি আমিও ফোনে ফেসবুক ইন্সটল করে যেন ঈদের চাদ হাতে পাই।ফেসবুকের যে মাদকতা তাকে এড়ানো আসলে খুব কঠিন। রমজানে জাগতিক জিনিস থেকে দুরে থাকার কথা ভেবেই ফেসবুক বন্ধ রাখলেও পেশাগত কারনে আসলে সম্ভবনা। তাই জেলা পুলিশ পাবনার অফিসিয়াল পেইজে মোটামুটি সার্বক্ষনিক থাকতে হয়েছে, এই একটা মেবাইল আর আইডি সম্বল করে আমি যে পরিমান তথ্য পাই তা আমার ওসিরাও অনেক সময় পায়না, তারা কোন ঘটনাস্থলে যাওয়ার আগেই হয়েতো সেখানে উপস্থিত কেউ আমাকে ঘটনা আর সংশ্লিষ্ট ছবি পাঠিয়ে দেয়; সবচেয়ে বড় কথা গত চার মাসে বেশ কয়েকটি মাদক আর অস্ত্র উদ্ধার করতে পেরেছি শুধু ফেসবুক আইডি ব্যবহার করেই। তাই ফেসবুক থেকে দুরে থাকার আমেজটা আসলে পুরোপুরি পাইনি। কতকিছু ঘটল এই এক মাসে। সোনার গা রিসোর্ট আর বনানীর ফ্লাট কাহিনী, ঢাকার রাস্তায় মেজিস্ট্রেট, পুলিশ , ডাক্তারের টক শো, যা আগে হলে কোন প্রভাবই ফেলত না। ফেসবুকের কারনে একেবারে অপরিচিত মানুষের ব্যক্তিজীবন নিয়ে যে কুচর্চা তা সামগ্রিকভাবে সমাজে নেতিবাচক প্রভাব ফেলছে , অনেক বেশী পরচর্চায় উৎসাহিত হচ্ছি আমরা। গত বছরের মত এ বছরও আমরা ঈদের খুশী সেভাবে উপভোগ করতে পারছিনা করোনা পরিস্থিতির কারনে। সরকারী নিষেধাজ্ঞা অমান্য করে এবারও যারা ঈদের খুশীতে বাড়িতে গিয়ছেন রাস্তায় অবর্ননীয় কষ্ট করে তাদের ঈদ আনন্দময় হোক, তবে লিজের ও পরিবারের কথা বিবেচনা না করে অহেতুক ঘুরে বেড়াই না যেন আমরা। পাশের দেশ ভারতে করোনা পরিস্থিতির ভয়াবহ চিত্র ফেসবুকেই দেখেছি আমরা, অক্সিজেনের জন্য হাহাকার আর গঙ্গায় ভেসে আসা লাশ এবার তাদের দেশের মুসলিমদের ঈদের আনন্দও মাটি করেছে। আজ ফিলিস্তিনের মুসলমানরা ঈদের নামাজ আদায় করলেন বারুদের গন্ধ আর বোমার শব্দে। চাকরীতে আসার পর আমি সচরাচর নিজ কর্মস্তলেই ঈদ পালন করেছি, এবারও তার ব্যতিক্রম নেই, যদিও আমি ভাগ্যবান আমার পরিবারের সদস্যরা আমার সাথেই আছেন; যেখানে আমার পাবনা জেলার সহকর্মীরা অনেকেই পরিবার থেকে দূরে ঈদ উদযাপন করবেন, তাদরকে নিযেই কাটবে আমার ঈদের সকাল ও দুপুর। কাছে, দূরের, চেনা , অচেনা( সকল ফেসবুক বল্ধু) সকলের ঈদ হোক আনন্দময়। ও হ্যা ফেসবুক চালু করলেও আমার মেসেনজার বন্ধই আছে। ঈদে মেসেনজারে শুভেচ্ছা আমার কাছে খুবই পীড়াদায়ক। ঈদ মোবারক।
পাবনার যা কিছু শীতলাই হাউজ তাড়াশ জমিদার বাড়ী চাটমোহর শাহী মসজিদ
মান্যবর আইজিপি স্যারকে অভিনন্দন আর কৃতজ্ঞতা বাংলাদেশ পুলিশকে আধুনিক হিসেবে গড়ে তুলতে গত এক বছরে গৃহীত অসংখ্য উদ্যোগের জন্য।স্যারের গতিশীল নেতৃত্বে এগিয়ে যাবো আমরা।
ছবিটা বন্ধু আখতার হাসান এর তোলা, ও নাইট ফটোগ্রাফী করে।আমি শেষ কবে এরকম তারা ভরা আকাশ দেখেছি মনে পরেনা, তবে দেখেছি মনে পরে, রাতের আকাশে সাদা খইয়ের মত ফুটে থাকা তারা, আবার মাঝে মাঝে মনে হয় আদৌ কি দেখেছি নাকি কোন মুভিতে দেখেছি?নাকি বিজয় সরনী লাগোয়া প্লানেটেরিয়মে একবার গিয়েছিলাম সেখানে দেখেছি; মাঝেমধ্যে ইউটিউব ঘেটে তারা চেনার চেষ্টা করেছি, তবে আকাশে তারা না থাকায় তা হয়ে ওঠেনি; তারা মানে তো নক্ষত্র, কালপুরুষ, সপ্তর্ষি, বিশ্বামিত্র, সুমিত্রা, অরুন্ধতী, নিজের রাশির নামে ধনু, কতশত বাহারী নাম শুধু বইয়ের পাতাই ই দেখি রাতের আকাশের বুকে দেখিনা।বায়ূদূষনের বিষাক্ততায় আকাশের তারা ( তাহারা) আর চর্মচক্ষে ধরা দেয়না। ঢাকা শহরের কথা বাদ দেই, যারা গ্রামে বা মফস্বলে থাকেন তারা সর্বশেষ কবে শিয়ালের ডাক শুনেছেন; ২০১২-১৫ আমি শেরপুরে থাকতে অবশ্য শুনতাম, সরকারী কোয়ার্টারের সামনের মাঠে দলবেধে ঘুরত সন্ধ্যা হতেই, শুরু হতো হুক্কাহুয়া; মাঝেমধ্যে রাতের বেলায় থানায় সারপ্রাইজ ভিজিট করে ফেরার পথে দূর থেকে দেখতাম গাড়ীর আলোয় তাদের জ্বলজ্বলে চোখ, আশ্চর্য হয়েছি কুড়িগ্রামে, যেখানে বহুতল দালান সীমিত,গাছপালাও অনেক, গ্রামগুলো আসলেই গ্রাম,সেখানে গত দেড়বছরে একবারও কোন শিয়াল দেখিনি। জোনাকি পোকার আলো শেষ কবে দেখেছেন? তারার মত এই স্মৃতিও আমাকে খুজতে হবে, মনে পরে ক্লাস ওয়াল থেকে এইট বরিশালে থাকতে যখন লোডশেডিং হত, আমরা রাস্তায় বেরিয়ে পরতাম, ঘুরতাম, লুকোচুরি খেলতাম , তখন বাসার পাশের গাছের লাগোয়া অন্ধকারে জোনাক ফুটত আগুনের ফুল হয়ে, আমরা ধরে এনে হারিকেনের চিমনীর ভেতর রেখে দিতাম, আগুন ছাড়াই আলো ছড়াতো জোনাকীরা। আলো যেমন হারিয়েছি তেমনি শব্দও আমরা হারিয়েছি, সেই শব্দ ঝিঝি পোকার ডাক।শেষ কবে শুনেছেন মনে করতে পারবেন? আমিও মনে করতে পারছিনা; কোন কারনে কানে সমস্যা না হলে আজকাল ঝিঝি পোকার ডাক শোনা দুস্করই। প্রকৃতি থেকে হারিয়ে যাওয়া এই শব্দ, আলো আর গন্ধরা কবে ফিরবে আমি জানিনা। প্রিয় পৃথিবীকে তিলতিল করে মেরে ফেলছি আমরাই। 
হঠাৎ দেখা পদ্ম দিনমানের ব্যস্ততায় চারপাশে নজরে দেয়ার ফুসরত মেলেনা আমাদের দুইজনেরই। সকাল থেকে সন্ধ্যা বাইরের কাজ শেষে ঘরে ফিরেও ফোনটা কানের কাছে রাখতে হয়, ফলাফল দেখা হয় নাই চক্ষু মিলিয়া, ঘরের পাশে একটি ঘাসের উপর একটু শিশির বিন্দু। ২৬ মার্চ স্টেডিয়ামের অনুষ্ঠান শেষে খানিক বিরতিতে বাসায় প্রবেশের মুহুর্তে শাহরিনা জাহান কনার উচ্ছাস,আরে পদ্মফুল ফুটেছে, বাসার গেইট সংলগ্ন বিশাল মাটির চাইয়ে প্রস্ফুটিত গোলাপী পদ্ম যেন দ্যুতি ছড়াচ্ছে, খেয়াল করে দেখলাম আগে কয়েকটি ফুটে ঝরেও গেছে আমাদের অগোচরে, এবার তাই হারানোর আগেই ধরে রাখলাম এই সুন্দর কে।
আজকের তারিখের জন্য দিন গুনছিলাম অনেক আগে থেকেই।প্রিয় মাতৃভূমির স্বাধীনতার সূবর্ণ জয়ন্তী তে প্রজাতন্ত্রের কর্মচারী হিসেবে রাষ্ট্রের পক্ষে অভিবাদন গ্রহন করার অংশীদারিত্বের যে সূযোগ তা আমার কাছে বিরল সম্মানের, এই দিনটি প্রতি বছর আসবেনা, আগামী ৫০ বছরে তো আর সে সূযোগ পাবোনা আমরা অধিকাংশই। ছেলেবেলা থেকেই দেশকে ভালবাসতে শিখেছি, চাকরীতে আসার পরে তা নিজ দায়িত্বেরই অংশ।আমি নিজে জাতীয় সঙ্গীতের শেষ চরন গুলো ধারন করি সকল সময় আমার হৃদয়ে, দেশের সকলেই একইভাবে তা ধারন করুন আজকের এই দিনে তাই প্রত্যাশা করি। "মা তোর বদনখানি মলিন হলে আমি নয়ন জলে ভাসি সোনার বাংলা আমি তোমায় ভালবাসি।"
এ এক পরম পাওয়া। মহান স্বাধীনতা দিবসের ৫০ তম বার্ষিকীতে তে সকলকে শুভেচ্ছা।
২৫ মার্চের এই কাল রাত্রিতে গভীর শ্রদ্ধায় স্মরন করছি ১৯৭১ এ রাজারবাগের প্রথম প্রতিরোধ যোদ্ধা আমার পূর্বসুরী বীর পুলিশ সদস্যদের, যারা থ্রি নট থ্রি দিয়ে লড়েছিলেন পাক হানাদার বাহিনীর ৩৭ টি ট্যাংকের বিরুদ্ধে। স্বাধীনতার সূবর্ণ জয়ন্তীর দ্বার প্রান্তে এসে আমি আবেগে আপ্লুত যে অল্প কয়েকদিনের চেষ্টায় তৎকালীন পাবনার পুলিশ সুপার যিনি নিজে পুলিশ লাইনের অস্ত্রাগার খুলে দিয়ে পাবনায় পাকিস্তানী বাহিনীর বিরুদ্ধে প্রতিরোধ গড়ে তুলেছিলেন সেই চৌধুরী আবদুল গাফ্ফার স্যার এর ঠিকানা ও তাঁর, পরিবারকে খুজে পেয়েছি যদিও স্যার এ আমাদের ছেড়ে চলে গেছেন ১৯৯৪ তে। পাবনায় আসার পর মার্চের কয়েকটি অনুষ্ঠানে স্থানীয় প্রবীন সাংবাদিক ও মুক্তিযোদ্ধাদের মুখে জনাবা গাফফার আর বীরত্বের কাহিনী শুনে আমি আগ্রহী হয়ে উঠি তাকে খুজে পেতে, দুঃখজনকভীব্ জেলা পুলিশা বা অন্য কোথায়ও তার ঠিকানা খুজে না পেয়ে ফেসবুকে একটু পোস্ট দেই, পোস্টটি দেখে এই কাজে সহায়তা করার জন্য Amirul Islam Ranga ভাই এর প্রতি কৃতজ্ঞতা, তার মাধ্যমে গাফফার স্যারের কণ্যা ঢাকা বিশ্ববিদ্যালয় চারুকলার অধ্যাপক রোকেয়া আপার মোবাইল নম্বর পেয়েই যোগাযোগ করলাম, তাদের কিছু চাপা কষ্টের কথাও টের পেলাম, এতগুলো বছরে সেভাবে কেউ খোজ না করায়। আমার কষ্ট হচ্ছে আর কয়েকটা দিন আগে খুজে পেলে যেভাবে পরিকল্পনা করেছিলাম ২৬ মার্চেই আবদুল গাফফার স্যারের পরিবারকে সংবর্ধনা প্রদান করতে পারতাম, ইনশাআল্লাহ অচিরেই সে স্বপ্ন পূরনের চেষ্ট করবো, পাশাপাশি তাঁর স্মৃতিকে ধরে রাখার জন্যও কিছু করতে চাই।
মহান স্বাধীনতার সূবর্ন জয়ন্তী সমাগত। পাবনা জেলা পুলিশের ১৯৭১ এ গৌরবময় ভূমিকা রয়েছে।বিশেষ করে তৎকালীন পুলিশ সুপার জনাব আবদুল গাফফার মহোদয়ের, তিনি পুলিশ লাইনের সদদের মাধ্যমে পাকিস্তানিদের বিরুদ্ধে প্রতিরোধ গড়ে তুলেছিলেন। এখানকার বীর মুক্তিযোদ্ধা ও প্রবীনেরা এখনও তা স্মরন করেন। বাংলাদেশ পুলিশের এই বীর সদস্যর পরিবারকে সম্মাননা জ্ঞাপন করতে চাই, কিন্তু আমার কাছে তাদের কোন তথ্য নেই; ঠিকানাও নেই, অনেক খুজেও পাইনি। এ বিষয়ে সহায়তা করতে পারবেন এরকম কেউ কি আছেন? 
১৭ মার্চ,২০২১ সকাল ৯।০০ টা থেকে রাত ১২।০০ টা জাতির পিতার ম্যুরালে পুস্পস্তবক অর্পন জেলা প্রশাসনের আলোচনা সভা। জেলা কারাগার পরিদর্শন। শেখ রাসেল ব্লাড ডোনারস ক্লাব এর আয়োজনে মাদ্রাসার শিশুদের খাদ্য বিতরন। পাবনা জেলা পুলিশ সদস্যদের স্বেচ্ছায় রক্তদান কর্মসূচী। পুলিশ লাইনে ফোর্সের সাথে বিশেষ প্রীতিভোজ। জেলা পুলিশ পাবনার আয়োজনে সাংস্কৃতিক সন্ধ্যা।
সারিমের প্রথম স্টেজ শো। জাতির পিতা বঙ্গবন্ধু শেখ মুজিবুর রহমান এঁর জন্মবার্ষিকী ও জাতীয় শিশু দিবস-২০২১ উপলক্ষে জেলা পুলিশ পাবনার সাংস্কৃতিক সন্ধ্যা।
গতবছর ১৭ মার্চ কুড়িগ্রামে হয়েছিল ব্যাডমিন্টন ফাইনাল। কাল সন্ধ্যায় পাবনা জেলা পুলিশের ফোর্সের জন্য বিশেষ আয়োজন থাকায় এ বছর একদিন আগে করলাম গত বছর ফাইনালে উঠেছিলাম, রানার আপও হয়েছিলাম। এ বছর সেমিফাইনাল থেকে ছিটকে পরলাম। জেলা পুলিশ পরিবারের সকলকে নিয়ে ভাল সময় কাটানোর চেষ্টা। অভিনন্দন চ্যাম্পিয়ন ও রানার আপ দলকে।
Right man in right place স্যারের সাথে দুই দফা কাজ করার সূযোগ হয়েছে প্রায় ছয় বছর, যা আমার মোট চাকরী জীবনের প্রায় অর্ধেক সময়; দুইবারই সাদা পোশাকে; এসি ডিবি ডিএমপি ও ডিসি, সিটিটিসি, ডিএমপি হিসেবে।পোশাকী পুলিশের বাইরে ইন্টেলিজেন্স এর গুরুত্ব স্যার সকল সময় দিয়েছেন এবং বিভিন্ন ক্ষেত্রে তার যথার্থ প্রয়োগ করেছেন।স্যারের সামনে বসে থেকেই অনেক কিছু শিখেছি, সারা দেশের অপরাধ ও ইনটিলিজেন্সের অনেক খবর, বৈশ্বিক জঙ্গীবাদের হাল হকিকত সংক্রান্তে জেনেছি। এবার তাঁর দক্ষ ও যোগ্য নেতৃত্বে আরো এগিয়ে যাবে পুলিশের বিশেষ শাখা ( এসবি) অভিনন্দন ও শুভ কামনা শ্রদ্ধেয় মনিরুল ইসলাম স্যার।
বসন্তের এই মাতাল সমীরণে.. কর্মব্যস্ত জীবনে একটু আনন্দের খোজে স্বল্প পরিসরে জেলা পুলিশ পরিবারের সদস্যদের মিলেমিশে উদযাপন। পুলিশের ২৪/৭ স্ট্রেসের মাঝে একটি দিন নিজেদের মত কাটানোর পরিকল্পনা করছিলাম বেশকিছু দিন যাবত; ফুসরত মিলল আজ; দিনভর হাসি, গান, আড্ডা, থবি তোলা, ঢাকাইয়া বাবুর্চির কাচ্চি, চটপটি আর জিলাপী, বাচ্চাদের খেলা, ভাবীদের শ্যুটিং, আমাদের উল্টা দৌড়, বেলা শেষে মজার হাউজি আর বরাবরের সৌভাগ্যবান যারা রেফেল ড্র তে তিন চারটা পুরস্কার বগলদাবা করে বাড়ীতে ফেরেন বিজয়ীর হাসিমুখে , এক্ষেত্রেও তার ব্যতিক্রম দেখতে পাইনি আমি ক্যামেরায় শ্যুট করলেও, এয়ারগান শ্যুট্ংয়ে অংশগ্রহন করে নিরীহ বেলুনদের ধরাশায়ী করে প্রথম পুরস্কার জিতেছে শাহরিনা জাহান
"তোমার হাসির শ্রাবণ ঢলে স্বপ্ন নিয়ে ভাসতে চাই । তোমার হাসির শ্রাবণ ঢলে স্বপ্ন নিয়ে ভাসতে চাই । তুমি বললে আজ দুজনে নীল রঙা বৃষ্টিতে ভিজব রোদেলা দুপুরে একসাথে নতুন সুরে গান গাইবো । শেষ বিকেলের ছায়ায় নীল আকাশের বুকে আমি, লাল রঙা স্বপ্ন আঁকব ।" নারী দিবসের শুভেচ্ছা
ঐতিহাসিক ৭ মার্চ উপলক্ষে জাতির পিতার প্রতিকৃতিতে শ্রদ্ধা জ্ঞাপন  ও স্বল্পোন্নত দেশ হতে উন্নয়নশীল দেশে উত্তরণ উপলক্ষে পাবনা জেলার ১১ টি থানায় আনন্দ উদযাপন।
প্রেস রি‌লিজ ০৫ মার্চ ২০২১ খ্রিঃ উন্নয়ণশীল দে‌শে উত্তর‌ণের দুর্দান্ত অর্জন ০৭ মার্চ সারা‌দে‌শে উদযাপন কর‌বে পু‌লিশ আজ ০৫ মার্চ ২০২১ খ্রিঃ শুক্রবার সকা‌লে বাংলা‌দেশ পু‌লিশ অ‌ডি‌টো‌রিয়াম, রাজারবাগ এ আ‌য়ো‌জিত এক সংবাদ স‌ম্মেল‌নে ইন্স‌পেক্টর জেনা‌রেল অব পু‌লিশ, বাংলা‌দেশ ড: বেনজীর আহ‌মেদ বি‌পিএম (বার) বলেন, স্বল্পোন্নত দেশ হতে উন্নয়নশীল দেশে উত্তরণে জাতিসংঘের চুড়ান্ত সুপারিশ প্রাপ্তি জাতির জন্য এক মাহেন্দ্রক্ষণ ও দুর্দান্ত এক অর্জন। উ‌ল্লেখ্য, গত ২৬ ফেব্রুয়ারি (শুক্রবার) বাংলাদেশকে স্বল্পোন্নত দেশ হতে উন্নয়নশীল দেশ হিসেবে চুড়ান্ত সুপারিশের ঘোষনা দেয় জাতিসংঘের কমিটি ফর ডেভেলপমেন্ট পলিসি (ইউএন সিডিপি)। স্বাধীনতার ৫০ বছর পুর্তি এবং জাতির পিতার জন্মশতবার্ষিকিতে বাংলাদেশের এ অর্জন এক ঐতিহাসিক মাইলফলক বলে উল্লখ করেন আইজিপি ড. বেনজীর আহমেদ বিপিএম (বার)। তি‌নি ব‌লেন, মাননীয় প্রধানমন্ত্রীর যোগ্য নেতৃত্বে এদেশের ১৮ কোটি মানুষের ৩৬ কোটি হাতের সম্মিলিত প্রয়াসের ফল আমাদের এ অর্জন। তাই তিনি মাননীয় প্রধানমন্ত্রীসহ এদেশের ১৮ কোটি মানুষকে এ ঐতিহাসিক অর্জনের জন্য সাধুবাদ জানান। বাংলাদেশের এ ঐতিহাসিক অর্জনকে দেশবাসির সাথে সম্মিলিতভাবে উদযাপন করতে স্বাস্থবিধি মেনে দেশব্যাপী সকল শ্রেণী পেশার মানুষকে সাথে নিয়ে আগামী ৭ই মার্চ বিকাল ৩টায় বাংলাদেশ পুলিশের সকল থানায় এক‌যো‌গে আনন্দ আয়োজনের ঘোষনা দি‌য়ে এ আ‌য়োজন‌কে অর্থবহ করার আহবান জানান তিনি।
পাবনায় বইমেলা শুরু হয়েছে। আজকেই আমার শেলফ গুছালাম। কুড়িগ্রামে থাকতে অর্ডার করা মুক্তিযুদ্ধ জ্ঞানকোষ ১০ খন্ড পেয়েছি দুইদিন আগে, ফেসবুকে জাস্ট পরিচয়ের সূত্র ধরে দোজখনামা আর ট্রেন টু পাকিস্তান ( যদিও ২০ বছর আগেই পড়েছি) পাঠিয়েছে ফার হান শোহাগ , একেবারে না পড়া, অর্ধেক পড়া একগাদা বই জমে আছে, তবুও বই দেখলে মাথা ঠিক থাকেনা, আমার পছন্দের ঘরানার বই তেমন না থাকলেও তিনটা কিনে নিলাম। সারিম কে বই ধরানোর চেষ্টা করছি, হতচ্ছাড়া মোবাইলের যন্ত্রনায় সেটা সম্ভব হচ্ছেনা। ওকে বললাম দেখো কি কিনবে, আগ্রহ করে বিজ্ঞান বাক্স কিনল। দেখা যাক কতটুকু কাজে লাগাতে পারে।
রাজশাহী রেঞ্জ ডিআইজি জনাব মোঃ আব্দুল বাতেন, বিপিএম, পিপিএম স্যার আজ পাবনা জেলায় এসেছিলেন দাপ্তরিক কাজে। রাতে জানলাম আজ স্যারের বিসিএস পুলিশ চাকুরীতে যোগদানের দিন। স্যারের সাথে এর আগে ডিবি ক্যাম্পাসে কাটিয়েছি তিন বছর, যদিও একসাথে কাজ করার সূযোগ হয়নি। এবার পাবনা এসে সে সূযোগটা এল। খুব কাছে থেকে দেখেছি জুনিয়রদের কিভাবে সাহস, বুদ্ধি ও পরামর্শ যোগান তিনি, যে কোন বিপদে ভরসা হয়ে পাশে থাকেন যা যে কোন পেশাদার কর্মকর্তার বৈশিষ্ট্য। নিজ পেশার বাইরে স্যার একজন চৌকস টেনিস প্লেয়ার, গায়ক আর দারুন গিটার বাজান। স্যারের নির্দেশনা ও কর্ম পরিকল্পনায় বিশেষ অভিযান করে রাজশাহী রেন্জের ৮ টি জেলায় দশ হাজার ওয়ারেন্ট তামিল, খারিজ হয়েছে যা এক বিশাল অর্জন, স্যারের গতিশীল নেতৃত্বে পদায়নের ক্ষেত্রে যে স্বচ্ছতা তৈরী হয়েছে তা মাঠপর্যায়ে জবাবদিহি ও জনমুখী পুলিশ সেবা নিশ্চিত করতে ভূমিকা রাখছে।
"হে আমার আঁখিতারা তুমি উন্মিলিত সর্বক্ষণজাগরণে। তোমাকে উপড়ে নিলে, বলো তবে, কী থাকে আমার ? উনিশ শো’ বাহন্নোর দারুণ রক্তিম পুষ্পাঞ্জলি বুকে নিয়ে আছো সগৌরবে মহীয়সী। সে ফুলের একটি পাপড়িও ছিন্ন হ’লে আমার সত্তার দিকে কতো নোংরা হাতের হিংশ্রতা ধেয়ে আসে।" একুশের প্রথম প্রহর
ক্রাক প্লাটুন নিয়ে লেখা বই "অর্ফিয়সের বাশী "পড়তে পডতে পাশে থাকা মোবাইল নিয়ে ফেসবুকের ফিড ঘাটছিলাম, নতুন কিছু নাই। গেলাম স্টোরীতে। বন্ধুপত্নী কনার স্টোরীতে মেয়েদের নিয়ে হ্যাপি বার্থডে বাবা দেখে উইশ করার জন্য দুজনের একসাথে ছবি খুজছিলাম, আমার প্রোফাইল রাজ্যের পোস্ট থেকে ছবি খোজা মানে সমুদ্রে মুক্তা খোজা, তাই তোর প্রোফাইলেই ঢু মারলাম; পেয়ে গেলাম কাঙ্খিত ছবিগুলো। প্রতিদিনের রুটিনের মত আজ রাতেও ১১ টার দিকে কথা হল, তখন জন্মদিনের জানতাম না তাই উইশ করা হয়নি; গতকাল টিকা নিয়ে একটু ব্যথায় তিনি কাতর, তাই ক্ষেপানোর জন্য ভয় দেখালাম কিছুক্ষন। তোর সাথে পরিচয় তো ২৭ বছরের, ঢাকা কলেজের সেই দিনগুলোর মতই এখনও আমরা। ঢাকায় থাকতে প্রতি শনিবার রুটিন করে পুরান ঢাকা, মোাহাম্মদপুর আর মিরপুর চষে বেড়িয়েছি, নানা খাবারের স্বাদ কখনও ঝুনুর পোলাউ, হাজির বিরিয়ানি, স্টারের ফালুদা, জিগাতলার নেহারী, মিরপুরে মিনুর ডিম চাপ; টিএসসি বা বনানীতে ওয়ারফেজের কনসার্টে গেলে এখনও সবার আগে খুজি তোকেই ঠিক ঢাকা কলেজে তিতুমির্ বা বিজ্ঞান কলেজ্ জেমস আর এলআরবির কনসার্টের মত, তবে অমিলও আছে কুই লিভারপুল আমি ম্যানইউ; ঢাকায় থাকতে অফিসের পর টিএসসিতে ১ ঘন্টার আড্ডা, ডিমচপ, হাকিম চত্বরের দুধ চা; পলাশীর মোড়ে গরমে লেবুর শরবত, শাকরাইনে কলতাবাজারের ছাদে ফায়ারওয়ার্কস; আহমেদ ছফা আর হুমায়ুন আজাদের মত মানুষেরা কেন এত তাড়াতাড়ি চলে যান এই নিয়ে আক্ষেপ; ফে্রুয়ারীতে প্রতি বছর একসাথে বইমেলায় আমি তিনটা বই কিনলে তোকে একটা( নাহলে আমার বইয়ের দিকে নজর দিবে); ঢাকা থেকে পোস্টিং হওয়ার পরও দেখা না হলেও ভিডিও কলে কথা বলা তো রেগুলার রুটিন, ঢাকা গেলেই ধানমন্ডি বা মোহাম্মদপুরের আড্ডা সকালটা কোনমতে পার রতেই শুরু হয় আমাদের, কুড়িগ্রাম বা পাবনাতে কোন কিছু প্রয়োজন হলে শুধু তোরে বললেই হল, একদিন পরেই কুরিয়ারে হাজির। ২৭ বছর বন্ধুত্ব টিকে থাকে কোন কারনে? কারন জীবন, সমাজ, সংসার, ধর্ম, সম্পদ নিয়ে আমাদের দুইজনের চিন্তাভাবনা একই; নৈতিকতার ধারনাটাও একই; তাই অনেকেই যখন আমার কাছে অন্যায্য আবদারের জন্য তোকে ধরে তোর সোজা, না বলা শুনেই বুঝে যায় আমরা কি😂😂। খুব বিত্তশালী না হয়েও মানুষের বিপদে পাশে দাড়ানোর যে মনোভাব তোর তা দেখেছি অনেকবার, কুড়িগ্রামে আমার মানবিক কাজগুলোর বড় অংশীদার ও তুই। শুভ জন্মদিন দোস্ত
ব্যাডমিন্টন খেলার সিজন প্রায় শেষের দিকে। পাবনায় আসার পরই চিন্তা করেছিলাম টুর্নামেন্টের। ভাল কোন কোর্ট না থাকায় কোর্ট তৈরী করাটা ছিল প্রাথমিক বিষয়। নির্বাচনের ব্যস্ততায় পার হল আরো কিছুদিন। আজ অবশেষে নতুন কোর্ট ও টুর্নামেন্টের উদ্বোধন।সহকর্মীদের সাথে আনন্দ ভাগাভাগির জন্য খেলাধূলা হতে পারে একটু ভাল প্লাটফরম।
আজ দ্বিতীয়বারের মত জেলা সদর থেকে দূরবর্তী ঢালারচরে গুয়েছিলাম বিট পুলিশ সমাবেশে যোগ দিতে। যখন ফিরছি তখন প্রায় সন্ধ্যা; সেই সাতসকালে মাস্টার প্যারেড সেরে করোনা ভ্যাকসিন নিয়ে অফিসে গিয়ে রাজ্যের ভিজিটর সামলেছি, এরি মধ্যে রাশিয়ান একটু সিকিউরিটি টিম আর সদরের হোটেল মালিকদের সাথে ছোট দুটো মিটিং সেরে কোনমতে লান্চ করে ঘন্টাখানেকের পেশী পথ ঢালারচরে গিয়ে আরো ঘন্টাখানেক বিট পুলিশ সমাবেশ সেরে শরীরে ক্লান্তি ভর করেছে। ফেরার পথে একটু ঘুরপথে সূজানগর, নাজিরগন্জে আমাদের আরআরএফ এর একটি ক্যাম্প আছে, এতদূর এসে ক্যাম্পটা না দেখে ফিরব ভাবতে মনটা খুতখুত করছিল। তাই ক্লান্তি ঝেড়্ ফেলে ক্যাম্পে গেলাম, ওদেরকে যখন টুকটাক ব্রিফিং দিচ্ছিলাম তখন চোখ গেল ক্যাম্প লাগোয়া নদীর দিকে; আপারে রাজবাড়ী জেলা, এখান থেকে রাজবাড়ীর দিকে ফেরী চলাচল করে বর্ষা মৌসুমে, এখন শীতে নদী শীর্ন, তাই ফেরীগুলো অলস, জন ও যানবিহীন লোহালক্কর হয়ে পরে আছে।নদীর তীরে রক্ষিত সিমেন্টের বোল্ডারের উপর পা ফেলে আমরা যখন দলবেধে এগোচ্ছিলাম তখন দেখলাম বাচ্চাবয়সী একটা ছেলে, আমার সারিমের মতই, সাইকেল নিয়ে দাড়িয়ে। একসাথে এত পুলিশ দেখে বোধহয় ভড়কে গিয়েছে। কাছে গিয়ে নাম জিজ্ঞাসা করলাম, জানলাম ক্লাস সিক্সে পড়ে।দুস্টুমি করে বললাম, "নদীর পীরে কেন আসছো, মন উদাস হইছে?"এই বয়সে এই প্রশ্ন হয়ত বুঝতে পারেনি; আমিই স্বগোতোক্তি করলাম,এখন না হলেও ,আরেকটু বড় হলেই মন উদাস হবে যখন তখন।বললাম সন্ধ্যা হয়েছে, বাসায় যাও, ডাগর চোখের ছেলেটা হেসে বিদায় নিল, আবারও মনে পরল সারিমের কথা। পুলিশের চাকরীতে এসে কত মানুষ দেখলাম, একদিন সবাই ই এই শিশুটির মতই সরল ছিল, কেন তারা বদলে গিয়েছে সে প্রশ্নগুলোর উত্তর খুজলে অপরাধ নিয়ন্ত্রনও সহজ হবে। আমরা সবাই কি একটু চেষ্টা করতে পারিনা, যার যার জায়গা থেকে এই দেশটাকে এই শিশুগুলোর বাসযোগ্য করে যেতে?
বিশ্বের উন্নত দেশসমূহের ন্যায় আমরাও করোনা ভ্যাকসিন পেলাম খুব দ্রুত। সকল কৃতিত্ব মাননীয় প্রধানমন্ত্রীর। করোনার প্রথম থেকেই সারাদেশে কাজ করেছে , আক্রান্ত হয়েছে, মৃত্যুবরন করেছে বাংলাদেশ পুলিশের সদস্যরা। ভ্যাকসিন নিয়ে মাঠপর্যায়ে আরো নিবিড়ভাবে কাজ করতে সক্ষম হবো আমরা। দেশের সকল জেলার ন্যায় আজ পাবনা জেলাতেও করোনা ভ্যাকসিনের শুভ উদ্বোধন হল। আমিও নিলাম। আলহামদুলিল্লাহ।
রুহুল আমিন শিপার স্যার তার অফিসিয়াল নামের চেয়ে বোধহয় ডাকনাম সিপার এ বেশী পরিচিত। আমার দেখা আপাদমস্তক an officer and a gentleman. আফসোস স্যারের সাথে কখনও সরাসরি কাজ করার সূযোগ হয়নি, আবার একই সাথে আমি আনন্দিত সরাসরি কাজ না করলেও ফেসবুকে স্যারের লেখা পড়তে পড়তে একটা ব্যক্তিগত সম্পর্ক তৈরী হয়েছে প্রফেশনের বাইরে, যে কয়জন সিনিয়রকে বিনা দ্বিধায় কল করি স্যার তাদের একজন, যদিও সম্প্রতি স্যার ডিআইজি হওয়ার পর একটু ভয় করছে কল করতে।স্যার নিজে পড়েন এবং তারচেয়েও বেশী লেখেন। আর লেখাগুলো মূলত ট্রাভেলগ যা আমার অন্যতম প্রিয় একটা বিষয় পড়ার ক্ষেত্রে। আমার মনে হয় বইপ্রেমী মানুষেরা একটু আলাদা হয় অন্য সবার থেকে, তাদের চিন্তা ও চেতনা চারিদিকে আলো ছড়ায়, যেমনটি ছড়িয়েছেন স্যার তার কর্মজীবনে, দিনাজপুরের লোকেরা এখনও স্যারকে স্মরন করেন, এরচেয়ে বড় পাওয়া সরকারী চাকুরীতে আর কিছু নেই। আজকে স্যারের জন্মদিন এবং অদ্ভূত বিষয় হল আজ জাতীয় গ্রন্থাগার দিবস। একটা পোস্টে দেখেছিলাম একটা ব্যক্তিগত লাইব্রেরীর জন্য স্যারের আকাঙ্খা, সেই স্বপ্ন পূরন করে আমাদের আরো আলোকিত করুন স্যার এই প্রত্যাশায় শুভ জন্মদিন।
কাজের মাঝে পাবনা দেখা। সকাল থেকে দুইটা মিটিং, শেষ অফিসে এসে ঘন্টাখানেক কাজ করে নিয়মিত ফাইলগুলোর রফা করতে করতে দুইটা বেজে গেল, আদিকে আরেকটা বিট পুলিশ সমাবেশ, লানচও করিনি, মুখে দুইটা খেজুর দিয়ে আর এক গ্লাস পানি খেয়ে ছুটলাম হাদল ইউনিয়ন, ফরিদপুর উপজেলার দিকে।সেখানে ঘন্টা দেড়েক বিট পুলিশ সমাবেশ সেরে, পাশেই শরৎগন্জ তদন্তকেন্দ্র আকস্মিক পরিদর্শন শেষ করে যখন গাড়ীতে উঠলাম তখন সূর্য মামা অস্তগামী, সকালের নাশতার ডিম পোচের মতই রঙ তার; পাবনা পুরাতন জেলা ; শহরটা ব্রিটিশ সময়কার, শহরে বা শহরপ্রান্তে গ্রামীন আবহ নেই একেবারেই, কুড়িগ্রাম যেমন নামে তেমনি চেহারায়ও এখনও গ্রামই আছে, গত দেড় পছরে ঘুরে ঘুরে দেখা সবুজ প্রকৃতি আর ষোলটি নদী মিস করি খুব। সারাদিনের ক্লান্তিতে গাড়ীতেই একটু ঢুলছিলাম, ফরিদপুর থেকে ভাংগুড়ার দিকে চলেছি আমরা , রাস্তা ভূমি থেকে অনেক উচুতে, অনেক বাক নিয়ে সাপের মত এগিয়ে চলেছে; কিছুদুর যেতে দেখি গ্রামীন মেলার মত, চটপটি, ফুচকা আর মুড়িমুড়কির অস্থায়ী দোকানে বাচ্চাদের ভীড়, পাশে আলোকসজ্জা, গেইট আর মাইকে আরবী আওয়াজ শুনে বুঝলাম ছোটখাট মাহফিলই ( এখানকার লোকেরা বলেন জালসা) বিনোদনের মাধ্যম এখানে; এগুচ্ছিলাম; প্রকৃতির রুপ আহামরি কিছু না, আর দশটা গ্রামের মতই, কিছুদূর যেতেই চোখ কচলে তাকালাম; রাস্তা থেকে দুপাশের জমিগুলো অনেক নিচু; খোলা মাঠ যতদূর চোখ যায়,ধুধু প্রান্তর যাকে বলে; সূর্যের লালিমা, প্রায় শেষ হয়ে যাওয়া সরিষা ফুলের মাঝে সবুজ ঘাসের গালিচা আর বিদ্যুতের দীর্ঘ খুটিতে ঝুলে থাকা হালকা কুয়াশার যে রুপ তা তুলে রাখতে চাইলাম মোবাইলের ক্যামেরায়, জানি সে চেষ্টা বৃথা, ছবিতে আসল রুপের কিছুই বোঝা যাবেনা, কাছাকাছি না দেখলে।জায়গাটার নাম জানিনা, পেছনের গাড়ীতে থাকা এএসপি সার্কেল সজিব গাড়ী থেকে নেমে কাছে আসতেই ওকে জিজ্ঞেস করে জানলাম এই জায়গার নাম সোনালী সৈকত, বর্ষাকালে রাস্তার দুপাশে পানি থইথই করে, মাঝখান থেকে পিচঢালা রাস্তা, রাসাতের দুইপারে নৌকাবাইচ হয় তখন, মানুষের সমারোহ বাড়ে, অনেকে বলে ঢাকার আশুলিয়া। বর্ষায় সোনালী সৈকতের রূপ দেখার অপেক্ষায় রইলাম।
গতকাল পাবনা সদর পৌরসভা নির্বাচনে ভোট দিতে এসে দীর্ঘ লাইন দেখে তিনি একটু হতাশ, শারীরিক সমস্যার কারনে হেটে যাওয়া সম্ভব না। ঐ মুহুর্তে টিমসহ কেন্দ্র পরিদর্শনে গিয়ে উপস্থিত জনতাকে বললাম উনি যদি আগে ভোট দেন আপনাদের আপত্তি আছে? একবাক্যে সবাই বললেন তাদের কোন আপত্তি নেই। আমার সাথে থাকা ডিবি পুলিশের সদস্যরা তাকে নিয়ে বুথে বসিয়ে দিলেন, ভেতরে নিজের ভোট দেয়া শেষে আবার ডিবি পুলিশের সহায়তায় বাইরে এসে নিজের মটরচালিত হুইল চেয়ারে বাড়ির পথ ধরলেন। মুখে তখন বিজয়ের হাসি। PC? Its me 😀😀😀
তিনিই নেতা যিনি জানেন সমস্যা সমাধানের পথ। মান্যবর আইজিপি স্যারের উদ্যোগ সর্বপ্রথম ডিএমপিতে চালু হওয়া বিট পুলিশিং সুফল পাচ্ছে আজ সারা দেশে।
আমাদের বয়স বেড়ে যায় ফি বছর। প্রতি বছর জন্মদিনে তো বয়স এক বছর করে বাড়ে। সন্তানের কি বয়স বাড়ে বাবা মায়ের কাছে। নিজেকে প্রশ্ন করলে মনে হয়, সারিম এখনও সেই ছোট্ট সারিমই তো আছে। আজকাল সোয়েটার খুব একটা পরতে দেখিনা কাউকে, আমি নিজে বোধহয় শখ করে পরেছি বছর দশেক আগে, তাও রেডিমেইড। এখন বড়ছোট সবাই জ্যাকেট, হুডি আর ব্লেজারে শীত মানায়; আমাদের ছোটবেলায় মায়েরা বুনতেন উলের সোয়েটার, শীতের দুপুরে মিস্টি রোদে বারান্দায় এলো চুলে মায়েরা দলবেধে বসে গল্প করতেন আর আনমনে বুনে চলতেন উল থেকে চমৎকার ডিজাইনের সব সোয়েটার। লাল নীল কমলা হলুদ জমিনে ফুটে উঠত ফুল পাখি গাছ মাছ, উলের বলগুলো আমাদের খেলার বস্তু হত প্রথমে, ধীরে ধীরে ছোট হতে হতে আস্ত একটা সোয়াটারে পরিনত হত, সোয়াটার বোনার কাটাগুলো ছিল মসৃন, সুচালো, তেল চকচকে, সেগুলো দিয়ে মাঝেমাঝে তলোয়ার বানিয়ে খেলতাম আমি আর আমার চলে যাওয়া ছোটভাই জুয়েল। আজ আমার মা বাবা ছোটভাই এই হীম শীতের রাতে শুয়ে আছে মূলফৎগন্জ মাদ্রাসা নড়িয়ার মসজিদের পাশে। সারিমের গায়ের সোয়াটরটা আমার মায়ের স্মৃতি, যেটা তিনি বানিয়েছিলেন আমার জন্য আমি তখন ৪/৫ বছরের, এই ছবিটা ২০১৬ র, তখন সারিমের গায়ে ভালই ফিট হয়েছিল এটা, এখন মাশাল্লাহ সারিম লম্বা হয়ে গেছে, ছবিটার দিকে তাকিয়ে নিজের ছেলেবেলাটাকে দেখতে পাই। আমার মায়ের কাছে হয়ত আমি সেই ছোট্ট সোয়েটার পরা মিথুনই ছিলাম আজীবন।
বোন তোমাকে ব্যক্তিগতভাবে চিনিনা। প্রতিটি ইউনিফর্মধারী আমার ভাই , আমার বোন। প্রতিটি মৃত্যু আমাকে ব্যথিত করে, মনে করিয়ে দেয় সবকিছু এক অলীক মায়া। আল্লাহ তোমাকে বেহেশত নসীব করুন। ইশরাত জাহান বিসিএস ৩৪ তম ব্যাচের সদস্য স্ট্রোকজনিত কারনে লাইফ সাপোর্টে থাকাকালীন আজ মৃত্যুবরন করে।
অমরত্বের প্রত্যাশা নেই নেই কোন দাবী দাওয়া এই নশ্বর জীবনের মানে শুধু তোমাদের পাওয়া।
গতকাল ফেসবুকের একটা গ্রুপে পোস্ট দেখে আজ দেখতে গেলাম। বিশাল জায়গায় সূর্যমুখীর চাষ, এখনও পুরোপুরি ফোটেনি ফুল, তাই ই মানুষের ঢল, উৎসব মুখর পরিবেশ রীতিমত, দলে দলে সবাই ছবি তুলতে ব্যস্ত, আমরাও সূযোগ নিলাম।
আপনার ঘরের প্রিয় কোণ কোনটা? ঢাকায় আমার বাসায় প্রিয় কোণ বেডরুমে মাথার পাশে থাকা ছোট বুক শেলফটা। গত দেড় বছর কুড়িগ্রাম থাকায় সে গৃহকোণ উপভোগের সূযোগ খুব একটা হয়নি। কুড়িগ্রামের সরকারী বাসভবনের পেছনের বারান্দাটা নিজের মত করে সাজিয়েছিল শাহরিনা জাহান , একটা দোলনা দিয়ে, আমার সন্ধ্যাটা কফি হাতে কাটতো সেখানে; একেক প্রহর আর ঋতুতে একেক রুপ দেখতাম সামনের খোলা মাঠ জুড়ে; মাগরিবের আজান যখন চারদিক থেকে ভেসে আসতো তখন দূরের গৃহস্তদের ঘরে ফেরাতে ব্যস্ত গৃহিনীরা, মাঠে থাকা হাসগুলোও বাড়ীর পথ ধরতো;দূরে খড়কুটো পোড়ানো ধোয়া আর উড়ে যাওয়া পাখিদের সারি দেখে আমার বারবার জীবনানন্দের কবিতার কথাই মনে পরতো। পাবনা এসেছি আজ ১৪ দিন, এখানকার সরকারী বাংলোটা বৃটিশ আমলের, প্রচলিত ঘরের তুলনায় সিলিংগুলো প্রায় দ্বিগুন, এই দুই সপ্তাহ সকাল বেলা উঠে অফিসে যাওযা, বিকালে ফিরে একটু রেস্ট করে আবার সন্ধ্যায় বিভিন্ন থানা , ফাড়ি আর ক্যাম্প ভিজিটে কেটে গেছে, চারপাশে তাকানোর খুব একটা সময় পাইনি। যদিও নজরে এসেছে ঘরের কোনে আবলুস রঙের একটা ইজি চেয়ার, দুয়েকবার বসেছিও, জানিনা এর বয়স কত? কোন সময়কার? পাবনা জেলাটি বাংলাদেশের ১৭ টি বৃহত্তম জেলার একটি।আমার অফিসে অনারবোর্ডে পুলিশ সুপারের নামটি একজন বৃটিশ এর, সেখানে আমার ক্রম ১২২। কনার কাছে জানলাম এখানে যে সরকারী ক্লিনার আছে, তারা পুরো পূর্বপুরুষ বহু বছর ধরে বংশানুক্রমে এখানে কাজ করছে, শুনে আগ্রহবোধ করছি তার কাছ থেকে এই ইজি চেয়ারের ইতিহাস জানার।চেয়ার সামনে ছোট একটা শেলফ, বাংলায় একই বোধহয় বলে কুলঙ্গি, যেটা ফকফকা ছিল; আমার কুড়িগ্রামের সকল বই ঢাকায় পাঠিয়ে দিয়েছি বাসা বদলানোর ঝামেলা কমাতে, এখানে শেলফটা দেখে ফাকা লাগছিল, কুড়িগ্রাম থেকে বিদায়ের সময় অনেকেই বই উপহার দিয়েছেন, এখানে এসে ফুসরত পাইনি খুলে দেখার, গতকাল খুলে কিছু বই দিয়ে সাজালাম সেলফটা, দুইদিন আগে প্রিয় সুহৃদ আগামীর মামুন জানতে চাইল কোন বই লাগবে কিনা, আগামীর ফেসবুক পেইজ ঘেটে জানিয়ে দিলাম কি চাই, আজকেই বইগুলো পেলাম, যা আমার জন্য এক বাক্স গুপ্তধনের মতই, আর মনে হচ্ছে এখানে আমার প্রিয় গৃহকোণ হতে যাচ্ছে এই ইজি চেয়ারটা। প্রথম প্রশ্নটার উত্তর জানতে চাই। শুভ রাত্রি।
Bohemian Rhapsody এমাজনে এসেছে। দেখা শুরু করেছিলাম। এখানকার ওয়াইফাই কেন যেন শুধু বাফারিং করছে তাই ক্ষান্ত দিলাম।যদিও আগেই দেখেছি তবুও বারবার দেখতে মন চায়। দেখেছিলাম একেবারে ছোট পর্দায়, না টিভিতে না। ২০১৯ এ ওয়াশিংটন যাওয়ার ফ্লাইটে দেখা, যদিও সাধারনত ফ্লাইটে উঠেই আমি ঘুম দেই; কি জন্য ঘুম দেই? প্রথমত খাওয়া এড়াতে; লং ফ্লাইটে এর আগে দুইপারা আমার নিদারুন অভিজ্ঞতা আছে, প্রখমপার ২০০৯ এ ইউএন মিশনে হাইতি যাওয়ার পথে, ফ্লাইটে কিছু খেলেই আমার কেন যেন গ্যাস ফর্ম করে; কি যে অবর্ননীয় কষ্ট পেয়েছিলাম; আরেকবার ২০১৬ তে লস এন্জেলস যাওযার পথে, দুবাই পর্যন্ত ভালই এলাম; তারপর ই শুরু হল সেই গ্যাস; পুরো রাস্তা ভয়ে শুধু পানি খেয়ে থেকেছি। তারপর থেকে রিসার্চ করেছি রীতিমত ফ্লাইটে সুশ্থ থাকার; সবাই যখন এপল জুস নেয়, আমি তখন টমেটো জুস আর জিনজার এলে খুজি; কাজও হয়েছে। ও এতকিছুর অবতারনা তো ফ্লাইটে ঘুমের কারন বর্ননায়; আরেকটা কারন ফ্লাইটে উঠলে এমনিতেই সারা পৃথিবী থেকে মনে মনে বিদায় নিয়ে নেয়াই শ্রেয়; আর আল্লাহকে ডেকে একটা ঘুম, টেনশন গায়েব। শুরু করেছিলাম ফ্রেডি মারকারিকে নিয়ে, কুইন ব্যান্ডোর ভোকাল,যাকে নিয়ে বোহেমিয়ান রেপসডি মুভিটা। ফ্রেডি মার্কারি ব্রিটিশ গায়ক এবং গীতিকার, রেকর্ড প্রযোজক ফ্রেডি মার্কারি (জন্ম ফারুখ বুলসারা ; ৫ সেপ্টেম্বর ১৯৪৬ – ২৪ নভেম্বর ১৯৯১ )ছিলেন একজন ব্রিটিশ গায়ক এবং গীতিকার,, রেকর্ড প্রযোজক এবং কুইননের লিড ভোকালিস্ট। তাকে জনপ্রিয় সঙ্গীত এর ইতিহাসে অন্যতম গায়ক হিসাবে গণ্য করা হয়,এবং তার স্টেজ পরিবেশনা এবং চতুর্থ অক্টেভ ভোকাল রেঞ্জের জন্য তিনি সুপরিচিত।(উইকিপিডিয়া) এরপর থেকে আমি কুইন ভক্ত। প্রায় প্রতিরাত্ই শুনতাম রেডিও গাগা, বোহেনিয়ান রেপসডি, উই আর দ্য চ্যাম্পিয়ন, দ্য শো মাস্ট গো অন,উই উিল রক ইউ।ফ্রেডির অনন্য গলার স্বর নিয়ে বিস্তর গবেষণা হয়েছে। বিশেষজ্ঞদের মতে, তার গলার স্বর ছিল চতুর্থ অক্টেভ রেঞ্জ এর। সাধারণ মানুষের ভোকাল কর্ড সাধারণত ৫.৪ হার্জ থেকে ৬.৯ হার্জ এর মধ্যে ওঠানামা করে, সেখানে ফ্রেডির ভোকাল কর্ডের রেঞ্জ ছিল ৭.৯ হার্জ পর্যন্ত।স্বাভাবিক আর দশটা মানুষ যেসব শব্দ গলা থেকে সৃষ্টিই করতে পারেন না, ফ্রেডি সেগুলো অনায়াসে গেয়ে যেতেন। স্টেজে ফ্রেডি মার্কারি ছিলেন অনবদ্য। হাতের আঙ্গুলের ইশারায় পুরো স্টেডিয়াম ভর্তি দর্শককে নিয়ন্ত্রণ করার অসাধারণ ক্ষমতা ছিল তার। ১৯৮৫ সালের ১৩ জুলাই ইংল্যান্ডের ওয়েম্বলি স্টেডিয়ামে লাইভ এইড কনসার্টে ফ্রেডি মার্কারি ও তার ব্যান্ড কুইন এর করা ২৫ মিনিটের পারফরম্যান্সকে আখ্যায়িত করা হয় ইতিহাসের অন্যতম সেরা লাইভ পারফরম্যান্স হিসেবে। কুইনের জনপ্রিয়তার আরেকটি মুখ্য কারণ তাদের প্রাণবন্ত স্টেজ পারফরম্যান্স। পুরো মঞ্চ জুড়ে থাকত ফ্রেডির আকর্ষণীয় উপস্থিতি। দর্শকদের সাথে একাত্মতা প্রকাশের জন্য বিভিন্ন অঙ্গভঙ্গি, গানের তালে তালে নাচ কিংবা এক হাতে পিয়ানো বাজানো আর অন্য হাতে বিখ্যাত স্ট্যান্ডভাঙ্গা মাইক্রোফোন নিয়ে উদ্দাম হয়ে গান গেয়ে যাওয়া- এ সবই ছিল ফ্রেডির স্টাইল। রঙ-বেরঙের পোশাক পরতেন সব সদস্যই, যা ছিল সে সময়ের তুলনায় ব্যতিক্রম।খ্যাতির পাশাপাশি ড্রাগস, সমকামিতা ফ্রেডির জীবনের অন্ধকার অধ্যায় আর তার জীবনাবসান এইডসে।( তথ্যসুত্র রোয়ার মিডিয়া) আজ মুভিটা দেখা শুরু করেও দেখতে না পেয়ে মনে হল বড় পর্দায় ডলবি সাউন্ড সিস্টেমে অন্তত আরো একবার দেখা দরকার মুভিটা।
আমি ফিরে পেতে চাই সেই বৃষ্টি ভেজা সুর আমি ফিরে পেতে চাই সাত সুখের সুমুদ্দুর। #বন্ধু
তোমারেই করিয়াছি জীবনের ধ্রুবতারা, এ সমুদ্রে আর কভু হব নাকো পথহারা। যেথা আমি যাই নাকো তুমি প্রকাশিত থাকো, আকুল নয়নজলে ঢালো গো কিরণধারা ॥ তব মুখ সদা মনে জাগিতেছে সংগোপনে, তিলেক অন্তর হলে না হেরি কূল-কিনারা। কখনো বিপথে যদি ভ্রমিতে চাহে এ হৃদি অমনি ও মুখ হেরি শরমে সে হয় সারা।
আজ ৩৭ তম বিসিএস পুলিশ ব্যাচের সমাপনী কুচকওয়াজ। বাংলাদেশ পুলিশ একাডেমী সারদা, রাজশাহী। ২০০৫ এ ছিলাম কঠিন প্রশিক্ষনে, গত ১৫ বছরে অনেক পরিবর্তন। যে কোন পুলিশ সদস্যকে নস্টালজিক করবে সারদা।
হামার কুড়িগ্রামবাসী এই লেখাটা যখন আপনারা পড়ছেন তখন আমি আমার প্রিয় একটি রাস্তা রাজারহাট লালমনিরহাট রোডে চায়নাবাজার ক্রস করে কুড়িগ্রামের সীমানা ত্যাগ করেছি, আজকেই অফিসিয়ালি আমি কুড়িগ্রাম পুলিশ সুপারের দায়িত্বভার অর্পন করেছি। এই শীতে কেমন আছেন সবাই? জানি অনেকেই ভাল নেই প্রকৃতির সাথে লড়াই করে, গত দেড় বছরের অভিজ্ঞতা তাই বলে।বন্যা, শীত আর এ বছরের করোনার সাথে সারা বছর যুদ্ধ করেও আপনাদের সরল মুখের হাসিটাই মন ভরিয়ে দেয়। দেড় বছর আগে এসেছিলাম, আমি পদ্মা পাড়ের মানুষ ধরলার পারে; ব্রক্ষ্মপুত্র, ধরলা, দুধকুমর, সোনাভরি, সংকোষ, গদাধর নদীর বুকে ঘুের ঘুরে দেখেছি চরের জীবন, ১১ টি থানার আনাচে কানাচে ছুটেছি ,বিট পুলিশিং এর সুবাদে প্রতিটি এলাকার নাম যেন মুখস্থ হয়ে গেছে। কাঠালবাড়ী, হলোখানা, ভোগডাঙ্গা, ঘোগাদহ, বেলগাছা, মোগলবাসা, পাঁচগাছি, যাত্রাপুর, পাথরডুবি, শিলখুড়ি, তিলাই, পাইকেরছড়া, ভূরুঙ্গামারী, জয়মনিরহাট, আন্ধারীঝাড়, বলদিয়া, বঙ্গসোনাহাট, নাগেশ্বরী, রামখানা, বামনডাঙ্গা, বেরুবাড়ী, সন্তোষপুর, নেওয়াশী, হাসনাবাদ, ভিতরবন্দ, কালীগঞ্জ, নুনখাওয়া, নারায়ণপুর, কেদার, কচাকাঁটা, ফুলবাড়ী, শিমুলবাড়ী, নাওডাঙা, ভাঙ্গামোড়, কাশিপুর, বড়ভিটা, রাজারহাট, চাকিরপশার, বিদ্যানন্দ, উমরমজিদ, নজিমখান, উলিপুর, গুনাইগাছ, দলদলিয়া, দুর্গাপুর, তবকপুর, বুড়াবুড়ি, পান্ডুল, ধামশ্রেণী, ধরনীবাড়ী, থেতরাই, হাতিয়া, বজরা, বেগমগঞ্জ, সাহেবের আলগা, চিলমারী, থানাহাট, রাণীগঞ্জ, রমনা, অষ্টমীর চর, নয়ারহাট, রৌমারী, বন্দবেড়, শৌলমারী, দাঁতভাঙ্গা, যাদুরচর, রাজিবপুর, কোদালকাটি, মোহনগঞ্জে ছুটে গেছি কখনও মাদক বিরোধী সমাবেশে, কখনও ধর্ষনের শিকার হওয়া কোন ভিকটিমের কাছ থেকে প্রকৃত তথ্য জানতে, কখনও রহস্যময় খুনের কুলকিনারা করতে; পাশাপাশি কখনও শীতের সময় কম্বল বা বন্যার্তদের একটু খাবার পৌছে দিতে, দেড় বছরে একবারও মনে হয়নি আমি আপনাদের জেলার কেউ নই; সরকারী সব মিটিংয়ে বলেছি আমার, আমাদের কুড়িগ্রাম; কত সহজ সরল আপনারা , এসপি অফিসে প্রবেশ করতে পায়ের জুতা নিয়ে আসতে দ্বিধাবোধ করতে দেখেছি অনেককে, সামনে বসতে ইতস্তত করেছেন, এজন্যই আমার সহকর্মীদের বারবার বলেছি এই মানুষগুলোর উপকার করা মানে নিজের বেহেশত নিশ্চিত করা । কুড়িগ্রামে আসার আগে ফেসবুকে বলেছিলাম অসহায় ভিআইপি এলকার দামি গাড়ী চড়া মানুষ নয়, খালি পায়ে আসা মানুষের সেবা করতে চাই , গত দেড় বছর তাই চেষ্টা করেছি , ব্যক্তিগতভাবে দেখা না করতে পারলে ফোনে কল রিসিভ করে আপনাদের সমস্যা সমাধানের চেষ্টা করেছি, কখনও ব্যস্ত থাকায় বা অনেকের কল ধরতে পারিনি , সারাদিনের ব্যস্ততায় কল ব্যাক করার কথাও মনে থাকেনি, বিষয়টা অনুধাবন করবেন নিশ্চয়ই। বর্তমান আইজিপি স্যারের নেতৃত্বে পুলিশের যে পরিবর্তন সুচিত হয়েছে, স্যারের ঐকান্তিক চেষ্টায় যে জনবান্ধব পুলিশিং গড়ে উঠেছে তার ধারাবাহিকতা বজায় রাখতে চেষ্টা করেছি আমার টিমমেটদের নিয়ে ; স্যার প্রায়শই বলেন একজন এসপি বা ওসি হবেন হ্যামিলিওনের বাশিওয়ালা যার ডাকে সাড়া দিয়ে ঘর থেকে বের হয়ে তার পিছু পিছু চলবে সবাই, গত এক বছরে আপনাদের সাথে চাকরীসূত্রে এই জেলায় অবস্ব্যথানকালে আমিও তাই ই চেয়েছি।কতটুকু পেরেছি তার বিচার করবেন আপনারা। গত দেড় বছরে ফেসবুকের মেসেনজারে অনেকের সাথে কথা হয়েছে, অনেকে বিভিন্ন সমস্যায় নক করেছেন, সকলের সমাধান দিতে পারিনি, চেষ্টা করেছি, আপনাদের ভালবেসে আপনাদেরই একজন হতে। চলে যাবার সময় হল, নতুন কর্মস্থল পাবনা জেলায়।মান্যবর আইজিপি স্যারের প্রতি অশেষ কৃতজ্ঞতা আমাকে নতুন আরেকটি দায়িত্বপূর্ণ পদে পদায়িত করায়।গত দেড় বছরে আমাকে সকল প্রকার সহযোাগিতার করার জন্য কুড়িগ্রাম জেলার জেলা প্রশাসক, জেলা জজ, সিভিল সার্জনসহ অন্য সকল দপ্তরের প্রধানগন, রাজনীতিবিদ, বিভিন্ন পেশাজীবি, মিডিয়াকর্মী ও ফেসবুকে যারা ত দিয়েছেন, আমার কাজে উৎসাহ জুগিয়েছেন তাদের সকলকে অসংখ্য ধন্যবাদ ও কৃতজ্ঞতা। স্বল্পসময়ের চাকরীজীবনের এই স্মৃতি আমার মনে থাকবে আজীবন। মনে রেখ কেবল একজন ছিল ভালবাসত শুধুই তোমাদের। 
যাবার বেলায় আমাকে যদি কেউ জিজ্ঞেস করে কুড়িগ্রামের সবচেয়ে সুখস্মৃতি কি? আমি বলবো সুখাতি স্কুলের দেবশিশুদের সাথে কাটানো মুহুর্ত। তাই আজ শত না হাজার ব্যস্ততায় তাদের সাথে শেষ দেখার সূযোগটা মিস করতে চাইনি। ভালো থাকো প্রজাপতিরা।
যাবার আগে আজ সারাদিন কাজের চাপে পিষ্ট হয়ে চেয়ার ছেড়ে একদন্ড ওঠারও ফুসরত মেলেনি। মোবাইল বা ফেসবুকেও দেখতে পারিনি, একটু আগে বাসায় লান্চ করতে গাড়ীতে উঠেই শুনলাম ১৭ ও ১৮ ব্যাচের স্যারদের ডিআইজি পদে পদোন্নতির খবর। এত বড় সুখবর, তাও সব প্রিয় মানুষদের যাদের অনুসরন করার চেষ্টা করি কাজের ক্ষেত্রে তাদের অসামান্য দক্ষতা, নৈপুন্য ও পেশাদারিত্বের কারনে। কাকে রেখে কাকে উইশ করবো!!! অভিনন্দন সকল প্রিয় স্যারদের। শুভকামনা রইল স্যার
"পৃথিবীর কোনো পথে: নরম ধানের গন্ধ-কলমীর ঘ্রাণ, কিশোরের পায়ের- দলা মুথাঘাস, – লাল লাল বটের ফলের ব্যথিত গন্ধের ক্লান্ত নীরবতা- এরই মাঝে বাংলার প্রাণ । আকাশে সাতটি তারা যখন উঠেছে ফুটে আমি পাই টের।" লোকেশন চিলমারী বন্দর ধরলা নদীর পার সোনাহাট স্থলবন্দর দুধকুমর নদীর ওপর
কুড়িগ্রাম আসার পর সহকর্মীদের সাথে মতবিনিময়ের পরপরই বসেছিলাম আপনাদের সাথে। যাওয়ার বেলা হয়ে এল। বিদায়বেলা আপনাদের ডাকে প্রেসক্লাবে গিয়ে সম্মানিত বোধ করছি আমি ও Shahrina Jahan আমি সব সময়ই বলে এসেছি ও বিশ্বাস করেছি পুলিশ ও সাংবাদিক পেশাগতভাবে একে অপরের পরিপূরক, এখানেও সেটা বজায় রাখতে চেয়েছি; কুড়িগ্রামে আমার দেড় বছরের কর্মকালে আপনাদের সকলের সহযোগিতা স্মৃতিতে চিরজাগরুক থাকবে। ধন্যবাদ
আমরা দুজনা স্বর্গ-খেলনা গড়িব না ধরণীতে মুগ্ধ ললিত অশ্রুগলিত গীতে॥ পঞ্চশরের বেদনামাধুরী দিয়ে বাসরররাত্রি রচিব না মোরা প্রিয়ে-- ভাগ্যের পায়ে দুর্বল প্রাণে ভিক্ষা না যেন যাচি। কিছু নাই ভয়, জানি নিশ্চয় তুমি আছ আমি আছি।
মোহনগন্জের মোহে ঢুষমারায় শেষবারের মত ঢু মারলাম। উদ্দেশ্য মোহনগন্জ ক্যাম্প ও ঢুষমারা থানা ভিজিট ও জেলা পুলিশের পক্ষে কম্বল বিতরন। বাকি গল্প ছবিতে। প্রকৃতির মত সহজ সরল কুড়িগ্রাম জেলার মানুষগুলো ভাল থাকুক।
আজকের কুয়াশাচ্ছন্ন আকাশে সূর্যের দেখা না থাকলেও প্রতিটি বাংলাদেশী নাগরিকের হৃদয়ে আজ সূর্য উঠেছে পতাকার লাল রঙ নিয়ে, দেশের ৬৪ জেলায় পুলিশ সদস্যরা কাকডাকার আগে জেগে হাজির হয়েছে কর্তব্যে; বছরের এই দিনটিতে সিনিয়র পুলিশ অফিসাররা অন্তত একটি ছবি ফেসবুকে ছবি পোস্ট করেন, গর্জিয়াস উইন্টার টিউনিকের বুকে সারা চাকরীজীবনের অর্জিত মেডেলগুলো গর্বের সাথে ঝুলিয়ে শহীদদের প্রতি শ্রদ্ধা জানানোর যে তৃপ্তি তা আর কেউ পায় কিনা জানিনা, এ গর্ব মুক্তিযুদ্ধের প্রথম প্রতিরোধ যোদ্ধা হিসেবে বাংলাদেশ পুলিশের প্রতিটি সদস্যর। সকালে ঘুম থেকে উঠে বের হবার আগে দেখি কুয়াশার চাদর ভেদ করে উকি দিচ্ছে লাল সবুজ আলো, বিজয় দিবসে সরকারী আয়োজনে আলোকসজ্জায় আলোকিত হয়েছে পুলিশ সুপার কুড়িগ্রামের সরকারী বাসভবন। মহান বিজয় দিবসে শ্রদ্ধা জ্ঞাপন করছি ৩০ লক্ষ শহীদের প্রতি যাদের আত্মত্যাগে এই মর্যাদা প্রাপ্তি। গত বছর বিজয় দিবসে রাষ্ট্রের পক্ষে অভিবাদন গ্রহন এখন পর্যন্ত চাকরীজীবনের সবচেয়ে বড় পাওয়া, এ পছর করোনার কারনে বিজয়ের প্রথম প্রহরে সংক্ষিপ্ত আনুষ্ঠানিকতা শেষে সরকারী বাসভবনে উড়তে থাকা লাল সবুজ পতাকা দেখে বুকের ভেতর থেকে কে যেন বলে ওঠে, "মা তোর বদনখানি মলিন হলে আমি নয়নজলে ভাসি।" আমরা কি পারব দেশের এই ঋন শোধ করতে? সকলকে মহান বিজয় দিবসের শুভেচ্ছা।
আমার আব্বুর চাকুরীসুত্রে ছেলেবেলাটা কাটিয়েছি বরিশালে, তারআগে খুলনায়, তখন অবশ্য অনেক ছোট থাকায় খুলনার স্মৃতি খুব একটা মনে নেই।বরিশালের যে স্মৃতিগুলো মনে পরে তার মধ্যে একটা শীতকালে ব্যাডমিন্টন খেলা। আব্বু ছিলেন উপজেলা খাদ্য কর্মকর্তা, সাধ থাকলেও সাধ্য খুব একটা ছিলনা, একবার ঢাকা থেকে একটা ব্যাট আনালেন, এখনকার মত কার্বনের না, কাঠের: চোখ বুজলে এখনও আমি দেখতে পাই কালো লাল রঙের সে ব্যাট। সন্ধ্যায় বাসার পাশের মাঠে সমবয়সীদের নিয়ে খেলতেন, এখনকার মতই লাইট জ্বালিয়ে, তবে তখনকার লাইটগুলো ছিল হলুদাভ, অল্প আলো। শীত তখনও ডিসেম্বরেই আসত, ফাইনাল পরীক্ষা শেষ হওয়ায় আমিও বন্ধুদের সহ মাঠের আশেপাশে খেলা আর মাঝে মাঝে বড়দের ফেলে দেয়া শাটল দিয়ে নিজের ছোট ব্যাট দিয়ে টুংটাং করতাম।। জীবন কি বিচিত্র। এত বছর পরে চাকরীর সুবাদে আমিও এক ছোট মফস্বল শহরে, এখানে সান্ধ্য বিনোদন ঐ ব্যাডমিন্টন ই; প্রতি সন্ধ্যায় নিয়ম করে পুলিশ লাইনে হাটা শেষে দুই তিন গেম খেলি, ততক্ষনে সারিমের সাইকেল কয়েক চক্কর দেয়া শেষ, কোর্ট খালি থাকায় আমার ব্যাট নিয়েই নেমে পরে সে; তাকিয়ে থাকি আর নিজের ছেলেবেলার কথা ভেবে আনমনা হয়ে উঠি। আজ জেলা আইন শৃংখলা মিটিংয়ে অনেকে স্কুল কলেজের ছেলেদের রাতে ব্যাডমিন্টন খেলার প্রসঙ্গ তুললেন, রাতের বেলা অনেক জায়গায় হাডুডু বা ক্রিকেট খেলারও আয়োজন হচ্ছে, অনেকে আশংকা প্রকাশ করলেন খেলার নামে আড্ডা দিয়ে বখে যাওয়ার, হালকা বিরোধিতা করলেন রাতের বেলায় খেলার , আমার ভয় সেটা না , আমাদের ভয় লোক জড়ো হয়ে করোনার সংক্রমন যাতে না ছড়ায়, এ বিষয়ে পুলিশ বা প্রশাসনের চেয়ে নিজেদের মনিটরিংটা জরুরী; আমি তো মনে করি ছেলেদের সাথে তাদের বাবারা থাকলে কোন ভয় নেই তাদের বখে যাওয়ার, বরং এই করোনার সময়ে মাস্ক ব্যবহারটা জরুরী পাশাপাশি স্বাস্থ্যবিধি মেনে ,খেলাধূলার মাধ্যমে শরীরটা ঠিক রাখা। ভিডিওতে সারিম
"জাতির পিতার সম্মান রাখবো মোরা অম্লান।" হোক প্রতিবাদ দেশ জুড়ে। পুরো মানচিত্র জুড়েই তো তিনি।
কুড়িগ্রামের শীতের সাথে ঢাকার শীতের ফারাক কোথায়? না শুধু তাপমাত্রায় না। ঢাকায় শীত পরলেই সকলে একটু আয়েশ করার জন্য আলমারী থেকে লেপ কম্বল বের করতে শুরু করেন, বাহারী স্যুট আর জ্যাকেটগুলো গায়ে দেয়ার একটা ছুতা পাওয়া যায়।সন্ধ্যায় পরিবার বা বন্ধুদের নিয়ে দলবেধে চাইনিজ রেস্টুরেন্টে গরম স্যুপের বাটিতে চুমুক অথবা ঝলসানো মাংসের ঝালে মুখ পোড়ানো। আর এখানে,দরিদ্রতম এই উত্তরের জেলায়? করোনার দ্বিতীয় ওয়েভের ভয় এখানকার মানুষের খুব একটা নেই। তাদের প্রয়োজন একটা গরম কম্বল। সুকান্তের কবিতাটা মনে পরছে "হে সূর্য! শীতের সূর্য! হিমশীতল সুদীর্ঘ রাত তোমার প্রতীক্ষায় আমরা থাকি, যেমন প্রতীক্ষা ক'রে থাকে কৃষকদের চঞ্চল চোখ, ধানকাটার রোমাঞ্চকর দিনগুলির জন্যে। হে সূর্য, তুমি তো জানো, আমাদের গরম কাপড়ের কত অভাব! সারারাত খড়কুটো জ্বালিয়ে, এক-টুকরো কাপড়ে কান ঢেকে, কত কষ্টে আমরা শীত আটকাই! সকালের এক-টুকরো রোদ্দুর এক টুকরো সোনার চেয়েও মনে হয় দামী। ঘর ছেড়ে আমরা এদিক ওদিকে যাই এক-টুকরো রোদ্দুরের তৃষ্ণায়। হে সুর্য! তুমি আমাদের স্যাঁতসেঁতে ভিজে ঘরে উত্তাপ আর আলো দিও, আর উত্তাপ দিও, রাস্তার ধারের ঐ উলঙ্গ ছেলেটাকে। হে সূর্য তুমি আমাদের উত্তাপ দিও শুনেছি, তুমি এক জ্বলন্ত অগ্নিপিন্ড, তোমার কাছে উত্তাপ পেয়ে পেয়ে একদিন হয়তো আমরা প্রত্যেকেই এক একটা জ্বলন্ত অগ্নিপিণ্ডে পরিণত হব! তারপর সেই উত্তাপে যখন পুড়বে আমাদের জড়তা, তখন হয়তো গরম কাপড়ে ঢেকে দিতে পারবো রাস্তার ধারের ঐ উলঙ্গ ছেলেটাকে। আজ কিন্তু আমরা তোমার অকৃপণ উত্তাপের প্রার্থী।" আর কিছু বলতে হবে? 
"সব সুন্দরের থাকে শুধু একটিই বসন্ত এসো সময়ের বুকে এঁকে দেই গোলাপের পদচিহ্ন।" - বোদলেয়ার
নিয়মিত ফেসবুক যারা ব্যবহার করেন তারা জানেন প্রায়শই কিছু না কিছু বিষয় ভাইরাল হয়, যার অধিকাংশই নেগেটিভ।তবে আজকের দিনটি ব্যতিক্রম। আজকে ভাইরাল কি? উত্তরটা নিশ্চয়ই সবার জানা, পদ্মা সেতুর শেষ স্প্যানটি স্থাপন। আজ পুরো ফেসবুক ফিড পদ্মা সেতুময়, আমি তো বলি লাল সবুজ, বাংলাদেশময়। কে বলে আমাদের দেশপ্রেম নেই!!! দেশের যে কোন তুচ্ছ অর্জনকেও আমরা ধারন করি, মনের কোন এক গহীনকোনে দেশের জন্য ভালবাসা না থাকলে তো এরকম হওএযার কথা না; যে কোন ব্যক্তিগত খুশীর সংবাদ আমরা শেয়ার করি, খুশীতে চোখের কোণের অশ্রু লুকাই,আর দেশের এই অর্জনে সকলেই শিহরিত নিশ্চয়ই। আবার পরক্ষনেই ভাবি দেশের জন্য ভালবাসার এই যে প্রকাশ তা কি শুধু লোক দেখানো? দেশকে ভালবাসার পরও কেন আমরাই আমাদের উপর অর্পিত দায়িত্বটা ঠিক করে পালন করিনা? কেন এখনও সেবাদানকারী প্রায় সকল প্রতিষ্ঠানের মানুষগুলো জনসেবার ধারনাটা ঠিকমত ধারন করেনা হৃদয়ে???? শুভ কামনা প্রিয় বাংলাদেশের জন্য। এই অসম্ভবকে সম্ভব করে এগিয়ে চলা আমাদের মাননীয় প্রধানমন্ত্রীর জন্য শ্রদ্ধা ও শুভ কামনা।
কি পড়ছি , কি পড়বো পেশাগত কারনেই হোক বা মাথার ভেতর খরার কারনেই হোক ইদানিং আমি ফেসবুকে কম থাকি বা লেখালেখি থেকে দূরে। মাঝেমধ্যে অনেকেই বলেন কি ব্যাপার কোন পোস্ট নেই কেন?লেখা নেই কেন? ব্যস্ততা তো বটেই, ফেসবুকে প্রফেশনাল বিষয় আমি শেয়ার করতাম না আগে খুব একটা, অন্য অনেকের মতই নিজের ও পরিবারের ছবি শেয়ারের জন্যই ব্যবহার করতাম এই মাধ্যম। কুড়িগ্রামে আসার পর পেশাগত কারনে যেভাবে একসটেনসিভ ট্রাভেল করতে হয় নিয়মিত তার সুবাদেই কিছু লিখেছি, যা মূলত ট্রাভেলগ টাইপ, পাশাপাশি এই জনপদের মানুষের সংগ্রাম ও সাফল্যের কথা তুলে ধরতে চেয়েছি। ফেসবুকে থাকলে সবচেয়ে যে ক্ষতি হয় তা হল নিজের বই পড়ার অভ্যাস নস্ট হওয়া, আমি ঢাকা থেকে আমার বইয়ের কালেকশনের বড় একটা অংশ নিয়ে এসেছিলাম বেশী বেশী পড়বো বলে, আমার পড়ার সময় সাধারনত রাত ১২ টার পর ঘন্টা দুয়েক,সাথে চলে গান শোনা, বই পড়া শুরুর পর যদি মোবাইলটা হাতে নিয়ে কোনমতে ফেসবুকে প্রবেশ করি তাহলেই কাজ সারা, সময় পুরোপুরি অপচয়, এই বোধ থেকেই ফেসবুক থেকে দূরে থাকি; যদিও অধিকাংশ সময়ই ফেসবুকের অফিসিয়াল পেইজে পাবলিক কমপ্লেইন বা মাদক সংক্রান্ত তথ্য দেখার জন্যই থাকতে হয়।মাস দুয়েক আগে একদিনের নোটিশে অফিসিয়াল কাজে ঢাকা যাওয়ার সময় এখানে থাকা পুরাতন বইগুলো যার কিছু পড়া শেষ, কিছু অল্প পড়া, কিছু একেবারেই আঙ্গুল বা চোখের স্পর্শহীন প্যাক করতে বললাম, গুনে দেখি ৬৩ টি,ঢাকায় রেখে আসার জন্য, তার মধ্য থেকে বাছাই করে রেখে দিয়েছিলাম ৬ টা বই, যেগুলো পড়তে চাই। এরপরও অনলাইনে রকমারীতে গিয়ে একটু ঘাটাঘাটি করলে ফেসবুকের এআই এর কল্যানে আরো অনেকগুলো অনলাইন শপ হাতছানি দিয়ে ডাকে আর সেই ডাকে সাড়া দিতে গিয়ে জমে গেছে আরো কয়েকটা বই। খুশবন্ত সিংয়ের বইগুলো আগেও পড়েছি আনোয়ার হোসাইন মনজুর ঝরঝরে অনুবাদের সুবাদে। এবারও চারটা বই আনালাম, কয়েকদিন যারত পড়ছি দিল্লী।২০০৭ এ চাকরীর সুবাদে একটা ট্রেনিংয়ে তিন মাস ছিলাম, তখন শনি ও রবিবার ছুটির দিনে মোটামুটি দিল্লীর আনাচে কানাচে ঘুরেছি, এখন মনে হচ্ছে এই বই হাতে ঘুরতে পারলে ছবির মত প্রতিটি জায়গা সম্প্রকে জানতে পারতাম; গল্পের আদলে বিভিন্ন মোঘল বাদশার বিলাসী জীবন, উদ্ভট যৌনাচার, ক্ষমতা নিয়ে বাবা ছেলেকে অন্ধ করে দেয়া , হত্যা , হানাহানির পাশাপাশি নিজামুদ্দীন আওলিয়াপ নানা অলৌকিক কীর্তি বইটা পড়ার আগ্রহ বাড়িয়ে তুলেছে। আর যেগুলোা পড়ছি বা পড়বো তার মধ্যে আছে র এর কাওবয়েরা। বইটির প্রতি আকর্ষন মূলত ভারতীয় গোয়েন্দা সংস্থা র এর প্রতিষ্ঠাতা রমেশ্বর কাও, যিনি দীর্ঘ ২৬ বছর এখানে কাজ করেছেন তারই বিভিন্ন বিষয় পিবি রমনের স্মৃতিকথার পাশাপাশি তৎকালীন পশ্চিমা ও উত্তর পূ্রব এশিয়ার দেশসমূহের সাথে কুটনৈতিক সম্পর্ক, ইন্দিরা গান্ধী, রজিব গান্ধি হ্ত্যাকান্ড, খালিশ্তান সহিংসতা,বাংলাদেশের মুক্তিযুদ্ধ নিয়ে জানা, রাহুল সংকৃত্যায়ন এর ভোলগা থেকে গঙ্গা বহুল আলোচিত একটি বই। বইটি তে প্রাগৈতিহৈসিক ভসগা তট থেকে শুকু করে সদ্যোতন অতীতের ভারতীয় জনজীবনে অবিচ্ছিন্ন ধারায় প্রবাহিত মানব- সভ্যতার ক্রমত্তোরনের ইতিহাস লিখছেন লেখক গল্পের আকারে। পৃষ্ঠা উলটিয়ে দেখলাম তার লেখা বাঙলা দাত বসানো কঠিনই হবে। দেখা যাক কতদূর এগআতে পারি। মহাভারত টা কিনেছিলাম এবারের বই মেলায়। বিশাল কলেবর যেমন এর বিষয়বস্তু ও চরিত্রের তেমনি বইটিও ঝাউস। বাজারে অনেক প্রকাশনা আছে মহাভারতের, আমার কাছে সবজবোধ্য মনে হয়েছে রাজশেখর বসুর এইটা, আর বিশ্বসাহিত্যকেন্দ্রের প্রকাশনাগুলো হাতে নিলেই মন ভাল হয়ে যায়। মহাভারত নিয়ে রবীন্দ্রনাথ লিখেছেন " উহা কোনও ব্যক্তিবিশ্ষের রচিত উতিহাস নহে, ইহা একটি জাতির স্বরচিত স্বাভাবিক ইতিহাস। মহাভারত নিয়ে এডিশনাল এসপি মাশরুফ একটা ওয়েবপেইজই খুলে রেখেছে, মূলত সেখান থেকেই এই বইয়ের প্রতি আগ্রহ জন্মেছে আমার। তুলনামূলক ধর্মতত্ব আমার পছন্দের একটা বিষয়। দ্য অরিজিন অব রিলিজিয়নটা শুরু করলেও ঐ ফেসবুকের যন্ত্রনাত্ই শেষ করতে পারিনি, বইটির মূল রচয়িতা এরিয়ান সান মাইথ লিখেছেন এগারশত বছর পূর্বে, সাদউল্লাহ তার অনুবাদে ধর্মের অর্থ কি, কী তার উৎস , কি তার উদ্দেশ্য তাই ই তুলে ধরতে চেয়েছেন। আমার হাতের কাছে, মানে একেবারে মাথার কাছে থাকে, হুমায়ুন আজাদের রাজনৈতিক প্রবন্ধসমূহ। সময় পেলেই একটু একটু করে পড়ি। আহা কি গদ্য। নাম রাজনৈতিক প্রবন্ধ , কিন্তু শব্দ ও বাক্যের ব্যবহার কবিতাকে হার মানায়, হুমায়ুন আজাদের লেখা পড়ার লময় আমার মনে হয় শব্দগুলো বাক্যগুলে মাথার ভেতরে জোছনার মত গলে গলে পরছে, অদ্ঙূত এক যাদু তাতে কয়েকটি প্রবন্ধ গ্রন্থের সংকলন এটি , নামগুলোাই কেমন আগ্রহ জাগায়, প্রতিক্রিয়াশীলতার দীর্ঘ ছায়ার নীচে, মাতাল তরনী, নরকে অনন্ত ঋতু, জলপাই রঙের অন্ধকার; তীব্র শ্লেষাত্মক বাক্যে প্রচলিত নানা প্রথাকে তাঁর মত করে আর কেউ বোধহয় কখনও আক্রমন করেনি। আর জোছনা, বৃষ্টি, শিশির, হিজলের বন, হেমন্তের ঝরা পাতার বর্ননা পড়তে পড়তে বারবার আপ্লুত হতে চাই বলেই জীবনানন্দ সমগ্রটা কিনেছিলাম অনেক খুজে খুজে, জীবনানন্দের বনলতা সেন বহুল পঠিত, যে কোন সাধারন পাঠকের কাছেই; আরেকটু সিরিয়াস বা কবিতাপ্রেমীদের কাছে আরো অনেক অনেক কবিতা,তবে তার উপন্যাস পড়েছেন এরকম পাঠক বোধহয় খুব বেশী নেই; আমি অবশ্য বিশ্বিবদ্যালয় জীবনের পর খুব একটা উপন্যাস পড়ি নাই, তাই হয়ত জীবনানন্দ সমগ্র হতে উপন্যাসগুলো পড়া হবেনা, তবে পড়তে চাই লা মিজারেবল , কুড়িগ্রামের সংস্কৃতিকর্মী নাহিদ হাসানের বাচ্চা ছেলে সংঘ আমাকে বইটি উপহার দিয়েছিল, উপন্যাসের ব্যাপ্তি বিশাল, লেখক ভিক্টর হুগো বইটি লিখতে সময় নিয়েছেন বিশ বছর, উনবিংশ শতাব্দীর সাম্রাজ্যতন্ত্র ও প্রজাতন্ত্রের অধীনে সমাজের নিচতলার মানুষের সকরুন জীবনের যে চিত্র একেছেন তার সাথে সাথে তৎকালীন রাজনীতি ও ধর্মের সম্পর্কও এই উপন্যাসের মূল উপজীব্য। এতক্ষন বললাম এই বইগুলো পড়তে চাই, দেখা যাক ইচ্ছা কতটুকু বাস্তবায়ন করতে পারি।
গুটি গুটি পায়ে একটি স্বপ্নের বেড়ে ওঠা। গতবছর মহান বিজয় দিবসে কুড়িগ্রাম জেলার ১২৬ জন পুলিশ মুক্তিযোদ্ধাদের জেলা পুলিশের পক্ষ থেকে দেয়া সংবর্ধনায় শুনিয়েছিলাম একটি স্বপ্নের কথা। তাদের মুক্তিযুদ্ধকালীন স্মারক নিয়ে পুলিশ লাইনে একটি সংগ্রহশালা করার ইচ্ছা ব্যক্ত করেছিলাম। বছর গড়িয়ে আবার ডিসেম্বের এল। এ বছর করোনার কারনে বিষয়টা নিয়ে আর আগানো হয়নি, গত মাসে জোরেসোরে শুরু করলাম যতটা পারি; চেষ্টা চলছে এ বছর বিজয় দিবসে শেষ করার, ধীরে ধীরে পরিপূর্নতা পাচ্ছে একটি স্বপ্ন, লাল সবুজ নিয়ে আমার আবেগ।সংগ্রহশালার সাথে থাকবে একটি লাইব্রেরি যেখানে প্রাধান্য পাবে মুক্তিযুদ্ধ বিষয়ক বই, পুলিশ সদস্যরা জানবে তাদের পূর্বপুরুষদের আত্মত্যাগের কথা। কুড়িগ্রাম জেলার বীর পুলিশ মুক্তিযোদ্ধাগন পর্যায়ক্রমে আসছেন তাদের ছবি তোলার জন্য, কোন স্মারক থাকলে তা দেয়ার জন্য। আজ প্রথম দিনে পুলিশ লাইন ক্যাফেটেরিয়ায় ( যা এক সময় ছিল পরিত্যক্ত স্টোররুম) তাদের সাথে কিছু মুহুর্ত কাটালাম। সরকারী কোন বরাদ্দের বাইরে এ ধরনের কাজ করা দূরুহ হলেও, চেষ্টা করছি। লাইব্রেরির আলমারীগুলো কোনমতে তৈরী হয়ে যাবে , এত বই কিভাবে জোগাড় হবে!!!???? সে চিন্তায় আছি।
চাকরীসুত্রে এখন আমার ধরলা, ব্রক্ষ্মপুত্রের পারে কাটলেও পৈত্রিক ঠিকানা পদ্মাপার, নড়িয়া , শরীয়তপুরে।গ্রামের বাড়ী যাইনা গত তিন বছর। আমার জন্মদিন গেল গতকাল, দুই মাস আগে থেকেই ভেবে রেখেছিলাম, ২৭ তারিখ শুক্রবার, জন্মদিনটা গ্রামের বাড়ীতে কাটাবো, বাবা মা আর ছোট ভাইয়ের কবরের কাছে গিয়ে একটু দরুদ পাঠ করবো। পুলিশের চাকরীতে আগেভাগে কিছু প্ল্যান করতে নেই সেটা আবার প্রমান হল, ছুটি নেয়ার আগে আগে জানলাম এ মাসের শেষে ইউনিটে গুরুত্বপূর্ণ কাজ আছে, তাই একটু এগিয়ে ছুটিতে গেলাম ঢাকায়, তবে বাড়ী যাওয়ার ইচ্ছা বাদ দিতে হল। বাড়ীতে যাবার প্রবল ইচ্ছার আরেকটি কারন পদ্মাসেতুর নির্মান কাজের অগ্রগতি চাক্ষুস দর্শন, মাননীয় প্রধানমন্ত্রী যখন সেতু নির্মানস্থলে কাজের ভিত্তিপ্রস্তর স্থাপন করেন তখন দায়িত্ব পালন করতে নারায়নগন্জ থেকে গিয়েছিলাম, মনে আশা আছে উদ্বোধনেরও সাক্ষী হবার; আর আল্লাহ চাইলে এই সেতু দিয়েই গ্রামের বাড়ীতে যাবার। কবে যে যাবো।।।
গতকাল বনানীর রাস্তা ধরে যাচ্ছিলাম, বন্ধুর গাড়ীতে, হঠাৎ পাশে এক বাইক আরোহীর দিকে চোখ পরল; তার পোশাক, হাটুতে নি ক্যাপ, হেলমেট সব দেখে মনে হল সে বাইক চালানোর ক্ষেত্রে অনেক সতর্ক, সবকিছুতেই একটা স্মার্টনেস আছে, ভাবছিলাম পুলিশের কেউ কিনা? পরক্ষনেই পেছনে ঝোলানো বাড়তি একটা হেলমেট ও দেখতে পেলাম, পুলিশ লেখা; একটা ছোট ব্যাগ ও আছে সাথে, আমি অনুমান করছি ডিউটি শেষে কোন সার্জেন্ট ইউনিফর্ম চেঞ্জ করে বাড়ী ফিরছিলেন, ইউনিফর্ম নেই বলে পুলিশ লেখা হেলমেটটা ব্যবহার করেননি।গাড়ী একেবারে পাশাপাশি পেলে তার সাথে একটু কথা বলার ইচ্ছা ছিল, হল না সেটা। পুলিশ বদলাবে এভাবেই। ধন্যবাদ ও শুভেচ্ছা নাম না জানা সেই সহকর্মীকে।
সকল স্বীকৃতিই আনন্দের। সকল কৃতিত্ব আমার টিমমেটদের, কুড়িগ্রাম জেলা পুলিশের ১২৪৪ সদস্যর।
কাঞ্চনজঙ্ঘা নিয়ে ইদানিং ফেসবুকে একটা হাইপ দেখা গেল, আমরা ফেসবুকবাসী কিছুদিন আর কোন ইস্যু না পেয়ে প্রকৃতির এই বিস্ময়কর অবদানকে নিয়েও পক্ষে, বিপক্ষে মাঠ ( ফেসবুকের টাইমলাইন)গরম রাখলাম; কেউ বললেন তিনি বা তারা পঞ্চগড় থেকে স্পষ্ট দেখেছেন, কেউ বললেন কোনদিনও দেখা যায়নি, কেউ ট্রল করে ঢাকা শহরের ছাদে উঠলেন দেখতে।জিনিসগুলো খুব মনোযোগ দিয়ে পড়িনি যদিও ,জাস্ট স্ক্রল করার সময় চোখে পরেছিল; ইদানিং ফেসবুকে কম থাকায় দেখাও হয়না , লেখাও হয়না। তবে এই অল্প দেখাতেও মনে হল পাহাড় নিয়ে কিছু লেখি, সময় পাইনা, তাই অবসর সময়ে যেটা সাধারনত রাত ১২ টার পর নোটে একটু একটু করে লিখে পরে পোস্ট করব। পাহাড় আর সমূদ্রের প্রতি মানুষের যে ভালবাসা বা আকর্ষন তা বোধহয় অসীমের কাছে বা বিশালত্বের কাছে নিজের ক্ষূদ্রতা উপলব্ধি করেই হয়।আমি পাহাড় কবে প্রথম দেখি? স্মৃতির পাতা হাতড়ে যতদূর মনে পরছে বিশ্ববিদ্যালয় জীবনে ডিপার্টমেন্ট থেকে কক্সবাজার গেলাম, কক্সবাজারের পথে কিছু ছোটখাট টিলা দেখা যায়, সেগুলোকে অনেকে পাহাড় বলার চেস্টা করেন, সেটাই প্রথম পাহাড়ের সাথে দেখা। এরপর দেখা হওয়ার সূযোগ থাকলেও দেখা হয়নি, যে পাহাড় নিয়ে লেখা শুরু করেছিলাম সেই কাঞ্চনজঙ্ঘা।২০০৬ এ পুলিশ একাডেমি তে মৌলিক প্রশিক্ষন শেষে বাস্তব প্রশিক্ষনের জন্য আমার পোস্টিং হয় পঞ্চগড়ে, তাও তেতুলিয়া থানায়। যে কক্ষে আমি থাকতাম তার জানালা খুলতেই এক চিলতে মরা নদী, ওপারে ভারত; আমি সেখানে যাই এপ্রিলে, বিয়ের দুই দিন পর; একা একা বিরহী মনে নদী দেখি, ঝুম বর্ষা দেখি, দেখতে দেখতে তিন মাস কেটেও যায়,ঐ সময়ে আর পাহাডের দেখা পাইনি, শীতের শেষে হলে হয়তো দেখা হয়ে যেত। পরেব বার শুধু দুর থেকে দেখা নয় একেবারে পাহাড়ে গিয়ে রীতিমত প্রশিক্ষনের কসরত করতে হয়েছিল ২০০৭ এ। বিএমএ প্রশিক্ষনে ১৫ দিন মিলিটারী একাডেমি, চট্টগ্রামে থাকাকালীন একটা অংশ ছিল বান্দরবনের পাহাড়ে চড়ার কসরত; আমাদের গন্তব্য চিম্বুকের একটা আর্মি ক্যামেপ থেকে ৫-৬ কিমি দূরে আরেকটা ক্যাম্প , সম্ভবত টাইগার হিল নামে; ১০-১২ জনের দলে ভাগ হয়ে আমরা পায়ে হেটে পাহাড় থেকে নিচে নেমে আসি, তাল সামলানোর জন্য সবার হাতে ছোট বাশের লাঠি, পাহাড়ে ওঠা নয়, নামতেই সময় লেগেছিল ৩ ঘন্টা; ক্যানভাসের বুট আর খাকি ইউনিফরম পরা সকলে, পুলিশ ক্যাডারের সদস্যরা সারদার কঠিন প্রশিক্ষনের কারনে এই কষ্ট সহ্য করতে পারলেও অন্য ক্যাডারের এক সহকর্মী একেবারে মাটিতে বসে পরলেন, আর হাটতে পারবেননা জানিয়ে দিলেন, তাকে নিয়ে বিপদে পরে গেলাম, হেটে যাবেন সেই উপায় নেই, কি আর করা, ঘন্টাখানেক অপেক্ষা করে তিনি একটু ধাতস্থ হলে তারপরা চলা শুরু করলাম; ক্যাম্পে যখন পৌছলাম তখন অনেকেরই অনভ্যস্ক পা ফুলে ঢোল, কাপড় চেন্জ করে ক্যান্পেরকুয়া থেকে তোলা পানির স্পর্শ মনে হল হিমশীতল, সারাদিনের ক্লান্তি যেন নিমিষেই উধাও, গোসল সেরে নিচু সিলিংয়ের টিনের ঘরে পাতা খাটিয়াতে গা এলিয়ে দিতে যেন রাজ্যের ঘুম চোখে নেমে এল। সত্যিকার অর্থে পাহাড়ের সাথে অনেক দিন কাটাই, এক অর্থে বসবাস করি ২০০৯-১০ সনে হাইতিতে জাতিসংঘ শান্তি মিশনে থাকাকালীন। আমাদের ক্যাম্প, যেটা টানা তিন মাস কাজ করে তিলতিল করে গড়ে তুলেছিলাম আমরা ,ছিল রাজধানী পোার্ট অব প্রিন্সের আমেরিকান দুতাবাসের পাশেই, আমেরিকানদের সুরম্য অট্টালিকা পার হলেই ব্যানএফপিইউ র সারি সারি তাবু টানানো ক্যাম্প, যেখানে থাকতাম ১৬০ জন পুলিশ সদস্য। আমার এখনও চোখে ভাসে সন্ধ্যা নামতেই ক্যাম্প থেকে ১০-১২ কিমি দুরের পাহাড়ের গায়ে তারার মত ফুটতে শুরু করত বাতি, হলুদ রংয়ের জোনাকির মত জ্বলতে থাকা বাতির মাঝে মাঝে লাল রংয়ের বাতিগুলো সেখানকার নাইটক্লাবগুলোর, ক্যাম্পে থাকা দোভাষীদের কাছ থেকে জেনেছিলাম; কখনও মাঝরাতে ঘুম ভেঙ্গে গেলে কোনটা আকাশের নক্ষত্র আর কোনটা কৃত্রিম আলো বুঝতে একটু সময় লাগত; পাহাড়ের ঐ অংশটা হাইতির সবচেয়ে অভিজাত এলাকা পেশনভিল, সেখানকার অধিকাংশ বাসিন্দা আমেরিকা বা কানাডা প্রবাসী, ঐ সকল দেশে যখন জাকিয়ে শীত পরে তখন গরীব হাইতিতে তাদের বিলাসবহুল ভিলাগুলোতে উইন্টার উপভোগ করতে আসেন। পোর্ট অব প্রিন্সের সবচেয়ে উচু জায়গা কেনসকফ; ভুমি থেকে ১৪৫৫ মিটার খাড়া হয়ে উঠে গেছে প্রবল বিক্রমে, আমরা মাঝেমধ্যেই অবসর পেলে সেখানে যেতাম, আমাদের দেশে যেমন সবাই দলবেধে সাজেক যায়, হাইতিতে তেমনি অনেকেরই গন্তব্য কেনসকফ, যেখানে আমি জীবনে প্রথম নিজের মাথার উপরে মেঘের ছোয়া পাই, মেঘের ছোয়া আর ঘন কুয়াশার ছোয়ার মধ্যে পার্থক্য করা কঠিন। বিভিন্ন সময়ে হাইতির পাহাড়ি রাস্তা ধরে যেতে হয়েছে অফিসিয়াল কাজেই; বিপদজনক আকাবাকা পাহাড়ী পথের রাস্তাগুলো চমৎকার মসৃন, কোথায়ও উচুনিচু বা ভাঙ্গাচোরা নেই, আমাদের পুলিশের ড্রাইভাররা নিপুন দক্ষতায় অনায়াসে পারি দিত সেই পথ, মাঝেমধ্যে গাড়ীর ব্রেকসু ন্স্ট হত শুধুমাত্র সঠিক গিয়ারে গাড়ী না চালানোর কারনে। হাইতির নাম না জানা পাহাড়ের স্মৃতিগুলো এখনও তাজা । লিখতে লিখতে মনে হচ্ছে আরে পাহাড় নিয়ে তো আমার স্মৃতি কম না, পাহাড় বা সমূদ্র নিয়ে প্রীতি থেকে সুনীল পাহাড় কিনতে চেয়েছিলেন আর জীবনানন্দের কবিতায় ঘুরেফিরে পাহাড় এসেছে বারবার, তবে পাহাড় নিয়ে রোমান্টিকতা শুধু আমাদেরই না, বিদেশীদেরও, বরংচ তাদের দেশগুলো যেন পাহাড় দিয়ে সাজানো। ২০১৮ তে অস্ট্রেলিয়ার ব্রিসবেন গিয়েছিলাম ১৫ দিনের জন্য, সেখানে আশেপাশে দেখার মত জায়গা কোথায় পাওয়া যায় খুজছিলাম, স্কুল বন্ধু ইমতিয়াজ জায়গা ঠিক করে ফেলল, সদলবলে ওর সাথে আমরা গেলাম Mount Coo-tah, পাহাড়চূড়া টা সুন্দর করে সাজানো, দুরের আলো ঝলমলে শহর দেখার জন্য অবজারভেটরীতে টেলিস্কোপ রাখা, পাশেই রেস্টুরেন্টে বাহারী খাবার; দলে দলে লোক আসছে পরিবারসহ সন্ধ্যাটা কাটাতে; আ বছরেই আবার স্পেনের মাদ্রিদে পুরাতন শহর টলেডো দেখার সূযোগ হয়েছিল, পুরো শহরটাই পাহাড় কেটে করা, রাস্তাগুলো উচুনিচু, বিশাল সব রাজকীয় প্রাসাদ, পুরাতন গীর্জা ,পুরো এলাকাটাই পর্যটকদের জন্য বিশেষ আকর্ষন।তুরস্কে গিয়ে ভূমধ্যসাগরের তীরে আনাতালিয়ার নীল সমুদ্রে বিলীন হয়ে যাওয়া নীল Taurus পাহাড়ের সারি মন খারাপ করে দিয়েছিল সকল সৌন্দর্য কেন এদের দেশে এই ভেবে। পাহাড় নিয়ে গল্প দেখি ফুরাবার নয়, ২০১৯ এ সদলবলে সারিম কনা সহ আমরা গিয়েছিলাম খাগড়াছড়ি, সাজেক, বান্দরবন হয়ে কক্সবাজার; আমাদের দেশের পাহাড়ী পথের পরতে পরতে যেন বিস্ময় লুকিয়ে আছে, রাস্তাগুলোও অজগরের পেটের মতই মসৃন ও সর্পিল; ঐ রাস্তা ধরে চান্দের গাড়ীতে চড়ে পাহাড়ী বাতাস কেটে এগিয়ে চলার মধ্যে যে মাদকতা তা পাইনা অনেক দিন, এর আগেও পাহাড়ী পথে চলতে গিয়ে দেখেছি লাল, নীল, বেগুনী রঙের ছোট ছোট ফুল, আমি জানতাম এগুলো বুনো চোতরা পাতার ফুল, পরে কনার কাছ থেকে নাম জানি লেনটিলা; থোকা থোকা বিস্ময় হয়ে ফুটে আছে পাহাড়ের গায়ে ; এ জীবনে সবচেয়ে অভিভুত হয়ে পাহাড় দেখেছি সর্বশেষ গত বছর, সরকারী সফরে মেঘালয় গিয়ে; কুড়িগ্রামের চিলমারী ঘাট থেকে শীতের এই সময়ে দূরের নীলচে পাহাড় নজরে পরে, পাহাড়গুলো মেঘালয়ের তুরা রাজ্যে; ঐ পাহাড়ে যাওয়ার যে সুযোগ হবে তা ভাবনায় আসেনি একবারেও, ভারতে সরকারী সফর হওয়ায় সে সূযোগটা পেয়ে গেলাম গত বছর ; সিলেট তামাবিল থেকে যাত্রা করার পর শুধু বিস্ময়; মেঘে ঢাকা পথ পারি দিয়ে যে দক্ষতায় চালকরা গাড়ীগুলো চালায় সেটাও আরেক বিস্ময়।সিলেটের জাফলং আমি গিয়েছি সম্ভবত দুই বা তিনবার। যখনই পিয়াইন নদীর স্বচ্ছ পানিতে নৌকায় চড়েছি চোখ চলে দেছে একটু দূরেই ঝুলন্ত ব্রীজের উপর। বারীবীর আফসোস করেছি কেন সেটা আমাদের দেশের অংশ না। মনে মনে চেয়েছি আহা যদি একদিন যেতে পারতাম।জাফলং গিয়েছি মোটামুটি দশ বছর আগে।আলহামদুলিল্লাহ দশ বছর পর সেই তামাবিল এ বাংলাদেশ এর ৫২ জন সদস্যর ইমিগ্রেশন শেষ করতে ঘন্টা দেড়েক লেগে গেল। যাত্রা শুরুতে তেমন আহামরি কিছু মনে হয়নি, আধা ঘন্টা যেতেই সেই ঝুলন্ত ব্রিজে উঠে জাফলংকে দেখলাম অন্যরুপে , গাড়ীর গতির কারনে ভালো করে দেখতে না পারলেও দেশের অপর প্রান্ত থেকে জাফলংয়ের সে আরেক রুপ। এদিকে গাড়ী যত এগুচ্ছে পাহাড় তত খাড়া হচ্ছে, কমছে তাপমাত্রা। ডাউকি ছাড়িয়ে আমরা শিলংয়ের দিকে এগুচ্ছি। পথে পাহাড়ী রাস্তায় খাসিয়া নারী পুরুষ কেউ পিঠে বোঝা নিয়ে , কেউ গাছ কাটার বড় ছুরি কোমরে ঝুলিয়ে হেটে চলেছে।দেড় ঘন্টা পার হলে বোঝা গেল কেন এ রাজ্যের নাম মেঘালয় বা মেঘের রাজ্য। ততক্ষনে গাড়ীর এসি বন্ধ করে দেয়া হয়েছে, খোলা জানালা দিয়ে মেঘ স্পর্শ করছে সকলকে, হিমহিম ঠান্ডা, আকাবাকা পথে গাড়ী ছুটে চলেছে একই গতিতে। পথ যত এগুচ্ছে মেঘ আর পাথুরে পাহাড় যেন পাল্লা দিয়ে বাড়ছে। মাঝে মাঝে পাহাড়ের কান্না হয়ে বয়ে চলা ঝর্নার চকিত চাহনী অথবা ছোট ছোট ছড়ার দেখা মেলে। পাহাড়ী রাস্তায় ছোট ছোট ছেলেমেয়েরা সোয়েটার গায়ে স্কুলে যাচ্ছে, বোঝা গেল পাহাড়ের এত উচুতে সারা বছরই তাদের গরম কাপড় ব্যবহার করতে হয়। পথে ছোট ছোট পাহাড়ী গ্রাম, বাড়ীগুলো একই ধাচের, কেউ কাপড় শুকাচ্ছে, পুরুষেরা দোকানের ঝাপ খুলে আড্ডা দিচ্ছে, যে কোন ফটোগ্রাফারের জন্য দারুন সাবজেক্ট। সাড়ে তিন ঘন্টার জার্নি শেষে যখন শিলং পৌছলাম তখন বুঝতে পারলাম কেন শিলংকে স্কটল্যান্ড অব ইস্ট বলে। যে কাঞ্চনজংঘা নিয়ে শুরু করেছিলাম, তা দেখতে তেতুলিয়া যাবো ভেবেছিলাম, ব্যস্ততায় আর হয়ে উঠলো না, তাই কয়েকদিন ধরে ঘুরেফিরে ইউটিউবে শুনছি অঞ্জন এর সেই মিস্টি সুরে কাঞ্চনজংঘা। 
আমাদের পরিবারের প্রথম সন্তান, ফুটবল ফ্রিক, শখের মডেল, ফুডি( যদিও সকল সময় ডায়েটেই থাকে) প্রিয় ভাগ্নে  স্বচ্ছর জন্মদিনে অনেক অনেক শুভেচ্ছা। বাবা মায়ের মনের আশা পূরন করো। পাশাপাশি সারিমের নয়ন মনি আমাদের আরেক বাচ্চা সাবিতেরও জন্মদিন একই দিনে। শুভ জন্মদিন সাবিত( ফেসবুক একাউন্ট না থাকায় ট্যাগ করা গেল না😂😂😂)
পুলিশের চাকরীর একটা আকর্ষনীয় দিক হল ঘুরেফিরে সিনিয়রদের সাথে বিভিন্ন কাজে দেখা হয়ে যাওয়া।প্রতি বছরের শেষের দিক বিভাগীয় পদোন্নতি পরীক্ষা কমিটির সদস্য হিসেবে অনেককেই কাজ করতে হয়। মান্যবর আইজিপি স্যারের অনন্য উদ্যোগ সারা দেশে কেন্দ্রীয়ভাবে পরীক্ষা গ্রহন। আমি বিশ্বাস করি বাংলাদেশ পুলিশে প্রচলিত এই পরীক্ষা পদ্ধতি দেশের সকল বিভাগের ক্ষেত্রে প্রয়োগ করলে অনিয়মের কোন সূযোগ থাকবেনা। এবারের পরীক্ষাগুলো হচ্ছে দেশের বিভিন্ন পুলিশ ট্রেনিং সেন্টারে। আমি রংপুর রেন্জের ছয় সদস্য বিশিষ্ট পরীক্ষা কমিটির একজন সদস্য। সভাপতি জিআইজি এসপিবিএন জনাব গোলাম কিবরিয়া স্যার, সদস্য সচিব অতিরিক্ত ডিআইজি রংপুর পিটিসি জনাব আবুল কালাম আজাদ। সদস্য হিসেবে পুলিশ হেকো এর দুই জন এআইজি এবং এসপি গাইবান্ধা। গত মাসে তিনটি পরীক্ষা হয়ে গেছে, পুহেকো থেকে পরীক্ষার একদিন আগে প্রশ্নপত্র আনা, পরীক্ষা শুরুর ঘন্টা দুয়েক আগে সে প্রশ্ন বোর্ডের সকলের সামনে খুলে ফটোকপি করা, পরীক্ষা কেন্দ্রে প্রেরন, পরীক্ষা গ্রহন শেষে খাতা কোডিং করে ঐ রাতেই একজন এডিশনাল এসপি দিয়ে পুহেকো এ পৌছানো, পুহেকো কমিটি কর্তৃক উত্তরপত্র মূল্যায়ন শেষে টেবুলেশনের যে প্রক্রিয়া তাতে অনিয়ম করার সূযোাগ নেই একেবারেই। মেধা ও যোগ্যতাই পদোন্নতির একমাত্র ভিত্তি নিশ্চিত করতে সকল বিভাগেই এর বাস্তবায়ন জরুরী। যে কথা গিয়ে শুরু করেছিলাম সিনিয়র স্যারদের সাথে দেখা হওয়ার বিষয়টি। প্রথমত বর্তমান সভাপতি স্যার আমার মনিপুর স্কুলের অগ্রজ, সেটা জানলাম এবার, চাকরী দিবনের শুরুতে স্যারের অধীনে কাজ করেছি এসি ডিবি হিসেবে, স্যার পুলিশ সুপার ময়মনসিংহ থাকাকালীন তার অধীনে অতিরিক্ত পুলিশ সুপার, শেরপুর হিসেবে আরেকটি পরীক্ষা কমিটিতে ছিলাম আর অতিরিক্ত ডিআইজি আজাদ স্যার পুলিশ একাডেমীতে আমাদের কোর্স কো-অর্ডিনেটর , পরে প্রবেশনার হিসেবে কাজ করেছি পন্চগড়ে, সেখানে তিন মাসে অনেক স্মৃতি স্যারের সাথে। আজ রংপুরে পরীক্ষা পূর্ববর্তী ব্রিফিংয়ে স্যার ও সহকর্মীদের সাথে।
মাননীয় প্রধানমন্ত্রীর নেতৃত্বে এগোচ্ছে প্রিয় স্বদেশ। মান্যবর আইজিপি স্যারের নেতৃত্বে জনতার হচ্ছে বাংলাদেশ পুলিশ।
পুঁজিবাদের সবচেয়ে বড় ঈশ্বর টাকা( ডলার)। যিনি তা দিতে পারবেন আমেরিকানরা তাকেই জয়ী করবে।
গতকাল একটি মামলার তদন্ত তদারকিতে গিয়েছিলাম কচাকাটা থানা এলাকায়। সদর থেকে ৭০ কিমি পথ, মামলার ঘটনাস্থল পরিদর্শন ও সাক্ষীদের বক্তব্য শোনা শেষে থানায় রওনা দিলাম, চলতে চলতে পথের পাশে দেখি সারি সারি জোনাকির মত ফুটে আছে কচুরিপানার ফুল, ছোট একটি ছেলে পানি থেকে পানা তুলছিল, ড্রাইভার জিয়া কে থামতে বলতে বলতে কিছুটা এগিয়ে গেল, সেখানেই নেমে পেছনে হাটলাম; ছেলেটা তখন চলে যাচ্ছিল, ওকে বললাম একটু ফুলগুলোর মাঝখানে দাড়াও, ফুলের সাথে ও থাকায় ছবিটা পরিপূর্ণ হয়েছে।
“মুজিববর্ষের মূলমন্ত্র-কমিউনিটি পুলিশিং সর্বত্র” এই প্রতিপাদ্যকে সামনে নিয়ে কুড়িগ্রাম পুলিশ লাইন্সে পালিত হল কমিউনিটি পুলিশিং ডে ২০২০। পুলিশের সাথে জনগণের সম্পৃক্ততা বৃদ্ধির জন্য কমিউনিটি পুলিশিং বিশেষ ভূমিকা পালন করে আসছে। এর ধারাবাহিকতায় কমিউনিটি পুলিশিং এর কার্যক্রমকে আরো বেগবান ও গতিশীল করার জন্য প্রতি বছর অক্টোবর মাসের শেষ শনিবার “কমিউনিটি পুলিশিং ডে” পালিত হয়ে আসছে। জাতির পিতা বঙ্গবন্ধু শেখ মুজিবুর রহমানের জন্মশতবার্ষিকী উপলক্ষ্যে বাংলাদেশ পুলিশের সকল ইউনিটের ন্যায় কুড়িগ্রাম জেলা পুলিশও শনিবার (৩১ অক্টোবর) “কমিউনিটি পুলিশিং ডে-২০২০" পালন করেছে। দিবসটি উপলক্ষ্যে অদ্য সকালে জেলা পুলিশ, কুড়িগ্রামের আয়োজনে পুলিশ লাইন্স মাঠে আলোচনা সভা অনুষ্ঠিত হয়। উক্ত সভায় সভাপতিত্ব করেন পুলিশ সুপার, কুড়িগ্রাম জনাব মোহাম্মদ মহিবুল ইসলাম খান বিপিএম। সভায় উপস্থিত ছিলেন কুড়িগ্রাম-২ আসনের সাংসদ আলহাজ্ব জনাব মোহাম্মদ পনির উদ্দিন আহমেদ আহবায়ক জেলা কমিউনিটি পুলিশিং, জেলা আওয়ামী লীগের সাধারণ সম্পাদক জনাব আমান উদ্দিন আহমেদ মঞ্জু,আহবায়ক কমিউনিটি পুলিশিং ১ নং কাঁঠাল বাড়ি ইউনিয়ন, বীর মুক্তিযোদ্ধা জনাব মো;শওকত আলী বীর বিক্রম,উপজেলা চেয়ারম্যান চিলমারী,জনাব মতলুবর রহমান খান,আহবায়ক জেলা কমিউনিটি পুলিশিং,জনাব এস এম আব্রাহাম লিংকন, পিপি সদর কোর্ট কুড়িগ্রাম, এস এম হারুন ওর রশিদ লাল, সমাজ সেবক সলিডারিটি কুড়িগ্রাম, অ্যাডভোকেট আহসান হাবিব নিলু,সভাপতি প্রেসক্লাব কুড়িগ্রাম, জনাব সিরাজুল ইসলাম টুকু,জেলা মুক্তিযোদ্ধা কুড়িগ্রাম, জনাব নূর বকত, অধ্যক্ষ আলিয়া মাদ্রাসা কুড়িগ্রাম, জনাব মির্জা নাসিম উদ্দিন, উপাধ্যক্ষ সরকারি কলেজ কুড়িগ্রাম, জনাব রাশেদুজ্জামান বাবু,সদস্য সচিব জেলা কমিউনিটি পুলিশিং কুড়িগ্রাম, জনাব সাঈদ হাসান লোবান,জেলা ক্রিড়া সাধারণ সম্পাদক, জনাব,এ কে এম সামিউল হক,সদস্য জেলা কমিউনিটি পুলিশিং, জনাব আনোয়ার মন্ডল, বিভাগীয় প্রধান রসায়ন সরকারি মহিলা কলেজ কুড়িগ্রাম। এছাড়াও অফিসার ইনচার্জ সকল থানা ও জেলা পুলিশের উর্ধতন কর্মকর্তাগ এবং স্থানীয় গণ্যমান্য ব্যক্তিবর্গ অংশগ্রহণ করেন। সভায় পুলিশ এবং জনগণের সম্পর্ক উন্নয়নের মাধ্যমে বিভিন্ন সামাজিক অপরাধ- ধর্ষণ, নারী ও শিশু নির্যাতন, জঙ্গি, মাদক, এসিড নিক্ষেপ, শিশু অপহরণ, নারী ও শিশু পাচার, বাল্য বিবাহ, ইভটিজিং এবং সন্ত্রাস দমন ও প্রতিরোধে গণসচেতনতা বৃদ্ধির উপর গুরুত্বারোপ করে। কার্যকরী কমিউনিটি পুলিশিং এর মাধ্যমে পুলিশ ও জনতার মাঝে দূরত্ব কমিয়ে কিভাবে জনবান্ধব পুলিশিং নিশ্চিত করা যায় সে বিষয়েও অলোকপাত করা হয়। 
কুড়িগ্রামে শীতের আগমনী বার্তা বইছে। সহজ সরল প্রকৃতির মত সহজ সরল প্রিয় মানুষগুলো ভাল থাকুক সকল দ্রোহ থেকে, সাম্প্রদায়িকতার বিষবাস্প থেকে, অতিমারীর ছোবল থেকে, প্রকৃতির রূদ্র রুপ থেকে। এক বছর আগে লেখা।
সারিম কত ছোট ছিল। ছোট থেকেই ছবি ও ভিডিওর প্রতি তার অনাগ্রহের কারনটা কি জানি না, এখনও আমি ছবি তুলতে চাইলে বা কিছু ভিডিও করলে বলে ফেসবুকে দিবা না।
আপনার বন্ধু কে বা কারা? জীবনের নানা বাকে অনেকেই বন্ধু হয়ে আসবে, তবে টিকে যাবে অল্প কয়েকজন, যারা অবশ্যই আপনার মত করে ভাবে, চলে ও করে। ধন্যবাদ বন্ধু আবদুল হাসিব কে কুড়িগ্রামের হরিজন সম্প্রদায়ের ৬৬ জন শিশুর জন্য পূজার উপহার নতুন পোশাক দেয়ার জন্য। ওদের মুখের হাসির দাম অনেক, যা কেনা যায়না কোনকিছুর বিনিময়ে
আজ সকাল থেকে পুলিশ লাইন মাঠে ব্যস্ত প্যারেড পরীক্ষা নিয়ে , সকালে শুরু করে মাঠের কাজ শেষ করতে করতে ৩-৩০। পেটের ভেতর ছুচো ডাকছে; এডিশনাল এসপি কল্লোল বলল টেবুলেশনের বাকি কাজ করতে বিশ মিনিট লাগবে, তারপর লান্চ করি, সায় দিলাম। কিসের কি?!!!! টানা দুই ঘন্টা লাগল। তখনও দুপুরের খানা পেটে পরেনি, রুম থেকে বের হতেই দেখি সাইকেলে সারিম ; এতক্ষন তার বৈকালিক চক্কর দিচ্ছিল , কাতের বেলা আরেক পালা আসে সে; বলল সেও বাসায় যাবে। বাপ ব্যাটা একসাথে বাড়ী ফেরা; পাশাপাশি।
মাননীয় আইজিপি স্যারের নির্দেশনায় সারা দেশের ন্যায় কুড়িগ্রাম  জেলা পুলিশের  ৭৮ টি বিটে ধর্ষন ও নারী নির্যাতন বিরোধী সমাবেশ অনুষ্ঠিত হচ্ছে। সকল বিটের ফেসবুক পেইজ থেকে উক্ত অনুষ্ঠান সরাসরি সম্প্রচারিত হচ্ছে।
জুয়েল চলে যাওয়ার চার বছর আজ। সকাল থেকে সন্ধ্যা অফিসিয়াল কাজের ফাকে একটু স্থির হয়ে বসে শান্তিতে ভাইয়ের মুখখানা মনে করার ফুসরত মেলেনি, সময় বা ব্যস্ততা কি এত দ্রুত সব ভুলিয়ে দেয়? না তা নয়, অক্টোবরের ১৫ তারিখটাই না, বছরের ৩৬৫ দিনই আমরা আমাদের ছোট ভাইয়ের মুখটা মনে করি, হয়ত অতি গোপনে দীর্ঘ নিঃশ্বাসে। ২০১৬ জীবনে দ্বিতীয় বারের মত বিদেশে কোন প্রশিক্ষনে যাওয়ার সূযোাগ পেলাম, যাওয়ার আগের দিনই শেষ দেখা, খালার বাসীয় এক দাওয়াতে, কিডনীর ডায়ালাইসিস চলছিল ওর বছর খানেক যাবত; শরীর একেবারেই রুগ্ন ও দু্র্বল হয়ে পরেছে, তবে মনের জার অসাধারন; বিদায় নেয়ার সময় ভাবতেই পারিনি এ দেখা শেষ দেখা আমাদের। সাত দিন পর ১৩ অক্টোবর হঠাৎ করে স্ট্রোক করে লাইফ সাপোর্টে চলে যায় ও, আমার জীবনের সবচেয়ে দুঃসহ দীর্ঘতম রাত বোধহয় সেটা। দেশে কনা , বড়আপা আমার বন্ধু , কলিগরা তাকে নিয়ে হাসপাতালে দৌড়াদৌড়ি করছে, আর আমি জাপানের ফাইভ স্টারের হোটেলের নরম আরামদায়ক বিছানায় নির্ঘুম ছটফট করছি: পরের দিন জাইকা সেন্টারে গিয়ে আমার সমস্যার কথা বলে বললাম আমাকে দেশে যেতে হবে, ট্রেনিং শেষ হতে তখনও সাত দিন; কি আশ্চর্য এক সিস্টেমেটিক জাতি জাপানীরা, ক্লাস শেষ হয় ৫ টায়, তার আগেই আমার ফেরার ফ্লাইটের টিকেট, প্রশিক্ষন থেকে ছাড়পত্র রেডি এক ডেস্ক থেকেই; অন্য কোন দেশ হলে এটা আদৌ সম্ভব হত কিনা তা আজও ভাবি। পরের দিন খুব ভোরে পাচটায় নারিতা এয়ারপোর্টে নেয়ার জন্য গাড়ী আসল কাটায় কাটায় পাচটায় , রাতের সিনজুকুর ঝলমলে চেহারা দেখেছি সাতদিন , সকালের শান্ত রুপের সাথে দেখলাম কাজ পাগল জাপানীদের ট্রেন ধরার তাড়া, এসবের কিছুই আমার মনোযোগ টানছিল না, ছেড়া তুলার মত ভাবনাগুলো টুকরো টুকরো হয়ে যাচ্ছিল।শুধু আল্লাহর কাছে ভাইয়ের জীবনটা ফিরে পাওয়ার আকুতি। পুরোটা পথ প্লেনের সিটে স্থবির হয়ে বসে থাকা আর ফেতরে ভতেরে গুমরে নরা ছাড়া কিছুই করার ছিলনা, মালয়েশিয়ায় ট্রানজিটে এসে এয়ারপোর্টের ওয়াইফাই তে বাসায় কথা বললাম তখনও তারা আমাকে মিথ্যা প্রবোধ দিচ্ছে, বাঙ্গালীর চিরাচরিত দুর্বলতা প্রিয়জনের দুঃসংবাদ লুকানোর চেষ্টা করে; হঠাৎ ফেসবুকে চোখে পরল ওর এক বন্ধুর স্ট্যাটাস জুয়েল আর নেই।পুরোএয়ারপোর্ট আমার সামনে ঝাপসা হয়ে উঠল, চোখের পানি লুকাতে বাথরুমে চলে গেলাম, আমার মনের কোনে তখন শত শত স্মৃতি; খুব ছোটবেলায় বরিশাল বিএম কলেজ নাঠে খেলতে গিয়ে জুয়েলের মাথায় সাইকেল পরে মাথা ফেটে যায়; সারদায় বড় আপা সহ আমাকে দেখতে যাওয়া , ক্লাস নাইনে পড়াকালীন একবার হারিয়ে যায়, তখন খুজে পেলেও চিরকালের জন্য হারালাম আমাদের ভাইকে। বছর ঘুরে ১৫ অক্টোবর আসে যায়, জুয়েলের স্মৃতি ঘিরে খাকে সারাবছর, জায়নামাজে, একাকী ঘুমের ঘোরে মনের ভেতর যে হাহাকার তা বয়ে চলেছি এখনও।আসলে ওর চলে যাওয়া আমার জীবনবোধ বদলে দিয়েছে অনেকখানি, জাগতিক বিষয়াদি নিয়ে আমার ভাবনা খুব কমই আবর্তিত হয়। আল্লাহ তোকে বেহেশতবাসী করুক। 
কয়েকদিন আগে একজনের ননক্যাডার পদে চাকরীর জন্য ভেরিফিকেশন করে দেখা গেল তিনি একটি মামলার আসামী, অন্যের হয়ে বিশ্ববিদ্যালয়ে ভূয়া পরীক্ষা দিয়ে ধরা পরেছিলেন। মামলায় চার্জশীটভুক্ত। তবে আদালত তাকে খালাস দেয় শুধুমাত্র মামলার ধারাটি ভুল হওয়ার আইনের মারপ্যাচে( মামলা করা হয়েছিল পাবলিক পরীক্ষা আইনে, ভর্তি পরীক্ষা পাবলিক পরীক্ষা নয়, তবে তিনি যে অন্যর হয়ে পরীক্ষা দিয়েছেন সেটা প্রমানিত) যে ব্যক্তি অন্যর হয়ে পরীক্ষা দেয় শিক্ষকতার মত মহান সেশায় তাকে নিয়োজিত করা সমীচিন নয় বলে আমি মনে করি, নানা দিক থেকে নানা তদবির আসতে থাকে, সকল তথ্য সংযোজন করে বিধি মোতাবেক ব্যবস্থা নেয়ার কথা বলি।কর্তৃপক্ষই চূড়ান্ত সিদ্ধান্ত নিবেন। এই ব্যক্তির চাকরী না হলে নিশ্চয়ই পুলিশকেই শাপ শাপান্ত করবেন আজীবন, নিজের অপরাধ বেমালুম গিলে খেয়ে বসে থাকবেন।
স্যারের সাথে একই ক্যাম্পাসে( ডিবি, ডিএমপি) কয়েক বছর চাকরী করলেও খুব একটা কাছে আসার সূযোগ হয়নি, আমি এসি ডিবি দক্ষিন ছিলাম, স্যার উত্তরের ডিসির দায়িত্বে ছিলেন। দীর্ঘকায় মানুষটির মনটিও যে বড় ও জুনিয়রদের প্রতি ভালবাসায় পুর্ন সেটা টের পাই নারায়নগন্জে এডিশনাল এসপি থাকাকালীন, স্যার ঢাকা রেন্জে তখন; এরপর মাঝেমাঝেই দেখা হয়েছে সিটিটিসি অফিসে; তারপর স্যার কমিশনারের দায়িত্ব নিয়ে সিএমপি তে চলে গেলেন। করোনায় চট্টগ্রাম মেট্রোপলিটনবাসীকে সেবা দিতে গিয়ে নিজেই আক্রান্ত হয়েছিলেন আল্লাহর রহমতে সুস্থ হয়ে ফিরে এসেছেন; বাংলাদেশ পুলিশের বৃহৎ ইউনিট শিল্প পুলিশের প্রধান ডিআইজি, শিল্প পুলিশ হিসেবে দায়িত্ব পালন করছেন।