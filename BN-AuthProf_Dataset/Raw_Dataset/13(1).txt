 শরহে বেকায়া জামাতে একটা কিতাব পড়ছিলাম, মুখতসারুল মা'আনি। এক বইয়েই অলঙ্কারশাস্ত্র, লজিক আর ইলমুল কালাম কীভাবে মিলেমিশে একাকার হয়, ওই বই না পড়লে আমি বুঝতাম না। যাহোক, বইটা পড়ছিলাম আমার শ্রদ্ধেয় উস্তাদ মাওলানা ইয়াহইয়া ইউসুফ নদভির কাছে; বেফাকে ৯১ পাইছিলাম মুখতাসারে। কঠিন বই হিশাবে মুখতাসারের বেশ খ্যাতি আছে। বইটার লেখক বিখ্যাত কালামবিদ, উসুলবিদ, ব্যাকরণবিদ, ফকিহ ইত্যাদি, আল্লামা সা'দুদ্দিন তাফতাযানি (মৃ. ৭৯১/৯৭ হি.)৷ ইসলামি জ্ঞানচর্চার হিস্ট্রিতে সাদুদ্দিন তাফতাযানি খুবই পলেমিক ফিগার ছিলেন; তার যেকোন বই পড়লেই আপনি এর নজির পাবেন। যাহোক, মুখতাসার নিয়া আজ আলাপ করব। মজার স্মৃতি দিয়াই শুরু করি। আল কাওসারে থাকতে সকালবেলা ফজরের পরে আমরা চা খাইতে যাইতাম দোকানে। আমার সারাজীবনের অভ্যাস, চা পুরাটা খাই না, শেষেরদিকে একটু মাটিতে ফেলে দিই। অভ্যাসটা হইছিল আল কাওসারে থাকতেই। তো, চা ফেলে দেওয়ার পর কোন কোন জুনিয়র বা দোকানদার জিগেশ করতেন, কী ভাই চা ফালাই দিলেন যে? ভাল হয় নাই? আমি তখন মুখতাসারুল মা'আনির বেশ বিখ্যাত একটা কবিতার লাইন কইতাম— 'ওয়া লিল আরদি মিন কা'সিল কিরামি নাসিবু!' অর্থাৎ, মহৎ মানুশের কাপে জমিনেরও হক থাকে! এত সুন্দর একটা কথা, কতবার যে আমি বলছি চা ফেলে দিতে দিতে, ইয়ত্তা নাই। সেইসব চায়ের আসরে অংশ নেওয়া আমার কোন কোন বন্ধু বা জুনিয়রের হয়ত ঘটনাটি স্মরণ থাকবে। কবিতাটার পেছনের কাহিনীও বেশ ইন্টারেস্টিং। কবিতাটা এক নাম না জানা বেদুইন কবির। একদিন কোন এক আমিরের দরবারে অনেক লোক দাওয়াতে আসল। এদের মধ্যে ওই কবিও ছিলেন। তো, আমির ও তার ঘনিষ্ঠ মেহমানরা একই দস্তরখানে খানাপিনা করতেছিলেন। বেচার কবিরে বসায়ে রাখছিলেন একটু দূরে, সামনে একটা শরবতের গেলাশ দিয়ে। তো শরবত খাইতে গিয়া এই বেদুইন কবি, কিছুটা শরবত মাটিতে ফালাই দিলেন। সবাই টুক করে তার দিকে ফিরে তাকাল। আমির হালকা গরম। কীসব গাইয়া লোকজন দাওয়াতে আসছে, ম্যানারলেস কোথাকার— এমন একটা ভাব। আল্লাহু আকবার! আমাদের এই বেদুইন কবি পরিস্থিতি সামাল দেওয়ার তাগিদে চট করে আবৃত্তি করে বসলেন তৎক্ষনাত রচিত চারটা পংক্তি। আহা, কী মধুর সেই পংক্তি: شربنا شرابا طيبا عند طيبكذاك شراب الطيبين يطيبشربنا و ألقينا علي الأرض فضلةو للأرض من كأس الكرام نصيب!অর্থাৎ, এক মহান মানুশের দাওয়াতে খাচ্ছি মজাদার এই শরবত, মহৎ মানুশদের শরবত তো এমন মধুরই হয়! খেতে খেতে তাই, যমিনেও একটু ফেলেছি, মহান মানুশের গেলাশে তো যমিনেরও হক আছে, তাই না! (আহা! কী লেভেলের পামপট্টি!)যাহোক, আমির তো কবিতা শুইনা পুরাই ফিদা! সে নিজের গেলাশ থেকেও একটু শরবত মাটিতে ফেলে দিয়ে বলল: ওয়া লিল আরদি মিন কা'সিল কিরামি নাসিবু! সুবহানাল্লাহ! যাহোক, গল্পকথক হিশাবে আমি খুব ইমোশনাল, কেউ কেউ জানেন। কই থেকে কই যাই, হুঁশ থাকে না। বলতেছিলাম, মুখতাসারুল মা'আনির কথা। মুখতাসারের রসজ্ঞ ও মনোযোগী পাঠকমাত্রেরই সেই বিখ্যাত উদাহরণটা মনে থাকার কথা— أنبت الربيع البقل। মুখতাসারের ছাত্রদের নিশ্চয়ই মাথায় আসছে, এইটা কিসের উদাহরণ? হ্যাঁ, এইটা মূলত 'হাকিকতে আকলিয়্যা'র উদাহরণ। সাধারণ পাঠকদের জন্য আলাপটা একটু ছোট করে বলে দিই। 'ইসনাদ' বলে একটা জিনিশ আছে আরবি ব্যাকরণে ও অলঙ্কারশাস্ত্রে। 'ইসনাদ' মানে হল, একটা বাক্যে কর্তা ও কর্মের মধ্যকার সম্পর্ক। বা সাবজেক্ট ও অবজেক্টের মধ্যকার সম্পর্ক। যেমন: যায়েদ গেল। এখানে, যায়েদ ও যাওয়ার মধ্যে যে সম্পর্ক, তাকেই বলে ইসনাদ। এখন, এই ইসনাদ মৌলিকভাবে দুই ধরনের হতে পারে। হাকিকতে আকলিয়্যা ও মাজাযে আকলিয়্যা। হাকিকতে আকলিয়্যা হল, একটা এক্টিভ ভার্বের যে মূল কর্তা, বা প্যাসিভ ভার্বের যে মূল কর্তা, তার দিকেই ভার্বটাকে সম্পর্কীত করা। যেমন: যায়েদ আমরকে মেরেছে। এখানে এক্টিভ ভার্বকে তার মূল কর্তা যায়েদের সাথে সম্পৃক্ত করা হল। আবার, 'আমরকে মারা হইছে'। এখানে 'মারা হইছে' প্যাসিভ ভার্বটা তার মূল কর্তার দিকেই সম্পৃক্ত হইছে। এবার আসেন, মাজাযে আকলি। মাজায মানে রুপক। তো এটা কী জিনিশ? কোন ভার্বরে তার মূল কর্তা বা কর্মের দিকে সম্পৃক্ত না কইরা, ওই ভার্বের সাথেই সংশ্লিষ্ট অন্য কোন নাউনের দিকে সম্পৃক্ত করারে বলে মাজাযে আকলি। তবে এই সম্পৃক্তকরণের শর্ত হইল, ভার্বটারে ওই নাউনের দিকে সম্পৃক্ত করার জন্য একটা কারণ বা চিহ্ন লাগবে, যার মাধ্যমে বোঝা যাবে যে, ওই নাউনটা এই ভার্বের মূল কর্তা বা কর্ম না। সেটা কেমন? ধরেন, কোরানে আছে, 'ইশাতুন রাদিয়াতুন'। মানে, সুখময় জীবনযাপন। এখানে, 'রাদিয়াতুন' শব্দটা মূলত কর্তাপদ, এর অর্থ হল: সুখী বা আনন্দিত। আর 'ইশাতুন' মানে জীবনযান। এখন, জীবনযাপন তো আর আনন্দিত হতে পারে না; আনন্দিত হয় যে জীবনযাপন করে সে। আর জীবনযাপন হয় সুখদ বা 'মারদিয়্যা', যেটা মূলত কর্মপদ। তো, এখানে কর্মপদের জায়গায় কর্তাপদকেই ক্রিয়ার সাথে সম্পৃক্ত করা হইছে। আরেকটু সোজা উদাহরণ দিই। 'বানাল আমির আল মাদিনা'। অর্থ হল, আমির এই শহরটি গড়েছেন। কথা হইল, শহর তো বানায় শ্রমিকরা। আমির না। বাট উনি নির্দেশ দেন। যেহেতু উনি নির্দেশদাতা, অর্থাৎ, ভার্বটা ঘটার কারণ বা সবব, তাই উনারেই ভার্বের কর্তা বানায়ে দেওয়া হইছে। ফলে এটা মাজাযে আকলি। এখন, এই হাকিকতে আকলিয়্যা আর মজাযে আকলি, দুইটারই আবার চারটা করে প্রকার আছে। হাকিকতে আকলিয়্যার প্রকারগুলা হইল: ১. বক্তার বিশ্বাস এবং বাস্তবতা, উভয়ের সাথেই তার ইসনাদের মিল থাকা। যেমন: কোন মুমিন বলল: أنبت الله البقل, মানে আল্লাহই এই ফসল সৃষ্টি করেছেন৷ এখানে 'সৃষ্টি করা'র কর্তা আল্লাহ, এবং এটা মুমিনের বিশ্বাস ও বাস্তবতাও। ২. বক্তার বিশ্বাসের সাথে মেলে, বাট বাস্তবতার সাথে মেলে না। যেমন: নাস্তিক কোন লোক বলল: أنبت الربيع البقل অর্থাৎ, ফসলাদি বসন্তের সৃষ্টি। এইখানে 'বসন্ত' বা ঋতুকে বা প্রকৃতিকে সে ফসলের স্রষ্টা বানাইল, এটা তার বিশ্বাস অনুযায়ী ওকে, বাট এটা বাস্তবতা না। ৩. বিশ্বাসের সাথে মেলে না, বাট বাস্তবতার সাথে মেলে। যেমন ধরেন, কোন ক্রিশ্চান আইসা বলল, ঈসা আল্লাহর পুত্র না। এবং যারে বলল সে জানে না যে ওই লোক ক্রিশ্চান। তাইলে জিনিশটা ওই বক্তার বিশ্বাসের সাথে মিলল না, বাট বাস্তবতার সাথে মিলল। ৪. বিশ্বাস বা বাস্তবতা কোনটার সাথেই মেলে না। যেমন: আপনি বললেন: কালকেই আওয়ামী সরকারের পতন হবে। এইটা আপনি বিশ্বাসও করেন না, আর এইটা হবেও না। যাহোক, মাজাযে আকলিরও এমন চারটা প্রকার আছে। সেগুলা আমাদের আলোচ্য না। আমাদের আলোচ্য হইল, হাকিকতে আকলিয়্যার দ্বিতীয় উদাহরণটা। এইটা কীভাবে ইসনাদে হাকিকি বা বাস্তবিক সম্পৃক্তকরণ হয়? কারণ, আপন যদি বলেন যে, 'বসন্ত ঋতু আমাদের ফসল দিল', তাইলে তো আপনি সঠিক ইসনাদ করলেন না। কারণ, ফসল দেন আল্লাহ, 'দেওয়া' বা 'সৃষ্টি করা' ভার্বের মূল কর্তা আল্লাহ। আপনি যখন বলতেছেন যে, 'ফসল দেয় বসন্ত ঋতু', তখন আপনি বসন্ত ঋতুরে কর্তা বানাইলেন। তো এইটা তো রুপক হইল, না? এইটা হাকিকত তো হইল না! এখানেই মূল প্যাঁচটা মারতেছেন লেখক। উনি বলতেছেন, এই ধরনের বাক্য, যে বাক্যে আমরা মূল কর্তার বদলে রুপক কর্তা নিয়া আসি, এই ধরনের বাক্যে ইসনাদটা হাকিকি (বাস্তব) না মাজাযি (রুপক), তা নির্ধারিত হবে বক্তার বিশ্বাস ও নিয়তের মাধ্যমে। যেমন: أنبت الربيع البقل বা বসন্ত ঋতুই শস্য ফলিয়েছে। এটা যদি কোন নাস্তিক বলে, তাইলে এখানে ইসনাদটা হাকিকিই হবে, কারণ নাস্তিক আল্লাহয় বিশ্বাস করে না। সে বিশ্বাস করে যে, ন্যাচারই ফসল ফলায়। অন্যদিকে এই একই বাক্য যদি কোন আস্তিক বা মুসলিম বলে, সেক্ষেত্রে ইসনাদটা হবে রুপক। অর্থাৎ, কোন মুমিন যদি বলে যে, 'বসন্ত আমাদের কত শস্য দিল', এর অর্থ হবে: 'বসন্তে আল্লাহ আমাদের কত শস্য দিলেন!' অর্থাৎ, তার ক্ষেত্রে, শস্য ফলানোর কর্তা হিশেবে বসন্তের উল্লখকে রুপক ধরে নিতে হবে, কারণ সে বিশ্বাস করে যে, আল্লাহই ফসল ফলান। এমনিভাবে, ধরা যাক, আমিই কবিতাটা লিখেছি। নাস্তিকের ক্ষেত্রে এখানে 'কবিতা লেখা'র কর্তা হিশেবে 'আমি'র উল্লেখ বাস্তবিক, কারণ সে বিশ্বাস করে যে সেই এটা লিখেছে। ফলে, ইসনাদটা এখানে হাকিকি হবে। বাট আস্তিকের ক্ষেত্রে এই বাক্যে ইসনাদটা হবে রুপক, কারণ তার বিশ্বাসমতে, সে এই ভার্বের মূল কর্তা না, মূল কর্তা আল্লাহ, ঈশ্বর বা গড। যাহোক, এখন কথা হইল, এই আলাপটা কেন করলাম? করলাম এইজন্য যে, এখানে দেখানো হচ্ছে, বক্তার বিশ্বাস ও নিয়ত অনুযায়ী দুনিয়ার সবচাইতে সহজতম বাক্যটিও কুফুরি হইতে পারে, আবার নাও পারে। আবার, এও দেখানো হচ্ছে যে, আমরা দৈনিক যত সাধারণ কথা বলি, রুপকের আশ্রয় নেওয়া ছাড়া, এর ৮০%-ই কুফরি হইত। কারণ, আপনি যখন বলেন, আমি করছি, সে করছে, তুমি খাইছ, ও তো পরীক্ষায় প্লাস পাইছে— এই সবই রুপক ছাড়া ব্যাখ্যা করা অসম্ভব। ভাষার সিস্টেমটাই এমন জটিল, তাই তো ভাষা নিয়া মানুশের এত আগ্রহ, উত্তেজনা। এইটা বালাগাতশাস্ত্র ও কালামশাস্ত্রের একটা বেসিক রুল। আফসোস যে, কিতাব তো আমরা পড়ি, কিন্তু অনুধাবন করি না। আল্লাহ আমাদের অনুধাবনের তৌফিক দান করুন। আমিন।
ইহুদিরা রাসুল সাল্লাল্লাহু আলাইহি ওয়া সাল্লামের দৃষ্টি আকর্ষণ করার জন্য 'রা'ইনা' বলত। এর দুই অর্থ: ১. আমাদের দিকে মনোযোগ দেন। ২. আমাদের রাখাল। তারা শব্দটা ডেলিবারেটলি দ্বিতীয় অর্থে ব্যবহার করত, রাসুলকে উপহাস করার উদ্দেশ্যে। তখন আল্লাহ তায়ালা বলেন: 'হে ঈমানদারগণ! তোমরা 'রা'ইনা' বইল না, বলো 'উনজুরনা' (আমাদের দিকে তাকান)।' (বাকারা, ১১৪)এখন, আমার কয়েকটা কোশ্চেন আছে, প্লিজ উত্তর দেবেন।১. এই ঘটনার সাথে 'বিসমিল্লায় গলদ'র মিলটা কোথায়? মানে, কোন ইহুদি বা নাসারা কি ডেলিবারেটলি আল্লাহর নামকে ব্যঙ্গ করার জন্য এই বাগধারা বানাইছেন, যে আমাদের এখন তা পরিত্যাগ করা লাগবে? মানে, এই ঘটনার উপর 'বিসমিল্লায় গলদ'কে কিয়াস করাটা কোন যুক্তিতে সঠিক? ২. আরবরা কি 'রা'ইনা' শব্দটা আর কোনদিন ব্যবহার করে নাই? চিরদিনের মত কি শব্দটা তারা পরিত্যাগ করছে? একদমই না। যে বিশেষ কনটেক্সটে তাদের জন্য শব্দটা নিষিদ্ধ করা হইছিল, তার বাইরে এই শব্দের ব্যবহার আরবরা কইরা গেছেন। তাইলে, সেক্ষেত্রে কি তাদের আমরা কোরানের নির্দেশ অমান্যকারী বলব? দ্যাখেন, এগুলা আসলে শিল্প, সাহিত্য বা কালচারের কোশ্চেন না। এগুলা কমনসেন্সের কোশ্চেন। 'বিসমিল্লায় গলদ' যদি ভুল হয়, তাইলে 'মানুষ' শব্দটা অনেক বড় শির্ক। কারণ, মানুষ আসছে 'মনুষ্য' থেকে, যার অর্থ 'মনুর সন্তান'। 'মাংস' তো কয়দিন আগেও 'মায়ের অংশ' ছিল। 'গোবর গনেশ' শব্দটা কথায় কথায় ইউজ করি আমরা, সেটাও তো শির্ক হয়। 'বিশ্বব্রহ্মাণ্ড' অর্থ কী? এই মহাবিশ্ব হল ব্রহ্মার অণ্ড বা ডিম। লীলাখেলা মানে বোঝেন? যদি বোঝেন, তাইলে 'খোদার লীলাখেলা বোঝা ভার', এইটা তো বিশাল শির্ক ও কুফুরি হয়ে দাঁড়ানোর কথা। যাহোক, 'রা'ইনা' আর 'উনজুরনা'র সাথে এই 'বিসমিল্লায় গলদ'র ইস্যুটা মেলে না। এনালজি বা কিয়াস করার সময় আমাদের সবদিকে নজর রাখা জরুরি। আল্লাহ আমাদের বুঝ দান করুক। আমিন।
এত লাফাস ক্যান রে তোরা এত ফালাস ক্যান?যদি লাফাইয়া খোদারে পাইতআগে পাইত ব্যাঙ!
মিনহোয়াইল, অ্যানাদার স্বোয়াহি ব্রেইন: 'বিসমিল্লার উপরে ক্রসচিহ্ন দেওয়াটা কি ঠিক হইল!'
ক্যাম্পাস টাইমসের কোন সাংবাদিক রিপোর্টটা করছেন, আমি জানি না। আপনার উদ্দেশ্যে কিছু কথা বলতে চাই। পাবনা ভার্সিটির প্রক্টর যদি টিকটক করেন, সেইটা আইনত এমন কি দণ্ডনীয় অপরাধ? অনেক পুলিশ, আর্মি, র‍্যাবের লোকেরাও টিকটক করে। তাদের নামে নিউজ করেন না কেন? এই ব্যক্তি কী এমন মহা-অপরাধ করছেন টিকটক করে, আমি বুঝলাম না। সংবাদে আসছে, এ ঘটনায় নাকি ভার্সিটির শিক্ষক-শিক্ষার্থী সবাই বিব্রত। তো, তারা ঠিক কেন বিব্রত? তাদের সবার সাথে আলাপ করা হইছে যে, তারা বিব্রত কিনা? নাকি তাদের 'বিব্রত' দেখাইয়া একটা অনার কিলিংয়ের কালচার তৈয়ার করতেছি আমরা? তারা বিব্রত হইলেই বা কী?বুঝলাম যে, প্রফেসর হয়ে টিকটক করায় আপনাদের অনেক সম্মানহানি হইছে। বেশ। কিন্তু ভিডিওরিপোর্টের শেষের অংশে কী দেখান হইল? টিকটক কত খারাপ। এইটা সমালোচিত এপ৷ সরকার এর বিরুদ্ধে ব্যবস্থা নিতেছে৷ ইটিসি। মানে, এক ভার্সিটির প্রক্টর টিকটক করছে, সেটা সামাজিক রুচির কারণে নিতে পারতেছেন না আপনি, ওকে ফাইন। কিন্তু এর দোষও টিকটকের ঘাড়ে চাপাইতে হবে? টিকটক যে একটা ক্রিঞ্জি এপ, সেটা মনে করায়ে দিয়া সরকাররে ফুসলাইতে হবে আপনার? আমি খুব পষ্টভাবে বলতে চাই, টিকটিকের বিরুদ্ধে এইসব অপপ্রচার ডিজিটাল অ্যাক্টেরই আওতাভুক্ত, এবং এগুলা আরো নতুন নতুন ডিজিটাল অ্যাক্ট নিয়া আসবে দেশে। যারা ডিজিটাল অ্যাক্ট নিয়া অনেক সচেতন, তারা কেন টিকটকের বিরুদ্ধে এই ধরনের মিডিয়া ট্রায়াল, স্টিগমাটাইজিং, সোশাল শেমিং ইত্যাদির বিরুদ্ধে কিছু বলেন না, আমি জানি না৷ সম্ভবত 'রুচিবোধ'র কারণে৷ টিকটকের বিরুদ্ধে এইসব অহেতু প্রোপাগান্ডার পেছনে কোন রাজনৈতিক মহল আছে কিনা, সেই সন্দেহও করা যাইতে পারে। টিকটকের বিরুদ্ধে এইসব অপপ্রচার ও ধরপাকর দেশে একটা অদ্ভুত সাফোকেটিং সিচুয়েশন তৈরি করছে। সেদিন সেলুনে গেলাম, দেখি লোকজন টিকটকে লগ-ইন করতেও ভয় পাইতেছে। ভিপিএন দিয়া লগ-ইন করতেছে কারা যেন। টিকটক ও টিকটকারদের বিরুদ্ধে এই ধরনের অযৌক্তিক পদক্ষেপ নেওয়ার মানে নাই। যারা অপরাধী, টিকটক ইউজ করে অপরাধ করছে, তাদের প্রচলিত আইনে বিচার করেন। কিন্তু টিকটকরে সোশালি ব্যাশিং করে, ডিজিটাল অ্যাক্টের খসড়ায় আরো কয়েকটা পৃষ্ঠা, ঠিক কেন যোগ করতে চান আপনারা?
হু আ অন শামসুর রাহমান: 'শামসুর রাহমান কলামপ্রাবন্ধিক হয়ে উঠেছেন, যদিও তার চিন্তা ও গদ্য দুর্বল।'হু আ অন নির্মলেন্দু গুণ: নির্মলেন্দু এখন অনেকটা প্রাক্তন কবি, তার ষাট-সত্তর দশকের ব্যর্থ জীবনযাপনের ভাবাবেগী স্বভাবকবিত্বময় কবিতাগুলোর জন্যই তিনি কবি; প্রথাগত ধারার দলীয় রাজনীতি তাকে নষ্ট করেছে।'হু আ অন রফিক আজাদ: 'রফিক আজাদকে আমি খুবই গুরুত্বপূর্ণ মনে করি; তার কবিতার ভারীত্ব, যার সাথে মিল আছে তার শরীরকাঠামোর, আমি খুবই পছন্দ করি; তবে তিনিও এখন স্তব্ধ।'হু আ অন সিকদার আমিনুল হক: 'সিকদার আমিনুল হকের যতোটা শিল্পস্পৃহা রয়েছে, তার লেখায় ততোটা কবিতা নেই; সম্পূর্ণ কবিতা তিনি খুব কমই লিখতে পেরেছেন।'হু আ অন হাসান আজিজুল হক: 'হাসান আজিজুল হক সবচেয়ে ভাগ্যবান ও প্রশংসিত লেখকদের একজন। তিনি এত কম লিখে এত সংবর্ধনা লাভ করেছেন, যা কোন গদ্যলেখকের ভাগ্যে জোটে নি, সৈয়দ ওয়ালীউল্লাহরও না। তিনিও চমৎকারভাবে শুকিয়েছেন।'হু আ অন আখতারুজ্জামান ইলিয়াস: 'আখতারুজ্জামান ইলিয়াস একান্তভাবেই ছোটগল্পকার; তিনি ঢাকা শহরের এক সীমাবদ্ধ এলাকার সীমাবদ্ধ জীবনের সীমাবদ্ধ ভাষার সীমাবদ্ধ গল্পকার; প্রবণতায় প্রাকৃতবাদী। তার অতিপ্রশংসিত উপন্যাসটি এক ব্যর্থ উদ্যোগ; একে বলতে পারি উল্লেখযোগ্য ব্যর্থতা। তিনি পাঠকের কাছে পৌঁছতে পারেন নি, তবে, সাহিত্যবোধহীন তৃতীয়মানের আলোচকদের সন্ত্রস্ত করে হীনমন্যতায় ভোগাতে পেরেছেন; তারা এর ভাষা ও আকৃতি দেখেই ভীতসন্ত্রস্ত অতিশয়োক্তিতে মেতেছেন। এটি ঊনসত্তরের গণঅভ্যুত্থানের অন্তর ও বাস্তবতাকে না বুঝে গণঅভ্যুত্থান উপস্থাপন; এটি এক বিকারকাহিনী। তিনি ঢাকা ও গ্রামকে মেলাতে পারেন নি, এবং চর্চা করেছেন ভুল সমাজতান্ত্রিক বাস্তবতাবাদ। উচ্চাভিলাষী ব্যর্থতাগুলোর একটি তার বইটি।'হু আ অন হুমায়ূন আহমেদ: 'হুমায়ূন আহমেদ শুধুই জনপ্রিয়, তার লেখার সাহিত্যমূল্য নেই, ওগুলো বাজারের চাহিদা অনুসারে উৎপাদিত।...তার লেখা আর্থিক উদ্দেশ্য থেকে ছক মেপে বানানো, তা অভিজ্ঞতাহীন উপলব্ধিহীন কিশোর ও নির্বোধতোষ উপাখ্যান; জীবনকে তিনি টেলিভিশনের বিশ ইঞ্চি মাপে কেটে নিয়েছেন।'হু আ অন ইমদাদুল হক মিলন: 'হুমায়ূন আহমেদ, ইমদাদুল হক মিলনের পুস্তিকাগুলোর একটি প্রজাতিনাম আমি দিয়েছি, 'অপন্যাস'।...মিলন প্রচুর বাজে লিখেছেন, কিন্তু কয়েকটি চমৎকার বই লিখেছেন: পরাধীনতা বা বনমানুষ বা কালাকাল উৎকৃষ্ট লেখা।'হু আ অন তসলিমা নাসরিন: 'তসলিমা এখনো লেখক হন নি। পুরষ্কার? তাতে কিছু আসে যায় না।'—হুমায়ুন আজাদ অন সাম ফেলো রাইটার্স, 'আততায়ীদের সঙ্গে কথোপকথন', পৃ. ৬৬-৬৮
'ফররুখ এক উচ্চকণ্ঠ মৌলবাদী পদ্যরচয়িতা, রাজাকারদের জাতীয় কবি; আর এখন আল মাহমুদ প্রতিক্রিয়াশীলদের কবি। ফররুখ আর আল মাহমুদের পরিণতি একই; তারা দুজনই ক্রমশ মধ্যযুগী মৌলবাদী হয়েছেন।...আল মাহমুদ প্রথাগত, জসীম-ফররুখ-জীবনানন্দের মিশ্রণ, তাই প্রথাগতদের কাছে ওইসব কবিতাকে কখনো কখনো বেশি ভাল লাগতে পারে; কিন্তু তার মূল্য খুবই কম, কেননা তা চেতনার বিকাশ না ঘটিয়ে চেতনার পুনরাবৃত্তি ঘটায়। শামসুর রাহমানের ব্যর্থ কবিতাটিও মূল্যবান, কেননা তা অগ্রসর চেতনা প্রকাশ করতে চায়।'— হুমায়ুন আজাদ অন ফররুখ, আল মাহমুদ অ্যান্ড পয়েট্রি, 'আততায়ীদের সঙ্গে কথোপকথন', পৃ. ৬৫
'কাগজ: সাম্প্রতিক সময়ে আমাদের দেশে নারীবাদের পক্ষে বিপক্ষে যাঁরা লিখেছেন, তাঁদের লেখা সম্পর্কে আপনার মূল্যায়ন কী? যেমন, তসলিমা নাসরিন লিখছেন—হু আ: তাঁর লেখা বানানো, ব্যক্তিগত ক্ষোভ ও আক্রোশ, অশ্লীলতার প্রকাশ। কাগজ: তাঁর লেখাকে কি নারীবাদী বলবেন না? হু আ: তাঁর লেখা নারীবাদী অবশ্যই, যদিও বিকৃত; নারীবাদী দর্শন না বুঝে লেখা। তিনি নারীর মুক্তির থেকে নিজের স্বার্থ দেখছেন বেশি। এটা অবশ্যই এক ধরনের নারীবাদ— বিকৃত, বানিজ্যিক নারীবাদ।'— হুমায়ুন আজাদ অন তসলিমা নাসরিন, 'আততায়ীদের সঙ্গে কথোপকথন', পৃ. ৪৬
'হু আ: ... প্রলাপকে— বানানো প্রলাপকে আমি কবিতা মনে করি না। তার নাম সম্ভবত জয় গোস্বামী, তার কবিতা হচ্ছে হাস্যকর প্রলাপ; অনেকাংশে বানানো প্রলাপ।মাসুদ: জয়ের কাব্যসমগ্র দেখেছেন? হু আ: এই বয়সেই যার কাব্যসমগ্র বেরোয়, সে নিশ্চয়ই উন্মাদ।'— হুমায়ুন আজাদ অন জয় গোস্বামী, 'আততায়ীদের সঙ্গে কথোপকথন', পৃ. ২৩-২৪
'আজফার হোসেন বাঙলাদেশের নব্বইয়ের দশকের রুচিবিকার, অপশিক্ষা, মস্তানি ও মৌলবাদের ঘিনঘিনে রুপ।...তিনি সেই কীংবদন্তির কাঁকুড়, যার বিচি নিজের থেকে সবসময়ই দীর্ঘতর।...Pronominalization in Bengali নামে একটি বই লিখেছি আমি, ওটি পড়ে বুঝতে হলে আজফার হোসেনকে আরেকবার মানুষ হয়ে জন্ম নিতে হবে; তবে এমন দুর্ঘটনা না ঘটাই সভ্যতার জন্য মঙ্গলজনক।'—হুমায়ুন আজাদ অন আজফার হোসেন, 'আততায়ীদের সঙ্গে কথোপকথন', পৃ. ২৯-৩৮
[গতবছরের লেখা। ঢাবির শতবর্ষ উপলক্ষ্যে রিপোস্ট করলাম। লেখাটার নাম: 'অলমোস্ট, একটা ট্র‍্যাপ...'।]১. আমি আর তালহা ঘুরতাম ঢাবির ক্যাম্পাস এরিয়ায়, আগে। তখন ছবির হাট ছিল, সোহরাওয়ার্দী সারারাত খোলা থাকত। মাঝেমাঝে ঢাবির ভাইদের সাথে টিএসসির ভিতরে নানান কালচারাল প্রোগ্রামে আপুদের নাচ দেখতে পারলেই জীবন সার্থক ভাবতাম। সুন্দর মেয়েগুলির দিকে তাকাইয়া ভাবতাম: ওরা ঢাবিতে পড়ে, না! তখন ওদের আরেকটু বেশিই সুন্দর লাগত। এক থার্টি ফার্স্টের কথা মনে পড়ল। টিএসসি বন্ধ। কেউ কেউ দেখি ঢুকতেছে। আমিও সাহস কইরা গেলাম। পুলিশ কইল, আইডি আছে? স্টুডেন্ট? খুব কষ্ট পাইলাম সেদিন। মানুশের জীবনে অনেক স্বপ্ন থাকে। আমারও ছিল। আমার স্বপ্ন ছিল মুফতি হব, আল আযহারে পড়ব। আমার বাপেরও তাই। ২০১৩-র পরে সেই সমস্ত স্বপ্ন হঠাৎ নাই হয়ে যায়। আমি তখন স্বপ্নের ব্যাপারে এতটাই নির্লিপ্ত ছিলাম যে, ঘুমের ভিতরেও স্বপ্ন দেখতাম না। তখন আমার জীবনের একমাত্র স্বপ্ন হইল তালহার সাথে ঢাকার অলিগলিতে ঘোরা। আর কিছুই না। আমার ঢাকায় ঘোরাঘুরি করার একটা স্থায়ী বন্দোবস্তের আশায়ই মূলত ভার্সিটির ভর্তিযুদ্ধে অংশ নেওয়া। সেজন্য শুধু ঢাবি আর জবির ফরম তুলছিলাম, জাবিরও তুলি নাই এমনকি। ঢাকা থাকা লাগবে তো!প্রস্তুতি নিলাম। পরীক্ষা দিলাম। রেজাল্ট হইল। ঢাবির খ ইউনিটে ১৬৫, জবিতে ১৪৪। মেধাবী ছাত্র তো বটেই। জবিতে ল পাইছিলাম, কিন্তু আমি তো বাল ঢাবিয়ান হব। ভর্তি হইয়া গেলাম। ভার্সিটিতে ঢোকার পর আমার প্রথম স্ট্রাটেজি ছিল: দাদা আমি সাতে পাঁচে থাকি না। ছিমছাম থাকব, হল, নিজের রুম। পড়ব আর পড়ব। মাঝেমাঝে গিটার বাজাব, সুন্দরীদের সাথে নোটস আদানপ্রদান করব, নীচুস্বরে কথা কব, মেধাবীদের মত টিএসসিতে যাব খুব কম, মাঝেমধ্যে, আর পড়ব। সব পড়ব এ পৃথিবীর। কিন্তু পৃথিবীটা আর কতটুক চিনি তখন! আমার হল ছিল, 'ক্যাম্পাসের বস হল'খ্যাত মাস্টারদা সূর্যসেন হল। যদিও, ভার্সিটির কাগজপত্রে এখনও 'মাষ্টারদা' লেখে। টিএসসির জনতা ব্যাংকে এক লোকের সাথে এই নিয়া একদিন তুমুল তর্ক। প্রথম যেদিন হলে আসলাম, সাথে আব্বা ছিল। তখনও আমি জানি না, হলে ঠিক কীভাবে সিট দেয়৷ আব্বা ভাবছেন, মাদ্রাসায় যা, ভার্সিটিতেও তাই হবে৷ আরো ভাল হবে অবশ্যই। অফিস থিকা রুম দেবে, সিট দেবে। আব্বা আবার রুম সাজাইয়াও দিয়া যাবে একটু (যা করে আব্বা)। সেরকম কিছু হইল না। আব্বার মুখে সিটের আলাপ শুইনা সূর্যসেন হলের অফিসে এক মিনিট পিনপতন নীরবতা। তারপর বয়স্ক এক লোক হাইসা উঠলেন, আস্তে আস্তে সবাই হাসতে লাগল। সিট কীভাবে পাওয়া যায়, তারা বুঝায়ে বলল। এও বলল: ছেলেরে হলে রাইখেন না। আমি তালহার সাথে বাসায় উঠলাম।২.কিন্তু টিকতে পারলাম না বাসায়৷ অর্থকষ্ট আমার সারাজীবনের সঙ্গী। আমি ফিল করি, আমার ভিতরে যতটুক বিনয়, অবনমন, ভাল হয়ে থাকা'টাইপ এটিচুড— তার প্রায় গোটাটাই একসময় ছিল স্রেফ অর্থকষ্টের কারণে। লাইফের একটা পর্যায়ে এই নিয়া খুব ভাবতাম, কষ্ট পাইতাম। এখন এগুলা কমতেছে আস্তে আস্তে। অভিযোগ নাই আরকি। তো বাসাভাড়া, আসা-যাওয়া এগুলা এফর্ট করা পসিবল হইল না শুরুতে। আমার ভার্সিটি লাইফের প্রথম বন্ধু মুসার সাথে, একদিন চললাম হলের দিকে। হলের বড় ভাইদের সাথে প্রথম আলাপটা এখনও মনে আছে। ছোট একটা রুম, তিনজন ভাই। আমি আর মুসা। রুমে ঢুকতে গিয়াই উষ্টা খাইলাম। এক ভাই তাড়াতাড়ি পা ধইরা বললেন, লাগে নাই তো? তারপর নিজের হাতে মলম দিয়া দিলেন। আমি ভাবলাম: দুনিয়াটা এইরকমই। কিন্তু মুসা কইল, না, দুনিয়াটা অন্যরকম।হলে উঠলাম। হল লাইফ নিয়া যাবতীয় ফ্যান্টাশি দূর হয়ে গেল পয়লা রাইতেই। গেস্টরুমে গেলাম। হল কালচারটা বুঝতে চাইলাম। ছাত্রলীগভিত্তিক বন্ডিং ও অ্যাক্টিভিটির বাইরে, আরও কিছু ব্যাপার হলে আছে। এলাকাভিত্তিক কোরাম। বিভিন্ন কালচারাল সংগঠনভিত্তিক কোরাম। ফেসবুক আইডিটাই সবচাইতে ভয়ের জিনিশ। এরে মেন্টেইন করতে না পারলে মহা মুসিবত। সবাইই দেখলাম প্রায়, দুসরা আইডি চালায়। আমি খুলি খুলি কইরাও আর দুসরা আইডি খুইলা পারলাম না। হল লাইফে স্বাগতম জানাইলাম নিজেরে। স্ট্রাটেজি আগেরটাই: দাদা আমি সাতে-পাঁচে থাকি না। হলে থাকি, গেস্টরুম করি, ভাইরা কিছু জিগেশ করলে বলদের মত করুণ চোখ মেইলা তাকাই। ভাইরা যেন আমারে দুনিয়ার বলদ ভাবে, সেইটা প্রায় ৯৯.৯৯% দক্ষতার সাথে নিশ্চিত করি। বিভিন্ন হল ঘুইরা ভাত খাই, বন্ধু বান্ধবদের সাথে রাইতে সারা ক্যাম্পাস ঘুরি, রোকেয়া হলের সামনে গিয়া মেয়েদের গালি দিই, ক্যাম্পাসের বিভিন্ন গাছের ফল পাড়ি, কাড়াকাড়ি, পুলিশের সাথে তুমুল মারামারি, জগন্নাথের বাস আটকাই, হাকিম টু ফুলার রোড— বসন্তের পয়লা দিনে র‍্যাগ দিই বহিরাগত কাপলদের, রাতে গেস্টরুম করি, সারারাত ঘুরি, তামাক পাতা গাই, খালি ট্রাকে উইঠা ঢাকা শহর ঘুরি, মুসার লগে আড্ডা দিই, মুসার লগে মারামারি করতে যাই, ঘুমাই ৫ টায়, ক্লাশ সকাল আটটায়, সকালে প্রতিদিন প্রথম ক্লাশের এটেন্ডেন্স মিস, সারা ক্লাশ চোখ লাল, এর মধ্যেই রাজপথ উত্তাল, খালেদার কারাবরণে আনন্দ মিছিল, প্রোগ্রাম। ছুটি নিই ক্লাশ থিকা, প্রোগ্রামে যাই। ক্লান্ত শরীর নিয়া হলে আইসা শুইয়া পড়ি মাঠে। সারাটা দিন কীভাবে যায়, কিচ্ছু টের পাই না। রাইতে রুমে আসি, এক রুমে ১৮-২০ জন, রুমটা নরমালি ৬ জনের থাকার জন্য, তাও ডাবলিং কইরা। সেই রুমের আগাপাশতলা তোশক বিছানো, পা ফালানোর জায়গা নাই, ছাড়পোকার কামড়, ছাড়পোকার অষুধের গন্ধ, গরম, অসহ্য শীত৷ সামনের জানলা দিয়া তৌহিদ স্যারের বাসার শাদা আলোর দিকে তাকায়ে স্বপ্নহীন পইড়া থাকে ২০ টা লোক৷ একসময় আলো নিভা যায়৷ আমরা ঘুমাই, অথবা পর্ন দেখি। তবু রাইতটাই শান্তি, রাইতটাই স্বস্তি। ফার্স্ট ইয়ারে বেশিরভাগ রাইতই নির্ঘুম কাটছে। উদ্যানে যাইতাম, খোলা আসমানের তলে শুইয়া থাকতাম। সাচ্চা ছাত্রলীগ ও কবি শোভনের লগে বিড়ি টানতে টানতে সমকালীন বাঙলা সাহিত্য নিয়া আলাপ করতাম। মুসার লগে আলাপ করতাম জীবন নিয়া; মুসা নিয়া যাইত আদিল ভাইর কাছে। আদিল ভাইরে দেখলে মনে হইত, এইরকম কাউরে দেখার জন্যেই তো মেবি ভার্সিটিতে আসা। আদিল ভাইয়ের হাসি দেখলেই সারাদিনের কষ্ট ভুইলা যাইতাম। কিন্তু আদিল ভাই কয়জন আর!সোয়াশের মিটিংয়ে বসি। যুবায়ের ভাই, এরশাদ ভাই আরো কত কত ভাই। ভাইদের কথাবার্তা শুনি। সব নিরর্থক লাগে কেমন জানি। তবু মনে হয়, এইটাই তো আমার লাইফ, আমার ফেট। ফলে, হাসিখুশি থাকি। হাসিখুশি মুখেই র‍্যাগ দিতে যাই হলের সিনিয়ররে, হাসিখুশি মনেই রুম দখল করতে যাই। নির্দ্বিধায় বড়ভাইর চোখে চোখ রাইখা হরতন-রুইতন আর ইশকাপন বিছাই খাটের উপর। ভাই তাকায়ে থাকেন রক্তচোখে। তুমুল উত্তেজনা। ৩.ক্লাশে যাই। প্রথম দিনই এক স্যার কইলেন: দুনিয়াটা রেস। সবাইরে ফালাইয়া আগে ভাগতে হবে। সাক্সেস, জাস্ট সাক্সেস। ভাল লাগে নাই কথাগুলা। মানুশের জীবন 'জাস্ট সাক্সেস' আর 'আগে ভাগা' না। আমার রক্তের ভিতরে এইরকম বিশ্বাস। ফলে, ডিপার্টমেন্টটারে খুব একটা লাইক করলাম না। তাও কী! সুন্দর সুন্দর ছেলে মেয়ে ক্লাশে, তাদের ক্লাশে রেসপন্স করার কী গভীর প্রতিযোগিতা, জোকার জোকার মেধাবী বড় ভাই, ফার্স্ট ইয়ারের মেয়েদের প্রতি তাদের তুমুল স্নেহ। স্নেহের শুরুটাই হয় নোটে, শিটে; তারপর ই-মেইল, ফেসবুক, নাম্বার। মেয়েরাও নোট আর শিটের জন্য ভাইদের দিকে তাকায়ে এক নজর হাসতে বা এক সাথে দুই কাপ চা খাইতে দ্বিধা করে না। এই জগতটাই এমন, দ্বিধা করার কোন চান্সই নাই আসলে। এক মুহূর্তের দ্বিধায় চইলা যাবেন একশজনের পিছনে। যেমন ১ মার্কের জন্য ভর্তিপরীক্ষায় অনেকেই  চান্স পায় না। শিট আর নোটের পলিটিক্সই ডিপার্টমেন্টের মূল পলিটিক্স। আমি এই দেইখা একটা ছন্দও বানাইলাম একদিন: 'হলে আছে সিট, ডিপ্টে আছে শিট!' স্যার-ম্যাডামদের নানারকম লোকাল-ন্যাশনাল-ইন্টারন্যাশনাল পলিটিক্স, বড় ভাই-আপুদের সাথে মাঝেমাঝে ছোটখাটো গ্যাঞ্জাম, তুমুল উত্তেজনা, ক্লাশে বা ক্লাশের বাইরে নানারকম সার্কেলের ভাঙা-গড়ার রোলার কোস্টার রাইড, তুমুল এক্সাইটমেন্ট— এইসবই তো! খারাপ না একদম। রাইতে ভাল লাগে। রাত বিট্রে করে না, ডাকে। আল মাহমুদের কবিতায় পড়ছিলাম: রাত্রি এসে পোশাক খুলে বলে— আসুন বাবুজি। ক্যাম্পাসের রাত্রিগুলাও তেমন ছিল। একটা রাত খোলা আসমানের নীচে শুইয়া বেনসন টানতে টানতে সঙ্গমসুখ পাইতাম। এর কোন তুলনা নাই। মাঝেমাঝে জন্মদিন হইত বড় ভাইদের। সারারাত মদ খাইয়া উন্মাদের মত নাচতাম। একবার নাচতে নাচতে মুসহিন হলের গেস্টরুমের দরজা ভাইঙা ফেললাম। মুহসিন হলের এক বন্ধুর জন্মদিন ছিল। পুরাই বিতিকিচ্ছিরি অবস্থা! সারাদিন পর রাইতটারেই মনে হইত প্রাপ্তি। স্বাধীনতা। রাইতে সবাই ঘুমাইত। আমরা ঘুরতাম, গান গাইতাম, বিড়ি খাইতাম, পট করতাম, কানতাম, হাসতাম, রোকেয়া হলের সামনে গিয়া মেয়েদের গালাগালি করতাম, আবার বিড়ি জ্বালাইতাম, ভাইদের মিমিক্রি করতাম, ছাত্রলীগরে গাইল দিতাম, জয় বাঙলা শ্লোগান দিতাম, পলিটিক্স বুঝতে চেষ্টা করতাম, মামার হোটেলে ১০০০ টাকা খাইয়া ৩০০ বিল দিতাম। দিনটা ছিল রাজনীতিবিদ-ভাই-আপু-শিট-সিট-মেধাবী-এলিট-ডিউমুন-টিএসসি গাই ইত্যাদিদের; রাইতটা ছিল একান্তই আমাদের৷ আমরা কারা? যারা একটা সিটের জন্য দেড় বছর রাইত জাগি। জীবন কীভাবে কাটতেছে, বুইঝা উঠতে পারতেছিলাম না। তালহার সাথে ঘোরাঘুরি হয় না, বই পড়া হয় না। কী এক ফান্দে আটকায়ে গেলাম জীবনের। এই প্রথম মনে হইল, ভার্সিটি লাইফটা একটা ট্র‍্যাপ। আমি ট্র‍্যাপে পা দিছি। কতদূর গেছি আন্দাজা লাগানোর চেষ্টা করি। নিজের মুহাসাবা করি। মনে মনে জপি: এইটা আমার লাইফ না, এইটা আমার লাইফ না। কোন কোনদিন আর পারি না। চইলা আসি শ্যাওলায়। তালহা, ওয়াসেল, নেসার, যাবের, মাহমুদ, সজীব, মুহসিন, রিজভি, তাসনিম, নবিন, নিখাদ, বুল্টিদের কাছে। মাঝেমাঝে লালবাগ যাই, ফরিদাবাদ যাই, মালিবাগ যাই। মন শান্ত করি। দিল ঠাণ্ডা করি। মনে হয়, না আমি আছি। বাঁইচা আছি। মাঝেমাঝে সবকিছু ছাইড়াছুইড়া তাবলিগে যাই গা হলের ভাইদের সাথে। ক্লাশ গেস্টরুম ভাই আপু কিছুই নাই। মসজিদে খাই দাই ঘুমাই। এক সফরে তিনজন বড় ভাই ছিলেন। এত সুন্দর মনের মানুশ, এত সুন্দরভাবে কথা কওয়া মানুশ একসাথে তিন তিনজন, শেষ কবে দেখছিলাম? ভাল্লাগে। গ্রিনরোডের ডর্মেটরি মসজিদটায় বইসা ওনাদের সাথে আলাপ করি। কত কত আলাপ। আমির সাব রান্না করেন। তালিম করি। মসজিদের উপরে মাদ্রাসা, হেফজখানা। সেইখানে গিয়া ছাত্রদের নসিহত করি। তেলাওয়াত শুনি। আর ভাবি, বেলা ফুরায়ে গেল, আবার ফিরা যাইতে হবে হলে। ৪.কিন্তু খারাপ লাগে না। সবাইরে আপন লাগে। এমনকি প্রতিরাতে 'ওরে বের কইরা দে' বলা মুরসানা ভাইরেও ভাল লাগে। ভাবি, এইটাই আমার জীবন। প্রিডেস্টিনেটেড। তকদির, একটা ট্র‍্যাপ। আমি ট্র‍্যাপে পইড়া গেছি। আবার ভাবি, কদ্দুর ডুবলাম? এইভাবেই সব চলত। আমার ক্যাম্পাস লাইফ কাইটা যাইত এইভাবেই হয়ত। কিন্তু এর ভিতরে দুইটা ঘটনা ঘটে। বিনা অপরাধে, শুধু একটা নিয়মিত পাঠচক্রের জন্য আমারে পুলিশে দেয় ছাত্রলীগ। জিজ্ঞাশাবাদের সময় ছাত্রলীগের নেতা আলামিনের এক চ্যালা ঝাড়ি দেয়: শালার অবস্থা দেখছেন ভাই, ভয় পায় না। শালায় তো প্রশিক্ষিত ভাই। আমি মুহূর্তে ভুলটা বুঝতে পারি। নির্লিপ্ত থাকা যাবে না। মানুশরে বুঝতে দেওয়া যাবে না যে, দুনিয়ার কাছে তোমার আর কিছুই চাওয়ার নাই। কান্দো। কাচুমাচু কর। গলিত স্থবির ব্যাঙের মত দুই মুহূর্তের ভিক্ষা মাগো। আমিও তাই করি। আলামিনের মন তাতে গলে কিনা জানি না, তবে তার মুখে হাসি দেখি। হাজতে রুই মাছ আর বেগুন দিয়া ভাত খাই। দেখা হয় 'এফএনএফ' নাটকের রকেট ভাইর সাথে। বহু ঝক্কি-ঝামেলার পরে হাজত থিকা ছাড়া পাই। হালের এক জনপ্রিয় উপন্যাসিক, নাম বললে অনেকেই চিনবেন, তিনি আমারে আটকায়া রাখার জন্য অনেক অনুরোধ করেন পুলিশরে, আমি সমাজের জন্য কতটা ভয়াবহ এইটা বুঝান তাদের। পুলিশ বোঝে, কিন্তু আমার বন্ধু, আমার ভাইদের কারণে আটকায়ে রাখতে পারে না। পরদিন মোবাইল নিতে আসলে এক এসআই, মেবি ছাত্রলীগ কইরা চাকরি পাইছে, আমারে পার্সোনালি ডাইকা আবার চেক করে। থাপ্পড় দেয়। ওসি তারে ডাইকা বলেন, ছাড়া পাওয়া লোকের সাথে এইরকম আচরণ করা উচিত না। তবু সে আরেকটা থাপ্পড় দেয়। বলে, ক্যাম্পাসের ত্রিসীমানায় আমারে দেখলে সে আমার ঠ্যাঙ কাইটা ফেলবে। কারুর সাতে পাঁচে আমি কোনদিন ছিলাম না, অন্তত হলে যদ্দিন ছিলাম। তবু এইরকম একটা ঘটনা মানতে পারি নাই। ওই ঘটনার পর আমার একটা পুনর্জন্ম হয়। হল ছাইড়া দিই। এর ভিতরে কোটা আন্দোলন হয়। সড়ক আন্দোলন হয়। আরো কতকিছু হয়। আমি খোলস ছাইড়া বের হইতে থাকি। রাজনীতি করি, সাহিত্য করি, বুদ্ধিজীবীতা করি। এই সেই করি। আড্ডা দিই। ক্যাম্পাসে জুনিয়র আসে, ওদের সাথে আড্ডা দিই। মনে মনে টের পাই, আমাদের ব্যাচের চাইতে কত শার্প এই ছেলেগুলা। যে মহাজাগতিক ট্র‍্যাপটার ভিতরে, যে অতল ব্ল্যাকহোলটার ভিতরে তলাইতেছিলাম, ওইটা থিকা আস্তে আস্তে মাথা উঁচাইতে থাকি। আর দেখি যে, হুট কইরা তিনটা বছর শেষ। ৫. আর তারপর, সারাদিন পর রাত্রি নামে। রাইতটারেই আপন লাগে। কার্জন, টিএসসি, মুক্তমঞ্চ। চানখারপুল থিকা বাসে যাত্রাবাড়ি। শান্তির মতন একটা বাসা। আজিমপুর গোরস্তানের সামনেই আমার ডিপার্টমেন্ট। সমাজকল্যাণ ও গবেষণা। মাঝেমাঝে অনেক রাত্রে আজিমপুর গোরস্তানের সামনে গিয়া বিড়ি জ্বালাই। ক্যাম্পাসের রাইতগুলার কথা মনে পড়ে। এই ক্যাম্পাস আমার লাইফটারে চুরি করে নিয়ে গেল। কী দিছে? অনেকগুলা তারাভরা রাইত। তৌহিদ স্যারের বাসার বারান্দার দিকে তাকাইয়া থাকা অনেকগুলা রাইত। পুলিশের সাথে মারামারি করতে করতে নিজের সব রাগ-দুঃখ উজাড় কইরা দেওয়া অনেকগুলা রাইত। শোভনের সাথে বইসা থাকা অনেকগুলা বাঙলা সাহিত্যের রাইত। মুসার সাথে খিচুরি খাওয়ার রাইত। সিফাতের সাথে পলিটিক্স করার রাইত। আজাদ, সাইফুল, তিতুমীর আর রাফিলের সাথে বিনা দাওয়াতে কম্যুনিটি সেন্টারে বিয়া খাওয়ার রাইত। কার্জনের রাইত, মুক্তমঞ্চের রাইত, টিএসসির রাইত। সদরঘাটের রাইত, যাত্রাবাড়ির রাইত, লালবাগের রাইত। আন্দোলনের রাইত, প্রেমের রাইত। চাঁদপুরের রাইত, চবির রাইত, কক্সবাজারের রাইত। এই ক্যাম্পাসে আমার স্মৃতি খালি কিছু রাইতের স্মৃতি। কিছু তারাজ্বলা আসমানের স্মৃতি। বাট, আমি প্রিটেন্ড করি। আমি সুখী হইতে চাই। এইটাই তো আমার লাইফ, ভাবি। তারপরে আবার ভাবি, একটা ট্র‍্যাপ। এই তারাভরা বিশাল আকাশ, আর নক্ষত্রের রুপালি আগুনেভরা রাইত, এইগুলা অলমোস্ট একটা ট্র‍্যাপ। আমি দিনের অপেক্ষা করতে থাকি আবার।
শুরু হয়ে গেছে। এই স্রোত রোখার সাধ্য আর নাই আর্জেন্টিনা-ভক্তদের। আপনারাও এই দাওয়াতি কাজে শামিল হোন। আশেপাশে আর্জেন্টিনা-ভক্ত পাইলেই দাওয়াত দ্যান। বুঝান, ৬০ বছর বয়সী বৃদ্ধ যদি আর্জেন্টিনা ত্যাগ করতে পারে, তাহলে তরুণরা কেন পারবে না? তাদের ভালবাসা দিয়ে বোঝান। আদব ও এহতেমামের সাথে বোঝান। আর আর্জেন্টিনা-ত্যাগীদের উৎসাহ দিয়ে ভাইরাল করেন। বিজয় আসবেই।
'দর্পণ: সৈয়দ হকের বেশকটি উপন্যাসে নরনারী সম্পর্কসহ ঢাকা বিশ্ববিদ্যালয় প্রেক্ষিত এসেছে এ সম্পর্কে আপনার জানা আছে?হুমায়ুন আজাদ: কিছু পড়া আছে। সৈয়দ হকের অনেক উপন্যাস মূলত পর্নোগ্রাফি। মুক্তিযুদ্ধের যে উপন্যাসগুলো তিনি লিখেছেন, সেগুলোকেও তিনি ধর্ষণের উপাখ্যানে পরিণত করেছেন। তার লেখা 'খেলারাম খেলে যা' নামক যৌন অপন্যাসটিতে বিশ্ববিদ্যালয়ের কয়েকটি মেয়েকে বারবার ভোগ করা হয়েছে। তিনি একজন ভাল পর্নোঅপন্যাসিক। তাঁর 'দুরত্ব' উপন্যাসে কলাভবনের ছাদে 'রাজা' পাওয়া যায় ব'লে উল্লেখ আছে।' (আততায়ীদের সঙ্গে কথোপকথন, হুমায়ুন আজাদ, পৃ: ১৮)। #শতবর্ষ_১
১.'কবি এজিদের ভক্ত ছিলেন মহাকবি হাফিজ, এরই ফলশ্রুতিতে রুবাইয়াতে হাফিজের প্রথম কবিতার প্রথম লাইনটা সরাসরি এজিদের কবিতা থেকে নেয়া:'হে সাকিপ্রেমকে শুরুতে সহজই ভাবছিলাম এখন দেখি এ বহু কঠিন পথ!'তো হাফিজ এই কবিতা লেখার পর তখনকার মোল্লা মুন্সি বেশ ক্ষ্যাপে তাঁকে জিজ্ঞাসিলেন, আপনার মতো এমন মহান কবিকেও ভাবের খাতিরে এজিদের মতো বদলোকের দারস্থ  হতে হলো? হাফিজ উত্তর করলেন, "হীরা কুকুরের মুখে থাকলেও আমি হীরাকে হীরাই মনে করি।"~ঘটনাটি লেখছেন আমার একজন ফেসবুক ফ্রেন্ড, আরিফ রহমান। এই ঘটনার মোরালের সাথে আমার দ্বিমত বিশেষ নাই। তবে, এই ঘটনা এবং ঘটনাটা আরিফ ভাই যেভাবে বয়ান করছেন, তার সাথে আমার কিছু দ্বিমত আছে। দ্বিমতগুলা করতেছি কিছু ঐতিহাসিক তথ্যের ভিত্তিতে। প্রথমত আসি, হাফিজের রুবাইয়্যাত প্রসঙ্গে। আরিফ ভাইয়ের সম্ভবত মিস্টেক হইছে একটু। এই কবিতাটা হাফিজের রুবাইয়াত না, 'গযলিয়্যাত' বা গজলের অন্তর্ভূক্ত। হাফিজের রুবাইয়াতের দুইটা এডিশন দেখলাম আমি; একটা কাজী নজরুল ইসলামের বাঙলা তরজমা; আরেকটা হল সৈয়দ আব্দুল মজিদের তরজমা ও ক্রানমার বিঙের সম্পাদনায় প্রকাশিত ইংরাজি ভার্শন (১৯১০)। কোনটার শুরুতেই লাইনটা নাই। লাইনটা আছে মূলত হাফিজের দেওয়ানের 'গযলিয়্যাত' অংশে। বিশিষ্ট হাফিজ গবেষক ইবরাহিম আমিন শাওয়ারিবির সম্পাদনায় দুই খণ্ডে প্রকাশিত 'আগানি শিরায' (২০০৯) কিতাবে দেখি যে, শাওয়ারিবি এই কবিতাটারে হাফিজের গজলের অন্তর্ভুক্ত বলে ধরে নিছেন। তিনি দেখাইছেন, দেওয়ানে হাফিজের যতগুলা আর্লি নোসখা পাওয়া যায়, শুধুমাত্র ভারতীয় নোসখা ছাড়া আর সবগুলার কাব্যবিন্যাস এরকম: গযলিয়্যাত, মুকাত্তা'আত, রুবাইয়াত, মাসনাবিয়্যাত, কাসিদা ও খুমুস। এই হিশাবে, দেওয়ানে হাফিজের প্রথম কবিতাটা অবশ্যই গযল হওয়ার কথা। (দেখুন: শাওয়ারিবি, আগানি শিরায, পৃ. ২১)। যাহোক, এইটা একটা মাইনর ইস্যু। মেজর ইস্যু হইল কয়েকটা। ১. দেওয়ানে হাফিজের এই প্রথম লাইনটা কি আসলেই ইয়াজিদের? ২. যারা এই লাইনের কারণে হাফিজের সমালোচনা করছিলেন, তারা কারা? ইতিহাসে কি তাদের কোন নাম পাওয়া যায়? তারা কি আসলেই সে যুগের 'মোল্লা মুন্সি' ছিলেন? ৩. আপত্তি যারা তুলছিলেন, তাদের কথার জবাবে, হাফিজ এক্সাক্টলি কী বা কী কী বলছিলেন? ২.পংক্তিটা দিয়াই শুরু করি৷ দেওয়ানে হাফিজের প্রথম পংক্তিটা অর্ধেক আরবি, অর্ধেক ফারসি। পংক্তিটা এমন: ألا يا أيها الساقي أدر كأسا و ناولهاکہ عشق آسان نمود أول ولي افتاد مشكلهاঅর্থ: 'সাকি, শরাবের পেয়ালা এনে দাওপ্রেমের পথ ভাবছিলাম খুবই সোজাকিন্তু এখন দেখি শুধু কষ্ট আর কষ্ট!' যাহোক, এই বয়াতের প্রথম মিসরা' বা পংক্তিটি আরবি, এবং দেওয়ানে হাফিজের মূল নোসখায় পংক্তিটা কোটেশন মার্কে চিহ্নিত; ফলে বোঝা যায়, এইটা অন্য কারুর লাইন। দ্বিতীয় অর্থাৎ ফারসি পংক্তিটা হাফিজের নিজেরই। এখন এই প্রথম পংক্তিটা আসলে কার লেখা? এখান থেকেই আলাপটা শুরু করা যাক। প্রচলিত মতামত এই যে, লাইনটা উমাইয়া শাসক ইয়াজিদ বিন মুয়াবিয়ার। যদিও, ইয়াজিদের লাইনটা হুবহু ইউজ করেন নাই হাফিজ; অন্ত্যমিলের খাতিরে একটু আগপিছ করছেন। ইয়াজিদের দিকে সম্পৃক্ত মূল বয়েতটা এমন: أنا المسموم ما عندي بترياق و لا راقيأدر كأسا و ناولها ألا يا أيها الساقيঅর্থ: 'বিষের ব্যথায় কাতর আমিওষুধ নাই, সেবকও নাই কেউসাকি, পানপাত্রটা একটু এগিয়ে দ্যাও!' যাহোক, এই লাইনটা যে ইয়াজিদের, তা আমরা কীভাবে জানলাম? জানলাম, দেওয়ানে হাফিজের সবচাইতে প্রাচীন তুর্কি শরাহ বা ব্যাখ্যাগ্রন্থ 'শরহে সুদি' (হিজরি ১০ শতক) থেকে। বইটার লেখক আহমাদ সুদি বসনভি (মৃ. ১০০৬ হি.) ছিলেন একজন অটোমান-বসনিয়ান অনুবাদক ও ভাষ্যকার। হাফিজের দেওয়ানের সবচে প্রাচীন ও বিখ্যাত এই ব্যাখ্যাগ্রন্থটি তিনি লিখে শেষ করেন দশম হিজরি সনে, ইস্তাম্বুলে। সুদিই প্রথম দাবি তোলেন যে, এই পংক্তিটি ইয়াজিদ বিন মুয়াবিয়ার, যদিও সুদি এর পক্ষে কোন প্রমাণ দিতে পারেন নাই (দেখুন: Murat Umut Inan, Writing a Grammatical Commentary on Hafiz of Shiraz: A sixteenth century scholar on the Divan of Hafiz, University of Washington, 2012; p. 42-45); A. J. Arberry, Fifty Poems of Hafiz, p. 139)। সুদির এই দাবি পরবর্তীকালের অনেক সম্পাদক বিনা বিচারেই মাইনা নিছেন। কিন্তু, এ ব্যাপারে প্রশ্ন তুলছেন বেশ কয়েকজন স্কলার। মুরাত ইনানের ভাষ্যমতে, ভাজিহ আল-সামাদ সম্পাদিত 'দিওয়ানু ইয়াজিদ ইবনে মুয়াবিয়া'য় (১৯৯৮) তিনি এই লাইনটা পান নাই (দেখুন: প্রাগুক্ত, পৃ. ৪৩; ৮৭ নম্বর ফুটনোট)। অক্সফোর্ড ইউনিভার্সিটির আরবি ও ফারসি সাহিত্যের সাবেক অধ্যাপক জুলি স্কট মেইসামির দাবিমতে, আলোচ্য পংক্তিটা ইয়াজিদের কিনা তা তিনি নিশ্চিত না; ১৯৮২ সালে বৈরুত থেকে প্রকাশিত 'দিওয়ানু ইয়াজিদ' এডিশনে তিনি লাইনটা পান নাই (J. S. Meisami, 'A Life in Poetry: Hafiz's first Ghazal' in the book 'The Necklace of the Pleiades', ed. Franklin Lewis and Sunil Sharma, p. 165, Footnote No. 9)। এছাড়া আরো অনেক স্কলার সুদির এই দাবি অস্বীকার করেছেন। দেওয়ানে হাফিজের অন্যতম এডিটর, আধুনিক ফার্সি সাহিত্যের অন্যতম প্রধান চরিত্র, মির্জা মুহাম্মদ কাজভিনি (মৃ. ১৯৪৯) সুদির দাবি অস্বীকার করেছেন, এবং এ ব্যাপারে বেশ দীর্ঘ একটি আর্টিকেল লিখছেন (দেখুন: A. J. Arberry, প্রাগুক্ত, p. 139; Yadgar Magazin, vol. 1, No. 9, p. 69-78)। যাহোক, মোদ্দাকথা এই যে, লাইনটা ইয়াজিদের কিনা, এই ব্যাপারে মডার্ন স্কলাররা একমত না। এবার কাহিনীর পরের অংশে যাই। আরিফ ভাইয়ের দাবিমতে, কিছু 'মোল্লা মুন্সি' খেপে গিয়ে তাকে এই ব্যাপারে প্রশ্ন করেন। এই কথাটা পুরোপুরি ভুল আসলে। মহাকবি হাফিজের এই পংক্তি নিয়া যারা আপত্তি তুলছিলেন, তাদের দুইজনের নামই সরাসরি আছে ইতিহাসে, ওই আহমদ সুদির কিতাবেই। এই ঘটনার আর্লি সোর্স হিশাবে, সুদির কিতাবের উপরেই আমরা আপাতত ভরসা করতেছি। কী বলছেন সুদি? সুদির ভাষ্যমতে, হাফিজের সমালোচনা করেছিলেন মূলত তারই উত্তরসূরী দুই কবি আহলি শিরাযি (মৃ. ৯৪২ হি.) ও কাতিবি নিশাপুরি (মৃ. ৮৩৮ হি.)। আহলি শিরাযি হাফিজের সমালোচনা করে একটা শের লেখেন, যার অর্থ হইল: 'হাফিজ সাবরে জিগেশ করলাম, জ্ঞান ও অভিজ্ঞানের হে নিরুপম অবতার! আপনার এত মহিমা ও গরিমা থাকা সত্ত্বেও, ইয়াজিদের কবিতা ধার নিতে গেলেন কেন? তখন উনি বললেন, তুমি কি এই মাসআলা জানো না যে, কাফেরের সম্পদ মুমিনের জন্য হালাল?' (দেখুন: শাওয়ারিবি, আগানি শিরায, ১/৫১; ইনান, প্রাগুক্ত, পৃ. ৪৩; মেইসামি, প্রাগুক্ত, পৃ. ১৬৬)। অন্যদিকে, এই সমালোচনার জবাবে হাফিজের আরেকটা উত্তর, যেটা ইতিহাসে কম প্রসিদ্ধ, যেটা আরিফ ভাই উল্লেখ করছেন, সেই উত্তরটা তিনি দিছিলেন ভিন্ন একটা মজলিসে। একবার 'শিরাজের কিছু লোক' ইয়াজিদের কবিতা ধার নেওয়ায়, উনার নিন্দামন্দ করল। তখন উনি বললেন, 'কুকুরের মুখে মুক্তা থাকলে, কুকুরের মুখ থেকে সেই মুক্তা খুইলা নেওয়ায় আমি কোন ক্ষতি দেখি না।' (শাওয়ারিবি, প্রাগুক্ত, পৃ. ১/৫১)। এই দুইটা জবাবেরই আবার জবাব দিছিলেন আরেক কবি কাতিবি নিশাপুরি। উনি বলেন: 'খাজা হাফিজের কিছু কাজ অদ্ভুত লাগে। ইয়াজিদের কবিতায় উনি এমন কী প্রজ্ঞা পাইলেন যে, নিজের দেওয়ানের একেবারে শুরুতেই তার পংক্তিটা রাখলেন? বুঝলাম, কাফেরের সম্পদ মুমিনের জন্য জায়েজ, এ ব্যাপারে কোন দ্বিমত নাই। কিন্তু তাও, কুকুরের মুখ থেকে লোকমা নেওয়া কি সিংহের শোভা পায়!' (দেখুন: শাওয়ারিবি, প্রাগুক্ত; মেইসামি, প্রাগুক্ত)। ৩.এই বর্ণনাগুলা থেকে তিনটা জিনিশ বোঝা যায়। প্রথমত, হাফিজের উত্তরের ক্ষেত্রে যে দুইটা বর্ণনা আছে, তার মধ্যে একটা, এবং প্রধানটা, 'কাফিরের সম্পদ মুমিনের জন্য জায়েজ', এটা আধুনিক ঐতিহাসিক বা হাফিজভক্তের জন্য বলা একটু মুশকিল; কারণ হাফিজের যে মোটামুটি 'সেক্যুলার' ইমেজ দাঁড়াইছে এখন দুনিয়ায়, যেভাবে উনি সেলিব্রেটেড এখন, তাতে এই ধরনের কথা উনার মুখে ভক্তদের শুনতে না চাওয়ারই কথা। অথচ ইতিহাসে হাফিজসহ আরো অনেক সুফি কবির এ ধরনের কথা আছে। দ্বিতীয়ত, হাফিজের কবিতার বিরোধিতা তৎকালীন কোন মোল্লা-মুন্সি করছেন, এমন প্রমাণ নাই। শিরায বা ইরানের লোকেরা এমনিতেও ইয়াজিদ-বিদ্বেষী হওয়ার কথা। ফলে, ইতিহাসে পাইতেছি যে, দুইজন কবিই মূলত আপত্তিটা তুলছিলেন, এবং অন্য বর্ণনায় আছে যে, 'শিরাযের কিছু লোক' আপত্তি তুলছিলেন। ফলে, এ ধরনের ঘটনায় 'মোল্লা মুন্সি'দের ঢালাওভাবে অভিযুক্ত করার আগে ফ্যাক্টস দেখা দরকার। তৃতীয়ত, দুইটা উক্তি বা জবাবেই, ইয়াজিদরে মূলত লাঞ্চিত করা হইছে। একটা জবাবমতে হাফিজ তারে 'কাফের' বলছেন; আরেক জবাবমতে 'কুত্তা' বলছেন। দুইটার একটাও যদি হাফিজ বইলা থাকেন, তাইলে হাফিজ আসলে খুব যে ভক্তি করলেন ইয়াজিদরে, তেমন কিন্তু না। বরং, 'কাফির' বা 'কুত্তা' বইলা ইয়াজিদরে তিনি চূড়ান্ত অপমানই করলেন। হাফিজের জায়গায় আমি হইলে আরো নরম উপমা দিতাম মেবি। ৪.যাহোক, তাইলে আমরা কয়েকটা ব্যাপার পাইলাম। প্রথমত, পংক্তিটা ইয়াজিদের কিনা, তা নিয়া স্কলারদের মধ্যে যথেষ্ট মতভেদ আছে; এবং এই পংক্তি যে তার, এর কোন কনক্রিট এভিডেন্স নাই; তার 'দেওয়ান'র বিভিন্ন এডিশনেও পংক্তিটা নাই। দ্বিতীয়ত, হাফিজের ব্যাপারে যারা আপত্তি তুলছিলেন, তারা মোল্লা মুন্সি ছিলেন না। বা কেবলমাত্র মোল্লা-মুন্সিরাই এসব আপত্তি তুলছিলেন, তা না। হাফিজের মতই কবি বা ইরানের জাতিবাদি আম পাবলিক ছিলেন আপত্তি উত্থাপনকারীরা।তৃতীয়ত, এই আপত্তির জবাবে হাফিজের যে দুইটা বক্তব্য পাওয়া যায়, তার মধ্যে প্রসিদ্ধতমটা হইল 'কাফেরের মাল মুমিনের জন্য হালাল।' হাফিজের মুখে এই বাক্য শুনতে অভ্যস্ত না সেক্যুলার কান; দ্বিতীয়টা হয়ত তুলনামূলকভাবে ভাল শোনায়। কিন্তু ইতিহাসে, হাফিজ যা বলছেন তা সবই শব্দে শব্দে লেখা আছে। আর হাফিজ যদি সত্যিই এই দুই জবাবের কোন একটাও দিয়া থাকেন, তাইলে বলা লাগবে, ইয়াজিদরে উনি 'কাফের' বা 'কুত্তা' বলছেন। আমি হইলে সেটা বলতাম না।
শক্তিশালী বলিভিয়ার সাথে লিউ মেসির ২ গোল উপলক্ষ্যে এক ভক্তের পক্ষ থেকে ছোট ট্রিবিউট। হাসলে গোনাহ হবে।
কবিতা তো হযরত আলিও লিখে গেছেন। মা ফাতেমা কবিতা লিখেছেন পিতৃবিচ্ছেদের যন্ত্রণা সইতে না পেরে। হযরত হাসান ও হুসাইনও, হযরত আলির সন্তান হিশাবে কাব্যচর্চা অল্পবিস্তর করেন নাই, তা বলা যায় না। তাছাড়া আহলে বাইতের শানে কবিতার যে বিশাল ভাণ্ডার গড়ে উঠছে বিশ্বসাহিত্যে, তার তুলনা কই? কিন্তু আমাদের কোন কোন শ্রদ্ধেয় কবি, ইয়াজিদ ইবনে মুয়াবিয়ার কবিতা নিয়া বেশ উচ্ছ্বসিত হয়ে উঠছেন। তারা মন্তব্য করছেন যে, ইয়াজিদরে আগে শুধু খুনিই ভাবতাম, এখন দেখি সে কবিতাও লেখে! এই একটা চিন্তায় বাঙলার কবিদের কবিতা ও ইতিহাস সংক্রান্ত অজ্ঞতা ধরা পড়ে। খুনি কবিতা লিখতে পারে না? বিশ্বের তাবত বড় বড় 'খুনি' হিশেবে পরিচিত লোকেদের লেখা কবিতা এখন পাওয়া যাচ্ছে। হিটলারেরও স্বাদুগদ্যে লেখা বই পাওয়া যায় এখন। তাতে কী? খুনি কবিতা লিখতে পারে। দুনিয়ার বড় বড় আর্ট, তত্ত্ব আর প্রগতির বিস্তার কারা করছে, কীভাবে হইছে, ইতিহাসটা পইড়েন। আলাউদ্দিন খিলজি দাক্ষিণাত্য, বা ডেকান মালভূমি জয় করার পরেই, দুই ভারতের সংগীত মিলেমিশে নতুন মিউজিকাল ট্রাডিশান তৈয়ার হইছিল। আমির খসরুর মত প্রতিভা সৃষ্টির পিছনে আলাউদ্দিনের অবদান আছে না? আলাউদ্দিনের প্রশংসা আপনারা কেন করেন না? কবিতা আর রক্ত যাদের কাছে সাংঘর্ষিক না, বরং যুদ্ধই যাদের কাছে কবিতা, কবিতার অন্যতম প্রধান অনুষঙ্গই ছিল যাদের যুদ্ধ, সেই আরবদের কবিতা বা রাজনীতি বিচারের জন্য বাঙালি কবিদের কবিতা সম্পর্কীত ক্লিশেগুলা ছাড়তে হবে আগে। দেন, ব্যাক টু দ্য হিস্ট্রি। ইয়াজিদরে আগে খুনি ভাবতেন অনেকেই, কেন? মীর মশাররফের 'বিষাদ সিন্ধু' পড়ে। তো, মীর সাহেবের 'বিষাদ সিন্ধু' তো ওই সো কল্ড বাঙালি রেনেসাঁকালের সেক্যুলার মালই, কতক রুপকথা, যা পড়লে আপনার একজন আদর্শ সেক্যুলার হিশাবে মনেই হবে— 'ইয়াজিদ এতটাই খারাপ যে, কবিতা লেখা ওর পক্ষে সম্ভব না।' এই তো সেক্যুলার মনন! একদিকে আর্ট, প্রগতি, সুন্দর, বৃষ্টি, ঘাস, ফুল, পাখি৷ অন্যদিকে ক্ষুধা, মন্দা, যুদ্ধ, খুন, রক্ত, মৌলবাদ, টেরোরিজম। কিন্তু উৎসাহীদের জানানো যাইতে পারে যে, উসামা বিন লাদেনও একজন চমৎকার কবি। তার কবিতার অনুবাদ ছাপাইতে পারেন আগ্রহীরা। তো, মীর সাহেবের বই পইড়া কারবালার ইতিহাস বিচার, আর ইয়াজিদের কবিতা পইড়া তার আর্টের আলোকে তার রাজনীতি বিচার, দুইটাই খতরনাক। ইয়াজিদ যা করছেন, তা ইতিহাসে লেখা আছে। মীর মশাররফ সাহেবের নামের আগে 'মীর' আছে, বোধকরি ওনার পূর্বপুরুষ বা উনিও, শিয়া ঘরানার বা অন্তত সিম্প্যাথাইজারটাইপ কেউ হবেন। কিন্তু তাতে উনি একটা রুপকথা লেখার স্বাধীনতা পান না। ইয়াজিদ যেটুক করছে সেটুকুর জন্য আমরা তারে মন থেকেই অপছন্দ করি। বাট যা সে করে নাই, তার জন্য তারে দোষারোপ করা উচিত না। আর ঠিক তাই, সে কবিতা লেখলে, তা নিয়া খুব উচ্চকিত বা অবাক হওয়ার কিছু নাই। ইয়াজিদের বাবা শিক্ষিত ছিলেন; আরবের সবচাইতে ধনী ব্যবসায়ীর নাতি ইয়াজিদ। সে এক আধটা প্রেমের কবিতা তো মদের পেয়ালা হাতে বাইজি নাচ দেখতে দেখতেই লেইখা ফেলতে পারে। তার রাজনীতি দিয়া আর্ট বা আর্ট দিয়া তার রাজনীতি বিচারের দরকার নাই। এগুলা কমপ্লেক্স জিনিশ। বরং আমি প্রশ্ন তুলতে চাই, ইয়াজিদের কবিতাই কেন? আমরা জানি যে, আইয়ুব খানের আমলে একবার ইয়াজিদের শাসনের পক্ষে ব্যাপক প্রমান সাবুদ জমা করার ট্রাই করছিলেন কিছু আলেম। মাওলানা মওদুদি 'খেলাফত ও মুলুকিয়াত' বইতে, ইয়াজিদের মনোনয়ন নিয়া আপত্তি তুলছিলেন। জাস্টিস তকি উসমানি তার 'ইতিহাসের কাঠগড়ায় হযরত মুয়াবিয়া' বইতে এর জবাব দিছিলেন; বেসিকালি হযরত মুয়াবিয়ারে নির্দোষ প্রমাণ করার জন্য। জাস্টিস গোলাম আলি আবার এই বইয়ের বিরুদ্ধে পালটা বই লেখছেন। তো ওই বইয়ের ভূমিকায় গোলাম আলি সাহেব এই ডিবেটের একটা গোড়ার আলাপের দিকে ইশারা করছিলেন। সেসময় আইয়ুব সরকারের নানা কর্মকাণ্ডের বৈধতাদানের জন্য, অনেক আলেম ইয়াজিদের শাসনক্ষমতার পক্ষে নানারকমের যুক্তি দিয়ে আসছিলেন। একপর্যায়ে এমনও হইল যে, তারা বলতে লাগলেন, ইয়াজিদই ইসলামের প্রকৃত প্রচারক; সায়্যিদু শাবাবি আহলিল জান্নাত, হযরত হুসাইন রাযিআল্লাহু আনহুর বিপরীতে তারে গ্লোরিফাই করতে লাগলেন। এদের একটা নামও আছে, 'নাসেবি'। তো, এর বিপরীতেই তখন ইয়াজিদের মনোনয়ন নিয়া আলাপ উঠছিল। ফলে, আমার ভয় হয়। ভয় হয়, যখন হাতের সামনে হযরত আলির কবিতা থাকতে, কবিরা ইয়াজিদের কবিতার দিকে হাত বাড়ান। শুধু সেটুকু হইলেও কথা ছিল না; বরং ওই কবিতার বদৌলতেই, তার রাজনৈতিক জীবন নিয়াও 'এতদিন তো ভুল জানতাম' মন্তব্য করেন; আবার সেখানে কোন কোন নাসেবি ইয়াজিদি মন্তব্য করেন যে, 'ইয়াজিদই ইসলামের প্রকৃত প্রচারক; হাসান-হুসাইনের ইসলামের জন্য কোন অবদান নাই।' আসলে ওনারা এতদিন 'ভুল জানতেন', কারণ ইয়াজিদরে তারা চিনছেন 'বিষাদ সিন্ধু' পইড়া। সেই জানা ভুলটাই আবার করতেছেন এখন। কোন শাসক কবিতা লেখে বা গদ্য লেখে, তাতে কী হইছে? ইয়াজিদের কবিতা পড়েন আপনারা, হাতের কাছে মাটির ছেলে এরশাদের কবিতা কেন পড়েন না? প্রশংসা কেন করেন না?কবিতা যে কেউ লিখতে পারে, তার কবিতা যে কেউ পড়তেও পারে। কিন্তু ইয়াজিদের কবিতা বা আর্টের কারণে আমরা তারে সেলিব্রেট করতে পারি না। এইরকম যুদ্ধপরিস্থিতিতে, এইরকম বদ্ধ রাজনৈতিক পরিস্থিতিতে, ইয়াজিদের কবিতা কোন পথ দেখাবে না আমাদের; জুলুমের শর্তগুলারে কেবল মজবুতই করবে৷ ফলে, ইয়াজিদের কবিতা আমাদের, আপাতত, বিভিন্ন সুচিন্তিত, সতর্ক ও সন্দেহপ্রবণ ফুটনোট দিয়ে পড়াই সমীচীন। আমি অন্তত তাই মনে করি।
বাঙলাদেশে এইটা এক বিরল ব্যাপার।আরেফিন মোহাম্মদ  নামের এই লোক প্রায় ৩০ বছর ধরে আর্জেন্টিনা সাপোর্ট করেন৷ কিন্তু কোন ট্রফি পান নাই৷ মনের দুঃখ কাউরে বলতেও পারেন না, আবার দলও ছাড়তে পারেন না বিষাক্ত আর্জেন্টাইন সাপোর্টারদের জন্য। দীর্ঘদিন ধইরাই আরেফিন মোহাম্মদ এই টক্সিক ও ব্যর্থ দলের সাপোর্ট ছাইড়া দিতে চাচ্ছিলেন৷ তবে, ভরসা পাইতেছিলেন না, সাহস পাইতেছিলেন না। সেই মুহূর্তে ওনারে সাহস দিয়ে ওনার পাশে দাঁড়ালাম। ওনাকে বুঝিয়ে বললাম আর্জেন্টাইনদের অনন্ত ক্রাইসিস আর ব্রাজিলের সাফল্যের নিগুঢ় রহস্য। আরেফিন মোহাম্মদের হতাশা কেটে গেল। আজ ফাইনালি, আর্জেন্টিনা থেকে ব্রাজিলে যোগ দিয়ে রেকর্ড তৈরি করলেন আরেফিন। সম্ভবত তিনিই প্রথম বাঙলাদেশি, যিনি আর্জেন্টিনা ফ্যান থেকে ব্রাজিল ফ্যানে কনভার্ট হইছেন। আমার ব্যক্তিগত অনুরোধে তিনি এদ্দিন আর্জেন্টিনা সাপোর্ট করার জন্য প্রকাশ্যে ক্ষমাও চাইছেন। এটা নিঃসন্দেহে বাঙলাদেশের ব্রাজিল ফ্যানদের জন্য একটা মাইলফলক। সামনের দিনগুলাতে আর্জেন্টিনার অবস্থা আরো করুণ হবে; আরো অনেক আর্জেন্টিনা ফ্যান ভয় ও লজ্জা ভেঙে কনভার্টেড হবে, ব্রাজিলে যোগ দেবে৷ ফলে, ব্রাজিলপন্থীদের এখনই দাওয়াতের ময়দানে ঝাঁপিয়ে পড়া লাগবে৷ সাহস দিতে হবে তাদের; তাদের কাছে পৌঁছে দিতে হবে ব্রাজিল ফুটবলের সোনালি ইতিহাস৷ আরেফিন মোহাম্মদের মত নও-ব্রাজিলিয়ানদের পাশে দাঁড়াতে হবে; অলরেডি Ryan Ahmed Orko -র মত চরমপন্থী আর্জেন্টাইন ফ্যানরা তার বিরুদ্ধে নানা ধরনের পদক্ষেপের আহ্বান জানাইতেছে। ফলে, এখন আমাদের আরেফিন মোহাম্মদের পাশে থাকা দরকার। তারে সাপোর্ট দেওয়া দরকার। তার বিরুদ্ধে আর্জেন্টাইন ফ্যাসিবাদিরা যে মব জাস্টিসের তৈয়ারি করতেছে, এরে রুখে দেওয়া দরকার।আরেফিন মোহাম্মদের এই কনভার্শনে, ট্যাবু ভেঙে গেল। এই কনভার্ট প্রক্রিয়া আমরা আগামিতেও জারি রাখতে চাই৷ যেকোন আর্জেন্টাইন ফ্যান ব্রাজিলে কনভার্ট হইতে চাইলে আমাদের সাথে যোগাযোগ করবেন। অতি দ্রুত আমরা 'প্রকাশ্যে ক্ষমা চেয়ে ব্রাজিলে যোগদান মঞ্চ' বানাব৷ আমাদের যাবতীয় কার্যক্রম এখান থেকেই পরিচলিত হবে৷
ইউরোর গ্রুপ অব ডেথ সেকেন্ড রাউন্ডেই টুর্নামেন্ট থেকে ভ্যানিশ। বড় টুর্নামেন্টে তাই ডিজার্ভতত্ত্ব খাটে না। জার্মানির হয়ে ১৫ বছরের লম্বা দৌড় শেষ হইল জোয়াকিম লোর, এবার কোচ হবে মেবি হ্যান্সি ফ্লিক। ২০১৪ ওয়ার্ল্ড কাপের শেষ বাঁশি বাজার পর তার যে এক্সপ্রেশনটা ছিল, ওইটা আমার আজীবন মনে থাকবে। হোয়াট আ ক্যারিয়ার! তবে জার্মানির খেলা হইছে আজকে জঘন্য। ওদের সাথে বিগ ম্যাচে আগে নার্ভ খোয়াইত বড় দলগুলা; আজকের ম্যাচে মুলারের মিসের পর ওরাই আসলে নার্ভ খুয়ায়ে ফেলছে। একদিকে স্টার্লিং, একদিকে কেন; ওয়েম্বলিতে হাজার হাজার দর্শকের উৎসাহ। কঠিন চাপ খাইছে আজকে জার্মানি। এই চাপটা ওদের খাওয়াই দরকার ছিলো৷ তবে টমাস মুলার না হয়ে ওইখানে ওয়ার্নার হইলে ভাল হইত। মুলারেরও সম্ভবত শেষ ইওরো এইটা। বিদায়টা হইল পুরাই চাপে। ওই মিসটা মেবি ট্রেডমার্ক হয়ে যাবে মুলারের। হ্যারি কেন গোল পাইল, ইংল্যান্ডও জিতল। আমার একটা ভবিষ্যতবাণী পুরা হইছে, আরেকটা জার্মানরা পারল না পুরা করতে। স্যাড।
পথ দেখাল হ্যারি কেন। আমার প্রেডিকশন কি সত্য করতে পারবে জার্মানি? কী মনে হয়?
রহিম স্টার্লিং ওয়েম্বলিতে গোল করলে ইংল্যান্ড নাকি হারে না। দেখা যাক। ১-০।
ফরিদাবাদ আমাদের বাসার নীচতলায় থাকতেন মুস্তাফিজ ভাই। আমরা উনারে দাদা ডাকতাম। মগবাজারের দুর্ঘটনায় ইন্তেকাল হয়ে গেল ভাইয়ের। বাসা ছাড়ার কয়দিন আগে লাস্ট দেখা হইছিল, তারপরে আর দেখা হয় নাই। আল্লাহ ওনারে ক্ষমা করুক। আমিন।
আরেফিন মোহাম্মদ  ভাই বলছিলেন, সামনের ওয়ার্ল্ড কাপ নাকি ফ্রান্স ডিজার্ভ করে। আমি বলছিলাম এই কথা। তো দ্যাখেন, ওয়ার্ল্ড কাপের ডিজার্ভিং টিমের কী একটা অবস্থা! এই ডিজার্ভ তত্ত্ব থেকে সাবধান। এগুলা লিও মেসির ফ্যানদের বানানো অন্টোলজি। সে কাপ জেতে না, বলা হয় যে বিশ্বকাপ নাকি তারে ডিজার্ভ করে না। আবার বলা হয়, সে একটা বিশ্বকাপ ডিজার্ভ করে (মানে, এমনিই একটা দিয়ে দেওয়া হোক)। তো এইসব অন্টোলজির ফাঁদে পড়া যাবে না। দুইদিন ধরে খেলা দেখে ফরাশি আর জার্মানি সাপোর্ট করা ছুপা হারু সাপোর্টারদের গেসে আস্থা রাখা যাবে না।
'কিন্তু বাপ্পি রোনাল্ডোর কথা শুনলেন না। তিনি শুনলেন লিউ মেসি সাহেবের কথা।'
হোয়াট আ ট্রাজিক ম্যাচ! এম্বাপে-পগবার সাথে সাথে, ভূ-বাঙলার সাম্প্রতিক লাকাঁ-ফুকোগুলোর জন্যও দুঃখ হচ্ছে৷
৬ বছর পর ইওরো খেলতে আসছে করিম বেঞ্জেমা। দলে জায়গা পাওয়া নিয়াই ছিল প্যারা। তার উপর এখন তো ফ্রান্স টিমে প্রচুর রথী-মহারথী। বাট, গ্রিজম্যান বা এম্বাপ্পে না, এই ইওরোতে ফ্রান্সের হয়ে সর্বোচ্চ ৪ গোল করছেন করিম বেঞ্জেমা। পর্তুগালের সাথে ক্রুশিয়াল ম্যাচে ২ গোল; আজ সুইজারল্যান্ডের সাথে পিছায়ে পড়ে, দেন ২ গোল। দাদু মূলত ফুটবলের অলটাইম লিজেন্ডদের একজন। অবশ্য দাদু ৪ ম্যাচে ৪ গোল করলেও, ভিনগ্রহের এক খেলোয়ারের ৩ ম্যাচে ১ গোল। ওই প্লেয়ারটির ফ্যানরা হয়ত এখন বইসা আছে ইকুয়েডরের সাথে হ্যাটট্রিক দেখার আশায়, অথচ নিশ্চিত জানে, এইটা হবে না। জিতবে মেবি আজকে, তবে পরের রাউন্ডেই বাদ পড়বে। দাদু যে গতিতে আগাচ্ছে, তাতে এবারের ইউরোর সর্বোচ্চ গোল স্কোরার হইলেও অবাক হওয়ার কিছু নাই। দাদু ইজ ব্যাক।
ছুপা বার্সা ফ্যানগুলো বহুদিন পর গর্ত থেকে বের হইছে। ওরা একটা জোকস বানাইছে— মাদ্রিদের হ্যাজার্ড ও কর্তোয়া জেতায় অভিনন্দন। ওদের বলে দিতে চাই— বার্সার ডি জং ও মেম্ফিস ডিপাই হারায় তোমাদের প্রতি সমবেদনা।
রান্নাবান্না করার মুড আমার কোনকালেই ছিল না। বাসায় যদ্দিন ছিলাম, মনে পড়ে না যে, কোনদিন রান্নার টাইমে কিচেনে গেছি৷ ভুলে বা দরকারে গেলেও, পিঁয়াজ আর মরিচের ঝাঁজে চট করে বেরোয়ে আসছি। রান্নাবান্নার প্রতি একটা আগ্রহ প্রথম কবে তৈরি হইছিল? যদ্দুর মনে পড়ে, আল কাওসারে থাকতে। সেটাও আসলে প্রয়োজনের খাতিরেই। আমি কাঁচা পেয়াজ খাই না। এখনও না। তো আল কাওসারে সকালের খাবারের মেনুতে মাঝেমাঝে আলুভর্তা থাকত। এই আলুভর্তায় থাকত ঝাঁজালো কাঁচা পেঁয়াজ; আমার এবং আরো অনেকের জন্য খাওয়া দুষ্কর হইত। তখন আমরা আলুভর্তা ভাজতাম। তাওয়ায় ভাইজা মোটামুটি লাল বানায়ে দেন আমরা ওই ভর্তা খাইতাম। মজা লাগত। তারপর, মাঝেমাঝে ডিমভুনা দিত। মেবি মঙ্গলবার। এই ডিমভুনাটা, রাতেই সিদ্ধ কইরা রাখার কারণে, একটু বাসি হয়ে যাইত। অনেকেই একটু বেশি করে পেঁয়াজ দিয়া, এই ডিমটারে আবার প্রসেস করত। মজা লাগত। এগুলাতে আমি অংশ নিলেও, নিজে কিছুই করতে পারতাম না। বন্ধুরা কইরা দিত। আব্দুর রহমান ফয়েজি এইসবে ছিল এক্সপার্ট। তবে, আল কাওসারে রান্নার প্রতিভা ছিল আমাদের জয়নাল ভাই। রান্না জিনিশটারে খুব কাছ থেকে দেখছিলাম হেদায়েতুন্নাহু জামাতে থাকতে। তখন আমাদের মাদ্রাসাটা কল্যাণপুরে, একটা ভাড়া বাসায়। এক বছরই ছিলাম ওইখানে। তো, মাদ্রাসার বার্ষিক অনুষ্ঠান উপলক্ষ্যে খাবারদাবারের আয়োজন করা হইল। না জানি, আমাদের জামাত থেলে আমরাই মেজবানি করতেছিলাম। এরকম কিছুই। যাহোক, রান্নার দায়িত্ব নিল জয়নাল ভাই। জয়নাল ভাইরে রাত জাইগা হেল্প করলাম আমি আর আব্দুর রহমান ফয়েজি। তো, ওইদিন মনে হইছিল, রান্নাবান্না জানাটা তো খারাপ না আসলে। মূলত, তারপরেও আমি কখনো রান্না শেখার ট্রাই করি নাই। হলে থাকতে তো না-ই; এমনকি আজিমপুরে যখন ডিপার্টমেন্টের বন্ধুবান্ধবদের সাথে থাকতাম, তখনও না। শ্যাওলায় থাকতেও কখনো রান্না করছি বইলা মনে পড়ে না। আমি রান্নাবান্না করতেছি গত দেড় বছর যাবত। এর আগে আমি খালি ডিম ভাজতে পারতাম। এইটা অবশ্য অনেক আগ থেকেই খুব ভাল পারি আমি। দেড় বছরে রান্নায় ভাল আগাইছি। তেমন মেহনত করি না যদিও; তবে দেইখা দেইখা শিখতে পারি অনেক কিছুই। মূলত জাবের, কাজী, মিসবাহ, শেফ হাসান মামা— এদের কাছেই রান্নাবান্না কিছু কিছু শেখা। মানে প্রাথমিক সাহসটা আরকি। পরে দেখলাম যে, রান্না জিনিশটা আসলে অত কঠিন না। একটু টাইম বেশি লাগে দেইখাই বিরক্তিকর; তাছাড়া, মোটামুটি সহজ। সহজ, যদি কিছুই নিজের না করা লাগে। এখন তো ধরেন মুরগিটাও কাটা লাগে না, মাছটাও কোটা লাগে না। সবই দোকান থিকা কইরা আনা যায়। এইটা ভালই। আমাদের জন্য স্পেশালি। জীবনে একটা সময় আমি ভাবছিলাম, একাই কাটায়ে দেব এই জীবন। আর এইরকম সার্ভাইভালের জরুরি প্রস্তুতি হিশাবেই মূলত আমি রান্নাটা সিরিয়াসলি শেখা শুরু করছিলাম। তাতে আমার উপকার বৈ ক্ষতি হয় নাই। মোটামুটি বেসিক রান্নাগুলা যেহেতু পারি, ফলে আমার খাওয়াদাওয়া নিয়া বিশেষ প্যারা নাই। যেকোন পরিস্থিতিতে অন মাই ঔন সার্ভাইব কইরা যাইতে পারব ইনশাল্লাহ। এমনে, রান্না শেখা অনেকগুলা কারণে ভাল। প্রথমত, ইটস আ হিউজ সার্ভাইভাল টুল। এইটা তো আগেই বললাম। দ্বিতীয়ত, এইটা একটা মেডিটেশনও বটে। দিনের একটা নির্দিষ্ট টাইম রান্না কইরা কাটাইলে, হলুদ, মরিচ, লবনের ভিতরে ডুইবা গেলে ভাল একটা মেডিটেশন হয় খেয়াল করলাম। তৃতীয়ত, নিজের হাতে রাইন্ধা খাওয়া, সবসময়ই মজার। এইটা আমি খুব ডিপলি ফিল করি, যখনই আমি নিজে রান্না কইরা খাই। চতুর্থত, ইউটিউব দেইখা রান্না করতে গিয়া, লার্নিং প্রসেস সম্পর্কে খুব ভুল একটা ধারণা আমার ভাঙছে। আমার ধারণা ছিল, ইউটিউব দেইখা কেউ কিছু শিখতে পারে না। আর রান্না তো না-ই। বাট এই ভুলটা এখন ভাঙছে আমার। পঞ্চমত, রান্না একটা শিল্পও যেহেতু, ফলে এইখানেও কিছু মাথাখাটানোর ব্যাপার আছে, স্কিলের ব্যাপার আছে। ধরা যাক, পিঁয়াজ কাটা। খুব ধারালো ছুরিতে দ্রুত পিঁয়াজ কাটার জন্য আপনার একটা নতুন স্কিল শেখা লাগবে৷ এইটা মজারই। এমনিতে, রান্নার সমস্যা একটাই৷ আমার মতে, খানাপিনা মানবজীবনের একটা গৌণ কাজ। এই গৌণ কাজে আমি টাইম দিতে চাই খুবই কম; আমি অনেক দ্রুত খাই নরমালি। তো এই গৌণ কাজের পিছনে এত টাইম খরচ করতে একটু অনীহা লাগে মাঝেমধ্যে৷ এছাড়া, রান্না জিনিশটা খুবই আনন্দের ব্যাপার৷ রান্নাবান্না শেখেন, সার্ভাইভাল টুল বা স্কিল যেকোন হিশাবেই শিখতে পারেন। রান্না শেখার জন্য আপনার নারীবাদী হওয়ার দরকার নাই; 'রান্নাবান্না পারি না' বইলাও নারীবাদী হওয়ারও দরকার নাই। এইটা শেখা, মানুশ হিশাবে আপনার জীবনের জন্যেই অতি জরুরি জিনিশ।
আর্জেন্টাইন গুন্ডাগুলা এরকমই। এখন ওদের পতাকার কালার দিয়ে হিজাব বানিয়ে বেচতেছে৷ এগুলা অ্যালার্মিং।
ইউটিউবে উগান্ডা সং মূলত 'হুক্কা হুয়া হিরো আলম' শিরোনামে ট্রেন্ডিংয়ে আছে দেখলাম। টিকটকে ওই অংশটুক মেবি ভাইরাল হইছে৷
আফ্রিকায় নেক্সটে ওয়ার্ল্ড কাপ হইলে, এইটা সিরিয়াসলি বিবেচনায় নেওয়া উচিত। এইটা একটা সেরা পিনিক।
হিরো আলমের কাহিনী খেয়াল করতেছি। প্রথমে সে 'বাবু খাইছ' শিরোনামের ভাইরাল গানটার আদলে একটা গান বানাইল। সেটা হালকা পাতলা চলছে। 'ও বেবি কাম কাম কাম কাম কাম কাম তুমি'-ও চলছে ভালোই। মূলত হিরো মার্কেট কাঁপাইল 'শু আমিল ইল্লি শু' দিয়া। আমি সেদিন মেরাদিয়া থেকে বনশ্রী আসার পথে, গলির ভিতরে দেখলাম, এক ইজি বাইকওয়ালা এই গানের মূল ভার্শনটা শুনতেছে, সাউন্ড বক্সে। আমি নিশ্চিত, হিরো আলমের কভার থেকেই সে মূলটা শুনতে উদ্বুদ্ধ হইছে। আরবি গানে সে যমুনার চররে বানাইছিল মরুভূমি; দুইটা উটও সেখানে ছাইড়া দিছিল ইডিটিং কইরা। এবার সে বাঙলার বুকে নিয়া আসলো সত্যিকারের উগান্ডা। এতদিন সবাই খালি বলছে, হিরো আলম বানাইয়া দেখাইল। যমুনার চররে মরুভূমি, আর বাঙলার জঙ্গলগুলারে উগান্ডা বানানোর মত মারাত্মক পলিটিকাল স্যাটায়ার নিকট অতীতে দেখি নাই। ওরে এসব বুদ্ধি কে দ্যায়? আমার ধারণা, রাব্বি খান দ্যায়। ওই যে, আরবি গানে হিরোর কো আর্টিস্ট পোলাটা। উগান্ডা সংয়েও শালা আছে। ওর ব্যাপারে আমার দুইটা ধারণা নিয়া আমি বাজি লাগাইতে প্রস্তুত। এক. ও মাদ্রাসায় পড়ছে। শিওর। দুই. ওই হিরোরে এইসব আইডিয়া দ্যায়। শালার চেহারায়ই একটা চিকন বুদ্ধির মত ব্যাপার আছে। দিন দুনিয়ার খবরাখবর রাখে। গলাও ভাল ওর। ওর ব্যাপারে খোঁজ খবর নেওয়া লাগবে। যাক, আপাতত 'উগান্ডা সং' শোনেন।
'একাধিক বিয়ে করার সামর্থ্য থাকলে, তোমাকে একাধিক বিয়ে করতে হবে৷ সামর্থ্য থাকা সত্ত্বেও একাধিক বিয়ে না করা গুনাহের কাজ। এ কথাগুলা বলার সাহস হয় না অনেকের। আলেমদেরই হয় না।'—শাইখ আবু ত্ব—হা আদনানশাইখের এই ফতোয়ার সাথে কি আপনি একমত? না দ্বিমত? আপনার মতের পক্ষে যুক্তি পেশ করুন।
রোনাল্ডো— ৩ ম্যাচ, ৫ গোল, ১ এসিস্ট।নেইমার— ৩ ম্যাচ, ২ গোল, ২ এসিস্ট।এলিয়েন— ৩ ম্যাচ, ১ গোল, ১ এসিস্ট। অবশ্য হারুরা ৩ ম্যাচে গোলই করছে মাত্র ৩ টা; রোনালদোর চাইতে ২ টা কম। আশা করি পরের রাউন্ডেই বাদ যাবে।
পিতৃতন্ত্রের সোল এজেন্ট হইলেও, আমি কিন্তু নারীবাদীদের স্বপ্নের পুরুষ। কোথায় তোমরা নারীবাদীরা, তোমাদের স্বপ্নের পুরুষের পোস্টে লাভ রিএক্ট দিয়ে যাও!
কাজী— ৩ ম্যাচে ৫ গোল, ১ এসিস্ট নিয়ে কেমন আনন্দ করছ বন্ধুরা?আমি— ৩ ম্যাচে ১ গোল, ১ এসিস্ট নিয়েই আপাতত আনন্দে আছি বন্ধু!
১. যারা জার্মানির সাথে হারার পর ভাবছিলা, ফ্রান্সের সাথে তো পর্তুগাল হারবেই, তাদের পোস্টের স্ক্রিনশটগুলা ডিলিট করে দিলাম। ২. রেকর্ড দাদুও করে। দাদুর রেকর্ডগুলা কিউট। বহুদিন পর দলে আইসা, ইওরোতে নিজের প্রথম ও দ্বিতীয় গোলটি করলেন। ৩. মন থেকে দোয়া ছিল, হাঙ্গেরি জিতুক। আজ হাঙ্গেরি জিতলে, সদ্য গোঁফগজানো হিটলারগুলোকে দেখে নিতাম! জার্মানি বাদ পড়বে পরের রাউন্ডেই।
রোনাল্ডো গোল করলেই রেকর্ড, আগেও বলছি৷ ফ্রান্সের সাথে দ্বিতীয় গোল করার সাথে সাথে রোনাল্ডো গড়লেন একটা রেকর্ড, ভাঙলেন একটা রেকর্ড। ওয়ার্ল্ড কাপ আর ইওরো মিলায়ে মিরোস্লাভ ক্লোজার সর্বোচ্চ গোলের রেকর্ড ভাঙলেন; ওদিকে আলি দাইয়ের সাথে যৌথভাবে সর্বোচ্চ আন্তর্জাতিক গোলদাতা হওয়ার রেকর্ড গড়লেন।
ম্যালাদিন পর একটা মারাত্মক কবিতার লাইন দেখলাম— 'বন্ধু তুমি চমস্কি হলে আমায় দিও ডাক, তোমার সাথে কথা বলব আমি সারারাত।'এর উপরে হয় না।।
বাঁচামরার লড়াইয়ে আজ পর্তুগাল। সামনে এই ইউরোর সেরা দল ফ্রান্স। পরের রাউন্ডে যাওয়ার জন্য জেতাই লাগবে। এই মুহূর্তে নিজের ইন্টারন্যাশনাল ক্যারিয়ারের  ১০৮ নম্বর গোলটা কইরা, পর্তুগালরে একটু আগায়ে রাখছেন রোনালদো। গোলটা আসছে মূলত জোয়াও মাতিনিয়োর ফ্রি কিক থেকে। ওই বলে মাথা লাগাইতে গিয়া ফাউলের শিকার হন দানিলো; হুগো লরিসরে কার্ড দ্যায় রেফারি। পেনাল্টি থেকে গোল করেন রোনালদো। হিন্দি ধারাভাষ্য শুনতেছিলাম: ইস ইওরো ম্যা কাহি পেনালটি সেভ হুয়া হ্যায়...লেকিন ইয়ে ওহ শাখস হ্যায়, জো নিন্দ ম্যায় ভি পেনাল্টি মিস নেহি কারতা!হাসি পাইলো একটু, একটা ঘটনাও মনে পড়ল; কাকতালীয়ভাবে পেনাল্টিরই। আরো কাকতালীয় হইল, কাহিনীটা এই রোনালদো-মোতিনিয়ো জুটিরই। গত ইওরোর কাহিনী। নক-আউটের কোন এক ম্যাচে ডিসাইসিভ পেনাল্টি নেওয়া লাগবে পর্তুগালের। সম্ভবত টাই-ব্রেকার ছিল। তো, মোতিনিয়োর পালা আসার পরে, সে ভয়ে-চাপে পেনাল্টি না নিয়া বইসা পড়ল। রোনালদো তখন তার কাছে গিয়া বললেন, 'তুমি তো পেনাল্টি ভালই নেও, আর তারচাইতে বড় কথা হইল, তোমারই নেওয়া লাগবে এখন।' পরে মতিনিয়ো গোল করছিল ওই পেনাল্টি থেকে। কতগুলা ডিসাইসিভ পেনাল্টি স্কোর করছেন রোনালদো, তার পুরা ক্যারিয়ারে? যেগুলা অন্যরা মিস করছে? এইটা একটা প্লেয়ারের আনবিটেন মেন্টাল স্ট্রেংথ শো করে। তো, এইভাবে ভাবলে মাঝে মাঝে মনে হয়— রোনালদোর নাম 'পেনাল্ডো' হইলেও ক্ষতি নাই; পরের প্রজন্মের লোকেরা নামটা শুইনা এইটাই ভাববে যে, খালি পেনাল্টি দিয়াই কীসব বিছনাপাতি বিছায়ে গেছে এই লোকটা!
আমার পোস্টে আমার এক শ্রদ্ধেয় বড় ভাই এই কমেন্ট করছেন। উনার ভাষ্যমতে, উনিও জানেন না, আরব ভদ্রলোক এই কথা বলে কী মিন করছেন৷ আপনাদের কী মনে হয়? এই কথাটার অর্থ কী হইতে পারে? যাদের এক বউ, তারা এখন কী করতে পারেন?
আচ্ছা, আমি একটা জিনিশ জানতে চাই, বেয়াদপি নিয়েন না। নোয়াম চমস্কি কি কোনদিন এমন কোন শো-তে যান নাই, যেটা অন্য কোন কর্পোরেশন স্পন্সর করছে? নাকি এখানে চমস্কির নামের সাথে 'মহুয়া ফ্যাশন হাউজ' নামটি মিলা একটা অড ও সার্কাস্টিক পরিস্থিতি তৈয়ার হইছে? কোনটা? উত্তর দিয়া বাধিত কইরেন প্লিজ। [পোস্টে অনেকে বুঝাইতে আসবেন, কিন্তু ভাই, এই যে তারে টাইম দিয়া বসায়ে রাখল...তাদের জন্য শ্রদ্ধার সাথে অগ্রিম কমেন্ট: পোস্টটা ওই বিষয়ে না। স্পন্সর বিষয়ে।]
যে গ্রুপে একের অধিক বিবাহের দুনিয়াবি ফায়দা সংক্রান্ত পোস্টটা দেওয়া হইছে, গ্রুপটার নাম 'কওমী মহিলা মাদরাসা'। প্রায় ৪৪ হাজার মেম্বার। আমি শুরুতে ভাবছিলাম, সম্ভবত কওমি মহিলা মাদ্রাসাগুলার শিক্ষার্থীদের কম্যুনিটি হবে ওইটা। পরে দেখি না, গ্রুপ মেম্বারদের মধ্যে ম্যাক্সিমামই ছেলে। খটকা লাগল। এইরকম নামের একটা গ্রুপে, ম্যাক্সিমাম ছেলে কেন হবে? পরে দেখলাম কাহিনী ভিন্ন। গ্রুপটা  যখন খোলা হইছিল, তখন নাম ছিল: 'দ্বীনদার রমণীর খোঁজে'। পরে নাম পাল্টায়ে বানানো হইছে 'কওমি মহিলা মাদ্রাসা'। কেন ফেসবুকে, 'কওমি মহিলা মাদ্রাসা' নামের একটা গ্রুপ চালান পোলারা, প্রতিদিন সুন্দর সুন্দর মেয়েদের ফটো আপলোড দেন, আর সবাই মিলে সেই ফটোর নিচে মাশাল্লাহ, সুবহানাল্লাহ লেখেন, তা বোঝার কোন উপায় আজ অবশ্য আর নাই।
শুনতে শুনতে চোখে জল চলে আসছে। বহুদিন পর কোন আবৃত্তি শুনে কাঁদলাম। দুঃখের পোস্ট, কেউ হা হা দিবেন না।
সুরঞ্জনা, পল্টনে যেও না কো তুমিবোল নাকো কথা মিরপুরি যুবকের সাথেফিরে এসো সুরঞ্জনামেট্রোরেলের রুপালি স্বপনভরা রাতেফিরে এসো সুরঞ্জনাফিরে এসো হৃদয়ে আমারমেট্রোরেলে চড়ে দূর থেকে দূরে মিরপুরেযুবকের সাথে তুমি যেও নাকো আর!সুরঞ্জনা, পল্টনের হৃদয় আজ ঘাসমেট্রোরেলের উপরে আকাশআমি ফেক জীবনানন্দ দাশ।
পোস্টে হাহা একটু বেশি পড়ে— এরকম অনেকেই দলমত ভুইলা শায়খ আহমাদুল্লাহ সাহেবের ভিডিওর সাথে একমত পোষণ করেছেন দেখলাম। আমার পোস্টেও ইদানীং হাহা বেড়ে গেছে৷ আমি এসবের তীব্র নিন্দা জানাই৷ আপনাদের কারুর হাহার কারণে আমি যদি কষ্ট পাই, তাহলে কিন্তু আপনাদের প্রবলেম হতে পারে। সাপোজ, এই যে যেসব লা-মাজহাবি মেয়েরা আমার প্রোপিকে হাহা দাও, তোমাদের এই হাহা-য় কিন্তু আমি কষ্ট পাই। এইগুলা আর করবা না। ধন্যবাদ৷
তিন/চার বিয়া করা নারী যে বাঙালি সমাজে 'বারোভাতারি' না হইয়া, 'আদর্শ নারী' হইতে পারতেছেন, এইটারে বেশ একটা অগ্রগতিমূলক ঘটনা হিশেবেই দেখলাম।
লা-মাজহাবি মেয়েরা কে কোথায় আছ, সাড়া দাও। তোমাদের সাথে বহছ করব।
আজ থেকে আর কোক খাব না। কোকাকোলা বয়কট করলাম। বন্ধুবান্ধব কেউ আমারে কোক খাইতে দেখলে মনে করিয়ে দেবেন।
শক্তিশালী চিলিকে ১-১-এ রুখে দেওয়ায় আর্জেন্টিনাকে অভিনন্দন। কাল রাতে যেন এক নতুন আর্জেন্টিনাকে দেখলাম। অবিশ্বাস্য, অপ্রতিরোধ্য এই আর্জেন্টিনা। আর আগেও বলেছি, আবারও বলি— আর্জেন্টিনা জেতার জন্য খেলে না। খেলে মানুশরে আনন্দ দেওয়ার জন্য। এটা ফিফার মাথায় রাখা উচিত। আমার প্রস্তাব হল, আর্জেন্টিনা কোন খেলায় ড্র করলেও মেসি যদি গোল পায়, সেক্ষেত্রে আর্জেন্টিনারে পূর্ণ ৩ পয়েন্ট দেওয়া হোক৷ এটাই ইনসাফের দাবি।
'ট্রফি জেতার জন্য না, আমরা এই ক্লাবটা বানাইছি মানুশরে আনন্দ দেওয়ার জন্য।'
বাঙলাদেশের কোন টিভি চ্যানেল বা নিউজ পেপারের মালিক/এডিটর হইলে, আমি এই ছবিটা ইউজ কইরা নিউজ করতাম এভাবে: 'মাঠে টিকটকের বিজ্ঞাপন দেখে হার্ট অ্যাটাক করলেন এরিকসেন'।
ইউরোতে ইতালি-তুরস্ক উদ্বোধনী ম্যাচের একটি দৃশ্য। আমার ধারণা, বাঙলাদেশের অনেক টুরু ফুটবল ভক্ত বিশ্বের এই করুণ অধঃপতন মেনে নিতে পারছেন না, তাদের হৃদয়ের বিভিন্ন স্থানে রক্তক্ষরণ হচ্ছে। আমরা এই ঘটনার তীব্র নিন্দা করছি। জাতিসংঘের প্রতি দ্রুত ব্যবস্থা নেওয়ার আহ্বান জানাচ্ছি। বাঙলাদেশে ইউরো কাপ ব্যান করা এখন সময়ের দাবি; আমরা র‍্যাব প্রধানের দৃষ্টি আকর্ষণ করছি।
ধীরে ধীরে ক্ষমতাবান হয়ে উঠতেছি। মনে হইতেছে, বাঙলা অ্যাকাডেমি বা একুশে পদকটাইপের কিছু একটা দেওয়া বা কাইড়া নেওয়ার ক্ষমতা আইসা পড়ছে হাতে। দেব নাকি বন্ধুরা তোমাদের, দুই একটা ব্যাজ বা পদক? যেসব বন্ধু উলটাপালটা কমেন্ট করবা, তোমাদের ব্যাজ কেড়ে নেওয়ার ক্ষমতাও কিন্তু দেওয়া হইছে আমারে। নিজেরে উগান্ডার সর্বোচ্চ ক্ষমতাধর ব্যক্তি মনে হইতেছে এখন।
খালার বাসায় আসছি। দুপুরে এক প্লেট ভাত খাইলাম ভেন্টিভাজি, গুড়া মাছ, আলু, হাঁসের ডিম আর বায়গুন (বেগুন) ভুনা দিয়া। আরেক প্লেট খাইলাম আম আর দুধ দিয়া, ম্যালাদিন পর। এইরকম আয়েশি খাওয়াদাওয়ার পরে, শুক্রবার দুপুরে, কাইত হয়ে শুইয়া, কী করতে সবচাইতে মজা, বল তো বন্ধুরা? ঠিক ধরছ: বাঙলা বই দেখতে। পুরান দিনের বাঙলা বই। প্রতি সপ্তাহে শুক্রবার দুপুরে আমরা পুরান দিনের অস্থির সব বাঙলা বই দেখার একটা প্রোগ্রাম চালু করছি। আজকের ওয়াচ লিস্টে থাকতেছে জনমদুখী নায়ক বাপ্পারাজের প্রথম বই: চাঁপা ডাঙ্গার বউ। অসাধারণ এই বইটি প্রথম রিলিজ হয় ১৯৮৬ সালে। জীবনের প্রথম বইতেই চিরবিরহী নায়ক বাপ্পারাজ প্রথম ছ্যাঁকা খান। বাপ্পারাজ বাঙলা বইয়ের অনেক হিট হিট নায়কের কাছেই ছ্যাঁকা খাইছেন। তবে তিনি সর্বপ্রথম ছ্যাঁকা খান, এই বইতে তার বড় ভাইয়ের চরিত্রে অভিনয় করা, এটিএম শামসুজ্জামানের কাছে। বইতে শাবানা ও অরুনা— দুইজন নায়িকা থাকে। অরুণা থাকে বাপ্পারাজের বউ। শাবানা এটিএম শামসুজ্জামানের বউ। বড় বউ শাবানার সাথে বাপ্পারাজের গভীর একটা সম্পর্ক থাকলেও, সম্ভবত আশির দশকে বাঙলাদেশের সামাজিক অবস্থা বিবেচনায় সম্পর্কটারে পরিণতি দেওয়া যায় নাই। মুভির শেষ দৃশ্যে বড় বউ শাবানাকে 'মা' ডেকে ডেকে কাঁদতে থাকেন বাপ্পারাজ। তাহলে আর দেরি কেন? চলেন একসাথে দেখে আসি, দেবর-ভাবির ক্লাসিক প্রেমকাহিনী ও নায়ক বাপ্পারাজের প্রথম ছ্যাঁকা খাওয়ার মর্মন্তুদ গল্প 'চাঁপা ডাঙ্গার বউ'।
রাতুল মুহাম্মদ বানাইছেন এই 'ইন্টেলেকচুয়াল'স টিকটক ভিডিও'। হিশাবে, টিকটকে এইটা আমার সেকেন্ড অ্যাপিয়ারেন্স।
দাদির সাথে ছবি তুললাম বাড়ি গিয়া। দাদির সাথে এইটাই আমার প্রথম ছবি। শেষ ছবিও হইতে পারে। আমার দাদির নাম লালবড়ু/বরুন্নেসা। অনেক খুঁইজাও এই নামের ইটোমোলজি বা অর্থের হদিশ করতে পারি নাই। শেষের 'নেসা' বা 'নিসা' অংশটুকুর হদিশ করা যায়; এইটা আরবি শব্দ, 'নারী' অর্থে বহুবচন। যেমন: খাইরুন্নেসা/নিসা, ফজিলাতুন্নেসা/নিসা। কিন্তু 'লালবড়ু/রু' অর্থ কী? সম্ভবত এইটা আমাদের অঞ্চলে প্রচলিত একটা প্রাকৃত নাম ছিল আদিকালে। পরে ইসলাম আসার পর এর সাথে 'নেসা' যোগ কইরা নামটারে ইসলামি বানানো হইছে। দাদির সাথে শৈশবের স্মৃতি অম্লমধুর। আমাদের ছোটবেলায় আমাদের দাদি ছিলেন খুবই বদমেজাজি। দাদিরা খান্দানিভাবেই লাল টকটকা সুন্দর চেহারা পাইছিলেন। গতবার বাড়িতে যাওয়ার পরে আমার দাদির এক ভাইয়ের সাথে দেখা করছিলাম আমি। বৃদ্ধ লোক যে এত সুন্দর হইতে পারে, তা আমার ধারণায়ই ছিল না। দাদিরও সুন্দরী হিশাবে গ্রামে বেশ খ্যাতি ছিল। এই বাড়িতে দাদির পয়লা আগমনের গল্প দাদা আমাদের বেশ রসায়ে রসায়ে বলতেন প্রায়ই। দাদির মেজাজটা একটু কড়া। ছোটকালে আমরা বল খেলতে খেলতে প্রায়ই খিস্তি করতাম উনার সাথে। মূলত বলখেলা নিয়াই একটা তুমুল ঝগড়া লাগত আমাদের সাথে উনার। আরো ছোটখাটো যেসব বিষয় নিয়া আমাদের ঝগড়া হইত, সেগুলা এখন ইয়াদ নাই। তবে, আমার প্রতি দাদির ভালবাসা টের পাইছিলাম সেদিন, যেদিন হুলারহাট বাজার থেকে আমি হারাইয়া গেলাম। আমার দাদা ১০৫ বছর বয়সে মারা গেছেন গতবছর; ইন্তেকালের দিনও সারাদিন উনি ক্ষেতে ও স'মিলে কাজ করছেন, রাতে বাড়ি ফিরছেন এবং মারা গেছেন। তার মৃত্যুর পর নাকি পুরা গ্রামের মসজিদে একযোগে আজান শোনা গেছে, রাত আড়াইটা/তিনটায়। আমার দাদিও দীর্ঘদিন যাবত অসুস্থ; প্রায় শয্যাশায়ী। বেশ কয়েকবার গুরুতর স্টেজে চইলা গেছিলেন। বয়সের হিশাবে উনিও সেঞ্চুরি করছেন সম্প্রতি। এইবার দাদিরে জড়ায়ে ধরে হাসতে হাসতেই বললাম: দাদি, আপনারা দুইজন মিলা তো ডাবল সেঞ্চুরি করলেন! দাদি বললেন: কী কও বাবা, বুঝি না। তয় বাঁচতে আর ভাল লাগে না। এলহা এলহা (একা একা) বায়রায়ও (বাথরুম) যাইতে পারি না। অ্যামনে বাঁচা যায়? তবু দাদি এমনেই বাঁইচা আছেন। আরো কিছুদিন থাকবেন অবশ্যই। সেই থাকাথাকিটারেই আরেকটু পাকাপোক্ত করার ট্রাই করলাম। হইল কিনা, জানি না।দ্র: 'নেসা' আরবি শব্দ। 'বড়ু' শব্দের অর্থ ডিকশনারিতে পাই 'ব্রাহ্মণসন্তান' বা 'দ্বিজ'। বড়ু চন্ডিদাস যেমন। আমার ধারণা, লাল, বড়ু/বরু আর নিসা— এই তিনরকমের তিন শব্দের সমন্বয়ে নামটা বানানো৷ আমার দাদারা শুদ্র ছিলেন আদিকালে, যতটুক জানতে পারি। দাদিরা ব্রাহ্মণ ছিলেন কিনা কোনকালে, জানি না। তবে, 'লালবরু' যদি পড়ি, সেক্ষেত্রে অর্থ হইতে পারে 'লালবরণ'। ব্যাপারটা লজিকাল।
কয়দিন আগে এই ডাক্তার বিয়া করছেন। ডাক্তার মূলত ধর্মীয় কথাবার্তা বলেন; আরো প্রিসাইজলি বললে, ইউটিউবে ধর্মীয় কন্টেন্ট ক্রিয়েট করেন। তো, ওনার নারী ভক্তরা, 'দ্বীনী বোন' নামের আড়ালে যারা এতদিন ওনারে ফলো টলো করতেন, ওনারে নিয়া দেখতেন নানা রঙিন স্বপ্ন, তারা অনেকেই এই সংবাদে ভেঙে পড়েন। ডাক্তারের বউ হওয়ার করুণ আর্জি নিয়া অনেক দ্বীনী বোন তার ওয়ালে হাজির হন। অনেকে আবার মাসনা, ছুলাছা ওয়া রুবায়াও হইতে চান। যাক, এগুলা খুবই ইন্টারেস্টিং ঘটনা। দ্বীনী ভাই/বোনদের সোশাল মিডিয়া স্টারডম থিকা সামনে আমরা এ ধরনের আরো মজার মজার জিনিশ পাব, আশা করা যায়। তবে, আমাদের এই ডাক্তারের সবকিছুতেই একটু বাড়াবাড়ি। মাঝে উনি ভাইরাল হইছিলেন 'স্ট্রিট দাওয়া' কইরা; ওনার সাথে যোগ দিছিলেন আমাদের 'কিংগোপলি'। রাস্তায় রাস্তায় ঘুইরা কে কোন সুরা পারে না, কে কোন কলেমা ভুল করে, কে কোন নবির নাম জীবনেও শোনে নাই— এগুলা একরকম 'এক্সপোজ' করাই ছিল ওই অনুষ্ঠানের কাজ। যাহোক, ওনার ভাষ্যমতে ৬০ হাজার মেয়ে ওনারে বিয়ার প্রস্তাব দিছে। আর উনি এই সব মেসেজের সংখ্যা গুনে রাখছেন। রাখাই স্বাভাবিক অবশ্য; পুরাই তো সিভিতে অ্যাড করার মত ঘটনা! তবে, ৫০-৬০ হাজার বলার জন্য অন্তত ১ হাজার মেসেজও তো গোনা লাগে। এখন একটু ভাবেন, ১ হাজার মেসেজ গুনতে গেলে অবস্থাটা কী হবে! তবুও আমরা ধইরাই নিলাম যে, আমাদের এই ডাক্তার ৬০ হাজার মেসেজ গুনছেন। একাধিক লোক রাখা আছে মেবি এগুলার জন্য। অর্থ দাঁড়ায়, পুরা দেশে ওনার ৬০ হাজার রুহানি স্ত্রী আছে। আমাদের মত লোকেদের জন্য এগুলা খুবই আশঙ্কার কথা। আর ৬০ হাজার দ্বীনী বোন যদি ডাক্তার সাহেবরেই মন দিয়া দেয়, দুনিয়ার আর দ্বীনী যুবকেরা যাবে কই? আমি অবশ্য ডাক্তার সাহেবরে একটা কন্টেন্টের আইডিয়া দিতে পারি। যেহেতু উনি ইউটিউবার মানুশ। কন্টেন্ট হইল: এই ৬০ হাজার মেয়েরে ৬০ হাজার যোগ্য পাত্রের হাতে তুইলা দেওয়া। প্রতিদিন কয়েকটা কইরা বিয়া হবে, সুন্নতি নিয়মেই। ডাক্তার উপস্থিত থাইকা বিয়া পড়াবেন, লাইভ করবেন। এভাবে ৬০ হাজার দ্বীনী বোনরে ৬০ হাজার দ্বীনদার ভাইয়ের হাতে তুইলা দেবেন। এইটা ইতিহাস হয়ে থাকবে এদেশে ইনশাল্লাহ।যাহোক, ডাক্তার সাহেবরে আমি 'একবিংশের হযরত ইউসুফ' ঘোষণা দিলাম। ডাক্তারের নারী ভক্তরা মনে ব্যথা পাইলে আমি দুঃখিত।
এপ্রিল রেইন সংল্যাঙ্গস্টোন হিউজঅনুবাদ: তুহিন খান (২০১৬)~বৃষ্টি তোমায় চুমু দিক, আর— তোমার মাথায় ঝরতে থাকুকরুপালি জলজ বৃষ্টিফোঁটার তান;বৃষ্টি তোমায় শোনাক একটিঘুমপাড়ানিয়া গান!শান্ত-নিথর জলের বৃত্তজমে থাকে ফুটপাতে,উচ্ছল ছল ছল ছল জলেবয়ে যায় নর্দমা,এবং মধ্যরাতে— আমাদের ছাদে বৃষ্টি শোনায়খুব মৃদু কোন ঘুম পাড়ানিয়া গান,আমি ভালোবাসিভালোবাসি এই বৃষ্টির কলতান!
এমনে, অভিনয়ের প্রয়োজনে নানারকম পোশাক তো অনেকেই পরেন, পরছেন। কিন্তু রোথে আহমেদ মিকি  সম্ভবত বাঙলাদেশের প্রথম মডেল, যিনি নিজেরে ব্র‍্যান্ডিংই করছেন 'হিজাবি মডেল' নামে। 'হিজাবি মডেল' ও 'ইনফ্লুয়েন্সার'— এভাবেই রথী নিজেরে ব্র‍্যান্ডিং করতেছেন গণমাধ্যমে। এই মডেল, রথী আহমেদ মিকি, একজন জনপ্রিয় টিকটকার।রথীর অনেকগুলা ইউনিক ব্যাপার আছে। এক. রথী সম্ভবত বাঙলাদেশের প্রথম 'হিজাবি মডেল'। দুই. অনেক টিকটকারই মডেলিং করেন, বাট উনাদের অনেকেই হয় আগে থেকেই মডেলিংয়ে জড়িত ছিলেন, বা কোন রিয়েলিটি শো থেকে উইঠা আসছেন। এক্ষেত্রেও রথী আহমেদ ব্যতিক্রম। উনি ডিরেক্ট টিকটক থেকেই মডেলিংয়ে আসছেন। তিন. রথী বাঙলাদেশের প্রথম টিকটকার, যিনি দেশি-বিদেশি বিভিন্ন জনপ্রিয় কোম্পানি ও ব্রান্ডের ইনফ্লুয়েন্সার হিশাবে কাজ করছেন। অপ্পো, ভিভো, দারাজসহ আরো অনেক বিখ্যাত ব্রান্ডের সোশাল মিডিয়া ইনফ্লুয়েন্সার হইছেন রথী। এছাড়া, সানসিল্কের নয়া প্রজেক্ট, 'সানসিল্ক হিজাব রিচার্জ'র মডেলও হইছেন। এয়ারটেল ও আনজারার হাউজের সাথে করছেন ফটোশুট ও ওভিসির কাজ। রথীর 'হিজাবি মডেল' হওয়ার কাহিনীটাও ইউনিক। ছোটকাল থেকেই হিজাব পরেন রথী। তো কোন এক বিজ্ঞাপনে শুট্যিংয়ের সেটে উনারে বলা হয়, হিজাব খুলতে, কারণ খোলাচুলে ভাল লাগবে। রথী অপোজ করেন, এবং হিজাব খুলতে অস্বীকৃতি জানান। উনার কথা হইল, উনি হিজাব পইরাই কেন মডেলিং করতে পারবেন না? পরে উনি হিজাব পইরাই কাজ করার নিয়ত করেন, এবং ওনার ভাষ্যমতে, এ পর্যন্ত সব কাজই উনি হিজাব পরেই করছেন। হিজাব পরার ব্যাপারে জিগেশ করলে এক ইন্টার্ভিউতে রথী বলেন— 'ছোট করে ইতিহাস। না, কখনোই আমার ফ্যামিলি থেকে কোন চাপ ছিলো না। আমি নিজের ইচ্ছাতেই হিজাব পরা শুরু করি। ছোটবেলা থেকেই আমি বেশ স্বাধীনভাবে বড় হয়েছি, এখনো নিজের ইচ্ছামতোই চলতে পারি। আমি যখন প্রথম হিজাব পরা শুরু করি আমার ফ্যামিলির কেউ বাঁধা দেয়নি। বরং তারা খুব খুশি হয়েছে।...মডেলিংয়ের ক্ষেত্রে হিজাবের চিন্তাটা আসার কারণ হলো- আমি ছোটবেলা থেকেই হিজাব পড়ি। যখন আমি বুঝতে শিখলাম তখন থেকেই ভেবেছি আমি যে কাজই করবো হিজাব পরেই করবো।'রথী টিকটক শুরু করছিলেন ২০১৭ সালে। এই বছর এপ্রিলে দেশের সবগুলা বড় বড় নিউজপেপার তারে নিয়া ফিচার করে। সবগুলা পত্রিকাই তারে ব্রান্ডিং করেন 'শোবিজের হিজাবি মডেল' হিশাবে। রথীও নিউজগুলা সেলিব্রেট করছেন তার ইনস্টা ও টিকটকে। বর্তমানে রথীর টিকটক ফলোয়ার্স এক মিলিয়নের কাছাকাছি। সোশাল মিডিয়া হিশাবে টিকটকের প্রভাব নিয়াও রথী বেশ সচেতন। এক ইন্টার্ভিউতে উনি বলতেছিলেন—'বর্তমানে এটি একটি জনপ্রিয় সোশ্যাল অ্যাপ। অনেকেই এটা পছন্দ নাও করতে পারেন। কিন্তু টিকটকের কল্যাণে অনেকেই লাভবান হচ্ছে। বিশেষ করে মিউজিক কোম্পানীগুলো। টিকটকে খুব সহজে ভাইরাল হওয়া যায়। টিকটকে যে গানটি ভাইরাল হয় সেই গানটির ইউটিউব ভিউ অনেকাংশে বেড়ে যায়। আমরা যারা টিকটকে ইনফ্লুয়েন্সার আছি তারা মিউজিক কোম্পানীগুলোকে অনেক সাপোর্ট দিচ্ছি।' রথী এইটাও মনে করেন যে, বাঙলাদেশে ব্রান্ডিং মার্কেটে সামনের দিনে রাজত্ব করবে সোশাল মিডিয়া ইনফ্লুয়েন্সাররাই। উনি বলেন— 'আমার মনে হয়, বাংলাদেশে ইনফ্লুয়েন্সারদেরই ভবিষ্যৎ উজ্জ্বল। যারা এখন সোশ্যাল মিডিয়ায় ইনফ্লুয়েন্সার মানুষ তাদেরই ফলো করে। আপনি কোন ব্র্যান্ড চালু করলেই আপনার ইনফ্লুয়েন্সারদের সাহায্যের প্রয়োজন পড়বে।'মডেলিং করলেও, রথীর ভবিষ্যৎ লক্ষ্য মূলত ফ্যাশন ডিজাইনিং। একটা রেস্টুরেন্টে আর একটা নামকরা ফ্যাশন হাউজ— এই হইল আপাতত উনার ফিউচার গোল। কয়দিন আগেই বলছিলাম, হিজাবি মডেল পাইতে যাইতেছি আমরা, এবং তার পিছনে কাজ করবে টিকটক। রথী আহমেদ মিকি এইক্ষেত্রে অলরেডি একটা ফেনোমেনা। আর সম্ভবত, জাস্ট আ বিগিনিংও।
একটা জানাজার প্রোগ্রাম নিয়া আজ টিএসসিতে যা হইল, সেটা দুঃখজনক হইলেও, বিস্ময়কর না মোটেই। প্রোগ্রাম শুরু হওয়ার বেশ কিছুক্ষণ আগ থেকেই টিএসসি, রাজু, ডাস আর হাকিম দখলে নেয় মুক্তিযোদ্ধা মঞ্চ আর ছাত্রলীগের কয়েকটা ইউনিট। সময় গড়ানোর সাথে সাথে তারা সংখ্যা বাড়াইতে থাকে। পুরা এলাকা দখলের পরে এমনকি, অনেকরে ধইরা ধইরা তারা জিজ্ঞাসাবাদ করে যে, তারা প্রোগ্রামে আসছে কিনা। এবং এলাকা ছাইড়া তাদের চইলা যাইতে বলে। প্রোগ্রাম শুরু হওয়ার আগেই পুলিশের মিনিমাম তিনটা গাড়ি সেখানে অবস্থান নেয়। মাইকসহ মাইকওয়ালারে থানায় নিয়া যাওয়া হয়। যারা দাঁড়ানোর চেষ্টা করছিল রাজুতে, তাদের তাড়ায়ে দেওয়া হয়। দেন, এই সিচুয়েশনে বাধ্য হইয়াই, ভেন্যু শিফট করা লাগে। তিন নেতার মাজারে প্রোগ্রাম করার সিদ্ধান্ত হয়, এবং সেইখানেই আমরা প্রোগ্রাম শেষ করি। বাঙলাদেশে পুলিশ কাস্টডিতে একজন মাওলানা খুন হইছেন। এর প্রতিবাদ জানাইছেন অনেকেই। কিন্তু এসব কথা পাবলিক ডিস্কোর্সে আনা নিষেধ। এগুলা নিয়া প্রোগ্রাম করা নিষেধ। এই অলিখিত চুক্তিটা সকলেই মাইনা চলেন বোধহয় দেশে। আর সেজন্যেই, পুলিশ হেফাজতে একজন মাওলানা— তিনি যেই হন— তার খুনের প্রতিবাদ আমরা করতে পারি না। আমাদের নানামুখী ভয়ে, আতঙ্কে থাকা লাগে। একদিকে পুলিশ ও প্রশাসনের, একদিকে মুক্তিযোদ্ধা মঞ্চ ও ছাত্রলীগের, আরেকদিকে সো কল্ড সুশীল সমাজের। এই নানাবিধ বাধা অতিক্রম কইরা, তবু প্রোগ্রামটা আমরা করছি। আমি ব্যক্তিগতভাবে এর আয়োজকদের অনেক সিদ্ধান্তের সাথে একমত না হইলেও, সেখানে গেছি। কারণ, উনাদের অন্তত একটা সিদ্ধান্তের সাথে আমি একমত— এইদেশে আর একটা লাশও লুকাইতে দেওয়া যাবে না। সাধারণত এই প্রোগ্রামে আখতার ভাই বা বন্ধু আকরামের ইমামতি করার কথা। দুঃখের বিষয়, এই দুজন মানুশও আজ বেশ অনেকদিন যাবত জেলে। তাদের ভাগ্যে কী আছে আমি জানি না। সেই বেদনা নিয়াই, আজকের জানাজায় ইমামতি করতে হইল। বেদনার এইসব দিন শেষ হবে আশা করি। ইনকেলাব জিন্দাবাদ। সহযোদ্ধা কমরেডদের লাল সালাম।
বন্ধু পলাশ মারফত, এফ রহমান হল ছাত্রদলের সাংগঠনিক সম্পাদক জুলফিকার জেসান হায়াতের জামিনের খবর পাইলাম। প্রায় আড়াই মাস আগে, টিএসসি থেকে তুইলা নেওয়া হয় হায়াতসহ ছাত্রদলের আরো দুইজনকে। এরপরে আমরা ক্যাম্পাস থেকে এইভাবে ছাত্র তুইলা নিয়া যাওয়ার প্রতিবাদ জানাই। ছোটভাই আতিক মোর্শেদের জামিনের খবর পেয়ে ভাল লাগছিল, হায়াতের জামিনের খবরেও আমরা আনন্দিত। লক্ষ্যনীয় যে, আতিক-হায়াত-অনিকরা গ্রেফতার হইছিলেন মুশতাক হত্যার প্রতিবাদের জেরে৷ বিগত দিনে পুলিশ হেফাজতে মুশতাক হত্যার প্রতিবাদ ও মোদিবিরোধী আন্দোলনরে কেন্দ্র করে যে অভূতপূর্ব ছাত্র ও গণআন্দোলন বাঙলাদেশে তৈরি হইছে, এবং তার ফলশ্রুতিতে দেশ ও রাজনীতি নিয়া যেসকল নতুন বোঝাপড়া তরুণদের মধ্যে তৈরি হইছে, হইতেছে এখনও, বাঙলাদেশে আগামী দিনের রাজনৈতিক সংস্কৃতির জন্য সেগুলা খুবই গুরুত্বপূর্ণ। ভিন্ন দল বা মতের নেতা-কর্মীদের অন্যায়ভাবে ক্যাম্পাস থেকে তুইলা নেওয়ার প্রতিবাদ যে জানাইতেই হবে, দেশের রাজনৈতিক সংস্কৃতিরে ফ্যাসিবাদের কবল থেকে বাঁচাইতে গেলে, এর যে কোনই বিকল্প নাই— সেটা বেশ ভালভাবে তরুণরা উপলব্ধি করছিলেন হায়াত-আতিকদের গ্রেফতারের পরে। এবং হায়াত-আতিকদের গ্রেফতারের বিরুদ্ধে যে প্রতিবাদ তখন হইছে, সেগুলা নিছকই লোকদেখানো প্রতিবাদ ছিল না বইলাই আমার মনে হইছে। এই উপলব্ধিটুকু সমাজে রাজনৈতিকভাবে সক্রিয় সব পক্ষেরই অর্জন করা লাগবে, রাজপথের সংগ্রামের ভিতর দিয়াই। শুধু বুঝলেই হবে না, সেই বুঝ অনুযায়ী আমলও করা লাগবে। আমরা কোন মেকি প্যাক্ট বা ঐক্যের কথা বলতেছি না। প্রত্যেকেই শুধু যার যার অবস্থান থেকে নতুন রাজনৈতিক সংস্কৃতি নির্মাণের সাহসটা দেখাইতে হবে; প্রিজুডিসগুলারে উতরাইতে পারতে হবে। আল্লাহ সেই সাহস ও শক্তি আমাদের সকলরে দান করুন। আমিন।
পুলিশের হেফাজতে থাকাবস্থায় মাওলানা ইকবালের মরন হইছে, আজ দুইদিন হয়ে গেছে। এর প্রতিবাদে আমি কোন সংগঠন বা দলের কোন প্রোগ্রাম দেখি নাই। মাওলানা ইকবালের নামে কোন পোস্টার বা ব্যানার দেখি নাই, ফেসবুকের বাইরে। তাতে দুঃখ পাই নাই, অবাকও হই নাই।  'বাঙলাদেশের জনগণ' ব্যানারে রাতুল মুহাম্মদরা মাওলানা ইকবাল খুনের প্রতিবাদে গায়েবানা জানাজা ও খাটিয়া মিছিল ডাকছেন। আগামীকাল বাদ আসর, রাজু ভাস্কর্যের সামনে। আমার এই পোস্ট যাদের চোখে পড়বে, আপনারা এই প্রোগ্রামে শরিক হবেন। আমিও শরিক হওয়ার চেষ্টা করব ইনশাল্লাহ।
শুক্রবার ভাত খাওয়ার পর বাঙলা বই দেখার যে অতিন্দ্রীয় অনুভূতি, তা বইলা বোঝানো সম্ভব না আসলে। সজল ভাইয়ের সাজেশনে আজ দেখতে বসছি নাজমুল হুদা মিন্টু পরিচালিত বিখ্যাত বাঙলা বই— ভণ্ড প্রেমিক। শ্রেষ্ঠাংশে: ইলিয়াস কাঞ্চন, মৌসুমি, এটিএম শামসুজ্জামানসহ আরো অনেকে। প্রথম সিনে ঘনঘোর বৃষ্টির রাতে, টিউশনি কইরা বাপ ও নিজের খরচ চালানো যুবতী মৌসুমিরে, নিজের গাড়িতে কইরা বাড়ি পৌঁছে দেন বড়লোক ইলিয়াস কাঞ্চন। মৌসুমি প্রথমে গাড়িতে উঠতে না চাইলেও, ইলিয়াস কাঞ্চন তারে এশিউর করেন যে, উনি সিম্প না, ভাল মানুশ। এরপর ইলিয়াস কাঞ্চন নিজেই নাইমা গিয়া, বৃষ্টিতে ভিজা, গাড়ির দরজা খুইলা দেন মৌসুমির জন্য। মৌসুমি গাড়িতে উইঠা বলেন: ইশ, আমার জন্য আপনি ভিজে গেলেন। কাঞ্চন জবাব দ্যান: কখনো কখনো ভিজেও আনন্দ। বাঙলা সিনেমার চিরাচরিত রীতি অনুযায়ী, মৌসুমি কথাটা বুঝতে না পাইরা অবোধ বালিকার মত বলেন: জি? কাঞ্চন চালু চালু আলাপটা ঘুরায়ে ফ্যালেন। গাড়ির সিনে কিছু ছোটখাট অসঙ্গতি আছে। যেমন, ভয়াবহ বৃষ্টির মধ্যেও মৌসুমির ঠোঁটের লিপস্টিকে কোন বিকার ঘটে নাই খেয়াল করলাম। অবশ্য, এই ব্যাপারে বান্ধবীরাই ভাল বলতে পারবেন। যাহোক, ছবিতে যে খাটটা দেখতেছেন, এটা বাঙলা মুভির মধ্যবিত্ত নায়িকাদের বাড়ির খাটের ক্ল্যাসিক রিপ্রেজেন্টেশন। এই খাটে আধশোয়া হইয়াই শাবনুর, পূর্নিমা, মৌসুমি, শবনম, পপি বা ময়ূরির মত নায়িকারা বিগত ৪০ বছর যাবত তাদের প্রেমিকদের কথা ভাইবা আসতেছেন। বাঙলাদেশের কত মধ্যবিত্ত মেয়ে এরকম একটা খাটে আধশোয়া হয়ে তাদের উড বি/কুড বি প্রেমিকদের কথা ভাবছেন, তার ইয়ত্তা নাই। মৌসুমি এই খাটে শুয়ে ভাবতেছিলেন: 'ইশ, লোকটা কত ভাল! কত বড়লোক, তাও কত একা!' অর্থাৎ, কাঞ্চন তার লোনলিনেসের ফিলিংসটা মৌসুমির মনে সাক্সেসফুলি পুশ করতে পারছেন। এখানেই একজন নায়ক বা সিম্পের সার্থকতা। তবে অতি উৎসাহী ফেসবুকারদের জন্য রিমাইন্ডার হইল, ছবির খাটটি 'দামে কম মানে ভাল'টাইপের কোন ফার্নিচারের না।যাহোক, আপাতত তুমুল থ্রিলিং একটা পার্টে আছি। বিস্তারিত রিভিউ পরে লেইখা জানাব ইনশাল্লাহ। আপনাদেরও বইটি দেখার আমন্ত্রণ জানায়ে রাখলাম।
তাইলে কি, নতুন 'আন্তর্জাতিক মান'-এ প্রবেশ করতেছে, বাঙলাদেশের পাসপোর্ট?
জীবনে এই প্রথম তুহুর খাইলাম। অসাধারণ একটা খাবার। যেমন নাম, তেমন স্বাদ, মা শা আল্লাহ।
বারান্দায় দাঁড়াইয়া বৃষ্টির ছবি আর ফুটেজ নেওয়া শুরু করছিলাম তানভীর, মাসরুর আর আমি, বিকালে। নেহাত অবসেশন থিকাই পড়ছিলাম শক্তির বিখ্যাত কবিতা— যখন বৃষ্টি নামল। ফিল্মমেকার তানভীর মোহাম্মদ এইগুলারে জোড়া দিয়া বানাইয়া ফেলল দুর্দান্ত একটা কবিতাচিত্র— বুকের মধ্যে বৃষ্টি। কী সুন্দর হইছে জিনিশটা!
বৃষ্টিদিনের গান*বৃষ্টি নিয়া সিরিয়াস অবসেশনের দিনগুলি মনে পড়ে। অবসেশন যে কাটছে, তা না। বৃষ্টি নিয়া অবসেশন আমার আছে, আগের মতই। কিন্তু অবসেশনরে আর উদযাপন করতে পারি না ওইভাবে। কিন্তু কেন পারি না? বৃষ্টি নিয়া কয়েকটা টুকরা স্মৃতি মনে পড়লো। ১. তখন আল কাওসারে পড়ি। নতুন ঢাকা আসছি। রামপুরা টিভি সেন্টারের পাশ দিয়া প্রতিদিন হাঁইটা যাই আফতাবনগর, হাতিরঝিল তখন ছিলো না, তাই আফতাবনগরের বালুর মাঠই ছিল বিকালে ঘোরাঘুরির জায়গা (এখন মাঠও নাই)। একদিন বিকালে কাশফুলভরা সেই মাঠে বইসা আছি, হঠাৎ বৃষ্টি! লোকজন কেউই দেখলাম পালাইলো না। জীবন তাড়া দিল না কাউরেই। সবাই কেমন শান্ত হইয়া বৃষ্টির ভিতর দাঁড়ায়ে থাকল। ওই দৃশ্যটা, আমি আর্টিস্ট হইলে ক্যানভাসে আঁকতাম, অ্যাক্রলিকে—নাম দিতাম: পিপল ইন দ্য রেইন। ছবিটায় আমি থাকতাম না। কোন কোন সুন্দররে দূর থিকা দেখতেই ভাল লাগে, ওর অংশ হইতে মন টানে না।২.আমার বৃষ্টিবিলাস সম্ভবত ছোটকাল থিকাই। ছোটকালে রজনীগন্ধার মত শাদা আর সুন্দর শহর আমাদের যশোরে বৃষ্টি নামত, আন্ধার চারিদিক, জালনায় বাতাসের ফুসলানি, জালনা দিয়া পিছনের মাঠের দিকে চাইলে কোথাও কোন মানুশ নাই, খালি ধু ধু ল্যান্ডস্কেপ, ধানক্ষেতের মাথায় হরাইজনে বৃষ্টি আর আকাশ এক হইয়া গেছে, অনেক চেষ্টা করতাম ফোঁটাগুলা আলাদা করতে, পারতাম না। রাত্রে আব্বু ভিজা আইসা গোসল করত, তারপর লোডশেডিং এর অন্ধকারে হারিকেনের আলোয় 'লোডশেডিং' আর 'রেইনি সিজন' রচনা পড়তে পড়তে ঘুমাইতাম। সকালে স্কুল, মাঠের ভিতরে পানির পটভূমিতে সবুজ দেখাইত ছেলেমেয়েদের মুখ, বিশেষত মেয়েদের, আমার নির্লিপ্ত হাহাকার—সেইসব মেয়েদের কারুর কথাই আমার আর মনে নাই, তারা, আহা কত কত তারা!৩.তারপর তো শ্যামলীতে। দিনরাইত একাকার কবিতায়। তার ভিতরে পড়তে থাকি বৃষ্টির কবিতা, কত কত! কবি শাহীন রেজার কবিতা পড়ি:'ডাকবে যদি নদীর নামে ডেকোউর্মিমালায় জবাবটুকু পাবেদুচোখজুড়ে ফুলের রেণু মেখশব্দবাণে পৃথিবী চমকাবে!'শক্তির বিখ্যাত কবিতাটা পড়ি এইসময়, পইড়া মাথায় চক্কর দেয়, প্রত্যেকটা লাইন তখন বৃষ্টির ফোঁটার মতন টুপটুপ কইরা বুদ্বুদ বানাইতো কইলজার ভিতরে:'বুকের মধ্যে বৃষ্টি পড়ে, নৌকা টলোমলোকূল ছেড়ে আজ অকূলে যাই, এমন সম্বলনেই নিকটে হয়ত ছিল বৃষ্টি আসার আগেচলচ্ছক্তিহীন হয়েছি, তাই কি মনে জাগে?পোড়োবাড়ির স্মৃতি, আমার স্বপ্নমাখা দিনও?চলচ্ছক্তিহীন হয়েছি, চলচ্ছক্তিহীন!'এই কবিতায় বুঁদ হইয়া থাকি। ভিতরে খালি বুদ্বুদ ফাটতে থাকে—কথা আর ছন্দের, শব্দের আর গন্ধের। এই সময় আরো এক ঘটনা ঘইটা যায়, সৈয়দ আলী আহসানের 'জীবনের শিলান্যাস' পইড়া ফেলি আমি। ওই বইয়ে উনি লেখছিলেন—শৈশব নদীর মত: শান্ত আর চুপচাপ; যৌবনের প্রতীক বৃষ্টি: উদ্দাম, দুদ্দার, দুরাচারী, দুরন্ত, দিকচিনহীন। বৃষ্টিতে ভেজার ভিতর দিয়াই আমি আবিষ্কার করছিলাম বয়সের চেঞ্জ, এডোলেসেন্স, শরীরে আর মনে এক আজিব ছা সুখ, শিথিলতা! মন আর শরীরের সেই খুলতে থাকা গিট্টু একটানে ছিঁড়া ফ্যালেন ফজল শাহাবুদ্দীন:'তুমি তো জানো না মেয়ে,সবচেয়ে নীল যার চোখপাখির গানের মত যার গলা ভাঙে নির্মোকশ্রাবণবাতাসে ভিজেযার দেহ ফুলে ওঠে ঘননীল উতলা শেমিজেসেই মেয়ে তুমি ছাড়া আর কেউ নয়জলের সুরভীমাখা শুধু সুরময়।'বৃষ্টিবিলাসের ষোলকলা পুরা হয়। জালনার বাইরে থইথই করে পানি, কইলজার ভিতরে শব্দের ঠাডা পড়ে। আল কাওসারে তখন, আমার শিক্ষাজীবনের শেষ বছর, আমরা অনেক বৃষ্টিতে ভিজি। একা ভিজি, সদলে ভিজি। একদিন রাত্র আড়াইটায় বৃষ্টি নামে। আমি আর মাগফুর ভাই চুপচাপ ছাদে গিয়া বৃষ্টিতে ভিজি। গভীর রাতের সেই বৃষ্টিবিলাসের দিকে শীতল চোখে চেয়ে ছিলেন ওস্তাদ নুরুল আমিন, কিন্তু সেই অদ্ভুত সুন্দর বৃষ্টির শব্দ ছাপায়ে কোন নিয়ম শুনাইতে তার মন হয়ত সায় দেয় নাই, তিনি আমাদের তেমন কিছুই বলেন নাই। আরেকদিন, আল কাওসারে জীবনের শেষ মাসিক ছুটিতে ঘুরতে বের হই, সাথে মাগফুর ভাই। রাস্তায়, হঠাৎ বৃষ্টি! আমি দৌড় দিতে চাই, মাগফুর ভাই কয়—ভিজি চলেন, আবার কবে বৃষ্টি আসে! সেদিন বৃষ্টি শেষে আকাশে ধবধবে ফরশা একটা চাঁদ উঠলো। আমি আর মাগফুর ভাই অন্ধকারে আগারগাঁওর একটা টঙের বেঞ্চে গভীর রাত পর্যন্ত বইসা থাকলাম। ভাবছিলাম, আর কোনদিন এইরকম ঘোরা হবে না। কিন্তু, তারপরেও আমরা আবার শ্যামলীর রাস্তায় ঘুরছিলাম একসাথে। ফেট। আই বিলিভ ইন গুড ফেট। ৪. মাদ্রাসায় থাকতে একটা কবিতাসঙ্ঘ করছিলাম—ঘাসফুল। আমি, তালহা আর ওয়াসেল। করা পর্যন্তই, ওইটা আর আগায় নাই। কিন্তু যেদিন করি, সেদিনও বৃষ্টি! কলাপাতা মাথায় দিয়া শ্যামলী মুসলিম হোটেলে গেছিলাম। তিনজনে কবিতা পড়ছিলাম উদ্বোধনী অধিবেশনের, আর ভাবছিলাম... নাহ, বৃষ্টিই দেখতেছিলাম। কিছুই ভাবি নাই। ৫.শ্যামলী সুন্দর। জীবনানন্দের কবিতায় আছে—'শ্যামলী তোমার মুখ!' আমারও শ্যামলীর মুখটা মনে পড়ে। শ্যামলীর বুকের কাছে ছিল তিলের মতন ছোট্ট একটা মাঠ। বর্ষাকালের বিকালগুলাতে ওই মাঠে একা একা দাঁড়ায়ে থাকতাম। আকাশ কেমন কালো হইয়া থাকত, এত মানুশের ভিতরে পরিচিত কোন মুখই দেখতাম না। শহীদুল জহিরের 'মুখের দিকে দেখি' উপন্যাসটার নাম মনে পড়তো। মাঝেমাঝে পুরান দিনের গানের মত স্যাঁতসেঁতে আর অমলিন বৃষ্টি নামলে, ভাল্লাগতো। শ্যামলীর বুকের ভিতর তিলের মধ্যে দাঁড়ায়ে আমি ভিজতে থাকতাম। এইটা নিয়াও একটা পেইন্টিং করার চিন্তা ঘুরত—বুকের মধ্যে বৃষ্টি।৬.একবার উত্তরা গেছিলাম, ড্যাফোডিল ক্যাম্পাসে...আচ্ছা, এইটা বলব না। বৃষ্টিতে ভিজছিলাম সেদিন অনেক্ষণ, এই আরকি!৭.বৃষ্টির ঘটনা আরো আছে। একদিন বৃষ্টির ভিতর আম্মু রাগ কইরা আমারে আর কেয়ারে ঘর থেকে বাইর কইরা দিলো। বাইরে বের হইয়া আমরা ভিজছিলাম না চুপচাপ কোথাও বইসা ছিলাম, মনে নাই। বৃষ্টির সময় আমি আর রিয়া ছাদে গিয়া ফুটবল খেলতাম। রমজানে সেহরির পরে সবাই ঘুমায়ে পড়লে চুপচুপ কইরা ছাদে গিয়া বৃষ্টিতে বইসা থাকতাম। ভোরবেলার সেই বৃষ্টি খুব বিস্ময়কর মনে হইতো। বৃষ্টি শেষে যখন বাসায় ঢুকতাম, শান্তি লাগতো। বৃষ্টিশেষের বিকালগুলি হয় খুবই সবুজ, আর সেই বিকালে মেয়েরা খুব একটা সাজে না, অল্পসাজের সেই মেয়েগুলিকে মনে হয় গাঢ় সবুজ। গাছ সবুজ, পাতা সবুজ, ঘাস সবুজ, ফড়িং সবুজ, পার্ক সবুজ, মেয়েগুলি সবুজ। সবুজের রাজত্বে হারায়ে যাইত বিবর্ণ সূর্য। সেদিন বিকালে পৃথিবীর রাস্তায় নাইমা আসা মেয়েগুলারে আর কখনও, কোথাও দেখা যাইত না। অপেক্ষা করতে হইতো আরেকটা দীর্ঘ, ঘোরতর বৃষ্টিদিনের।৮.ঘটনা শেষ না, আরো আছে। এনাদার ডে, ইন এনাদার বেটার অকেশন। রবিঠাকুরের বৃষ্টির গান আমার ভাল লাগে। পাগলা হাওয়ার ওইটা, তারপর 'মোর ভাবনারে কি হাওয়ায় মাতালো'। এইটা কি বৃষ্টির গান? জানি না। 'হাওয়া বদল' মুভিতে বৃষ্টির সিনের সাথেই ব্যাকগ্রাউন্ড মিউজিক ছিল এই গানটা, ওইটাই মাথায় ঢুকে গেছে। 'শ্যাওলা'য় বৃষ্টি নামলেই হলিউডের আগায় দেশলাই ঠাইসা দিয়া এই গান ধরতাম। বৃষ্টির গানমাত্রই ভাল লাগে আমার। হুমায়ূন আহমেদের বৃষ্টিপাতময় লেখাগুলি ভাল লাগে। বৃষ্টিতে ভিজতে ইচ্ছা হইলে মাঝেমইধ্যে, ওর লেখাগুলি পড়ি। আমার প্রিয় কবি জীবনানন্দ বৃষ্টি নিয়া একটা ভাল কবিতাও ক্যান লেখলেন না বা পারলেন না লেখতে, 'রুপসি বাঙলা'-য় বৃষ্টি নাই কেন, বৃষ্টির দিনে মাঝেমাঝে এই প্রশ্ন জাগে। খারাপ লাগে। বৃষ্টির দিনগুলায় কি জীবনানন্দের দুঃখ লাগত না? বৃষ্টিদিনে আমার অবসেশনের মতই রহস্যজনক এইরকম দুই একটা প্রশ্ন নিয়া আমি বৃষ্টি দেখি, এখনও। বৃষ্টিশেষের পৃথিবীতে হাঁটতে হাঁটতে মাঝেমাঝে মইরা যাইতে মনে চায়। কিন্তু তারপরেও পৃথিবীতে আরেকটা বৃষ্টি নামার সম্ভাবনা থাইকা যায়, অ্যান্ড আই নেভার ওয়ান্ট টু মিস দ্যাট। ~৩০ মার্চ, ২০১৮~
অত্যাচার নির্যাতনের সার্বজনীনতা চাই আপাতত। আরো কমপক্ষে ২০-৩০ বছর চলুক, এইভাবেই। তাতে রাষ্ট্রের কী ক্ষতি হইল, কী বিপদাপদ হইল, কোন কোন ইন্সটিটিউশান ধ্বংস হইল, ও নিয়া আমার কোনই মাথাব্যথা নাই। কারণ, এই রাষ্ট্রের যা কিছু পুরাতন, এই রাষ্ট্রের যা কিছু 'স্টাবলিশড', এই রাষ্ট্রের যা কিছু 'স্ট্যান্ডার্ড', এই রাষ্ট্রের যা কিছু ক্লাসিক, এই রাষ্ট্রের যা কিছু 'মহান', এই রাষ্ট্রের যা কিছু নিয়া বুড়াদের গর্বের সীমা নাই— সেগুলার কোনটার সাথেই আমার কোন যোগ নাই। আমি এই রাষ্ট্রের কোন স্টাব্লিশড সিস্টেমের বিরাট বড় সুবিধাভোগীও না৷ ফলে এই রাষ্ট্রের কোন সিস্টেম বা ইন্সটিটিউশান ভাইঙ্গা গেলে, আমার কিছুই যায় আসে না।  যে পাপ করছে বুইড়ারা, যে পাপ করছে সকলেই, যে পাপ এখনও করতেছে সকলে মিলা, তার শাস্তি সার্বজনীন হউক। তাতে যদি রাষ্ট্র রসাতলে যায়, নতুনভাবে হিশাব কিতাবের সুযোগ থাকবে অন্তত। আমি একজন ভার্সিটিপড়ুয়া স্টুডেন্ট; এই ভার্সিটিতে ঢোকার একদম প্রথম দিন থেকে, এই বুইড়াদের বানানো নিয়ম, নীতি, মতাদর্শ আর বস্তাপচা অ্যাকাডেমিক সিস্টেমের চোদনে আমার জীবন ওষ্ঠাগত হইছে। ইনভেস্টিগেটিভ জার্নালিজমের দরকার নাই। কত টাকা দুর্নীতি হয় জানতে চাই না। কোন বাল হবে জাইনা? বিকল্প তো নাই। ফলে, দুর্নীতি হোক। দুর্ভিক্ষ হোক৷ গৃহযুদ্ধ হোক৷ জেলগুলা উপচে উঠুক৷ এই রাষ্ট্রের যা কিছু 'স্টাবলিশড', সব ভাইঙা চুরমার হয়ে যাক। এছাড়া আর কোন চাওয়া নাই৷ মানুশের মুক্তি আর নিরাপত্তা চাইতে চাইতে গলায় রক্ত উইঠা গেছে। একেকজনের মুক্তি চাইতে গিয়া দেখছি, মানুশের মুক্তির ব্যাপারে এদেশে কোন কনসেনসাস নাই। যেদেশে 'মানুশের মুক্তি' লইয়া কনসেনসাস নাই কোন, সেদেশে জুলুমের সার্বজনীনতা চাওয়া ছাড়া, আর কোন চাওয়া আপাতত নাই।
তোমাদের মুহূর্মুহু অনুরোধে এই প্রথম টিকটক ভিডিও বানাইলাম বন্ধুরা। মূলত, টিকটক ভিডিওতে কীভাবে হাঁটা লাগে, সেইটাই মাসরুররে প্রাক্টিক্যালি বুঝাইতেছিলাম এই ভিডিওতে। সাপোর্ট দিয়া পাশে থাইক সবাই।
'বৃহস্পতিবার রাতে, ইসরায়েলের প্রতিরক্ষা মন্ত্রী বেনি গানৎয ফেসবুক এবং টিকটক-কে তাদের সাইট থেকে এসব পোস্ট সরিয়ে ফেলতে বলেন। তিনি বলেন এসব পোস্ট সহিংসতায় আরও উস্কানি যোগাবে।তিনি বলেন উগ্রপন্থীরা সামাজিক মাধ্যমে ইচ্ছা করে এসব ছড়াচ্ছে এবং সহিংসতা ছড়িয়ে পড়া ঠেকাতে তিনি সামাজিক প্ল্যাটফর্মগুলোর "সহযোগিতা আশা" করছেন।সংবাদ ওয়েবসাইট ইসরায়েল ন্যাশানাল নিউজ জানায় দুটি সংস্থার নির্বাহী কর্মকর্তারাই "তাদের নেটওয়ার্কের মাধ্যমে সহিংসতা ছড়ানো বন্ধে দ্রুত এবং কার্যকর পদক্ষেপ গ্রহণের" প্রতিশ্রুতি দিয়েছে।ভুয়া ও বিভ্রান্তিমূলক তথ্য অনলাইনে ছড়ানো প্রতিরোধে গড়ে তোলা একটি সংস্থা, ফার্স্ট ড্রাফট নিউজে কাজ করেন শেদানে আরবানি।"আমরা যেসব কন্টেন্ট দেখেছি তার মধ্যে অনেকগুলোই পুরনো সংবাদ মাধ্যম থেকে নেয়া পুরনো খবর, যেগুলো অপ্রাসঙ্গিকভাবে পোস্ট করা হয়েছে," তিনি বিবিসিকে বলেন।তিনি বলেন দু পক্ষ থেকেই সম্পূর্ণ অন্য সময়ের খবর এবং ভিন্ন জায়গার খবর ও ছবি সামাজিক মাধ্যমে ব্যাপকভাবে ছড়ানো হচ্ছে।ইসরায়েল ফিলিস্তিন লড়াইয়ে আরেকটি শক্তিশালী হাতিয়ার হয়ে উঠেছে বিশেষ করে সামাজিক ভিডিও অ্যাপ টিকটক।'
১৪ এপ্রিল, ১৯৪১~কোন মেয়েই টাকা দেইখা বিয়া করে না। মেয়েরা বেশ চালাক; টাকাওয়ালা কাউরে বিয়া করতে চাইলে, ওরা আগে তার প্রেমে পড়ে। ২৯ এপ্রিল, ১৯৪৩~নতুন কোন জনপদে নামলে, সেই জায়গার নিজস্ব প্রাকৃতিক প্রতিবেশ, আলাদারকম বাড়িঘর, প্রথা-প্রচলন আর চেহারাগুলার মধ্যে, আমি এমন অনেক জিনিশ খুঁইজা পাই, যেগুলা, আমি এই জায়গায় জন্ম নিলে, এখন আমার শৈশবের স্মৃতির তালিকায় থাকত। এই কারণেই, নতুন কোন জায়গায় র‍্যান্ডমলি হাঁটতে হাঁটতে, লাগে যে, অন্য কোন লোকের স্বপ্নের মধ্যে, স্মৃতির মধ্যে, অনাহুত ঢুকে পড়ছি। ১৩ ফেব্রুয়ারি, ১৯৪৬~ মানুশের চেহারার চাইতে গলার আওয়াজটা মনে থাকে বেশি। যেকোন ভয়েজের একটা সহজাত বৈশিষ্ট্য বা চারিত্র্যলক্ষণ আছে। কারো চেহারা দেখলে, তার ভয়েজের ব্যাপারে তেমন কোন চিন্তা মাথায় আসে না; বাট গলার আওয়াজ শুনলে— যা কিছুতেই উপেক্ষা করা যায় না— ওই লোকটারে আমরা কল্পনা করি এবং তার চেহারা দেখতে চাই। ~দ্য বিজনেস অব লিভিং/সিজার প্যাভেজ~
লা-লিগার স্বপ্ন শেষ হয়ে যাওয়ায় হতাশ অগুনিত কাদিজ লাইট-ভক্তদের জন্য আন্তরিক সমবেদনা।
জমিদারতন্ত্রের উচ্ছেদবার্ষিকী উপলক্ষ্যে খিচুরি উৎসবে যোগ দিয়া, অশেষ খিচুরি হাসিল করলাম।
ঈদ মোবারক৷ শেষবারের মত দেইখা ও লাইক দিয়া নেও৷ কুরবানির আগে আর দিব না। যারা ঘুমিয়ে আছো, উইঠা লাভ দিও৷
ঈদ মোবারক। দাওয়াত তো দিলা না বন্ধুরা, সালামিটা বিকাশ কইরা দিও।
মেহেদি~ছোটবেলায়, যখন আমি সুন্দর ছাড়া আর কিছুই বুঝতাম না, তখন আমি মেহেদির প্রেমে পড়লাম। কীভাবে, কখন পড়লাম, দিনক্ষণ গুইনা বলতে পারব না। আমাদের নানীবাড়ি একটা মেহেদি গাছের বড়সড় ঝাড় ছিলো, পেয়ারা গাছের আগায় বইসা পেয়ারা খাইতে খাইতে সেইদিকে আমার চোখ যাইতো বারবার। সুন্দর, ঝিরিঝিরি, সবুজ পাতা। অথচ এই সবুজের বুকে লুকায়ে আছে কী টকটকা লাল রঙ! বলাইবাহুল্য, সেইসময়, যখন আমি ছোট আর সুন্দর ছাড়া কিছু বুঝিনা, তখন, আমাদের নানীবাড়িতে মহিলার সংখ্যা ছিল বেশি। বিভিন্ন অকেশনে এই মহিলারা দল বেন্ধে সেই ঝাড় থেকে মেহেদির পাতা তুলতো, বাটতো। তারপর গোল গোল করে আঙুলে পরতো, হাতে দিতো। তাদের ফর্শা হাত মুহূর্তেই লাল হয়া উঠতো! বাড়ির মেয়েদের এইসব কাজ কারবারে ছেলেদের অংশ নেওয়ার উপায় ছিল না। কিন্তু আমার মত ছোটরা যেকোন জায়গায়ই যেহেতু যাইতে পারতো, ফলে আমিও সেই মেহেদি-মচ্ছবে যোগ দিতাম। গ্রামের কোন কোন মহিলা বেশরম রকমের ঠোঁটকাটা হয়, তেমন ছিলেন রানু খালা। আমারে আশেপাশে দেখলেই উনি বইলা উঠতেন—'ওই, তুই মাগী? মাগী মাইনশের মত মেন্দি দিতে চাও কা?' এছাড়াও আরো অনেক জঘন্য কথাবার্তা উনি বলতেন। ওনার বহুল ব্যবহৃত শব্দের ভিতরে 'নাঙ' আর 'ভাতার'র কথা মনে আছে। সবুজ পাতা হাতে পরার চাইতে বাঁটাবাঁটির পর্বটা ছিলো বেশি মজার। সবুজ পাতা বাঁইটা পেস্ট বানানোর এই ব্যাপারটা প্রায় মুগ্ধই করতো আমারে। সেই বাঁটা পাতার ঝাঁঝাঁলো গন্ধ আমার আর মনে নাই অবশ্য। পেটে আসে, মনে আসে না। রানুখালার যন্ত্রণাসহ আরো বিবিধ কারণে, খুব বেশি মেহেদি দিতে না পারলেও, মেহেদি গাছের ঝোঁপটা ছিলো আমার বিশেষ প্রিয় জায়গা। প্রায়ই সেইখানে গিয়া আমি ঘোরাঘুরি করতাম। নানীবাড়ির যে কয়টা জায়গা আমার প্রিয় ছিলো, তার মধ্যে ছিলো এইটা। একা একা, সেই চিকন চিকন গাছগুলার গোড়ায় বইসা, ছোট ছোট সবুজ পাতা দেখতে দেখতে আমি কী যে ভাবতাম, তা আজকে আর মনে করার উপায় নাই। ইচ্ছা যে খুব আছে, তাও না।তখন কেনা মেহেদি আমাদের বাড়ির মেয়েদের রেয়ারলিই দিতে দেখছি। একদমই দেখি নাই, তা অবশ্য না। মেহেদির উপরে 'গিল্টার' নামের একটা জিনিশ দিতেন কেউ কেউ, লাল রঙের উপরে ঝলমল করত সেই জিনিশ। সেই জিনিশ অবশ্য কেনাই হইত, তবে মেহেদি থাকত হোমমেড, যারে আমরা বলতাম 'মেন্দি'। মেহেদিরে ঘিরে যে মচ্ছব, তা কেনা মেহেদিতে একটু কম থাকে মেবি। সেইসব মচ্ছবের কত কথা মনে পড়ে। একবার এক কাজিনের সাথে মারামারি করলাম মেহেদি-পরা হাতে, তার গাল টাল খামচাইয়া একাকার করলাম। সে ভ্যাঁ ভ্যাঁ কইরা কানতে বসলো। একটু পরে দেখলাম, তার দুই গাল কী লাল টুকটুক করতেছে! মেহেদি জিনিশটারে আমার মোটামুটি অলৌকিকই মনে হইলো। যাক গা। সম্ভবত, ওই মেন্দি-মচ্ছব আর মেহেদিগাছের পাশে কাটানো আলোনেভা বিকালগুলাই আমার সবুজ হৃদপিণ্ডের ভিতরে লাল টকটকে প্রেম ভইরা দিছিলো মেহেদির ব্যাপারে। গ্রাম থিকা চইলা আসার পরে, আর সেই গাছের মেহেদি পরার ভাগ্য হয় নাই। তবে কেনা মেহেদি নিয়মিতই দিতাম। সেই গোল গোল, ফুল-পাখি-লতার কমন ডিজাইন। মাদ্রাসায় ভর্তি হওয়ার পরে, এক ঈদের ছুটি থেকে মাদ্রাসায় আসার পর হুজুর বললেন, ও মিঁয়া, পুরুষের হাতে মেহেদি মানায় না! পরে শুনলাম, ইসলামে ছেলেদের হাতে মেহেদি দেওয়ার নিয়ম নাই। তারপরেও অবশ্য আমি হাতে মেহেদি দিছি অনেকবার।মেহেদির প্রতি ভালোবাসা আমার কোনদিনও যায় নাই। এখনও যেকোন মেহেদিভরা হাত দেখলে আমার ভালো লাগে। লাল টকটকা যেকোন হাতের প্রেমে আমি পড়ি এখনও। গুরু ফ্রয়েড থাকলে হয়তো বলতেন, তুমি কামের ফাঁদে পড়েছো! কিন্তু আমার অজ্ঞান মনের ভিতরে যে স্মৃতির তুলা ওড়ে, তারা তো মিথ্যা না! ফলে, একটা লাল হাত খালি একটা লাল হাতই না, ওর নেপথ্যে থাকে একটা আলোনেভা বিকাল, মেহেদির ঝাড়ের নীচে একটা ছোট ছেলের কিছু না বোঝা অলৌকিক বিস্ময়, থাকে মেহেদি মচ্ছবের সেই সবুজ কুয়াশায় আবছা লাল লাল দিনগুলা। মেহেদি-মচ্ছবের প্রতিটা মেয়ের মুখ আমার মনে নাই, কিন্তু আমার মনে আছে প্রতিটা হাতের আলাদা আলাদা ধরণ ও গড়ন, তাদের রঙের তফাত, তাদের ইউনিক আইডেন্টিটি। সেইসব মেয়ের হাতে মেহেদির রঙ আজ আর আছে কিনা জানি না, কিন্তু, মাছ-মাংশ-তরকারি আর সংসারের জরাজীর্ণ মশলার গন্ধের ভিতর থিকা এখনও আমি চিনা ফেলতে পারব হয়তো তাদের হাত, হয়ত কল্পনায় শুঁইকা বইলা ফেলতে পারব, তার জীবনে একদা আসা সবুজ মেহেদিপাতার লালবর্ণ স্বপ্ন ও গন্ধের কথা!তাদের, মেহেদি-মচ্ছবের সেই মেয়েদের সবুজপাতায় ঢাকা লালবর্ণ স্বপ্নেরা এখন টিউবে আটকা পড়ছে। কাবেরি মেহেদি খুব চললো এইবার। হয়তো, সেই মেহেদিঝোঁপ, সেই সবুজ পাতা হলুদ আলোয় বাঁটতে বাঁটতে দেখা লাল খোয়াব আর সেইভাবে পাওয়া যাবে না, পাবে না এই প্রজন্মের মেয়েরা, তাও আমি চাই, অন্তত, মশলা আর কালিঝুলির গন্ধে চামড়া আর মাংশের গন্ধ ঢাইকা যাওয়ার আগেই, কপালের লগে লগে হাতেরও সমস্ত আয়ুরেখা মুইছা শাদা হইয়া যাওয়ার আগে আগেই, একবার হইলেও এইসব মেয়েদের হাত ভইরা উঠুক সবুজপাতায় লুকানো লাল স্বপ্নে! সে স্বপ্ন যদি টিউবে বন্দী হয়, তাই সই, স্বপ্ন তো! আর হইলাম আমি। আচ্ছা, আমার কথা থাকুক। পুরুষ হইয়া আক্ষেপ করা লজ্জার ব্যাপার।*১৬ জুন, ২০১৮
রমজানের ওই রোজার শেষে, এলো খুশির ঈদ। সবাইরে ঈদুল ফিতরের শুভেচ্ছা। আমাদের জীবন ও যাপনের সকল ক্লান্তি, অবসাদ ও যন্ত্রণা দূর হউক; আমরা ক্লান্তির বদলে উদ্যম, অবসাদের বদলে আনন্দ ও যন্ত্রণার বদলে প্রশান্তি হাসিল করতে যেন পারি, সকলের সেই তৌফিক হউক। ঈদ মোবারক। 
ইজরাইল, ফিলিস্তিন, গাজা, আকসা, কুদস, মিসাইল, আয়রন ডোম, চিল্ডরেন, ক্যাজুয়াল্টিজ, শেখ জাররাহ, হামাস— (বইবিক্রির পক্ষে, বিগ কর্পোরেশানের দালাল হিশাবে টিকা থাকার পক্ষে) বিপজ্জনক এইসব শব্দ এড়াইয়া একটা পোস্ট লেইখাও শেষরক্ষা হইল না হারারির। লাস্ট লাইনে সে ধরা খেয়ে গেছে। 'হিউম্যান সেক্রিফাইস' মূলত কারা করল গত কয়েকদিন? বা কারা করে সাধারণত, ওই অঞ্চলে? সেই 'হিউম্যান সেক্রিফাইস'রে 'পলিটিক্স' কইতে চান হারারি৷ যেন শালা তুমি হারারির কোন পলিটিক্স নাই। মানুশের মুক্তির আন্দোলনে পলিটিক্স থাকে না যেন। এই বাল শিখছ তুমি এতদিন দুনিয়ার বই পইড়া।কর্পোরেটের গার্বেজ আর এআই-র উকিল হারারিরে অবশ্য পাত্তা দেওয়ার কিছু নাই। বিগ কর্পোরেশন, হাই-টেক কোম্পানি আর পশ্চিমা টেক-জায়ান্টদের লগে তুমুল খাতির, ইন্ডিয়ায় ২ মাস মেডিটেশনের কোর্স লইতে আসা (কথাটা কইলাম, তার একটা যোগসূত্র আছে। কোন একটা লেখায় সেইদিন পড়লাম, ফিলিস্তিনে মানুশ খুন কইরা ইজরাইলি সৈন্যরা নাকি হিমালয়ে আসে মানসিক প্রশান্তির জন্য! সেরা!)— এগুলা হারারিরে ক্যারেক্টারাইজ করে। ওয়ার্ল্ড রিনাউন্ড হিস্ট্রিয়ান, যিনি দুনিয়ার হিস্ট্রি লেইখা ফেলছেন, আমি শিওর এই গার্বেজ ফিলিস্তিনের একটা ছোট বাচ্চার জীবনের হিস্ট্রি এক লাইনও লেখতে পারবে না৷ সাচ আ পিটি, মি. ইউভাল নোয়াহ হারারি।
দুইটা স্ক্রিনশট। একটা হইল, ফিলিস্তিনের যুদ্ধ লইয়া সিপিবি ঘরানার বামদের মতামত। আর আরেকটা, কার লেখা জানি না, তবে আব্দুল্লাহ আযযাম সাহেবরে যেহেতু মানহাজিরা মান্য করে, ধরা গেল তাদের মতামত। দুই দলই খুঁজে ফিরতেছে 'সহি ফিলিস্তিনি আন্দোলন'।আমি জানি না, ঠিক কবে ফিলিস্তিনের আন্দোলন পুরাপুরি 'সহি' হবে, আর কবে ফিলিস্তিনিরা এই হাবিয়া দোযখ থেকে মুক্তি পাবে। তবে আমাদের প্রত্যেককেই দাঁড়াইতে হবে বিচারের মুখোমুখি, জবাবদিহি করা লাগবে।
১.আমাদের দেশের কবিরা লকডাউনে হঠাৎ বেশ খিটখিটে হয়ে উঠছেন। এক কবি গ্রামমুখী 'গরিব'দের কঠোরভাবে নিয়ন্ত্রণ করার আহ্বান জানান; তো আরেক কবি চঞ্চল চৌধুরীর পোস্টে কমেন্টকারীদের যেকোনভাবে পুলিশের হাতে তুইলা দিতে চান। দেশের আন্দোলনমুখী তরুণের সংখ্যা এখন নেহাত কম না। এদের মুখে বাঙলাদেশি কোন কনটেম্পোরারি কবির পংক্তি নাই। একজন কবিতা লেখক হিশাবে, ব্যাপারটা আমারে মাঝেমধ্যে ভাবায়। একবিংশের আজকের দুনিয়ায়, মানুশের কালেক্টিভ কনশাসনেস হিশাবে, কবি বা কবিতার মূল্য ঠিক কিরকম? দেশে দেশে আজ ফ্যাসিবাদের যে উত্থান, যে উগ্র ডানপন্থার জয়জয়কার, তার মোকাবেলায় কবিদের ভূমিকা কী? দক্ষিণ এশিয়ার ভূ-রাজনৈতিক বাস্তবতায়, কবিদের ভূমিকা কি আজ একেবারেই গৌণ, বা গুরুত্বহীন হয়ে পড়ছে? চোখ বড় করলে দেখি, কথাটা সত্য না। পাশের দেশের বেশ কয়েকজন কবি এখন দক্ষিণ এশিয়ার প্রতিবাদী মানুশের আইডল। মায়ানমারে সামরিক সরকার ও গণতন্ত্রকামী মানুশের মধ্যে চলমান আন্দোলনে এখন পর্যন্ত ৩ জন কবির মৃত্যু ও ৯ জনের কারাবন্দীত্বের খবর পাইতেছি আমরা। মায়ানমারের শহিদ কবি কে জা উইন, কবি মাইন্ট মাইন্ট জিন এবং কবি খেট থি'রে জানাই সালাম৷ তাদের সম্মানেই আজকের এই লেখা। ২.  কে জা উইন। মায়ানমারে চলমান জান্তাবিরোধী প্রটেস্টে অনলাইন বা রাজপথ— সবখানেই ছিলেন সরব। গত ৩ মার্চ, সামরিক জান্তাবিরোধী প্রটেস্টে উনি শহিদ হন। উইন কৃষক পরিবারের ছেলে। মিনোয়ার কাছেই, লাতপাদাউং গ্রামে ১৯৮২ সালে তার জন্ম। আর, জন্মের পর থেকেই এই কবি জ্বলতে দেখছেন তার প্রিয় গ্রামটিরে। চায়নার ওয়ানবাও কপার মাইনিং লিমিটেড এই গ্রামের অনেক জমি দখল করে, বাপদাদার ভিটা থেকে উচ্ছেদ করা হয় অনেক ফ্যামিলিরে। ২০১০ ও ১৪ সালে গ্রামবাসী বিদ্রোহ করলে, পুলিশ নির্মমভাবে সেই আন্দোলন দমন করে। ঠিক বাঁশখালি বা টঙ্গির মতই। ১৬ বছর বয়সে, প্রথম স্কুল ম্যাগাজিনে কবিতা লেখেন উইন। ২০০৪ সাল থেকে উইনের কবিতা পত্র-পত্রিকায় ছাপা হইতে থাকে।  ২০১৫ সালে, মান্দালাই থেকে ইয়াঙ্গুন পর্যন্ত যে বিখ্যাত 'লং মার্চ ফর এডুকেশনাল রিফর্মস' হইছিল, তাতে অংশ নিছিলেন এই কবি। এরপর প্রায় ১৩ মাস ছিলেন জেলে; জেলে বসেই লেখছিলেন তার বিখ্যাত দুই কবিতা 'My Reply to Ramond' এবং 'A Letter from A Jail Cell'. ২০১৬ সালে অং সান সুচি ক্ষমতায় আসার পর উনি ছাড়া পান। ৩১ জানুয়ারি রাতে উইন ছিলেন তার বন্ধু, মায়ানমারের একজন গুরুত্বপূর্ণ কবি, কাই জাও আইয়ের বাসায়। সকালে মিলিটারি ক্যু-র কথা শোনার পর উইনের প্রথম কথা ছিল: 'যুদ্ধ আসছে দোস্ত, যুদ্ধে যাইতে হবে।' তারা সেদিনই রাস্তায় নামেন। কয়েকদিনের মধ্যেই মিনোয়া শহরে সামরিক জান্তাবিরোধী আন্দোলন জোরদার হয়। কে জা উইন পেশায় ছিলেন শিক্ষক। তিনি অনলাইন ও অফলাইনে থাকেন সমান অ্যাক্টিভ। পুরা ফেব্রুয়ারি মাস জুইড়াই তিনি ফেসবুকে আন্দোলনের পক্ষে প্রচারণা চালান। ২৩ ফেব্রুয়ারি নিজের ফেসবুক অ্যাকাউন্টে উইন পোস্ট করেন তার সর্বশেষ প্রকাশিত কবিতাগুলার একটা, 'খুলি প্রসঙ্গে'। সেই কবিতার কয়েকটা লাইন: 'গুলি খাওয়া ভাঙা মাথার করোটি থেকে ওই দেখ জাগে ইনকেলাবের কুঁড়িপিশাচের সাথে আলাপ কিসের আরকিসের বালের বিবৃতি-বাহাদুরি?'মাত্র দুই সপ্তাহ, তারপর। ৩ মার্চ, প্রটেস্ট শুরু হয় মায়ানমারের ওয়ান অব দ্য লার্জেস্ট ইকোনমিক সিটিস, মোনিয়া সিটিতে। চিন্দুইন নদীর পাড়ে অবস্থিত মোনিয়া সিটিরে বলা হয় 'কবিকেন্দ্র'; উত্তর মিয়ানমারে কবি ও কবিতার সবচাইতে শক্তিশালী সেন্টার এই শহর। এছাড়া, মোনিয়া একসময় ছিল বিদ্রোহী বার্মিজ কম্যুনিস্ট পার্টির শক্তিশালী ঘাঁটি। প্রটেস্ট শুরু হয় ৩ মার্চ। উইন তার প্রকাশক বন্ধু লিউইন হ্লাইংয়ের সাথে নাইমা আসেন রাস্তায়। তখনও পর্যন্ত পুলিশ মোনিয়ার আন্দোলন ঠেকানোর জন্য প্রাণঘাতী কোন অস্ত্র ব্যবহার করে নাই। সেদিন মিছিলে ঝামেলা শুরু হওয়ার পর, সামনে থাকা উইন একপর্যায়ে তার বন্ধু লিউইনরে পেছনে ঠেইলা দেন, কয়েকজন কমবয়সী আন্দোলনকারীর সামনে গিয়া ঢাল হইয়া দাঁড়ান। তারপর মুহূর্তেই সব আবছা, ঝাপসা হয়ে আসে। কবির বডি পাওয়া যায় পরেরদিন, মর্গে। কবির স্মরণে মোনিয়ার ওই রাস্তাটার নাম হয় 'মার্টার স্ট্রিট'। কী ভাবতেছেন? তরুণ আন্দোলনকারীদের সামনে আগল টাইনা দাঁড়ানো এই কবির বয়স কত হইতে পারে? মাত্র ৩৯। ৩.সেদিন, মোট ৩৮ জন খুন হন এই আন্দোলনে। এদের মধ্যে উইনই একমাত্র কবি ছিলেন না, ছিলেন আরো একজন কবি— মাইন্ট মাইন্ট জিন (নারী)। জিনও ছিলেন মোনিয়ার একজন শিক্ষক; ইয়ং লেডি পোয়েট। সেদিন মিছিলে যাওয়ার আগে মরার প্রস্তুতি ছিল জিনের; বাহুতে নিজের রক্তের গ্রুপ আর পার্সোনাল ইনফরমেশন খোদাই কইরা গেছিলেন তিনি সেদিন, যাতে লাশ শনাক্ত করতে সুবিধা হয়। ৪.উইন বা জিন সুচির সমর্থক ছিলেন না। লাস্ট ইলেকশনে ভোটও তারে দেন নাই। তারা সেই কোটি কোটি মানুশের একজন, যারা 'ন্যায়' চায়। মরার আগে উইন যেসব পোস্ট দিছিলেন ফেসবুকে, তার মধ্যে একটা ছিল— 'তোমাদের সাথে আমার অনেক চিন্তাই মেলে না। কিন্তু তোমাদের জন্য জীবন দিতে আমার কোন কুণ্ঠা নাই, ভাইসব।' ২১ ফেব্রুয়ারি, ২০২১, মধ্যরাতে পোস্টটা ফেসবুকে আপ দেন উইন। উইনের কবিবন্ধু খেট থি বলেন: 'ফেসবুকে যেমনটা লেখছিল সে, ঠিক তেমনটাই করছে।' থি আরো বলেন, 'লাগলে, আমরাও সেইটাই করব।'ইনি সেই খেট থি, যিনি লেখছেন: 'ওরা গুলি করে মাথায়, ওরা জানে না, ইনকেলাব থাকে বুকে!' কী আশ্চর্য! তারপর, এই মাত্র দুইদিন আগেই, সামরিক জান্তার রোষানলে পইড়া শহিদ হইলেন কবি খেট থি। যেন নিজের হাতেই নিজের মরন লেখা! নিজের লেখালেখির প্রতি কমিটেড ছিলেন ইঞ্জিনিয়ার এই কবি। ২০১২ সালে চাকরি ছাইড়া ফুলটাইম লেখক বনে যান। রুজির জন্য আইসক্রিম ও কেক বানাইয়া বেচা শুরু করেন নিজেই। খেট থি ছিলেন আমাদের দেশের কবিদের মতই, কিছুটা ফুল-পাখি-লতা-পাতা। ক্যু-র দুই সপ্তাহ পর উনি লেখছিলেন, 'আমি হিরো হইতে চাই না, আমি শহিদ হইতে চাই না, আমি ক্যাবলা হইতে চাই না, আমি বোকা হইতে চাই না।' তবে কে জা উইন আর মাইন্ট মাইন্ট জিনের মরনের পর, তার চিন্তা বদলাইতে থাকে। মরার মাত্র কয়েকদিন আগে উনি লেখেন: 'আমি গিটার বাজাই, কেক বানাই, কবিতা লেখি। আমি গুলি চালাইতে জানি না। কিন্তু আমার লোকেদের খুন করা হইতেছে, আমি খালি কবিতাই লেইখা যাইতেছি। যদি শব্দ যথেষ্ট না হয়, তাইলে আমি সচেতনভাবেই বন্দুক তুইলা নেব। হ্যাঁ, আমি গুলি চালাব।'এরপর সামরিক জান্তা তারে ও তার বউরে তুইলা নিয়া যায়। জিজ্ঞাসাবাদের পর বউরে ছাড়লেও, কবি ছাড়া পান নাই। পরদিন সকালে তার বউরে হাসপাতালে আসতে বলা হয়। উনি ভাবছিলেন, হয়ত হাত-পা ভাঙা স্বামীরে দেখবেন। কিন্তু আইসা পাইলেন মৃত কবি খেট থি'রে, যার অনেক অঙ্গ-প্রত্যঙ্গ গায়েব।আজ, শাহবাগে জাতীয় জাদুঘরের সামনে, কবি খেট থি'র স্মরণে কবিতাপাঠের আয়োজন করছিলেন আমাদের কবিভাই, 'সাপের খামার'র কবি জাহিদ জগত। প্রোগ্রামে যাইতে পারি নাই যদিও, কিন্তু সাথে আছি পুরা সংহতি নিয়া।৫. এছাড়াও, মায়ানমারের আরো ১০ জন কবি বর্তমানে সামরিক জান্তার জিন্দানখানায় কয়েদ আছেন। এরা হইলেন: ১. ইয়াও না থান (মান্দালায় থেকে আটক)২. মাউঙ য়ু পাই (মেইক থেকে আটক)৩. স্যু খেট য়্যিন্ট (ইয়াঙ্গুন থেকে আটক)৪. নাই উইন (মেইখটিলা থেকে আটক)৫. আর সোয়াই (মিনোয়া থেকে আটক)৬. ফায়ু সু (ইয়াঙ্গুন থেকে আটক)৭. ইয়েইন মায়ু নেইন (ইয়াঙ্গুন থেকে আটক)৮. পে থো (ইয়াঙ্গুন থেকে আটক)৯. সিত নাইঙ (ইয়াঙ্গুন)১০. তাই (ইয়াঙ্গুন)জিনিশটা ভাইবা অবাক হইছিলাম ফার্স্টে। জ্ঞান-বুঝ হওয়ার পরে নিজের দেশে যেহেতু এরকম কিছু দেখি নাই, তাই। একজন কবি বা লেখক সমাজে চূড়ান্ত লেভেলের স্বার্থপর জীবনযাপন করবেন— এইটাই শিখছি, জানছি, নিজের দেশে। তাই মায়ানমারের কবিদের খুনের ঘটনা শুরুতে বিশ্বাসই করতে পারি নাই। এই যুগেও কি আর কবি/কবিতার সেই শক্তি আছে, যার বিরুদ্ধে বন্দুক তুলতে পারে সামরিক জান্তা? বা তোলা লাগে? প্রশ্ন আসছিল মনে। কিন্তু সংশয় দূর হয়ে গেছে পরে, মায়ানমারের প্রবীণ কবি ও শহিদ কে জা উইনের বন্ধু ও বড়ভাই, কো থান তুনের কথায়। উনি মায়ানমার বলেন না, বলেন বার্মা। উনি বলতেছিলেন: 'বার্মায় কবি হওয়া মানে, জাস্ট কবি হওয়া না। বার্মায় মূলত অনেক বাধা-বিপত্তি জয় কইরাই কবি হওয়া লাগে। গণমানুশের প্রাত্যহিক জীবনের বাস্তবতা এড়াইয়া, অন্য কোন কল্পজগতে গিয়া বইসা থাকার সুযোগই নাই বার্মিজ কবিতার।'৬. শহিদ কে জা উইন, লাল সালাম!শহিদ মাইন্ট মাইন্ট জিন, লাল সালাম!শহিদ খেট থি, লাল সালাম! রেড স্যালুট টু ফিলিস্তিনরেড স্যালুট টু মায়ানমার রেড স্যালুট টু পোয়েটস রেড স্যালুট টু কমরেডস!
১. কম্যুনিস্ট মেনিফেস্টো- কার্ল মার্ক্স ও ফ্রেডরিখ অ্যাঙ্গেলস (ইংরেজি ও বাঙলা সংস্করণ)।২. ইসলামী দর্শন-আল্লামা শিবলী নু'মানী।৩. তারিখুল মাজাহিবিল ইসলামিয়্যা ফিস সিয়াসাতি ওয়াল আকাইদি ওয়া তারিখুল মাজাহিবিল ফিকহিয়্যা- শায়খ আবু যুহরাহ। ৪. আ হিস্ট্রি অব ইসলামিক ফিলোসফি-মজিদ ফাখরি। ৫. হিস্ট্রি অব ইসলামিক ফিলোসফি- সাইয়েদ হোসাইন নসর ও অলিভার লেম্যান সম্পাদিত।
বাঙলাদেশে বইসা ফিলিস্তিন নিয়া পোস্ট দেওয়া একটা টাইম পর্যন্ত নিরাপদ ছিল। এখন আর নাই অত। ছাত্রলীগের কিছু পান্ডা, ফিলিস্তিন নিয়া পোস্ট দেওয়ায় কাউন্টার টেরোরিজমের ভয় দেখায় আজকাল লোকজনরে। RSS হইয়া থাকতে এদের আর ভাল লাগে না, এখন একটু পশ 'মোসাদ' হইতে চায়। যদিও, সাংবিধানিকভাবে এবং রাষ্ট্রীয় নীতির দিক থেকেও, বাঙলাদেশের খুল্লামখুল্লা ফিলিস্তিনের পক্ষে থাকার কথা। তবে ইহুদি লবি ইন্ডিয়ার থ্রুতে এদেশেও অনেক ন্যাটিভ এজেন্ট তৈয়ার করছে; দিনে দিনে এদের সংখ্যা আরো বাড়বে বইলাই মনে হয়। আল্লাহ ভরসা।
'গুলি খাওয়া মাথার খুলি থেকে ওই তো গজিয়ে ওঠে ইনকেলাবের কুঁড়িশয়তানদের সাথে এখন আর আলাপ কিসেরকিসের বালের বিবৃতি আর বয়ানের ফুলঝুরি?'বার্মিজ কবি কা জা উইন, মার্চের প্রথম সপ্তাহে, মিলিটারির গুলিতে মাথার খুলি উইড়া যাওয়ার মাত্র এক ঘন্টা আগে।
১.'চঞ্চল'র মত একটা খাঁটি সংস্কৃত ওয়ার্ডরে, এত বিপুল সংখ্যক বাঙলাদেশি মুসলিম মনে মনে 'মোসলমানের নাম' হিশাবে ভাবতে ও মাইনা লইতে যে পারছেন, তাতে তো অনেকেরই খুশি হওয়ার কথা। কারণ, বাঙালি মোসলমান যে 'খাঁটি বাঙলা' শব্দে নাম না রাইখা আরবিতে রাখে, এ নিয়া এক ধরনের মনবেদনা তো আছে সেক্যুলার কনশাসে। ফলে, এত লোক যে আগে 'চঞ্চল' শব্দটারে মোসলমানের নাম ভাবছেন, এইটা খুশির কথা না?২. মুক্তির আকাঙ্ক্ষায় উদ্বেলিত জাতির জনপ্রিয়তম কবির কবিতা, ফ্যাসিস্টরা চাইলেও কখনও নিজেদের পক্ষে সরাসরি ইউজ করতে পারে না। এইটা কবির পলিটিকাল অবস্থানের কারণে হয় যে, তা না। কবিতার অন্তর্গত রুহ, শব্দের দ্বিধান্বিত থরথর কম্পন আর সেই কম্পনের তালে তালে দুলতে থাকা, সূর্যের রোদে মেলে দেওয়া মুক্তিকামী মানুশের রক্তাক্ত হৃদপিণ্ড— এই সবই এক অদৃশ্য আত্মীয়তার যুক্ততায় একটা মেসিয়ানিক টাইমরে সম্ভব কইরা তোলে। কবিতা বলেন বা বিদ্রোহ— দুইটার জন্যই দরকার প্রচণ্ডরকম প্যাশন। প্যাশন ইটসেলফ একটা বিদ্রোহী বস্তু; আর যে প্যাশনেট, সে একদিন না একদিন বিদ্রোহ করবেই। সমাজে যখন কেউ 'কবি' হয়, সে অলরেডি একটা দ্রোহের মইধ্যে ঢুইকা পড়ে৷ বাঙলাদেশের বড় বড় কবিদের আত্মজীবনী পড়লে দেখবেন, এই কথাই তারা বলতে চাইছেন নিজেদের ব্যাপারে। ফলে, বিপ্লবী জাতির জন্য কবিতার, বা কাব্যপ্রেমী জাতির জন্য বিদ্রোহের বিকল্প নাই, থাকে না আরকি। যদি কোন একটা গিভেন পিরিয়ডে, মুক্তিকামী কোন জাতির জনপ্রিয়তম কবির কবিতা, ফ্যাসিস্টরা নিজেদের পক্ষে সরাসরি ইউজ করতে পারে, তাইলে বোঝা লাগবে, হয় ওই জাতির বিদ্রোহীরা অযথাই লোকেদের উস্কানি দিতেছে, অথবা ওই জাতির আত্মা এতটাই মইরা গেছে যে, কবিতাও সেইখানে কেবল ক্ষমতার বিকার ফলায়। দ্বিতীয়টি সত্য হইলে, সেটা যেকোন জাতির জন্যই বড় দূর্ভাগ্যের কথা।
বহুদিন পর ভাই-বেরাদারদের সাথে সাক্ষাৎ। হুমায়ূন আজাদের একটা কবিতা নিয়া দেখলাম অনলাইনে বেশ বিতর্ক চলতেছে৷ ওনার সাথে সাক্ষাৎ করলাম আজ। কবিতার ব্যাপারে জিগেশ করলে জানাইলেন, বহুদিন অনলাইনে নাই উনি, ইস্যুগুলা ঠিক বুঝতেসেন না। সন্ধ্যায় ক্যাম্পাসে আড্ডা দিয়া, চানখারপুলে কাচ্চি খাইলাম। খালেদের ভাইয়ের বিয়ায় যে দাওয়াত পাই নাই, সে ব্যাপারে কোন ধরনের অভিযোগ প্রকাশ করার আগেই বাসায় আইসা পড়া লাগল।
ওহাবি আলেমসমাজের ঘাড়ে চড়ে বিন সালমানের মডারেট ইসলামের দিকে যাত্রা। একটি পাহাড়ি মেষ প্রোডাকশন। ইফতারের আগে আর দেব না।
অনেকেই আমার কাছে জিগেশ করেন, ভাই, বাঙলায় কুরআনের ভাল তাফসির আছে? থাকলে কোনটা? তাফসিরে ইবনে কাসির বা তাফসিরে তাবারির কথা চট কইরা বলা যায় না। প্রথমত, এগুলা সাধারণ পাঠের জন্য না। দ্বিতীয়ত, এগুলা তো আসলে বাঙলা তাফসিরও না, আরবি থেকে অনূদিত তাফসির। কিছুক্ষণ ভাইবা নিয়া, তারপর নরমালি আমার 'মা'আরিফুল কুরআন' বা 'তাওযিহুল কুরআন'র কথাই বলা লাগে; দুইটাই পাকিস্তানি দুই আলেমের লেখা উর্দু তাফসিরের অনুবাদ, সম্পর্কে যারা আবার বাপ-বেটা। বাঙলায় কি মৌলিক তাফসির আছে? মাওলানা শামসুল হক ফরিদপুরি রহ. 'তাফসিরে হাক্কানি' লেখছিলেন ১৬০০০ পৃষ্ঠায়। ওনার এই তাফসিরের মাত্র প্রথম আর শেষ খণ্ডটা পাবলিশ হইছে; বাকিগুলা কবে হবে, বা আদৌ হবে কিনা, জানি না। শুনছি মাওলানা তার কোন কোন ছাত্ররে যেন ওসিয়ত কইরা গেছিলেন তাফসিরটা ছাপানোর জন্য। ওনারা কে কই আছেন, জানি না। 'তাফসিরে হাক্কানি' বাঙলা ভাষায় প্রথম তাফসির লেখার চেষ্টা, সম্ভবত। তবে বাঙলা ভাষার প্রথম পূর্ণাঙ্গ ও মৌলিক তাফসির হইল মাওলানা মুহাম্মদ আমিনুল ইসলামের 'তাফসিরে নুরুল কুরআন'। ৩০ খণ্ডের এই তফসিরটা চোখে দেখার সৌভাগ্য আমার হয় নাই; কারা ছাপাইছেন তাও জানি না। কেউ জানলে জানাবেন। তো, বাঙলা ভাষায় আর তাফসির লেখার অ্যাটেম্পট কই? স্বাধীনতার পরেও তো প্রায় ৫০ বছর পার হইল। কত আল্লামা ও শাইখুল হাদিস গত হইলেন; বড় বড় মোফাসসেরে কোরআন ওয়াজ করে গেলেন। বাঙলা ভাষায় কোরআন চর্চা হয় কম কইরা হইলেও আজ প্রায় ১০০ বছর। এই ১০০ বছরে মাত্র ২ টা মৌলিক তাফসির পাইলাম আমরা। হতাশাজনক না? অথচ আপনি উর্দুতে খুঁজলেও কমপক্ষে ২০ টা ভাল মাপের তাফসির পাবেন। ইংরাজিতেও পাবেন। তাইলে বাঙলায় কেন পাবেন না? এর একটা কারণ হইল, বাঙলার আলেমদের ব্যাপকভাবে পরনির্ভরশীল এলেমচর্চার সিলসিলা। এখনও কওমি মাদ্রাসার বড় বড় হাদিস ও ফেকাহর কিতাবগুলা ইন্ডিয়া থেকে ছেপে আসে। বিশেষত দাওরা বা মেশকাত জামাতের হাদিসের কিতাবগুলা। এগুলা বাঙলাদেশে কেন ছাপানো যায় না, জানি না। বাঙলাদেশে ছাপানো যায় কেবল 'আওনুল মুগিছ'। মুরব্বিদের ফয়েজ ও বরকত লাভই যেন এদেশে এলেমচর্চার শেষ কথা। মুরব্বি তথা পাক-ভারতের আলেমদের কাজকর্মের ফয়েজ ও বরকতে ডুইবা থাকাই যেন একমাত্র কামিয়াবি। ওনারা যা করে গেছেন, সেগুলা নাড়াচাড়া কইরাই আরো ১০০ বছর পার করা এদেশের আলেমদের লক্ষ্য। কেন? এই পরনির্ভরশীল এলেমচর্চা এলেমের জগতে পিছায়ে থাকার একটা বড় কারণ। আরেকটা বড় কারণ হইল, এদেশে মাদ্রাসাশিক্ষার মডেল। মনে রাখা লাগবে যে, উত্তর ভারতে দেওবন্দ মাদ্রাসা যারা তৈয়ার করছিলেন, যারা সেই মাদ্রাসায় পড়ছেন ও পড়াইছেন, এরা সকলেই প্রায় ছিলেন, উত্তর ভারতের সম্ভ্রান্ত ও স্বচ্ছল মুসলিম পরিবারের ছেলে। এদের অনেকের পূর্বপুরুষই ছিলেন উত্তর ভারতের প্রভাবশালী ও খান্দানি লোক। ৪৭-এ দেওবন্দের একটা বড় অংশ যেসব কারণে মুসলিম লীগের বিরোধিতা করছিলেন, তার মধ্যে এইটাও খুব উল্লেখযোগ্য একটা কারণ। উত্তর ভারতের মোসলমানদের জন্য পাকিস্তান বা বাঙলাদেশে কিছুই আসলে ছিল না। তাদের বাপ-দাদার জমিদারি ছিল ওইসব অঞ্চলে, দীর্ঘদিন। পাকিস্তান হওয়ার পরে ভারত ও পাকিস্তানের আলেমরা যেভাবে খুব সহজেই, সরকারের সাথে একটা মানসম্মত লিয়াজোর ভিতর দিয়া, মাদ্রাসা এডুকেশন সিস্টেমরে রাষ্ট্রের সাথে খাপ খাওয়াইতে পারছেন, মাদ্রাসাশিক্ষারে সৃজনশীল, মেথডনির্ভর ও কর্মমুখী করতে পারছেন, মাদ্রাসাপড়ুয়াদের ন্যূনতম আর্থিক স্বস্তি, এবং ফলাফলে জ্ঞান ও গবেষণায় অধিক সময় ব্যয়ের সুযোগ নিশ্চিত করতে পারছেন, বাঙলাদেশের আলেমরা সেইটা পারেন নাই বইলাই মনে হয়। বাঙলাদেশের খুব সাধারণ ২০ জন আলেমের উপর গবেষণা কইরা দেখেন। দেখবেন যে, উনাদের জীবনের অনেক বড় একটা সময়ই চইলা যায় স্রেফ রুজিরুটির পেছনে। দরস-তাদরিস, ইমামতি-বয়ান আর সংসারের হাল টানা— এই তিনকাজে চইলা যায় তাদের জীবনের প্রায় পুরা সময়টুকু। ফলে, একটা গবেষণামূলক গ্রন্থ লেখা, বা একটা বড় তাফসির লেখার মত আয়াস, ফুরসত বা ফান্ডিং— প্রায় কোনটাই তারা পান না। দরস-তাদরিসের ফাঁকে ফাঁকে যারা এই ধরনের কাজ করার খায়েশ রাখেন, করেন, তারাও সবিশেষ বড় কোন কাজে হাত দেওয়ার সাহস করেন না। একসময় সরকারি পৃষ্ঠপোষকতায় এই ধরনের বড় বড় কিছু কাজ হইত৷ বাঙলাদেশ রাষ্ট্রে সবকিছুরই যে দুর্দশা, তাতে সরকারি ফাণ্ডিংয়ে কোন আলেম তফসির লিখতেছেন, এরকম কিছু কল্পনা করাও যথেষ্ট ভীতিকর। প্রাইভেট ফান্ডিং অবশ্য জারি আছে, মাদ্রাসাগুলায় টাকার লেনদেন নেহায়েত কমও না। কিন্তু এসব টাকার খুব ছোট অংশই সিস্টেমেটিকালি জ্ঞানচর্চা বা শিক্ষাবৃত্তির পিছনে ব্যয় হয়। আরেকটা কারণ হইল, বাঙলাদেশে মাদ্রাসাগুলা শেষ বিচারে যতটা না শিক্ষা ও গবেষণা প্রতিষ্ঠান, তারচাইতে বেশি সামাজিক ও রাজনৈতিক প্রতিষ্ঠান। ব্যক্তিকেন্দ্রিক জ্ঞানচর্চার উদ্যোগগুলাও খুবই সীমিত। ফলে, কোন একটা ম্যাগনাম ওপাস তাফসির, বা গ্রাউন্ড ব্রেকিং কোন ইসলামি স্কলারশিপ, এই অঞ্চলে আমরা পাই না; আরবি আর উর্দু থেকে অবিরাম অনুবাদ ছাড়া। সাধারণত যেগুলা এখানে মৌলিক কাজ, সেগুলারেও অনুবাদ ধইরাই বলতেছি আসলে। আশা করি, অদূর ভবিষ্যতে এই অভাব দূর হবে। বাঙলা ভাষায় মজা ও আগ্রহ নিয়া পড়ার মত খুব চমৎকার, অন্তত একটা করে, তরজমা ও তাফসির আমরা পাব, ইনশাল্লাহ। বাঙলায় মৌলিক ইসলামি স্কলারশিপ এখনও তৈরি হয় নাই। নাহু, ছরফ, ফেকাহ, উসুল, তাফসির, হাদিস, রিজাল, ইতিহাস, দর্শন ইত্যাদি বিষয়ভিত্তিক শাস্ত্রে বাঙলা ভাষায় মৌলিক স্কলারশিপ তৈরি হইলে, ধর্মীয় জ্ঞান-বিজ্ঞান বিষয়ক তর্কগুলা আরো অ্যাডভান্স হবে, আশা করা যায়।
বউ টিকটক বানানোর পিছনে এক্সট্রা টাইম দ্যান, টিকটক-এডিক্ট। জামাই তা পছন্দ করতে না পাইরা খুন করছেন বউরে। বাগেরহাটের ঘটনা৷ এখন, এই ঘটনায় অপরাধ পাইতেছেন কার? যমুনা টিভির রিপোর্ট দেখেন (কমেন্টে)। তাদের রিপোর্ট শুরুই হইছে টিকটকরে একটা বিরাট খারাপ জিনিশ হিশাবে উপস্থাপনের মাধ্যমে। দেশে বহু জিনিশ লইয়া খুনাখুনি হয়, তাতে ওই জিনিশগুলা তো খারাপ হয়ে যায় না, নাকি?তাইলে দোষ কার, বউয়ের? একদমই না। আপনার টিকটকার বউ পছন্দ না হইলে তালাক দ্যান৷ ডিভোর্সে যান, লিগাল ফয়সালায় যান। খুন কেন করবেন? এখন একটু ভাইবা দ্যাখেন। দেশে টিকটক লইয়া যে পারসেপশান তৈয়ার কইরা রাখছে মিডিয়া অ্যান্ড আদার কালচারাল স্টাব্লিশমেন্টস, এমনকি এই খুনের ঘটনার রিপোর্টেও যেভাবে 'টিকটক ব্যাশিং' করল যমুনা, তাতে জনতা কি আদৌ কবুল করতে রাজি হবে যে, এই পুরা ঘটনায় দোষটা আসলে খুনীর? টিকটক বা টিকটক করা বউরে কীভাবে নেবে জনগণ? 'কোয়েশ্চেনেবল বাঙলাদেশি ভিডিওজ' বা এইরকম নামের একটা গ্রুপ আছে। সেইখানে টিকটকের 'ক্রিঞ্জ' ভিডিও শেয়ার দেওয়া হয়। সেই গ্রুপে দেখবেন অনেক ভদ্রলোক/মহিলা এই টিকটকারদের হাতের কাছে পাইলে আচ্ছামত ধোলাই দিতে চান। বাগেরহাটের এই স্বামী উনাদের মনের ইচ্ছাটারে একটু ব্রুটালি বাস্তবায়ন করলেন মনে হয়। গতকাল এক আপু আমারে জিগেশ করছিলেন, আপনি টিকটকরে এত ডিফেন্ড করেন কেন? আসলে টিকটক তো কোন অফেন্স না, টিকটক করা কোন অফেন্সিভ কাজ না। ফলে এরে ডিফেন্ড করারও কিছু নাই। কিন্তু টিকটকের বিরুদ্ধে যে সোশাল ডগমা তৈরি করা হইছে, আমি তার বিরোধিতা করি, এবং কইরা যাইতেই চাই। টিকটকাররাও আমাদের দেশে কালচারালি স্টিগমাটাইজড একটা গ্রুপ। এদের উপর শুধুমাত্র টিকটকার হওয়ার ফলেই বাড়তি অন্যায় ও অবিচারের স্কোপ তৈরি হওয়ার ঝুঁকি আছে আমাদের সমাজে। অপুর গ্রেফতারের ঘটনায় আমরা সেটা দেখছি। 'টিকটকার' এমন একটা আইডেন্টিটি বা 'বর্গ' হয়ে উঠতেছে, যাদের উপর নানাবিধ জুলুমের সোশাল সম্মতি উৎপাদনের ঝুঁকি পুরামাত্রায় বিদ্যমান। আর, আমি সেই ঝুঁকিটা বাড়তে দিতে একেবারেই নারাজ।
দোকানে গেছিলাম বট খাইতে। কেন জানি না, আজ বটের দোকানে মারাত্মক ভিড়। সিরিয়াল দিয়া বেঞ্চে বসলাম আমি আর তৌকির। আপাদমস্তক বোরকায় আবৃত দুই নারী আসলেন বট নিতে। উনাদের সিরিয়াল আমাদের পরে, কিন্তু নিতে চান আমাদের আগে। যুক্তি হিশাবে বললেন, লেডিস ফার্স্ট। দোকানদার কইলেন, নারী-পুরুষ কোন ভেদাভেদ নাই। অপেক্ষকৃত কমবয়সী নারী মন্তব্য করলেন: উনারা তো সারারাইতই থাকবেন বাইরে, আমাদের ১০ টার মইধ্যে ঘরে ঢোকা লাগবে। আগে দ্যান মোদের।এইসব সিচুয়েশানে আমি সাধারণত নিজের বৈধ অধিকারে একবিন্দুও ছাড় দিই না। যথারীতি বটের সিরিয়ালে একবিন্দু ছাড় না দিলেও, যুবতীর আর্গুমেন্ট ভাল লাগলো।
অনেকগুলা রবীন্দ্রসংগীত শিখছিলাম ছোটবেলায়। এখন তো আর গাইতে পারি না অত। কলিম শরাফির গলায় 'ভুবনেশ্বর হে' মনোযোগ দিয়া শুনতাম একসময়। পরে নিজেই ট্রাই করলাম। আমি সাধারণত একটু ক্যাচি রবীন্দ্রসংগীতগুলা গাই। এইটা তুলনায় অনেক কঠিন ছিল। কেমন হইছে না হইছে, তা তো পরের ব্যাপার। রবীনাথরে গাইতে পারার আনন্দটিই আসল। মাই লিটল ট্রিবিউট টু রঠা৷
'সরকারের কাছে কিছু বলার নাই। প্রতিবন্ধী ভাওতাই (ভাতা)  বোন্দ কইরা দিছে, এই সরকারের কাছে আর কী বলব?...''এইটা জনগণের সরকার না। এইটা পুলিশের সরকার।...''এদেশের প্রশাসন পুলিশই হইছে দেশের বড় সন্ত্রাস...'কতটা কষ্ট লইয়া একজন প্রতিবন্ধী মানুশ এই কথাগুলা বলছেন, ভাইবাই খারাপ লাগল৷ আল্লাহই উত্তম প্রতিদান দেন, আল্লাহই মজলুমের বড় বন্ধু। আল্লাহর আরশ আর মজলুমের দোয়ার মাঝখানে কোন গ্যাপ থাকে না, মজলুমের দোয়া সরাসরি আল্লাহর আরশে গিয়া পৌঁছায়। পৌঁছাবে৷
খালিশপুরে শ্রমিকদের বকেয়া বেতন আদায়ের দাবিতে আজ রাজপথে অবস্থান ও ইফতার কর্মসূচি ছিল। এই হইল কর্মসূচির সর্বশেষ আপডেট।
জানামতে, মাদ্রাসায় ধর্ষণ নিয়া লেখালেখির জন্য 'কালের কণ্ঠ' থিকা নেহাল মুহাম্মদের চাকরি চলে যায়। ইমদাদুল হক মিলন জঙ্গী না কেন? এনি থট?
ফিরে দেখা 'জঙ্গিদমন'র গল্প-২~[২০১৬ সালের ২২ জুন ইসমাইল হোসেন ভাই একটা লেখা লেখেন: 'আ জার্নি ফ্রম হাদি টু মুকুল রানা'। সেই লেখাটাই এই লেখার প্রধান অনুপ্রেরণা। কমেন্টে লেখাটার লিংক দিলাম]আ জার্নি ফ্রম হাদি টু মুকুল রানাফাহিমের লাশ যেদিন তার বাপ-মা'র কাছে হস্তান্তর করা হয়, ঠিক ওইদিনই ১৯ জুন সকালে, আরেকটি ক্রসফায়ারের খবর দেয় পুলিশ। গোয়েন্দা পুলিশের ভাষ্যমতে রাতে ঢাকার মেরাদিয়া থেকে ডেমরা যাওয়ার সড়কে একটি মোটরসাইকেলে তিনজন আরোহীকে ধাওয়া করে তাদের একটি দল। পুলিশের দিকে তারা গুলি ছুড়লে পুলিশও পাল্টা গুলি ছোড়ে। এতে একজন নিহত হয়।পুলিশ খুন হওয়া লোকটারে আনসার আল ইসলামের শীর্ষ সংগঠক দাবি করে। এমনকি তারে বলা হয় ব্লগার হত্যার 'মাস্টারমাইন্ড'। পুলিশের ভাষ্যমতে, অভিজিৎ রায় ছাড়াও ব্লগার নীলাদ্রি নিলয়, ওয়াশিকুর রহমান, জগন্নাথ ভার্সিটির ছাত্র নাজমুদ্দিন সামাদ, প্রকাশক ফয়সাল আরেফিন দীপন ও জুলহায মান্নান হত্যাকাণ্ডের সাথেও সরাসরি জড়িত ছিল এই লোক। পুলিশ তারে অভিজিৎ রায় হত্যা মামলার প্রধান সন্দেহভাজন হিশাবে আখ্যায়িত করে। (কমেন্ট-১)ক্রসফায়ারে খুন হওয়া লোকটার নাম শরিফ। পুলিশের ভাষ্যমতে, সে আরো অন্তত পাঁচটা ছদ্মনাম ব্যবহার করত। পুলিশ তার পরিচয় দেয় এইভাবে: শরিফুল ওরফে সাকিব ওরফে শরিফ ওরফে সালেহ ওরফে আরিফ ওরফে হাদী (কমেন্ট-২) অবশ্য, পুলিশের এই দাবি মানতে পারেন নাই খোদ অভিজিৎ রায়ের বাবা অজয় রায়। বিবিসিরে দেওয়া এক ইন্টারভিউতে অজয় রায় বলেন, 'এই কিছুদিন আগে ডিএমপি কমিশনার বলেছিলেন, অভিজিতের হত্যাকারী তিনজনই দেশের বাইরে চলে গেছে। দেশের বাইরে চলে গেলে হঠাৎ করে এই হত্যাকারী আবির্ভূত হল কী করে?' (কমেন্ট-১)ডয়েচে ভ্যালেরে দেওয়া এক ইন্টারভিউতে অজয় রায় বলেন, 'তদন্তের ব্যাপারে পুলিশ এখন আমার সঙ্গে কোন যোগাযোগ রাখে না। এমনকি তারা কাউকে চিহ্নিত করতে পারল কি পারল না, তাও আমাকে জানায় না। সন্দেহভাজন শরিফুলের বন্দুকযুদ্ধে নিহত হওয়ার ঘটনাও আমি সংবাদমাধ্যম থেকেই জেনেছি।' (কমেন্ট-৩)তাইলে এবার প্রশ্ন আসে, হু ইজ শরিফ ওরফে হাদি? একটু পেছনে যাই। ডেটলাইন ফেব্রুয়ারি ২৩, ২০১৬। অভিজিৎ হত্যাকাণ্ডে জড়িত সন্দেহে যশোর থেকে 'হাদি' নামের একজনকে গ্রেফতার করে ডিবি পুলিশ। তবে ডিএমপির উপ-কমিশনার সাংবাদিকদের বলেন, 'এ ঘটনায় সম্প্রতি কেউ গ্রেফতার হয়েছে বলে আমার জানা নেই।' (কমেন্ট-৪)ডেটলাইন ২০ মে, ২০১৬। হাদিসহ আরো ৫ জনরে ধরায়ে দেওয়ার জন্য ১৮ লাখ টাকা পুরষ্কার ঘোষণা করে পুলিশ। অথচ ৪ মাস আগেই হাদিরে গ্রেফতার করছিল পুলিশ। (কমেন্ট-৫) পরে ১৯ জুন সেই হাদিই পুলিশের ক্রসফায়ারে খুন হয়। হাদি যে পুলিশ হেফাজতেই ছিল এতদিন, এ ব্যাপারে মিডিয়ায় কিছুই বলে নাই পুলিশ৷ ঘটনা প্যাঁচ খায় শরিফুল ওরফে হাদি খুন হওয়ার পর। ২১ জুন ঢামেকের মর্গে শরিফুলের লাশ নিতে আসেন তার দুলাভাই  হেদায়েতুল ইসলাম ও চাচাত ভাই রহমত আলী। টিভিতে শরিফুলের খুনের খবর দেইখা তারা তারে চিনতে পারেন। কিন্তু তাদের দাবি মতে, নিহতের নাম শরিফুল বা হাদি না, তার নাম 'মুকুল রানা'। তারা তার এনআইডি কার্ডও শো করেন। তাদের ভাষ্যমতে, মুকুলের বাড়ি সাতক্ষীরার বালুইগাছায়। তার বাপের নাম আবুল কালাম আজাদ। তারা আরো জানান, মুকুল ছিলেন সাতক্ষীরা গভমেন্ট কলেজের ইংরাজি বিভাগের ৪র্থ বর্ষের ছাত্র। (কমেন্ট-৬)এরপর মুকুলের বউ মহুয়া সুলতানা পিয়ারি জানান, তার চোখের সামনেই গত ২৩ ফেব্রুয়ারি মুকুলরে 'শাদা পোশাকের পুলিশ' তুইলা নিয়া যায়। ওই ঘটনার মাত্র ৪ দিন আগেই বিয়া হইছিল মুকুল ও মহুয়ার। পড়েন মহুয়ার ভাষ্য: 'সেদিন ছিলো ২৩ ফেব্রুয়ারি। এর চারদিন আগেই মুকুল রানার সঙ্গে বিয়ে হয় আমার। উনি বললেন, তার বাড়িতে (শ্বশুরবাড়ি) নিয়ে যাবেন। আমরা তৈরি হয়ে একটা ইঞ্জিনভ্যানে চড়ে জগন্নাথপুর থেকে যশোর শহরের বসুন্দিয়া বাজারে যাই। সেখানে নামা মাত্র কয়েকজন লোক ‘এই যে মুকুল’ বলে ওনার শার্টের কলার চেপে ধরে টেনে-হেঁচড়ে নিয়ে যায়। আমি দৌড়ে বাজারের একপাশে এসে একটা মোবাইল ফোনের দোকানে ঢুকি। সেখান থেকে ফোন করে বাড়িতে ঘটনাটা জানাই। সেই শেষ দেখা আমাদের। আর তার খোঁজ পাইনি। চার মাস পর খোঁজ পাইলাম তার লাশের।’মুকুলরে তুইলা নেওয়ার পরে মহুয়ার ভাই আমির যশোরের কোতয়ালি থানায় জিডি করেন। এরপর যশোর, সাতক্ষীরার বিভিন্ন জায়গায় মুকুলরে খুঁইজাও পান নাই তারা। মুকুলরে পুলিশ তুইলা নেওয়ার ১৭ দিন পরে মহুয়ার ছোটভাই মুজিবর ব্যক্তিগত কাজে ঢাকায় গেলে তারেও আটক করে পুলিশ। কেন তাদের আটক করা হইল, এ বিষয়ে দুই পরিবারের কেউই কিছু জানেন না বইলা জানান। মুজিব ছিল মহুয়া পরিবারের একমাত্র কর্মক্ষম ব্যক্তি। তার গ্রেফতারের পরে ফ্যামিলি অর্থনৈতিক দুর্দশায় তো পড়েই, এমনকি প্রচণ্ড ভয়ে ও টাকার অভাবে মহুয়ার ফ্যামিলি তাদের জামাইয়ের লাশ পর্যন্ত দেখতে যাইতে পারেন নাই। (কমেন্ট-৭)রুপবান পত্রিকার সম্পাদক জুলহাস মান্নান খুন হন ২৫ এপ্রিল। (কমেন্ট-৮) জগন্নাথ ভার্সিটির ছাত্র নাজমুদ্দিন সামাদও খুন হন এপ্রিলের ফার্স্ট উইকে (কমেন্ট-৯)। উপরের তথ্য মোতাবেক, শরিফুল ওরফে হাদি ওরফে মুকুল রানা সেসময় পুলিশের হাতে বন্দী। অথচ সেই শরিফুল এই দুই খুনের অন্যতম প্রধান আসামী! মুকুল রানার বাবা জানান, তিনি আওয়ামী লীগের রাজনীতি করেন, অন্য কোন রাজনীতি মানেন না। তিনি ধুলিহর ইউনিয়ন আওয়ামী লীগের একজন কাউন্সিলর। তার ছেলে এরকম কোন দোষ করতে পারে তা তিনি বিশ্বাস করেন না। আর করলেও, প্রচলিত আইনে যেকোন বিচার তিনি মাইনা লইতেন। বাট এইভানে তুইলা নিয়া ক্রসফায়ার তিনি মানতে পারেন না। ওদিকে, মুকুল রানা কেসে বেকায়দায় পইড়া পুলিশ ও মিডিয়া নানা ধরনের তথ্য সামনে আনতে থাকে। মুকুল কলেজে শিবির করত এবং তার বউ কওমি মাদ্রাসার ছাত্রী ছিল— এই খবর বেশ জোরেশোরে প্রচার করা হয়। এবং এতকিছুর পরেও পুলিশের দাবি ছিল এই যে, মুকুলের আসল নাম তারা জানতেন না, কিন্তু সেই অভিজিৎ হত্যাকাণ্ডে নেতৃত্ব দিছিল। (কমেন্ট-১০)আসলে কে এই মুকুল রানা? কেন তারে ধরা হইল? কেন খুন করা হইল? আজ কেমন আছে মুকুলের ফ্যামিলি? এই ঘটনার পরে কী কেয়ামত গেছে তাদের উপর? পুলিশের হাতে বন্দী থাকা অবস্থায়ই মুকুল কীভাবে জুলহাস ও সামাদ হত্যাকাণ্ডে অংশ নিল? এসব প্রশ্নের উত্তর, সম্ভবত আর কোনদিন জানা যাবে না।
ফিরে দেখা 'জঙ্গিদমন'র গল্প-১~২০১৬ সালের জুন মাস। অ্যাডমিশন টেস্টের প্রস্তুতি নিতেছি তখন। হঠাৎ দেশে শুরু হয় সিরিয়াল কিলিং। জুনের সেকেন্ড উইক থেকেই শুরু হয় এই সিরিজ হত্যাকাণ্ড। ৫ জুন, চিটাগাংয়ে খুন হন এসপি বাবুলের বৌ মাহমুদা খানম মিতু। ওইদিনই নাটোরে খুন হন খৃস্টান ব্যবসায়ী সুনীল গোমেজ। ৭ জুন ঝিনাইদহে খুন হন হিন্দু পুরোহিত আনন্দ গোপাল গাঙ্গুলি। ঝিনাইদহে ওই বছরই খুন করা হয় আরো দুইজন ধর্মীয় সংখ্যালঘুকে। ৭ জানুয়ারি খুন হন খৃস্টধর্মে দীক্ষিত হোমিও চিকিৎসক ছামির আলী; এরপর ১৪ মার্চ খুন হন শিয়া নেতা আব্দুর রাজ্জাক। (কমেন্ট-১)পুলিশ এই খুনগুলারে একই কায়দার খুন হিশাবে শনাক্ত করে। সুনীল গাঙ্গুলির খুনের দায় আইএস স্বীকার করে; কিন্তু পুলিশ বলে আইএস না, স্থানীয় জঙ্গিরাই এরসাথে জড়িত। ৯ জুন প্রথম আলোতে খবর ছাপা হয়, 'তদন্তে অগ্রগতি নেই' শিরোনামে। সেই রিপোর্টে খুনগুলা নিয়া পুলিশের রহস্যজনক গা-ছাড়া ভাবের ব্যাপারটা তুইলা ধরা হয়। (কমেন্ট-২)তদন্তে অগ্রগতি না থাকলেও, ৯ জুন থেকে সারাদেশে 'জঙ্গি ও সন্ত্রাসবিরোধী অভিযান' শুরু করে পুলিশ ও র‍্যাব। ১১ জুনের বাংলা ট্রিবিউনের তথ্যমতে, ২ দিনে পুলিশ ও র‍্যাবের ক্রসফায়ারে, 'জেএমবির জঙ্গিসহ', মারা যান মোট ৯ জন। যেসব ঘটনারে কেন্দ্র করে এই খুন, সেসব ঘটনায় ১১ জুন পর্যন্ত মাত্র ৩ জনরে গ্রেফতার করে পুলিশ, কিন্তু তাদের থেকে কোন তথ্য পাওয়া যায় নাই। এই অভিযান চলাকালেই, ১০ জুন খুন হন পাবনার হেমায়েতপুরের শ্রী শ্রী ঠাকুর অনুকূল চন্দ্র সৎসঙ্গ আশ্রমের সেবক নিত্যরঞ্জন পান্ডে। পুলিশ জানায়, পান্ডের খুন তাদের অভিযানের জন্য কোন চ্যালেঞ্জ না। সেসময় ইনস্টিটিউট অব কনফ্লিক্ট, ল অ্যান্ড ডেভেলপমেন্ট স্টাডিস (আইক্ল্যাডস)-এর নির্বাহী পরিচালক স্ট্র্যাটেজি ও নিরাপত্তা বিশ্লেষক মেজর জেনারেল (অব.) আবদুর রশিদ পুলিশ ও র‍্যাবের এই ক্রসফায়াররে সমর্থন করেন, এবং 'জঙ্গি আর স্বাধীনতাবিরোধী শক্তিরে এক করে দেখা লাগবে' মর্মে মতামত দেন। (কমেন্ট-৩)এরই মধ্যে ১৫ জুন, মাদারিপুরের এক কলেজ শিক্ষক রিপন চক্রবর্তীর উপর হামলা করতে গিয়া এলাকার লোকজনের হাতে ধরা পড়ে গোলাম ফাইজুল্লাহ ফাহিম (১৮)। ফাহিম উত্তরার এক কলেজে ইন্টারে পড়ত। পুলিশ তারে হিজবুত তাহরিরের সদস্য দাবি করে, এবং এই হামলাচেষ্টারে দেশব্যাপী চলমান সিরিয়াল কিলিংয়ের অংশ দাবি করে। আক্রান্ত শিক্ষক রিপনের পরিবার এ ঘটনায় কোন মামলা করে নাই; মামলা করে পুলিশ। একমাত্র ফাহিম ছাড়া মামলার অপর ৬ আসামীর পিতার নাম ও ঠিকানা ছিল অজ্ঞাত। আদালতে ফাহিম 'উচ্চকণ্ঠে' নিজেরে নির্দোষ দাবি করে। ফাহিমের ভাষ্যমতে, 'ঢাকা থেকে কক্সবাজার (নানাবাড়ি) বেড়াতে গিয়েছিলাম। সেখান থেকে মাদারিপুর এসেছি। এখানকার স্থানীয় এক নেতা আমাকে ফাঁসিয়ে দিয়েছে।' (কমেন্ট-৪)আদালত ফাহিমের ১০ দিনের রিমান্ড মঞ্জুর করে। রিমান্ডে থাকা অবস্থায়ই, ১৮ জুন ফাহিমরে ক্রসফায়ারে খুন করা হয়। পুলিশ 'বন্দুকযুদ্ধ'র পুরান গল্প ফাঁদলেও শেষরক্ষা হয় না; কারণ প্রত্যক্ষদর্শীরা নিহত ফাহিমের হাতে হ্যান্ডকাফ এবং বুকে বুলেটের চিহ্ন দেইখা ফ্যালে। (কমেন্ট-৫)ফাহিম খুন হওয়ার পরে এই নিয়া বিভিন্ন আলোচনা সমালোচনা শুরু হয়। ফাহিমের স্কুল টিচাররা বিশ্বাসই করতে পারেন না যে, তার মত মেধাবী ছেলে এমন কাজ করতে পারে। মোস্তফা সরোয়ার ফারুকি পোস্ট দেন: 'বন্দুক তুমি যুদ্ধ বোঝ, তদন্ত বোঝ না?' সাংবাদিক ফজলুল বারি লেখেন, যে স্থানীয় নেতার কথা আদালতে বলছিল ফাহিম, তারে আড়াল করতেই কি এই ক্রসফায়ার? আরেকজন ফেসবুক ইউজার পোস্ট দেন: 'ফাহিম বন্দুকযুদ্ধে মারা যাওয়ার কারণ দুটি হতে পারে। এক. সে অনেক কিছু জানত। দুই. সে কিছুই জানত না।' প্রফেসর আনু মুহাম্মদও ফেসবুকে পোস্ট দিয়ে এই খুনের সমালোচনা করেন। (কমেন্ট-৬) তার পোস্টের কমেন্টবক্সে বেশিরভাগ প্রগতিবেনিয়ার কমেন্ট ছিল আফসোসমূলক; 'পুলিশকে আরো ধৈর্যশীল হতে হবে', 'এত তাড়াতাড়ি মেরে ফেলা ঠিক হয় নাই' ইত্যাদি। আসকের তৎকালীন নির্বাহী পরিচালক নূর খান ডয়েচে ভ্যালেরে দেওয়া এক ইন্টারভিউতে প্রশ্ন তোলেন: 'এই জঙ্গিদের কাছে কী এমন তথ্য ছিল, যা পুলিশকে বিপদে ফেলতে পারত?' (কমেন্ট-৭) ওদিকে, ফাহিমের ক্যারেক্টার অ্যাসাসিনেশান চলতে থাকে মিডিয়ায়। 'নাম প্রকাশে অনিচ্ছুক' প্রতিবেশিরদের বরাতে 'ফাহিম খুব চুপচাপ থাকত', 'একা একা চলত', 'নামাজ পড়ত', এসব নিয়ে 'অনুসন্ধানী' নিউজ করতে থাকে পত্রিকাগুলা৷ সরকারি দালাল ও প্রগতিবেনিয়ারাও বইসা ছিল না। লন্ডনে বাঙলাদেশ হাই কমিশনের প্রেস মিনিস্টার নাদীম কাদির 'বন্দুকযুদ্ধ ও জামিন' নামের এক লেখায় দাবি করেন, জঙ্গিরা আদালতে খুব সহজেই জামিন পাইয়া যায় বিধায়ই পুলিশ রাগের মাথায় তাদের খুন করে। ওই লেখায় উনি লেখেন: 'ধরা পড়ে গেলে বেঁচে থাকা, আর মরে যাওয়া সমান।' (কমেন্ট-৮)এই ঘটনার পরে পুলিশ উলটা আরো তিনটা মামলা দেয় অজ্ঞাতনামা আসামীদের নামে। ১৯ জুন বিকালে ফাহিমের পরিবারের কাছে গোপনে তার লাশ হস্তান্তর করে পুলিশ। এসময় তাদের সাংবাদিকদের সাথে আলাপ করতে দেওয়া হয় নাই। (কমেন্ট-৯)এইত গল্প। 'জঙ্গিবিরোধী' অভিযানের চিরচেনা ছায়াছবি। ফাহিমের খুনের পর আওয়ামী দালালেরা সরাসরি খুনরে সমর্থন করছিল। আর প্রগতিবেনিয়াদের মূল কথা ছিল, 'এত তাড়াতাড়ি মারা ঠিক হয় নাই' বা 'এর ফলে সরকারের ভাবমূর্তি ক্ষুন্ন হবে' বা 'এই খুনে জঙ্গিদেরই উপকার হল' ইত্যাদি। ওই মাসেই, মাওলানা ফরিদউদ্দিন মাসউদ জঙ্গিবাদের বিরুদ্ধে এক লাখ আলেমের ফতোয়া নিয়া জাতিসংঘে পাঠান। এবং এর পরের মাসেই, কুখ্যাত হলি আর্টিজেন হামলার ঘটনা ঘটে। ফাহিম নামে ১৮ বছরের সেই ছেলেটা চিরতরে হারায়ে যায় আমাদের দিল ও দেমাগ থেকে। সে আসলেই দোষী ছিল কিনা, কেন তারে খুন করা হইল, দেশজুড়ে সিরিজ খুনগুলা কারা করতেছিল সেসময়, তা নিয়া আর কোন আলাপ জনপরিসরে বা মিডিয়ায় দেখা যায় নাই। ওই খুনের মামলাগুলা কীভাবে নিষ্পত্তি হইছিল, বা আদৌ হইছিল কিনা, আমরা আজও তা জানি না।
আনভীরও মাদ্রাসা-মসজিদে কোটি কোটি টাকা দ্যায়, কিন্তু তার বিরুদ্ধে জঙ্গিবাদের অভিযোগ উঠাইতে পারল না প্রগতিবেনিয়ারা, ছ্যাড!
'নয়া দামান' ভাইরাল হইছে। এই প্রসঙ্গে দুই একটা কথা কইতে চাই। আমেরিকা-প্রবাসী সিলেটি শিল্পী মুজারে (মুজাহিদ আব্দুল্লাহ) নিয়া আগেও লেখছি। তারে ফলো করতেছি এরাউন্ড টু-থ্রি ইয়ার্স। ইদানীং বেশ কয়েকজন প্রবাসী বাঙালি শিল্পী নতুন ধারার বাঙলা গান তৈয়ার করতেছেন। এদের মধ্যে অনেকেই আবার দেখলাম সিলেটের, যেমন: মুজা ও মাস্টার ডি। মাস্টার ডি'র 'তুমি যাইও না' বা মুজার 'বন্ধুরে' বিদেশে এবং দেশে ব্যাপক জনপ্রিয়তা পাইছে। সাধারণত ওয়েস্টার্ন ধারার বাঙলা গান নিয়া একটা রুচির সমস্যা কাজ করে বাঙালি শ্রোতাদের মধ্যে; মুজা আর মাস্টার ডি সেই সমস্যাটা অনেকাংশেই যে দূর করতে পারছেন, তার প্রমান পাবেন তাদের গানগুলার ইউটিউব ভিডিওর কমেন্ট বক্সে। মূলধারার বাঙলা গানের মিউজিক ও টেস্টে একটা চেঞ্জ আসছে গেল কয়েকবছরে। হিপহপ, ফোক আর ওয়েস্টার্নের একটা মিক্সার যেসব গানে আছে, সেগুলাই মূলত ভাইরাল হইতেছে গত কয়েক বছর যাবত। কথা ও সুরের ক্ষেত্রে, মিউজিকের ক্ষেত্রে, এইসব গান 'মূলধারা'র বাঙলা গান থিকা সিগনিফিকেন্টলি আলাদা। আর এসব গান ভাইরাল হওয়া ও ট্রেন্ডিংয়ে আসার পিছনে সবচাইতে বড় অবদান রাখতেছে টিকটক। টিকটক কীভাবে বাঙলা গানের রিসেন্ট ট্রেন্ডগুলারে ইনফ্লুয়েন্স করতেছে, তা এ আর জাহাঙ্গিরের ভাষায় পড়ি: 'আরেকটা জিনিস দেখবেন, দেশি মিউজিক ইন্ডাস্ট্রির সব থেকে বড় সাপোর্ট আসবে এই টিকটক থেকে। টিকটকের ইকোসিস্টেমে কনটেন্ট বানাইতে অনেক পপ মিউজিক লাগে। পপ মিউজিকের ছোট একটা পার্ট ভাইরাল হয়ে যায়। তো নেক্সট হিডেন জেম বা পপ মিউজিক ট্রেন্ডও আসবে টিকটক থেকে। রিয়েলিটিটা হল, মিডিয়াম হিসাবে টিকটক কনটেন্ট মেকার ও কনজিউমার দুই সাইডেই এক্সেসিবল। কনটেন্ট মেকার সাইডে অন্যদের সাথে ইন্টারএক্ট করার এবিলিটি অনেক ইন্টেরেস্টিং। ইজিলি মিলিয়ন ভিউয়ারকে রিচ করা যায়। কনজিউমার এন্ডে এটা খুব শর্ট উইন্ডোতে মানুষ কে বিনোদন দিতে পারে। কোন রকম মেন্টাল ইনভেস্টমেন্ট ছাড়াই ইচ্ছামত বিনোদন নেওয়া যায়; যতক্ষণ ইচ্ছা স্লট মেশিনের মত ঘুরাতে থাকবে আর নতুন কনটেন্ট দেখতে থাকবে। একদম আর্মচেয়ার বিনোদন যেটা হাইপার কানেক্টেড সোশ্যাল ওয়ার্ল্ডে সব থেকে পপুলার।''নয়া দামান' উপরের এই অ্যাজাম্পশনের একদম টেক্সটবুক এক্সাম্পল। 'নয়া দামান' ভাইরাল হওয়ার পেছনে তো বটেই, এমনকি মুজার যে রিমেকের কারণে গানটা নতুন কইরা আলাপে আসল, সেই রিমেকের পেছনেও টিকটকের সরাসরি ভূমিকা আছে। মুজা যখন বিয়াবাড়িতে জামাইবরণ বিষয়ক গান খুঁজতে লাগলেন, তখন এই গান তার মাথায় আসলো। গানটা গাওয়ার জন্য মুজা খুঁজতেছিলেন একটা পিওর ভার্নাকুলার সিলেটি ভয়েস। আর এইরকম ভয়েস খুঁইজা পাওয়ার জন্য মুজা হেল্প নিলেন টিকটকের। তসিবা বেগম নামে যিনি মুজার সুরে গানটায় ভয়েস দিছেন, উনি প্রথম টিকটকেই এই গানের কয়েকটা লাইন গাইয়া আপলোড দিছিলেন। সেখান থেকেই মুজা তারে পিক করেন, এবং ইনস্টাগ্রামে নক দিয়া গানটা গাওয়ার জন্য তারে এসাইন করেন। গানটা ভাইরাল হওয়ার পিছনেও টিকটকের অবদান খুবই মৌলিক। মুজা এবং তসিবা বেগম— কেউই বাঙলাদেশের কথিত 'মূলধারা'র শিল্পী না। তবে, গান রিলিজের ক্ষেত্রে যেহেতু এখন আর ক্যাসেট বা সিডি লাগে না, ফলে বিভিন্ন সোশাল প্লাটফর্মের মাধ্যমে সহজেই কথিত মূলধারার বাইরেও অনেক গান রিলিজ হয়, এবং জনপ্রিয়তা পায়। তসিবা সিলেট থেকেই গানটা রেকর্ড কইরা আমেরিকায় মুজারে পাঠান, এবং মুজা সেখান থেকেই ইডিটিং শেষে গানটা রিলিজ করেন। স্বাভাবিকভাবেই ইউটিউবে গানটা রিলিজ হওয়ার পর প্রথম আউটবার্স্টটা হয় টিকটকে, যেহেতু তসিবা একজন পপুলার টিকটকার। উনি টিকটকে এই গানের একটা ক্লিপ শেয়ার করার পরে, ৩-৪ দিনের মধ্যেই এই গান নিয়া প্রায় ৬০-৭০ হাজার কন্টেন্ট তৈয়ার হয় টিকটকে, হুইচ ইজ ওভারহোয়েলমিং অ্যাকচুয়ালি। ইউটিউবে এখন 'নয়া দামান' লেইখা সার্চ দিলে একদম শুরুতেই যে ভিডিওটা আসে, ওইটা খুলনার মেডিকেলের ছাত্রী সূচনার গায়ে হলুদের ভিডিও। নিজের গায়ে হলুদে এই গানে নাচছিলেন সূচনা। এরপরে দীর্ঘদিন টিকটক কাঁপায় এই গান। দেশি তো বটেই, বিদেশিরাও এই গানে টিকটক করেন; এমনকি বাঙলাদেশের বিখ্যাত অভিনেত্রী মৌসুমিও মুজা ও তসিবার এই গানে টিকটক ভিডিও বানান। পপুলার টিকটকারদের প্রায় সবাই এই গানে ভিডিও বানাইছেন। এর মধ্যে অন্যান্য সোশাল প্লাটফর্মেও গানটা জনপ্রিয় হয়। আমাদের আল আমিন ভাইয়ের আকদের ভিডিওর সাথে এই গান লাগাইয়া ফেসবুকে আপ দেন আরেফিন মোহাম্মদ। এইরকম আরো অনেকেই এই গানটারে বিভিন্ন ভিডিওর সাথে ইউজ করতে থাকেন। সর্বশেষ ঢাকা মেডিকেলের তিন ডাক্তারের ভিডিও ভাইরাল হওয়ার পরেই মূলত গানটা লইয়া মিডিয়ায় আলাপ শুরু হয়। তো, 'নয়া দামান' বা 'টাকলা সং'— রিসেন্টলি যে বাঙলা গানগুলা ট্রেন্ডিংয়ে আসতেছে, দেশ পার হয়ে বিদেশেও ব্যাপক জনপ্রিয়তা পাইতেছে (টাকলা সং বাঙলাদেশের চাইতেও বেশি ভাইরাল হইছে কোলকাতায়), এবং দেশের মিউজিক ট্রেন্ড ও রুচিরে শেপ দিতেছে, সেগুলা মূলত টিকটকে ভাইরাল হইতেছে আগে। রুচিবানদের জন্য, শুদ্ধতম কবি ও শিল্পীদের জন্য দুঃখজনক ব্যাপার হইলেও, আমি এতে মোটেই দুঃখিত না, কিছুটা আনন্দিতই বরং।
~বেদুঈনের প্রজ্ঞা~একদা এক বেদুঈন কিছু লোকের পাশ দিয়ে যাইতেছিল;  লোকগুলা তারে দেইখা ঠাট্টা মশকরা শুরু করল। তখন বেদুঈন তাদের কাছে আইসা বলল: 'মানুশ দুই ধরনের: এমন বক্তা, যার নানাবিধ ফায়দা হাসিল হয়; আর এমন চুপচাপ লোক, যে নিরাপদে থাকে। আল্লাহর কসম! তোমরা না চুপচাপ থাকা লোকের মত নিরাপত্তা পাইলা, আর না ফায়দা হাসিলকারী বক্তার মত কোন উপকার পাইলা।'
আতিক মোর্শেদের জামিন হইছে শুনলাম। হায়াত ও অনিক ভাইয়েরও জামিন হয়ে যাওয়ার সম্ভাবনা আছে কয়েকদিনের মধ্যেই। আলহামদুলিল্লাহ। ঈদের আগে আগেই ওদের মুক্তি পাওয়াটা সুসংবাদই বটে। তবে সারাদেশের আরো অসংখ্য অগুনিত মানুশ অন্যায়ভাবে বন্দী আছে। হামলা-মামলার হুলিয়া মাথায় পলাতক অনেকেই। শাদা পোশাকে তুইলা নিয়া গ্রেফতার দেখানো অব্যাহত আছে। নাগরিক হয়রানি বন্ধ হয় নাই। ক্যাম্পাস থেকে বিরোধী মতের ছাত্রনেতাদের তুইলা নিয়া যাওয়া বন্ধ নাই। রিকশাওয়ালাদের উপর পুলিশি অত্যাচার চালু আছে; শ্রমিক খুন কইরা উলটা তাদের নামেই আবার মামলা দেওয়া অব্যাহত আছে৷ বসুন্ধরার এমডি আনভীর কই আছেন, কী করতেছেন— এখনও দেশবাসী জানে না; অথচ বিবাড়িয়ার অনেক গ্রাম দিনরাত 'পুরুষশূন্য' হয়ে থাকতেছে, গ্রেফতার ও গুমের ভয়ে— খবর পাচ্ছি৷ 'জিহাদি বই' নামের অদ্ভুত অলৌকিক বায়বীয় জিনিশের উছিলায় 'নাশকতা'র মামলা দেওয়া বন্ধ হয় নাই। 'গোপন বৈঠক' থেকে জামায়াত-শিবিরের লোকদের ধরে ইচ্ছামত মামলা দেওয়া বন্ধ নাই। দেশের সুশীল সমাজে এসবের বিরুদ্ধে কোন প্রতিবাদী অবস্থান নাই; তাদের অনেকেই বরং এসবে আরো উৎসাহ দিয়ে যাইতেছেন। রুহুল আমিন মুক্ত পাইছেন; কিন্তু মে দিবসে গ্রেফতার হইছেন দেখলাম আরেকজন বামপন্থী নেতা। সেই ইস্যুতে তো বটেই, এমনকি বাঁশখালিতে শ্রমিক খুন লইয়াও কোন বড় কর্মসূচি দেয় নাই বামপন্থীরা৷ করোনা আর লকডাউন এক্ষেত্রে বাম স্টাব্লিশমেন্টের জন্য ভাল অজুহাত হিশাবে হাজির আছে। দেশের এই সামগ্রিক চিত্রটা আমাদের মাথায় রাখা দরকার। আর তাই, আতিক মোর্শেদদের জামিনে আমাদের এই খুশি ও স্বস্তি সাময়িকই বলা চলে। ঈদের আগেই দেশব্যাপী চালু থাকা এই গুম, গ্রেফতার ও হয়রানির অবসান হউক, আনভীর সোবাহান গ্রেফতার হউক, এবং বাঁশখালিতে শ্রমিক খুনের সুষ্ঠু বিচার হউক—এইটাই আপাতত আমাদের চাওয়া৷
এই লোক ডুয়েট ছাত্রলীগের যুগ্ম সাধারণ সম্পাদক। তিনি জানাচ্ছেন, রিকশাওয়ালারে মারধোরকারী এই ব্যক্তি হেফাজতের নেতা জাকারিয়া মাদানি। আর এদিকে ডেইলি স্টার জানাচ্ছে, 'জিজ্ঞাসাবাদে জানা যায়, অভিযুক্ত লোকটির নাম সুলতান আহমেদ। তিনি সেই এলাকায় স্থানীয় বাড়িওয়ালা এবং প্রভাবশালী। তার বিরুদ্ধে আইনি ব্যবস্থা নেওয়া হচ্ছে বলে জানায় পুলিশ।'যাহোক, রিকশাওলারে মারধোরকারী এই ব্যক্তির বিরুদ্ধে পুলিস ব্যবস্থা নিছে, খুব ভাল কথা। কিন্তু যেসব পুলিশ রিকশাওয়ালাদের কথায় কথায় পিটায়, কান ধরায়, গাড়ি উল্টায়ে রাখে, আটকায়ে রাখে— উনাদের বিচার কে করবে বা কীভাবে হবে, সেটাও ভাবা দরকার। আর এই যে 'শুনলাম' বইলা গুজব ছড়ানো লোকজন, এদের একটা নাম দিতে চাই আমি— 'প্রপাগাণ্ডু'। নামটা কেমন হইল?