আমিই প্রথম ব্রাত্যনারী, স্বর্গচ্যুত, নির্বাসিত; জেনেছিলাম স্বর্গেতর- স্বর্গেতর মানব জীবন।
ইগো আমাদের কত কাজে লাগে দেখুন বন্ধুরা.. ----------------------------------------------------------------- ইগো আসলে নিজের প্রতি অতি মাত্রায় উঁচু ধারণা। আত্মবিশ্বাস, আত্মসম্মান হল, নিজের সত্যিকার যোগ্যতার প্রতি বিশ্বাস। কিন্তু ইগো হল, নিজে যা নন – নিজেকে তাই মনে করা। একজন আত্মবিশ্বাসী মানুষ কোনওকিছু না জানলে বা না পারলে – তা স্বীকার করবে, এবং বিশ্বাস করবে যে, সে চেষ্টা করলে বিষয়টি জানতে বা শিখতে পারবে। অন্যদিকে একজন ইগো প্রবলেম সম্পন্ন মানুষ কোনওকিছু না জানলে বা না পারলে তা স্বীকার তো করবেই না, শেখারও চেষ্টা করবে না। তার ধারণা সে সবই বোঝে এবং সবই পারে। সে কোনও ভুল করলে মরে গেলেও তা স্বীকার না করে অন্যের ঘাড়ে বা পরিস্থিতির ওপর দোষ চাপানোর চেষ্টা করবে। যার মাঝে ইগো আছে, সে বড় হওয়ার আগেই নিজেকে বড় কিছু ভাবতে শুরু করে। এই ভাবনার কারণেই কোনওদিন সত্যিকার বড় হতে পারে না। কারনটা খুব স্বাভাবিক, আপনি যদি আগেই ভেবে বসে থাকেন আপনি ইতোমধ্যেই অনেক বড় কিছু হয়ে গেছেন, তখন আর সত্যিকার বড় হওয়ার কষ্ট করতে ইচ্ছা করবে না। ইগো মানুষকে চোখ থাকতেও অন্ধ করে দেয়। নিজের কমতি ও দোষগুলো চোখে না পড়ায় সে সেগুলো দূর করতে পারে না, তাই জীবনে সামনে এগুতে পারে না। আজ আমরা আপনার সামনে ইগো নিয়ে ৩০টি উক্তি নিয়ে এসেছি, যেগুলো আপনাকে ইগো থেকে বেঁচে থাকার অনুপ্রেরণা দেবে – এবং পাশাপাশি ইগোর ক্ষতিকর দিকগুলো আরও একটু ভালোভাবে বুঝতে সাহায্য করবে। ইগো নিয়ে উক্তি: ০১. “ইগো যদি কারও বাহন হয়, তবে সে কোথাও পৌঁছতে পারবে না” – রবার্ট হ্যাল্‌ফ (আমেরিকান উদ্যোক্তা) ০২. “ইগো হল বোকাদের বোকা হওয়ার যন্ত্রণা লুকানোর উপায়” – ড. হারবার্ট স্কোফিল্ড (১৯ শতকের ইংলিশ স্কলার ও শিক্ষক) ০৩. “তুমি যখন তোমার ইগোকে চিনতে পারবে, তখন বুঝবে এটা আসলে তোমার মনের ভেতরে সৃষ্টি হওয়া কিছু অর্থহীন কথা” – ইকহার্ট টলি (কানাডিয়ান বেস্ট সেলিং লেখক) ইগো স্ট্যাটাস ০৪. “ইগো মানুষকে অচেতন করে রাখে। চেতনা আর ইগো কখনও একসাথে থাকতে পারে না” – ইকহার্ড টলি ০৫. “ইগো মানুষের নিজেকে নিজে নিয়ন্ত্রণ করার ক্ষমতাকে নি:শব্দে নষ্ট করে ফেলে” – কলিন হাইটাওয়ার (আমেরিকান লেখক) ০৬. “ইগো মানুষের সুবুদ্ধির পথে অন্যতম বাধা” – মারিয়ান মুর (আমেরিকান কবি) ইগো, উক্তি ০৭. “সত্যিকার বড় হতে চাইলে ইগোকে বন্দী করে রাখো…” – মেরি রবার্টস রিনহার্ট (বিখ্যাত লেখিকা) ০৮. “ইগোইস্ট মানে এমন একজন মানুষ যে অন্য সবাইকে ছোট করে দেখে” – জোসেফ ফোর্ট নিউটন (ধর্মীয় নেতা ও লেখক) ০৯. “একজন মানুষের ইগো ভাঙার মূহুর্তের চেয়ে ভালো মূহুর্ত আর একটিও নেই” – ববি ফিশার (সর্বকালের সেরা দাবা খেলোয়াড়) ইগো নিয়ে বানী ১০. “ইগোর মৃত্যু মানে আত্মার জাগরণ” – মহাত্মা গান্ধী ১১. “ইগো হলো চোখে জমে থাকা ধুলোর মত। চোখের ধুলো পরিস্কার না হলে যেমন কিছু দেখা যায় না; তেমনি ইগো দূর না হলে সত্যিকার জগতকে দেখা যায় না” – সংগৃহীত ১২. “ইগো সত্যিকার জ্ঞানী হওয়ার পথে একটি প্রধান বাধা” – ড্যানিয়েল লা-পোর্ত (কানাডিয়ান বেস্ট সেলিং লেখিকা) ১৩. “যাদের ইগো বড়, তাদের জানার ক্ষমতা ছোট” – রবার্ট স্কুলার (আমেরিকান ধর্মীয় বক্তা ও লেখক) ১৪. “বড় চিন্তা সব সময়ে হৃদয় থেকে আসে, ইগো থেকে এটা আসা সম্ভব নয়” – সংগৃহীত ১৫. “তোমার ইগো কখনওই সত্যিকার তোমাকে ধারণ করে না। এটা একটা মুখোশ, একটা অভিনয়। এটা সব সময়ে অন্যের প্রশংসার ওপর নির্ভর করে। এটা সব নিজেকে শক্তিশালী ভাবতে চায় – কারণ সে সব সময়ে পরাজয়ের ভয় করে” – রাম দাস (ক্লিনিক্যাল সাইকোলজিস্ট ও লেখক) ১৬. “ইগোহীন আত্মবিশ্বাসই সত্যিকার আত্মবিশ্বাস। আত্মবিশ্বাসের সাথে ইগো মিশে থাকলে, তা কখনওই খাঁটি আত্মবিশ্বাস নয়” – সংগৃহীত ১৭. “অন্যের বিরুদ্ধে অভিযোগ করা ইগোর সবচেয়ে বড় একটি অস্ত্র। এটা না হলে সে নিজেকে শক্তিশালী করতে পারে না” – ইকহার্ট টলি (কানাডিয়ান লেখক) ইগো নিয়ে উক্তি, ইগো নিয়ে বাণী ১৮. “যার জ্ঞান যত বেশি, তার ইগো তত কম। জ্ঞান কম, মানে ইগো বেশি” – আলবার্ট আইনস্টাইন ১৯. “প্রতিভাকে খুন করা হল ইগোর সবচেয়ে বড় শক্তি” – সংগৃহীত ২০. “যে কোনও বড় অর্জনের পথে ইগো হল সবচেয়ে বড় প্রতিবন্ধকতা” – রিচার্ড রোস (কবি ও দার্শনিক) ২১. “পৃথিবীর যাবতীয় বিবাদ, যুদ্ধ আর ব্যর্থতার জন্য যদি মাত্র একটি জিনিসকে দায়ী করা হয় – তা হবে মানুষের ইগো” – সংগৃহীত ২২. “ভালোবাসা অন্যকে কিছু দিতে পেরে সুখী হয়। ইগো ছিনিয়ে নিয়ে সুখী হয়” – রাজনীশ (ভারতীয় দার্শনিক) ২৩. “ওপরে ওঠার সময়ে ইগো মানুষকে কুকুরের মত অনুসরন করে” – ফ্রেডরিচ নিডসে (জার্মান দার্শনিক ) ইগো নিয়ে উক্তি ২৪. “ভুল বোঝাবুঝি দূর করার প্রথম শর্ত হল ইগোকে হত্যা করা” – সংগৃহীত ২৫. “নিজের শুণ্যতাকে ঢাকার সবচেয়ে বাজে ও অকার্যকর ঢাল হল ইগো” – সংগৃহীত ২৬. “কেউ তোমার ভুল ধরিয়ে দিলে যদি তুমি অপমান বোধ কর, তোমার মাঝে ইগো সমস্যা আছে” – নোমান আলী খান (আমেরিকান ইসলামিক স্কলার) ২৭. “ইগো অন্যের কাছে বড় হওয়ার নিরন্তর চেষ্টা ছাড়া আর কিছুই নয়” – অ্যালান ওয়াটস্‌ (বৃটিশ দার্শনিক) ২৮. “ইগো তোমার সবচেয়ে বড় শত্রু। সে সব সময়ে তোমাকে থামিয়ে রাখতে চাইবে” – ফ্র্যাঙ্ক কার্লটন (আমেরিকান গায়ক ও লেখক) ২৯. “তুমি যখন বিচক্ষণ হতে থাকবে, তখন ইগোও জানালা দিয়ে পালাতে শুরু করবে” – বিলি ওশান (ত্রিনিদাদিয়ান শিল্পী) ৩০. “যারা ভাবে যে তারা সবার চেয়ে বেশি জানে, তারা সত্যিকার জ্ঞানীদের কাছে বিরক্তিকর” – আইজ্যাক আসিমভ্ (বিশ্বখ্যাত লেখক) ইগো নিয়ে উক্তি ইগো নিয়ে উক্তিগুলো যদি ইগো সম্পর্কে আপনার ধারণাকে আরও সমৃদ্ধ করে এবং ইগো থেকে বাঁচতে উ‌ৎসাহীত করে, তাহলেই আমাদের প্রচেষ্টা সফল হবে। (সংগ্রহ- লড়াকু.কম)
ইগো আসলে নিজের প্রতি অতি মাত্রায় উঁচু ধারণা। আত্মবিশ্বাস, আত্মসম্মান হল, নিজের সত্যিকার যোগ্যতার প্রতি বিশ্বাস। কিন্তু ইগো হল, নিজে যা নন – নিজেকে তাই মনে করা। একজন আত্মবিশ্বাসী মানুষ কোনওকিছু না জানলে বা না পারলে – তা স্বীকার করবে, এবং বিশ্বাস করবে যে, সে চেষ্টা করলে বিষয়টি জানতে বা শিখতে পারবে। অন্যদিকে একজন ইগো প্রবলেম সম্পন্ন মানুষ কোনওকিছু না জানলে বা না পারলে তা স্বীকার তো করবেই না, শেখারও চেষ্টা করবে না। তার ধারণা সে সবই বোঝে এবং সবই পারে। সে কোনও ভুল করলে মরে গেলেও তা স্বীকার না করে অন্যের ঘাড়ে বা পরিস্থিতির ওপর দোষ চাপানোর চেষ্টা করবে। যার মাঝে ইগো আছে, সে বড় হওয়ার আগেই নিজেকে বড় কিছু ভাবতে শুরু করে। এই ভাবনার কারণেই কোনওদিন সত্যিকার বড় হতে পারে না। কারনটা খুব স্বাভাবিক, আপনি যদি আগেই ভেবে বসে থাকেন আপনি ইতোমধ্যেই অনেক বড় কিছু হয়ে গেছেন, তখন আর সত্যিকার বড় হওয়ার কষ্ট করতে ইচ্ছা করবে না। ইগো মানুষকে চোখ থাকতেও অন্ধ করে দেয়। নিজের কমতি ও দোষগুলো চোখে না পড়ায় সে সেগুলো দূর করতে পারে না, তাই জীবনে সামনে এগুতে পারে না। আজ আমরা আপনার সামনে ইগো নিয়ে ৩০টি উক্তি নিয়ে এসেছি, যেগুলো আপনাকে ইগো থেকে বেঁচে থাকার অনুপ্রেরণা দেবে – এবং পাশাপাশি ইগোর ক্ষতিকর দিকগুলো আরও একটু ভালোভাবে বুঝতে সাহায্য করবে। ইগো নিয়ে উক্তি: ০১. “ইগো যদি কারও বাহন হয়, তবে সে কোথাও পৌঁছতে পারবে না” – রবার্ট হ্যাল্‌ফ (আমেরিকান উদ্যোক্তা) ০২. “ইগো হল বোকাদের বোকা হওয়ার যন্ত্রণা লুকানোর উপায়” – ড. হারবার্ট স্কোফিল্ড (১৯ শতকের ইংলিশ স্কলার ও শিক্ষক) ০৩. “তুমি যখন তোমার ইগোকে চিনতে পারবে, তখন বুঝবে এটা আসলে তোমার মনের ভেতরে সৃষ্টি হওয়া কিছু অর্থহীন কথা” – ইকহার্ট টলি (কানাডিয়ান বেস্ট সেলিং লেখক) ইগো স্ট্যাটাস ০৪. “ইগো মানুষকে অচেতন করে রাখে। চেতনা আর ইগো কখনও একসাথে থাকতে পারে না” – ইকহার্ড টলি ০৫. “ইগো মানুষের নিজেকে নিজে নিয়ন্ত্রণ করার ক্ষমতাকে নি:শব্দে নষ্ট করে ফেলে” – কলিন হাইটাওয়ার (আমেরিকান লেখক) ০৬. “ইগো মানুষের সুবুদ্ধির পথে অন্যতম বাধা” – মারিয়ান মুর (আমেরিকান কবি) ইগো, উক্তি ০৭. “সত্যিকার বড় হতে চাইলে ইগোকে বন্দী করে রাখো…” – মেরি রবার্টস রিনহার্ট (বিখ্যাত লেখিকা) ০৮. “ইগোইস্ট মানে এমন একজন মানুষ যে অন্য সবাইকে ছোট করে দেখে” – জোসেফ ফোর্ট নিউটন (ধর্মীয় নেতা ও লেখক) ০৯. “একজন মানুষের ইগো ভাঙার মূহুর্তের চেয়ে ভালো মূহুর্ত আর একটিও নেই” – ববি ফিশার (সর্বকালের সেরা দাবা খেলোয়াড়) ইগো নিয়ে বানী ১০. “ইগোর মৃত্যু মানে আত্মার জাগরণ” – মহাত্মা গান্ধী ১১. “ইগো হলো চোখে জমে থাকা ধুলোর মত। চোখের ধুলো পরিস্কার না হলে যেমন কিছু দেখা যায় না; তেমনি ইগো দূর না হলে সত্যিকার জগতকে দেখা যায় না” – সংগৃহীত ১২. “ইগো সত্যিকার জ্ঞানী হওয়ার পথে একটি প্রধান বাধা” – ড্যানিয়েল লা-পোর্ত (কানাডিয়ান বেস্ট সেলিং লেখিকা) ১৩. “যাদের ইগো বড়, তাদের জানার ক্ষমতা ছোট” – রবার্ট স্কুলার (আমেরিকান ধর্মীয় বক্তা ও লেখক) ১৪. “বড় চিন্তা সব সময়ে হৃদয় থেকে আসে, ইগো থেকে এটা আসা সম্ভব নয়” – সংগৃহীত ১৫. “তোমার ইগো কখনওই সত্যিকার তোমাকে ধারণ করে না। এটা একটা মুখোশ, একটা অভিনয়। এটা সব সময়ে অন্যের প্রশংসার ওপর নির্ভর করে। এটা সব নিজেকে শক্তিশালী ভাবতে চায় – কারণ সে সব সময়ে পরাজয়ের ভয় করে” – রাম দাস (ক্লিনিক্যাল সাইকোলজিস্ট ও লেখক) ১৬. “ইগোহীন আত্মবিশ্বাসই সত্যিকার আত্মবিশ্বাস। আত্মবিশ্বাসের সাথে ইগো মিশে থাকলে, তা কখনওই খাঁটি আত্মবিশ্বাস নয়” – সংগৃহীত ১৭. “অন্যের বিরুদ্ধে অভিযোগ করা ইগোর সবচেয়ে বড় একটি অস্ত্র। এটা না হলে সে নিজেকে শক্তিশালী করতে পারে না” – ইকহার্ট টলি (কানাডিয়ান লেখক) ইগো নিয়ে উক্তি, ইগো নিয়ে বাণী ১৮. “যার জ্ঞান যত বেশি, তার ইগো তত কম। জ্ঞান কম, মানে ইগো বেশি” – আলবার্ট আইনস্টাইন ১৯. “প্রতিভাকে খুন করা হল ইগোর সবচেয়ে বড় শক্তি” – সংগৃহীত ২০. “যে কোনও বড় অর্জনের পথে ইগো হল সবচেয়ে বড় প্রতিবন্ধকতা” – রিচার্ড রোস (কবি ও দার্শনিক) ২১. “পৃথিবীর যাবতীয় বিবাদ, যুদ্ধ আর ব্যর্থতার জন্য যদি মাত্র একটি জিনিসকে দায়ী করা হয় – তা হবে মানুষের ইগো” – সংগৃহীত ২২. “ভালোবাসা অন্যকে কিছু দিতে পেরে সুখী হয়। ইগো ছিনিয়ে নিয়ে সুখী হয়” – রাজনীশ (ভারতীয় দার্শনিক) ২৩. “ওপরে ওঠার সময়ে ইগো মানুষকে কুকুরের মত অনুসরন করে” – ফ্রেডরিচ নিডসে (জার্মান দার্শনিক ) ইগো নিয়ে উক্তি ২৪. “ভুল বোঝাবুঝি দূর করার প্রথম শর্ত হল ইগোকে হত্যা করা” – সংগৃহীত ২৫. “নিজের শুণ্যতাকে ঢাকার সবচেয়ে বাজে ও অকার্যকর ঢাল হল ইগো” – সংগৃহীত ২৬. “কেউ তোমার ভুল ধরিয়ে দিলে যদি তুমি অপমান বোধ কর, তোমার মাঝে ইগো সমস্যা আছে” – নোমান আলী খান (আমেরিকান ইসলামিক স্কলার) ২৭. “ইগো অন্যের কাছে বড় হওয়ার নিরন্তর চেষ্টা ছাড়া আর কিছুই নয়” – অ্যালান ওয়াটস্‌ (বৃটিশ দার্শনিক) ২৮. “ইগো তোমার সবচেয়ে বড় শত্রু। সে সব সময়ে তোমাকে থামিয়ে রাখতে চাইবে” – ফ্র্যাঙ্ক কার্লটন (আমেরিকান গায়ক ও লেখক) ২৯. “তুমি যখন বিচক্ষণ হতে থাকবে, তখন ইগোও জানালা দিয়ে পালাতে শুরু করবে” – বিলি ওশান (ত্রিনিদাদিয়ান শিল্পী) ৩০. “যারা ভাবে যে তারা সবার চেয়ে বেশি জানে, তারা সত্যিকার জ্ঞানীদের কাছে বিরক্তিকর” – আইজ্যাক আসিমভ্ (বিশ্বখ্যাত লেখক) ইগো নিয়ে উক্তি ইগো নিয়ে উক্তিগুলো যদি ইগো সম্পর্কে আপনার ধারণাকে আরও সমৃদ্ধ করে এবং ইগো থেকে বাঁচতে উ‌ৎসাহীত করে, তাহলেই আমাদের প্রচেষ্টা সফল হবে।
আমার নিজের মধ্যে ২৬ নম্বর উক্তিটা আংশিক কার্যকর। কেউ আমার ভুল ধরিয়ে দিলে আমি অপমান বোধ করি না। কিন্তু তাৎক্ষণিক সামান্য দুঃখবোধ হয়। খুবই সামান্য সময়ের জন্য আমার হাস্যোজ্জ্বল চেহারাটা ধরে রাখতে পারিনা বলে আমার কাছে মনে হয়। কেউ ভুল ধরিয়ে দিলে আমি মনেমনে এবং প্রকাশ্যে মেনে নিই কিন্তু চেহারায় মুহূর্তের জন্য একটা দুঃখের ছাপ পড়ে। সেটা আজো দূর করতে পারিনি। এটা না পারার জন্য ও আমার কষ্ট হয়। এছাড়া আমার সবচেয়ে কাছের মানুষ বলল- আমার কোনো ইগো নাই।
আচ্ছা বন্ধুরা, খুব বুদ্ধিমানরা সাইকো হয় নাকি সাইকোরা খুব বুদ্ধিমান হয়? বলেন তো..
আকাশে আজ ছড়িয়ে দিলাম প্রিয় আমার গানের ফুল গো আমার গানের মালা গো 
মা কখনো পারফেক্ট হয় না। কারণ মা শুধু মা নয়, সে একজন মানুষ (বিশেষ করে নারী)। এবং আরো অনেকগুলো সম্পর্ক এই "মা" নারী/মানুষটিকে মেইনটেইন করতে হয়। যার মধ্যে অনেকগুলো সম্পর্ক পুরুষেরা মেইনটেইন করার প্রয়োজনই মনে করেনা (আমাদের পুরুষতান্ত্রিক সমাজে)। কিন্তু আমরা সবাই কেবল "মা" কেই পারফেক্ট দেখতে চাই। কেনো বলুন তো...? আমরা মা- মেয়ে কিন্তু পারফেক্ট হতে চাই না, একে অন্যকে পারফেক্ট দেখতেও চাই না। আমরা যে যার মতোই থাকতে চাই এবং একে অন্যকে ভীষণ ভালোবাসতে চাই।
মা দিবস উপলক্ষে মেয়েরা প্রত্যেকে (যাদের পক্ষে সম্ভব) যদি এই চলচ্চিত্র দুইটি দেখেন তবে সত্যিকার অর্থে মাকে বুঝতে শিখবেন। অবশ্যই ছেলেরাও দেখবেন। মা কেন্দ্রিক বহু ভুল বোঝাবুঝি ছুঃ মন্তর ছুঃ করে নাই হয়ে যাবে। মাকে ভালোবাসতে না পারার যন্ত্রণা থেকে মুক্তি পাবেন আশা করি। অসাধারণ দুইটি চলচ্চিত্র। রিভিউ লেখার সময় নাই। আপনারা রিভিউ লিখবেন, আমি পড়ব
খুলনার খালিশপুরে পাওনা টাকার দাবীতে পাটকল শ্রমিকদের রাজপথে ইফতার কর্মসুচিতে পুলিশী বাধা। পুরো এলাকা ঘিরে রেখেছে পুলিশ। খালিশপুরের রাস্তায় কাউকে দাড়াতেই দিচ্ছে না। শ্রমিক নেতা রুহুল আমিন ও একজন গর্ভবতী নারী শ্রমিকের ওপর হামলাও করেছে পুলিশ,পূর্বনির্ধারিত স্থান থেকে সরে গিয়ে কর্মসুচি পালন করার চেষ্টা চলছে....
১লা মে-র কবিতা ' ৪৬ - সুকান্ত ভট্টাচার্য লাল আগুন ছড়িয়ে পড়েছে দিগন্ত থেকে দিগন্তে, কী হবে আর কুকুরের মতো বেঁচে থাকায়? কত দিন তুষ্ট থাকবে আর অপরের ফেলে দেওয়া উচ্ছিষ্ট হাড়ে? মনের কথা ব্যক্ত করবে ক্ষীণ অস্পষ্ট কেঁউ- কেঁউ শব্দে? ক্ষুধিত পেটে ধুঁকে ধুঁকে চলবে কত দিন? ঝুলে পড়া তোমার জিভ, শ্বাসে প্রশ্বাসে ক্লান্তি টেনে কাঁপতে থাকবে কত কাল? মাথায় মৃদু চাপড় আর পিঠে হাতের স্পর্শে কতক্ষণ ভুলে থাকবে পেটের ক্ষুধা আর গলার শিকলকে? কতক্ষণ নাড়তে থাকবে লেজ? তার চেয়ে পোষমানাকে অস্বীকার করো, অস্বীকার করো বশ্যতাকে। চলো, শুকনো হাড়ের বদলে সন্ধান করি তাজা রক্তের, তৈরি হোক লাল আগুনে ঝলসানো আমাদের খাদ্য। শিকলের দাগ ঢেকে দিয়ে গজিয়ে উঠুক সিংহের কেশর প্রত্যেকের ঘাড়ে।। ( শ্রমিক শ্রেণির জয় অনিবার্য। সবাইকে মে দিবসের শুভেচ্ছা)''
আমি দুঃখিত কারো প্রশ্নের উত্তর দিতে না পারার জন্য। তবে জনি আর আনু প্রায় সবার উত্তর দিয়েছেন। আপনাদের ধন্যযোগ।
হুমায়ুন আজাদকে শুভেচ্ছা জানানোর অর্থ হলো সত্য প্রকাশে তাঁর মতোই স্বাভাবিক হওয়ার পথে হাঁটতে চাওয়া। জন্মগত মানুষেরা স্বাভাবিক মানুষ হয়ে উঠুক..
সাম্প্রতিক গবেষণায় যা উঠে এসেছে তা করোনা সংক্রমণ সংক্রান্ত এতদিনের অনেক মৌলিক তথ্যকেই উল্টে দিচ্ছে! যেমন লকডাউন দিয়ে ঘরে আবদ্ধ করে রাখলে রোগাক্রান্ত হওয়ার সম্ভাবনা বেশী, এটি বায়ুবাহিত রোগ, কাজেই বারবার হাত ধুয়ে খুব একটা ফল হবে না ইত্যাদি!!!! ################ ####### ইত্তেফাক অনলাইন ডেস্ক ১৪:৩৯, ২২ এপ্রিল, ২০২১ | পাঠের সময় : ৩.৪ মিনিট। ল্যানসেট পৃথিবীর অন্যতম শ্রেষ্ঠ বিজ্ঞান জার্নাল। এটি নিউ ইয়র্ক থেকে প্রকাশিত হয়। কোভিড সংক্রান্ত বহু তথ্য এখানে নিয়মিত প্রকাশ হয়। সারা পৃথিবীর সব দেশ বিশ্ব স্বাস্থ্য সংস্থা, ইউনিসেফ ইত্যাদি সবাই ল্যানসেট রিপোর্টকে অত্যন্ত গুরুত্বের সঙ্গে দেখে। ২০২১ সালের ১২ এপ্রিল এই রিপোর্টে এ বহু তথ্য দিয়ে প্রমাণ করা হয়েছে, যে কোভিড ১৯ বায়ু দ্বারা সংক্রামিত হয়। অন্য কোনো ভাবেই নয়। প্রসঙ্গত বলা উচিত, জুলাই ২০২০ এ ল্যানসেট জার্নালেই ২২ টি দেশের প্রায় ২২৩ জন বিখ্যাত বিজ্ঞানী (যাঁদের মধ্যে ৪৫ জন নোবেলজয়ী) জানিয়েছিলেন যে কোভিড নিয়ন্ত্রণ কর্মসূচি সম্ভবত ভুল পথে যাচ্ছে। লকডাউন, স্যানিটাইজেশন এসব করে এই ছড়িয়ে পড়া রোখা যাবে না। এতে বিপর্যয় বাড়বে। তখন এটা প্রমাণ করার মতন তথ্য তাঁরা পাননি, এটা একটা হাইপোথিসিস ছিল। এখন বিশাল তথ্য দিয়ে আরো বহু বিজ্ঞানী এটা প্রমাণ করেছেন। যাঁদের আগ্রহ আছে তারা ডাক ডাক গো বা গুগল করে এই রিপোর্ট পড়তে পারেন, খুব সহজবোধ্য ভাবে বোঝানো হয়েছে। এর কিছু অংশ: ১। কোভিড রোগ কোনমতেই হাঁচি, কাশি, কফ, থুতু দিয়ে ছড়ায় না। ২। এটি পোষাক, জুতো, আসবাবপত্র, ধাতু, চামড়া এসব দিয়ে ছড়ায় না। ৩। রোগীর ব্যবহার করা কোনো জিনিস এর স্পর্শে এই রোগ ছড়ায় না। ৪। যানবাহন এর হাতল, সিঁড়ি এসবের মাধ্যমে ছড়ায় না। ৫। এই জীবাণু ছড়ায় রোগীর কথা, নিঃস্বাস বায়ু, হাসি, চিৎকার এমনকি গান থেকেও। জীবাণু বাতাসে মেশে এবং বাতাসে বহুক্ষণ সক্রিয় থাকে। ৬। যেহেতু বৃহৎ অংশের রোগীর কোনোরকম উপসর্গ থাকে না বা খুব হালকা উপসর্গ থাকে, তাই এই আপাত সুস্থ রোগীরাই বেশিরভাগ রোগ ছড়ায়। বাস্তবে যত কোভিড রোগী পাওয়া গেছে তার ৫২% মতন রোগীর উৎস উপসর্গ হীন রোগী। ৭। ঘরের বাইরে থেকে ঘরের ভিতরে রোগ হবার সম্ভাবনা বহু গুণ বেশী এবং সে রোগ ভয়াবহ হবার সম্ভাবনাও ঘরেই অনেক বেশি। ৮। বারবার হাত ধুয়ে, স্যানিটাইজার ব্যবহার করে, বাইরে থেকে ফিরেই জামাকাপড় স্যানিটাইজ করলে কোনো লাভ নেই। ৯। নিঃসন্দেহে প্রমাণিত যাঁরা বাইরে ঘুরেছেন তাঁদের চেয়ে যাঁরা ঘরে বদ্ধ থেকেছেন, তাঁদের রোগ হয়েছে বহুগুণ বেশী, এমনকি ভেন্টিলেটর এর প্রয়োজন বা মৃত্যুও হয়েছে তাঁদের অনেকগুণ বেশি। বাস্তবে মৃতদের প্রায় ৮৬% ই ঘরে বদ্ধ ছিলেন। এই গৃহবন্দী নিয়ে রিপোর্টঁ এ বহু বিস্তারিত আছে। বলা হয়েছে ঘরের থেকে রাস্তা, বড় বাগান, জঙ্গল, নদী এসব এলাকা বহুগুণ ভালো। এমনকি ঘরের থেকে শপিং মলও ভালো বলা হয়েছে, কারণ সেখানে জায়গা অনেক বেশি, তাই বাতাসে জীবাণুর ঘনত্ব কম। ১০। ঘরের থেকে স্কুল, কলেজ অনেক অনেক নিরাপদ প্রমাণ করা হয়েছে। ল্যানসেট তাই সারা বিশ্বে বিশেষ করে ভারত, বাংলাদেশ, চীন এসব ঘনবসতিপূর্ণ দেশে অবিলম্বে শিক্ষক ও শিক্ষাকর্মীদের ভ্যাকসিন দিয়ে শিক্ষাপ্রতিষ্ঠান চালু করতে বলা হয়েছে। এতে শিক্ষার উন্নতির সাথে শিশু কিশোরদের কোভিড হবার সম্ভাবনাও অনেক কমে যাবে। ১১। লকডাউন এই রোগ নিয়ন্ত্রণে কোনো উপকারী তো নয়ই, বরং দীর্ঘদিন ঘরে বন্দী থেকে শহর এলাকায় এই রোগ নিয়ন্ত্রণের বাইরে চলে গেছে। এই ঘরে আবদ্ধ দশা না কাটালে সামনে ভয়াবহ রূপ দেখা যাবে, যা এখনো কল্পনার বাইরে। ১২। ঘরে থাকার সময় দরজা জানালা যত বেশী সম্ভব খোলা রাখতেই হবে। বাড়ীর ভিতরে হাওয়া চলাচল না হলে সে বাড়ী ত্যাগ করাই শ্রেয়। কারণ এই রোগ অন্তঃত আরো ১২-১৫ বছর থাকবেই। ১৩। ১৬ বছরের বেশি সবাইকে টিকা নিতে হবে, দ্রুত আরো কম বয়সের শিশুদের এই টিকার আওতায় আনতে হবে। ১৪। ঘন বসতিপূর্ণ শহরে এই রোগ অতিমাত্রায় ক্ষতিকর থাকবেই। আধা শহর বা গ্রামে এই রোগ অল্পদিনেই নিয়ন্ত্রণে চলে আসবে। ১৫। বলা হয়েছে, প্রত্যেকের নিজের পাশের ৫০০ মিটার এলাকায় কোন রোগী থাকলে এই রোগ হবার সম্ভাবনা প্রচুর। বলাই বাহুল্য, বড় শহরে একজনের ৫০০ মিটার এলাকায় এ যত মানুষ থাকেন, একটা গোটা গ্রামে তত মানুষ পাওয়া যাবে না। ১৬। দেখা গেছে একজনের বাড়ীর ৭ টা বাড়ী পরে অন্যজনের কোভিড থেকে ওই ব্যক্তির রোগ ছড়িয়েছে। এরকম উদাহরণ লক্ষ লক্ষ। বাড়ীর দেওয়াল, দরজা চোর আটকাতে পারলেও আরএনএ ভাইরাস আটকাতে পারে না। আর বদ্ধ ঘরে বাতাসে জীবাণুর ঘনত্ব অনেকগুণ বেশী হয়, তাই রোগ ভয়াবহ হয়। ১৭। দিনের বেশিরভাগ সময় বাইরে থাকুন, পারলে মাঝে মাঝেই একটু ফাঁকা জায়গা, গ্রাম, এসব এলাকায় যান। ফুসফুসের জীবাণু কমে যাবে। পারলে ঘন জনবসতি এলাকা ছেড়ে একটু আধা শহর এলাকায় বসবাস করুন। ইউরোপ, আমেরিকায় শহরে বাড়ী বিক্রি করার ধুম পরে গেছে। সবাই গ্রাম এলাকায় বাড়ী খুঁজছে। ইত্তেফাক/এসএ করোনা ল্যানসেট
রিক্সা উল্টানো যাবেনা। কোনো পরিস্থিতিতেই না। এই ভয়াবহ নিপীড়ন বন্ধ করতে হবে। আওয়াজ তুলুন বন্ধুরা। #রিক্সা_উল্টানো_যাবেনা।
একদা যখন নিউজ প্রেজেন্টার হওয়ার বাসনা ছিলো ..আমি তাই করি ভাই যখন চাহে এ মন যা 
আমাদের নিরবতায় সমাজে যে অনিয়মগুলো নিয়মে পরিণত হয়! বাংলাদেশ সরকার এস আলম গ্রুপের ৩ হাজার ১ শত ৭১ কোটি টাকা “কর মাফ” করে দিয়েছেন! ২০১৯-২০ সালের অর্থ বছরে বাংলাদেশের সতেরো কোটি মানুষের জন্যে স্বাস্থ্যখাতে বরাদ্দ ছিলো ২৫ হাজার ৭ শত ৩২ কোটি টাকা। এস আলমকে যে অর্থ সুবিধা দেয়া হয়েছে তা আমাদের স্বাস্থ্যখাতে জাতীয়ভাবে বরাদ্দের ৮ ভাগের এক ভাগ! এ তো শুনলেন, বাংলাদেশের একটা শিল্পগ্রুপের কাহিনী। এমন ৫ থেকে ৭ টি গ্রুপের কর মওকুফের টাকায় ১৭ কোটি মানুষের সমগ্র স্বাস্থ্যখাতের জাতীয় বাজেট হয়। বুঝতে পারছেন বিষয়টি? মাথায় কিছু আসছে..? এই ‘এস আলম গ্রুপ এ মাসেই মসজিদ ও মাদ্রাসা নির্মাণের জন্যে ১ শত ২০ কোটি টাকা দান হিসেবে দিয়েছেন! এবার হিসেবে করেন, এস আলম ১৭ কোটি জনগণের টাকার সুবিধা নিলেন কত, আর মসজিদ-মাদ্রাসায় দিলেন কত? আর এসব অধিকাংশ মাদ্রাসার নিয়ন্ত্রক হেফাজত সে টাকায় কি করছে, দেশকে কোন দিকে নিয়ে যাচ্ছে- তা তো দেখতেই পাচ্ছেন! আর এস আলম যে টাকাটা দিলেন তা আসলে কাদের প্রাপ্য? একেই বলে পুঁজির ধর্মীয় ব্যবহার, সংখ্যাগরিষ্ঠ মানুষের ধর্মবিশ্বাসকে অধিক মুনাফার স্বার্থে পুঁজি করা, ব্যবহার করা..। আর আমরা জনগণ লড়ছি, মরছি, সব করছি মসজিদ-মন্দিরের জন্য! প্রিয়জনকে বাঁচাতে এখন চোখের জল ফেলছি, হাহাকার করছি হাসপাতলের একটি বেডের জন্য, আইসিইউ’র জন্য। আমরা এখন ভোগ করছি আমাদের কৃতকর্মের ফল। কারণ, আমরা এ সব অব্যবস্থানা-অন্যায়ের বিরুদ্ধে, পরিবর্তনে কখনো কথা বলিনি, প্রতিবাদ করিনি।
বাঁশখালিতে ৫ জনকে খুন, জনা ৫০ কে মারাত্মক আহত আর সাড়ে ৩ হাজার অজ্ঞাত  শ্রমিকের নামে মামলা দিয়েছে মুক্তিযুদ্ধের এজেন্সি নেয়া সরকার। বামপন্থীরা ডিজিটাল নিরাপত্তা আইন নিয়ে কোনো রা করছে না। তারা তাহলে  এজেন্সি খুলে বসেছে! কারা আছেন এই এজেন্সির বাইরে জানাবেন প্লীজ
আপনার অধিকাংশ কথাগুলো আমার কাছে পুরোনো কথা, কারণ কথাগুলো আমার মনে/চিন্তায় অনেক আগে থেকেই কথাগুলো খেলা করা। আমি বুঝি বিষয়গুলো। আমি এত সুন্দর করে মনের ভাবগুলো প্রকাশ করতে পারিনা বলে আপনি কোনো উপায়ে সেগুলো চুরি করে প্রকাশ করেন। 💗😊 আমি অবশ্য তাতে আপ্লুত হই। অসংখ্য ধন্যযোগ কাজল ভাই।
কোভিড-১৯ এর নামে লকডাউন চলছে প্রগতি আর সভ্যাতায়। রাষ্ট্র/ সরকার নিজেই কোভিড-১৯ মিন করেনা তাইতো দেশ জুড়ে তামাশা চলে। পুঁজিবাদের সাথে গাঁটছড়া বেঁধে কোভিডের নামে ভয় দেখিয়ে চলছে মালিক শ্রেণির বিশাল ব্যবসা আর বর্তমান শ্রমিকদের ধ্বংসযজ্ঞ। কারণ পুঁজিবাদের তাতে সমস্যা নাই, তারা পেয়ে যাবে নতুন আরেক গোষ্ঠী শ্রমিক ( বর্তমান নিন্মবিত্তরা তখন সব হারিয়ে শ্রমিকে পরিণত হবে।) গতবছর বৈশাখ উদযাপন ছাদে আর এবার ড্রইং রুমে।
শুধুমাত্র কোভিড-১৯ এর কারনে সরকার গত ১ বছরে কোথায় কোথায় কত ভর্তুকি দিয়েছে/ পদক্ষেপ নিয়েছে? বলেন তো বন্ধুরা... ?
খুলনার পাইকগাছার কাশিমনগর গ্রামে এক দরিদ্র পরিবারে জন্ম হওয়া আপাত বৈশিষ্ট্যহীন রুহুল আমিন, যে হয়তো এই সমগ্র বদ্বীপে কোন বিশেষ গুরুত্ব বহন করে না কিন্তু রাষ্ট্রের কাছে সে হঠাৎ গুরুত্বপূর্ণ হয়ে উঠলেন। ডিজিটাল সিকিউরিটি এক্টের জালে বন্দী রুহুল কেন হঠাৎ রাষ্ট্রের কাছে গুরুত্বপূর্ণ হয়ে উঠলেন? নাকি আসলে এই গুরুত্বপূর্ণ হয়ে ওঠা আমাদের অনুমানমাত্র? রুহুল আমিন অজোপাড়াগাঁ থেকে হঠাৎ পৌছে গিয়েছিল ঢাকার মতো এক মেগা সিটিতে৷ আর দশজন দরিদ্র সাধারণের মতোই ঢাকায় কষ্ট করে তাকে টিকে থাকতে হয়েছে। কখনো একবেলা খেয়ে বন্ধুর মেসে থেকেছেন, কখনো নাইটগার্ডের চাকুরী করে তার ফাঁকে ফাঁকে পড়াশোনা করেছেন। এভাবে তিনি ক্রমাগত দারিদ্রকে লড়াই করে করেই ভর্তি হয়েছিলেন ঢাকা বিশ্ববিদ্যালয়ের বাংলা বিভাগে। রুহুল আমিনকে নিয়ে ডেইলি স্টারে আমার লেখা পড়তে পারেন।।।
ডিজিটাল আইন মানিনা, বাতিল করো.. ----------------------------------------------------------- খুলনার পাইকগাছার কাশিমনগর গ্রামে এক দরিদ্র পরিবারে জন্ম হওয়া আপাত বৈশিষ্ট্যহীন রুহুল আমিন, যে হয়তো এই সমগ্র বদ্বীপে কোন বিশেষ গুরুত্ব বহন করে না কিন্তু রাষ্ট্রের কাছে সে হঠাৎ গুরুত্বপূর্ণ হয়ে উঠলেন। ডিজিটাল সিকিউরিটি এক্টের জালে বন্দী রুহুল কেন হঠাৎ রাষ্ট্রের কাছে গুরুত্বপূর্ণ হয়ে উঠলেন? নাকি আসলে এই গুরুত্বপূর্ণ হয়ে ওঠা আমাদের অনুমানমাত্র? রুহুল আমিন অজোপাড়াগাঁ থেকে হঠাৎ পৌছে গিয়েছিল ঢাকার মতো এক মেগা সিটিতে৷ আর দশজন দরিদ্র সাধারণের মতোই ঢাকায় কষ্ট করে তাকে টিকে থাকতে হয়েছে। কখনো একবেলা খেয়ে বন্ধুর মেসে থেকেছেন, কখনো নাইটগার্ডের চাকুরী করে তার ফাঁকে ফাঁকে পড়াশোনা করেছেন। এভাবে তিনি ক্রমাগত দারিদ্রকে লড়াই করে করেই ভর্তি হয়েছিলেন ঢাকা বিশ্ববিদ্যালয়ের বাংলা বিভাগে। রুহুল আমিনকে নিয়ে ডেইলি স্টারে আমার লেখা পড়তে পারেন।।।
এই হচ্ছে আসল করোনা। বাকিসব পুঁজিবাদী বিজনেস।শয়তান ভালো হয় এরাম কি কোনো টিকা আছে?
সরকার এবং মালিক জানে- পুঁজিবাদকে রক্ষা করতে পারলেই শ্রমিক অটোমেটিক তৈরি হবে। তাই আজকের এই শ্রমিকরা মারা গেলে তাদের কোন যায় আসে না। তখন মধ্যবিত্তরা শ্রমিক হবে। করোনা আসছেও পুঁজিবাদের হাত ধরেই। পরের কথা নাই বলি।
"মুক্তির আশা" এবং একটি অভিজ্ঞতা --------------------------------------------------------- ডকুমেন্টারিতে শুটিং বলে আলাদা কিছু হয়না, পুরোটাই গবেষণা আবার পুরোটাই শুটিং।
দুঃখিত। যে বলেছিলো আমি তার সাথে পরে যোগাযোগ করতে পারছিলাম না বলে সময় নিচ্ছিলাম। সময় অনেক বেশি চলে যাওয়াতে কিছুই বলতে পারছিলাম না। মনে হলো আপনারা যেহেতু আগ্রহ দেখিয়েছেন এমন একটা ভালো কাজে, কিছুই যদি না বলি হয়তো এমন কাজকে পরবর্তীকালে মজা মনে হবে। আসলে আমার বান্ধবীর বাবা অসুস্থ। সে পরে ম্যানেজ করতে পেরেছিলো এবং ওদিকে এত বিজি ছিলো যে আর যোগাযোগ করছিলো না। পরে সেও সরি বলেছে আমাকে। ভালো থাকবেন বন্ধুরা, এভাবেই সাড়া দেবেন সবসময়। আমিও আছি আপনাদের সাথে।
বিশ্ব জুড়ে মরছে মানুষ করোনা ভাইরাসে ছোটলোকের বাচ্চা তাতে তোদের কি যায় আসে... 
আমার বুঝে আসে না আবারও লকডাউন সারাদেশ। তবে কলকারখানা খোলা। এই লকডাউন আমার বুঝে আসে না। বাংলাদেশের বেশির ভাগ মানুষই তো গরীব এবং শ্রমজীবী মানুষ। তারা কলকারখানাতেই কাজ করে খায়। সেই ব্যাপক মানুষকে যদি ঘর থেকে বেরই হতে হয় তাহলে এই লকডাউনের মানে কী? তা ছাড়া এইসব মানুষ আবার একক মানুষ নয়। তাদের সকলেরই পরিবার পরিজন আছে। সারাদিন পর তাদের মধ্যে কেউ যদি করোনা আক্রান্ত হয়ে ঘরে ফেরে তখন তো পরিবারের আরও মানুষও হুমকিতে পড়ে যায়, তো? কাকতালীয় ব্যাপার হলো গত বছরও ঠিক আজকের দিনেই এমন একটা সিদ্ধান্ত নেয়া হয়েছিল। অর্থাৎ ৫ এপ্রিল থেকে গার্মেন্টস ও কলকারখানা খোলার সিদ্ধান্ত। আমার টাইমলাইনে সেদিনের পোস্ট ঘুরে এলো আজ। সেদিন রাগে ক্ষোভে বেদনায় 'ছোট লোকের গান" নামে একটি গান লিখে তাৎক্ষণিকভাবে পোস্ট করেছিলাম। আজ আবার করলাম। 
যাদের খাবারের নিশ্চয়তা আছে তাদের জন্য লকডাউন মানে হানিমুন। তারা বিন্দুমাত্র চিন্তিত নয় যে তাদের খাবারের যোগানদাতারা খেতে পারবে নাকি না খেতে পেয়ে মারা যাবে। 
একটি আন্দোলন চিনিয়ে দেয় আপোষকামী ও লড়াকু নেতৃত্ব। খুলনা পাটকল আন্দোলনে তথাকথিত বামপন্থীদের নির্লজ্জ ভুমিকা ইতিহাস হয়ে থাকবে।
দ্রোহীদের জীবন হোক রঙিন... গতকাল দ্রোহীর জন্মদিন গেলো। ৯ বছর শেষ! এত দ্রুত বাচ্চারা বড় হয় কেনো? কোই আমরা বড়রা তো তাদের বাসযোগ্য সমাজ এখনো গড়তে পারিনি। বরং সমাজটা পিছিয়ে গেছে অনেক। কোথায় রেখে যাচ্ছি এই বাচ্চাদের? তাই আসুন, শুধু শুভকামনা নয় বরং প্রতিটি বাচ্চার জন্মদিনে শুভেচ্ছা জানানোর মাধ্যমে আমরা নিজেকে মনে করিয়ে দিই সমাজ/ সভ্যতা নির্মাণে নিজের দায়িত্ব। আর প্রতিদিন চলার পথে কিছু না কিছু সে দায়িত্ব বাস্তবায়ন করি। ছবি# এই দিন সেই দিন।
মাস্টারদাকে বলেছিলাম, "আমি কমল হবো- আর কেবল তোমার সাথে তর্ক করবো।" 
"চকলেট উৎসব" আজ একটি ভিন্নধর্মী অনুষ্ঠান চলছে দ্রোহীর "সহজপাঠ স্কুল" এর আয়োজনে। সহযোগিতায়- আম্বিয়া অন্তরা।
খুলনা মেডিকেল কলেজ হাসপাতালে রুহুল ভাইকে নিয়ে আসছে। উনি আর আরেক কয়েদী৷ দূর থেকে দেখছি আমরা। কাছে যাওয়া বারণ। অসুস্থ মানুষটা। জন্ডিস এর লক্ষণ আছে শুনেছি৷ প্রায় প্রায়ই শ্বাসকষ্ট হচ্ছে। তবুও উনার পায়ে ডান্ডাবেড়ি। হাতে হ্যান্ডকাফ। এই ডান্ডাবেড়ি আর হ্যান্ডকাফ এ ব্যালেন্স থাকে না। উনার হাঁটতে রীতিমতো কষ্ট হচ্ছে। খুঁড়িয়ে খুঁড়িয়ে হাঁটা রুহুল ভাই আমাদের অচেনা। কিন্তু একটু পরেই সেই চেনা রুহুল ভাইকে খুঁজে পেলাম। কয়েদী লোকটি রুহুল ভাইয়ের কাঁধে ভর দিয়ে হাঁটছে। সমস্ত ভর রুহুল ভাইয়ের উপর ছেড়ে দিয়েছে আর রুহুল ভাইয়ের ঋজু কাঁধ সেই লোকটিকে বহন করে চলছে। রুহুল ভাইয়ের এই কাঁধ আমাদের মতো সামান্য মানুষদের বহন করেছে। বহন করার চেষ্টা করেছে অসংখ্য পাটকল শ্রমিকের জীবন-জীবীকার ভার। আর এই অসুস্থ কয়েদীর ভার তো উনি বহন করবেনই। জেলখানাতেও উনি সেই চেনা রুহুল ভাই। যে কীনা গ্রীক পুরানের সেই এটলাসের মতো। সমস্ত আকাশ মাথায় নিয়ে দাঁড়িয়ে থাকা মানুষ। - সুজয় সাম্য এর ওয়াল থেকে।
আন্তর্জাতিক নারী দিবসের ডাক (১৯৯৫/ যখন নবম শ্রেণি) ------------- পুরুষের অত্যাচার ছড়িয়ে পড়েছে দিক থেকে দিগন্তে, কি হবে আর দাসত্বের মাঝে বেঁচে থাকায়? আর কতদিন খুঁজতে থাকবে তুমি--- পুরুষের পায়ের তলার তথাকথিত বেহেস্ত? বেহেস্ত পাওয়ার লোভ, আর দোজখের ভয়, তোমার অত্যাচারিত হওয়ার বেদনাকে ভুলিয়ে রাখবে কতক্ষণ? একমুঠো ভাত আর এক টুকরো কাপড়ের জন্য - আর কতকাল তুমি ভুলে থাকবে সকল লাঞ্ছনা। ধর্মের নামে চার দেয়াল আর বোরখার মাঝে নিজেকে আবদ্ধ রাখবে কতদিন? আর কত যুগ তুমি শত পুত্রের জননী হতে গিয়ে- নিজেকে সন্তান উৎপাদনের যন্ত্রে পরিণত করবে? চোখের জলে বালিশ ভিজিয়ে - মনের কথা মনেই কবর দেবে -আর কতকাল? তারচেয়ে বরং বশ্যতাকে অস্বীকার কর, অস্বীকার কর দাসত্বকে। ছুঁড়ে ফেল ঐ নাকফুল, কানপাশা, গলার হার; খুলে ফেল হাতের চুড়ি, পায়ের নূপুর। আদিম বন্য প্রাণীর লম্বা চুল, নখ ছেঁটে- সভ্য হও। অন্যায়ের বিরুদ্ধে সোচ্চার হও। সকল প্রকার আরোপিত নারীত্বকে ভুলে গিয়ে, হয়ে ওঠ -মনুষ্যত্ব সম্পন্ন মানুষ আর গড়ে তোল সাম্যের সমাজ। ( সুকান্ত ভট্টাচার্যেরর '১লা মে-র কবিতা ৪৬' এর কাছে ক্ষমা প্রার্থনাপূর্বক।)
শতভাগ নিরাপত্তার সাথে রাষ্ট্র/ সরকার আমাকে হত্যা করবেন আর তার নাম দেবেন ডিজিটাল নিরাপত্তা আইন। আমি খুবই বোকা- এই আইন আমি চাই না, মানি না। আপনি হ্যা, আপনারা তো যথেষ্ট বুদ্ধি রাখেন, চালাক মানুষ। আপনি কি মানেন?
খরগোশ ২ টি বিক্রি করা হবে। কেবলমাত্র কোন সহৃদয় ব্যাক্তি যোগাযোগ করবেন।
শুটিংয়ের ফাঁকে দ্রোহীর যত দুষ্টুমিবহু ইতিহাসের সাক্ষী, প্রায় শতবর্ষী ঠাকুরদাস কাকা।
"আগামীকাল সকালে পায়ে অপারেশন হবে । রক্ত দরকার ২ ব্যাগ । কিন্তু সাধারণ কোনাে গ্রুপ নয়। রক্তের গ্রুপ "ও নেগেটিভ" এর আগেও পােস্ট দিয়েছিলাম রক্তের জন্য। কোনাে কাজ হয়নি। শ'খানেক লােককে নক করেও জোগাড় করতে পারিনি "ও নেগেটিভ” রক্ত। আজ রাতের মধ্যে দুই ব্যাগ রক্ত ম্যানেজ না হলে কালকে হয়তাে তার লাশ দেখতে হবে। সব চেষ্টা বৃথা হয়ে যাচ্ছে! চোখের সামনে ঝরে যাচ্ছে একটি প্রাণ! অথচ তাকে বাঁচানো যায়। সকলের প্রতি আবেদন- ছেলেটাকে বাঁচাতে এগিয়ে আসুন। মাত্র ২ ব্যাগ "ও নেগেটিভ” রক্ত দান করুন।" 
সার্টিফিকেট পেয়ে দ্রোহী খুশি না কেনো? -------------------------------------------------------------- দ্রোহীর মাঃ তুই কি এই সার্টিফিকেট পেয়ে খুশি?🧐 দ্রোহীঃ হুম, না না, একটু কম খুশি। 😞😞 দ্রোহীর মাঃ মানে!! (দ্রোহীর মায়ের চোখে বিস্ময়। মেয়ে এত আনন্দ করে ক্লাস করলো। ফলাফল ও ভালো করলো। সার্টিফিকেট পেলে সবাই খুশি হয় আর মেয়ে বলে কিনা- একটু কম খুশি! দ্রোহীর মায়ের চেহারা তখন দেখার মতো।) দ্রোহীঃ (হঠাৎ বলে উঠলো) না মানে, এখন তো আর জলপুতুল স্কুলে যাওয়া হবে না। তাই একটু কম খুশি। এতক্ষণে দ্রোহীর মা ব্যাপারটা বুঝতে পারলো।
এত্ত মজার পিঠা, নরসিংদীর নকশি পিঠা। যারা খেয়েছে তারা জানে। কিন্তু নকশা তোলা যে কি কঠিন। দিন চলে যায় অল্পকিছু পিঠা বানাতে। যদিও অভ্যস্তদের হাতে জলের মত নকশা ওঠে। আমি অবাক হয়ে যাই। প্রথমে ভাবতাম- এর বুঝি ছাচ আছে। কিন্তু না, অনুশীলন মানুষকে মেশিনের থেকেও দক্ষ করতে পারে। মীম( দ্রোহীর বন্ধু) এর আম্মু (আমার বন্ধু) কে না দেখলে বুঝতাম না। খুব সরল এবং যথেষ্ট অবহেলিত এই মাছুমা আপা আমার খুব পছন্দের একজন মানুষ, তার বানানো এই পিঠাও আমার খুবই পছন্দের । আর দ্রোহীর তো যে কয়দিন ঘরে এই পিঠা থাকবে সে কয়দিন আধঘন্টা পরপর এসে পিঠা খাওয়ার বায়না। আপা আমাকে এগুলো উপহার দিয়েছে। তয় কেউ চাইলে আপায় বানায় দিতে পারবো কইছে। ভালো থাকবেন মাসুমা আপা। প্রকাশ করা হয়তো কম হয় কিন্তু আপনাকে অনেক ভালোবাসি। আমি ধন্য আপনার ভালোবাসার জন্য। বন্ধুরা আপনারা চাইলেও পেতে পারেন।
"সিনেমেকিং ইন্টারন্যাশনাল ফিল্ম ফেস্টিভ্যাল" এর আজ সমাপনী অনুষ্ঠিত হচ্ছে আজ বিকাল ৪ টায়, সহজপাঠ স্কুল প্রাঙ্গনে। ৫৪ টি দেশের ১৫০টি চলচ্চিত্র থেকে ১১ টি ক্যাটাগরিতে বাছাই করে চলচ্চিত্রগুলিকে আজ পুরস্কৃত করা হবে। চলে আসুন বন্ধুরা।
আজ থেকে শুরু হচ্ছে #সিনেমেকিং_ইন্টারন্যাশনাল_ফিল্ম_ফেস্টিভ্যাল, চলবে ২৬ ডিসেম্বর পর্যন্ত। ঢাকা ফেস্টিভ্যাল আয়ােজিত এবং রুশদা ফিল্মস ও মাসুদ মঞ্চ ইন্টারন্যাশনাল এর সহযােগিতায় তিন দিনব্যাপী অনলাইন 'সিনেমেকিং ইন্টারন্যাশনাল ফিল্ম ফেস্টিভ্যাল' এ বাংলাদেশের সেন্সর প্রাপ্ত কিছু চলচ্চিত্র প্রদর্শন করা হবে।"সিনেমেকিং ইন্টারন্যাশনাল ফিল্ম ফেস্টিভ্যাল এর ভেন্যু মাসুদ মঞ্চ (সহজপাঠ স্কুল) ৭৮৮, দনিয়া কবির সরদার রােড, দনিয়া ক্লাব সংলগ্ন, দনিয়া, ঢাকা-১২৩৬ অনলাইন ভিত্তিক এই আয়ােজনে ৫৪টি দেশের ১৫০টি বিদেশি ও ২৭টি দেশি চলচ্চিত্র মনােনিত হয়েছে। মােট ১১টি ক্যাটাগরিতে পুরস্কার প্রদান করা হবে। উদ্বোধনী দিনে চলচ্চিত্র পরিচালক মতিন রহমান প্রধান অতিথির দায়িত্ব পালন করবেন। সমাপনী দিনে লেখক ও চলচ্চিত্র সমালােচক অনুপম হায়াৎ উপস্থিত থাকবেন। সবাই সাদরে আমন্ত্রিত। লেখাঃ সহজপাঠ
এই কথাগুলিকে চ্যালেঞ্জ করতে পারেন এমন চরিত্রের কেউ আছেন কি? আমি কিছু বিষয়ে চ্যালেঞ্জ করতে পারি তবে সব বিষয়ে নয়। একদিন অবশ্যই ১০০/% চ্যালেঞ্জ করব।
আর কিছুক্ষণ পরেই বাংলাদেশ শিল্পকলার চিত্রশালায় পরিবেশিত হবে "জলপুতুল" আয়োজনে পাপেট শো। আপনারা আমন্ত্রিত।
সহজপাঠ স্কুল এর শিশুতোষ লাইব্রেরি এবং "মুক্তিযুদ্ধ কর্ণার" উদ্বোধন ... চমৎকার একটি উদ্যোগ। ধন্যযোগ স্কুল কর্তৃপক্ষকে। 
এবার শুধু খাকি শার্ট পরালেই পাক আর্মি হয়ে যায়.. ভেতরে তো আগেই.... (বগুড়ায় বীর বাঙালি ভাস্কর্যের সংস্কার!)
অবশেষে নিজের হাতে তৈরি "আপেল সিডার ভিনেগার উইথ মাদার" খেতে শুরু করলাম। কারো লাগলে কইয়েন ...
আমাদের পরীক্ষা শুরু হবে আসছে শনিবার। এতদিন করোনার সুযোগে কিচ্ছু পড়ি নাই। এখন কোনোদিকে তাকানোর সময় নাই ...
শুভ সকাল বন্ধুরা, দেখেন আমার নাতি- পুতির কত ভালো অভ্যাস। করোনার জন্য স্কুল বন্ধ তাতে কি! সক্কালবেলা আমার আগে তাদের ঘুম ভাঙে। আর পড়ালেখার জন্য পাগল হয়ে থাকে। আমার নিজেরও অনেক পড়া জমে আছে। কিন্তু ওদের পড়াবো নাকি নিজে পড়বো? আমার পড়ায় মন দিতেই নাতি বলে- নানু এটা কি? বলে দিয়ে আবার পড়ায় মন দিতে চেষ্টা করি। পুতি বলে- নানু, ওকে আস্তে পড়তে বলো। ওর জন্য আমার নিজের পড়া মাথায় ঢুকছে না। নাতি বলে- পারলে তুই আরো জোরে পড়ে, নইলে পাশের ঘরে গিয়ে পড়ে। পুতি বলে- নানুর টেবিলে ছাড়া আমার পড়া হবে না। ওদিকে নাতি- পুতির মা কিন্তু ঘুমাচ্ছে।
'জলে নামব, জলে নাইব, চুল ভেজাব না' বললে হবে? এসব বলার দিন শেষ। 'বল' আর আপনাদের কোটে নেই। এখন যে 'ফাউল' খেলবেন, সে উপায়ও নেই। আপনারা যেদিন 'অশ্লীলতা'র অজুহাতে যাত্রাপালা বন্ধ করেছেন, বাউলদের গান-বাজনা বন্ধ করতে দিয়েছেন, কবিগান-পালাগান বন্ধ করিয়েছেন, মারফতি-শরিয়তী বাকযুদ্ধ নিষিদ্ধ করেছেন, লালনের ভাস্কর্য ভাঙতে দিয়েছেন, থেমিস-এর ভাস্কর্য অপসারণ করিয়েছেন, সারা দেশে ওয়াহাবী জজবা কায়েম করেছেন, ওয়াহাবীদের দান-খয়রাত নিয়ে শত শত 'মডেল মসজিদ' করার ঘোষণা দিয়েছেন, প্রজাতন্ত্রের কর্মচারীদের ধর্মীয় আচার-আচরণ শেখানোর দায়িত্ব দিয়েছেন, বিভিন্ন বাহিনীতে ক্বেরাত প্রতিযোগীতার আয়োজন করেছেন, সারা দেশে ইসলামী জীবনধারার নামে ওয়াহাবী ফিরকা চালু করেছেন, সৌদি আরবকে 'পীর' ভেবেছেন, ধর্ম নিয়ে রাজনীতি করা মতলববাজদের ওয়াকওভার দিয়েছেন, প্রধান বিচারপতি এসকে সিনহা নিয়োগের বিরোধীতা করে প্রতিবাদ জানাতে দিয়েছেন ওলামা লীগকে, পাঠ্যবইয়ের কারিকুলাম পরিবর্তন করতে দিয়েছেন খুশি মনে, ক্ষমতায় চিরস্থায়ী হবার জন্য 'জামাত-বিএনপির চেয়ে বেশি ধর্ম পালনকারী' প্রমাণ করতে গিয়ে মৌলবাদের কাছে কার্যত 'দাসখত' দিয়েছেন, সেদিনই 'চুল' ভিজে গেছে! 'নথ' খুলে গেছে! . 'ভাস্কর্য আর মূর্তি এক নয়'-এর মত বালখিল্য কথাবার্তা ধোপে টিকবে না। সহি ইসলামে ভাস্কর্য নির্মাণের সুযোগ নেই। 'আরবে আছে, ইরানে আছে, অন্যান্য মুসলিম দেশে আছে' বলেও লাভ নেই। তারা শিরক করেছে। আইএস যে সকল ভাস্কর্য-মূতি ভেঙে ফেলেছিল তখন কি ওয়াহাবী মুসলিরা প্রতিবাদ করেছিল? করেনি, বরং আইএসকে সমর্থন করেছেন! আধুনিকতার নামে সোস্যাল নেসেসিটিতে ছবি জায়েজ মানে এটা নয় যে ভাস্কর্যও জায়েজ! লালনের মূর্তি, থেমিসের মূর্তি আর বঙ্গবন্ধুর ভাস্কর্যে কোনো পার্থক্য নেই ব্যক্তি পরিচয় ছাড়া। 'মদিনা সনদ-এ দেশ চলবে' বলা হলে সেখানে ভাস্কর্য-মূর্তি কোনোটিই জায়েজ নয়। . আপনাদের ধর্মপ্রতিমন্ত্রী বলেছেন 'আলাপ-আলোচনার মাধ্যমে ভাস্কর্য নিয়ে উদ্ভুত পরিস্থিতি সমাধান করবেন'। সেই সুযোগও নেই। হয় তাদের দাবী মেনে নিতে হবে। না হয় তাদের দাবী জানানোর, হুমকি দেওয়ার, আলটিমেটাম দেওয়ার এক্তিয়ার নিষিদ্ধ করতে হবে। . পারবেন? মনে হয় না। অনেকটা সময় দিয়ে ফেলেছেন।
বলেন তো দেখি.. *********** হাসির কথা শুনলে বলে- হাসবো না। কে সে???
একটা সুখবর দিই বন্ধুরা ... আমি নানী হয়েছি। এটা নাকি তার দুষ্টু, খুব আদর করে সারাক্ষণ। ঠিক আমার মতোই, আমিও আমার দুষ্টুকে খুব ভালোবাসি। তার দুষ্টকে আমার কোলে দিয়ে বলে- এখন নাকি দুষ্টু তার নানীর কোলে যেতে চায়।
প্রধানমন্ত্রীর অবকাশ যাপন/ পাটকল শ্রমিকদের খোলা আকাশের নিচে রাত যাপন!! গতকাল রাত ১০ টার দিকে খুলনা খালিশপুরের ক্রিসেন্ট জুটমিল কলোনীর শ্রমিকদের সাথে আমরা যখন ঘুরে ঘুরে কথা বলছিলাম, তখন অনলাইনে ঢুকে দেখি আমাদের দেশের প্রধানমন্ত্রীর বড়শি দিয়ে মাছ ধরার একটি দৃশ্য অনেকের ওয়ালে ঘুরপাক খাচ্ছে। নানা জন নানাভাবে এই দৃশ্যকে বিশ্লেষণ করে লিখছেন তার নিজস্ব টাইম লাইনে। কেও আপ্লুত হোচ্ছেন, আবার কেও বা এটাকে আদিম নিষ্ঠুরতা হিসেবেও ব্যাখ্যা করছেন। এক একজনের এক এক ধরনের অনুভূতি। কিন্তু কথা হল, তার এই হ্যাট ও কেডস্ পরে আয়োজন করে মাছ ধরার দৃশ্য যখন অনলাইনে ভেসে বেড়াচ্ছে, ঠিক তখনই সেই প্রধানমন্ত্রীর নির্দেশে বন্ধ করে দেওয়া রাষ্ট্রায়ত্ত পাটকল শ্রমিকরা কোন ধরনের পাওনা ছাড়াই ঘর ভেঙ্গে খোলা আকাশের নিচে বসবাস করতে বাধ্য হচ্ছে। (প্রশাসন নির্দেশ দিয়েছে, কলোনি থেকে শ্রমিকরা যদি তাদের ঘর ভেঙ্গে নিয়ে না যায়, তাহলে সে তার পাওনা পাবে না) তারা (শ্রমিকরা) বলছে, এত বড় নিষ্ঠুরতা তারা তাদের জীবদ্যসায় দেখেনি। রাত যত বেড়েছে, প্রধানমন্ত্রীর মাছ ধরার ছবি ততই ভাইরাল হয়েছে। কিন্তু ভাইরাল হয়নি সেই প্রধানমন্ত্রীর নির্দেশে ৫ মাস ধরে বেকার থাকা শ্রমিকদের রাতে খোলা আকাশের নিচে অর্ধভুক্ত অবস্থায় রাত যাপনের ছবি !!
জীবন হোকনা যতোই লোহা- লক্কড়ময় ভুলে যেওনা আসবেই নতুন সূর্যোদয় ...'
ধন্যযোগ দোস্ত, তোর মত করে যদি ১০% পুরুষও বুঝতে পারতো তাহলে সমাজের চেহারা অনেক সুন্দর হতো। ভালো থাকিস। ভালোবাসা জানিস।
'কোনো পুরুষ মানুষ তার কফিন ছোঁবে না!' ঠিক এই সময়-কাঁপানো চিৎকার দিয়েছিলেন কাবুলের শত শত নারী। আফগানিস্তানের হাজার বছরের ঐতিহ্য ভেঙে নারীরাই কফিন কাঁধে তুলে নিয়েছিলেন। কালো কম্বলে মোড়ানো লাশ ধীরে ধীরে হাজির হচ্ছিল গোরস্তানে.... ২০১৫ মার্চের শেষ। ফারকুন্দা নামের মেয়েটিকে কাবুলের রাজপোথ আগুনে পুড়িয়ে হত্যা করে উন্মত্ত জনতা, এই বঙ্গে যাদের পরিচিতি-'তৌহিদী জনতা', ওখানে 'ঈমানদার'। অভিযোগ, ফারকুন্দা কুরআন পুড়িয়েছে! ঘটনা ছিল মেয়েটি নিজের বিশ্বাসকে সবার ওপরে স্থান দিয়েছিল। বলেছিল 'আমার বিশ্বাসের চেয়ে বড় কিজছু নেই'। এই 'ঔদ্ধত্য'র যথাযথ জবাব দিয়েছিল উন্মত্ত তৌহিদী জনতা। গাড়িতে যাওয়ার সময় তাকে ধরে গাড়ি থেকে নামিয়ে জ্বালিয়ে দেওয়া হয়। তারপর ইতিহাস! শত শত আফগান নারী পথে নেমে আসে।তারা এখানেই থামেননি। কবরে নামানোর সময় জোরে জোরে 'আল্লাহু আকবর' ধ্বণি দিয়ে তাকে কবরস্থ করা হয়। ফারকুন্দা আর ফিরে আসবে না, কিন্তু আফগান নারীরা যে অন্তপুরে বসে বসে স্বামী-সন্তানের জন্য রুটি বানিয়ে কাটায় না সেটার প্রমাণ হয়েছে। এই তেজ, এই অহম, এই 'ঔদ্ধত্য'কেই বলে 'ফেমিনিজম'।
চাইছি তোমার বন্ধুতা -- সুমন --------- তোমায় আমি গড়তে চাই না, পড়তে চাই না, কাড়তে চাই না, নাড়তে চাই না, ফুলের মত পাড়তে চাইনা, চাইছি তোমার বন্ধুতা ।। তোমায় আমি বাঁধতে চাই না, রাখতে চাইনা, কাটতে চাই না, ছাড়তে চাই না, স্মৃতির মত ঘাটতে চাই না, চাইছি তোমার বন্ধুতা ।। তোমায় আমি রাখতে চাই না, থাকতে চাই না, ঢাকতে চাই না, চাখতে চাই না; তেলের মত মাখতে চাই না, চাইছি তোমার বন্ধুতা ।। তোমায় আমি রুখতে চাই না, ফুঁকতে চাই না, দুষতে চাই না, বসতে চাই না, জোঁকের মত শুষতে চাই না, চাইছি তোমার বন্ধুতা।। উটকো লোকে, এই সুযোগে, তাল মিলিয়ে বিশ্রী কথা কাটবে জুড়বে, নিজের জ্বালায় নিজেই পুড়বে পুড়ুক তারা, তুমি আমি পুড়ছি না। তোমায় আমি জ্বালতে চাই না, ঢালতে চাই না, চালতে চাই না, পালতে চাই না, কদর্যতায় ঢালতে চাই না, চাইছি তোমার বন্ধুতা ।।
বন্ধুতা - শাহীনূর আক্তার শাহীন ------------- তুমি চাকুরী কর বা ব্যবসা। ছোট বা বড়। টাকা রোজগার কর, বাজার কর, খাও। বড়জোর ফ্যাশন কর। বিয়ে করে দাসী বানাও বা দাস হও, বাচ্চা বানাও, অবশেষে একদিন মরে যাও। ব্যাস- জন্মগত পাওয়া শ্রেষ্ঠ মানব জীবন তোমার, চেতনে- অবচেতনে পরিণত করলে প্রাণি জনমে। অত্যন্ত সফল তুমি তোমারি মত আর সকল প্রাণিকূলের কাছে। এই তুমি চাইছ আমার বন্ধুতা? ভুলে গেলে তবে নিজের কথা- "বন্ধুত্ব হয় সমানে সমানে। নইলে সেখানে করুণা থাকে!" বরং হতে পার তুমি বস্তুগত নিঃস্ব, রিক্ত। কিন্তু বুকে তোমার এক আকাশ তারা। সেই তারার দ্যুতি যেন তোমার চোখ ঠিকরে ঝলমল করে বেরিয়ে আসে। যে আলোর ছোঁয়ায় অন্ধও যেন আলো ফিরে পায়। সমাজ সভ্যতা যেন ফিরে পায় দিক নির্দেশনা। হও যদি তুমি সেই স্বাপ্নিক পুরুষ বা নারী তবে তাকিয়ে দেখ, বাড়িয়ে আছি হাত বন্ধু হতে পার। ( ২ বছর আগে লেখা)
অন্তঃসারশূন্য জীবনবোধ -------------------------------------- কেবল জৈবিক খুন্নিবৃত্তি নিবারণের নাম যদি হয় জীবন/ চারপাশ রসাতলে যাক তবু, আমি ভালো থাকার নাম যদি হয় জীবন/ কাউকে ল্যাং মেরে জায়গা দখল করাই যদি হয় সাফল্যের জীবন/ সবাই ভুল, কেবল আমিই ঠিক- এই ঘৃণার নাম যদি হয় জীবন/ মন সায় দেয়না, তবু গড্ডলিকাপ্রবাহে গা ভাসানোই যদি হয় জীবন/ পৃথিবী নামক স্বর্গকে নরক বানানোর অংশীদার হওয়ার নাম যদি হয় জীবন/ তবে কী লাভ সেই জীবনের দীর্ঘায়ু কামনা করে!!
ভ্যারেণ্ডা ভাজা আজো শেষ হলো না ...কতদিন পর ঝলমলে শুভ সকাল .....
দ্রোহীর বয়স যখন (-২৩) জন্ম পূর্ব ২৩ দিন। কিন্তু কোথায় দ্রোহী!!!। আপা, মনে আছে আপনার?- ঐদিনই আমাকে জোর করে নিয়ে গেলেন আল্ট্রাসাউন্ড করাতে, দ্রোহী ঠিক আছে কিনা বোঝার জন্য। ঠিক থাকবে না মানে! ওর বাবা যে ওর নাম "দ্রোহী" রেখেছিলো।
গায়ে মানে না আপনি মোড়ল!!!! শুধু নিজের অধিকারের প্রশ্নে ১৬ আনার জায়গায় ৩২ আনা বোঝে। অন্যের বেলায় কাঁচকলা। কেনো????
পৃথিবীতে একমাত্র স্বাধীন মানুষ (যে নিজেকে যথার্থ চেনে) ভালো থাকে। যে কোনো সমস্যার মধ্যে এমন কি ফাঁসির মঞ্চেও ভালো থাকে। আমি ভালো আছি। সত্যি কথা বলতে মানুষ আসলে অন্যের সাথে প্রতারণা করতে পারে না, সেটা কেবল নিজেকেই করা যায়। তাই যারা প্রতিনিয়ত নিজের সমস্ত অপ্রাপ্তির দায় অন্যদের দিয়ে স্বস্তি পেতে চায় তারা আদতে স্বস্তি পায় না। বরং দিনশেষে তাদের ভালো থাকা অসম্ভব হয়ে পড়ে। এটা কোনো তত্ব কথা নয়, প্রকৃতির নিয়ম।
প্রগতির পিঠে যে উল্টো সওয়ারের কথা জীবনানন্দ দাশ বলেছিলেন, সেই সওয়ারের হাতে আজ অসংখ্য চাবুক। আরো দ্রুত পৃথিবীকে পিছিয়ে নিয়ে যাচ্ছে।
পুলিশ: ওই মোল্লা তুই পোলা ধর্ষণ করলি কেন? মোল্লা : আমি ধর্ষণ করি নাই কর্তা!
বর্তমান রাষ্ট্রের আইন, শাসন এবং বিচার- সবই একজনের হাতে। তাই অপরাধ করতে কোনো সমস্যা নাই। কি, বোঝা যায় এই ছবি দিয়ে। কিছু কি ভুল কইলাম মিয়ারা?
দুঃখিত, আমি সুবিধাবাদী নারীবাদী নই। অন্ধ- অবুঝ পুরুষতান্ত্রিকও নই। ---------------------------------------------------------------------------- "ধর্ষণের বিচার মৃত্যুদণ্ড" আইনটি কোন সরকার প্রণয়ন করলো? খুব নারী বান্ধব সরকার- তাই না? মুক্তিযুদ্ধের পক্ষের সরকার- তাই না? যে সরকারের প্রধানমন্ত্রী স্বয়ং নারী এবং জাতির জনক বঙ্গবন্ধু কন্যা- তাই না? দেশের সবই তো নারীর দখলে - কি বলেন? ( আইন বিভাগ, বিচার বিভাগ, শাসন বিভাগ- সব যখন একাকার তখন আবার বিচার!!!!) আমি এই ধর্ষণবিরোধী আন্দোলনে দেখেছি চারপাশে ভদ্রবেশি অনেক প্রগতিশীল পুরুষকে- যারা এই আন্দোলনে ভীত হয়ে পাল্টা "পুরুষের অধিকার" নিয়ে আওয়াজ তুলতে শুরু করেছেন। তারা মনে করে- নারীর কথা বিশেষভাবে যখন আমরা বলি তখন আমরা পক্ষপাত দোষে দুষ্ট হয়ে যাই। আমরা পুরুষ বিদ্বেষী হয়ে যাই। আমরা মানবাধিকার লঙ্ঘন করে ফেলি। ভাইরে, আপনার দাঁতে যখন ইনফেকশন হয়, তখন কি পেটের বা পায়ের ডাক্তার দেখাতে যান? এজন্য জানতে চাই যে- আপনারা তো বিশাল সাম্যবাদী মানুষ! হোক শরীরের একটা অংগে সমস্যা, আপনারা সব অঙ্গেরই সমান চিকিৎসা করাবেন। সে ভালো কথা- আপনাদের শরীর, আপনারা পারলে করান যেমন খুশি চিকিৎসা। কিন্তু দয়া করে এমনভাবে নিজেদের হীনমন্যতা প্রকাশ করার আগে আরেকটু গভীরভাবে ভেবে নেবেন। রবীন্দ্রনাথ ঠাকুর তাঁর "স্ত্রীর পত্র" গল্পে সেদিনও ঠিক আপনাদের মতো হীনমন্য মানুষদের কথা তুলে ধরে তার জবাব দিয়েছিলেন। মনে করে দেখুন- কালো হওয়ার কারণে যখন মেয়েটিকে এক পাগলের সাথে বিয়ে দেয়া হয়, মেয়েটি স্বামীর আচরণে ভয়ে পালিয়ে যায়, সমাজ তাকে বাধ্য করে পাগলের ঘরে ফিরে যেতে। সে চেষ্টা করে সেখানে থাকার, না পেরে আবারো একদিন পালিয়ে যায়, কিন্তু আবারো তাকে বাধ্য করা হয় পাগলের ঘরে ফিরতে। একদিন শোনা যায়- মেয়েটি গায়ে আগুন ধরিয়ে আত্মহত্যা করেছে। পত্রিকায় সংবাদ পড়ে ঠিক আপনাদের ছাঁচে গড়া মনস্তত্ত্বের মানুষেরা সেদিন বলেছিলো- "মেয়েদের শাড়িতে আগুন দিয়ে আত্মহত্যা করা একটা ফ্যাশন হয়ে দাঁড়িয়েছে"। রবীন্দ্রনাথ ঠাকুর নিজে তার উত্তর দিয়েছেন - ফ্যাশন যদি হয়, সে তো নারী- পুরুষ উভয়েই করে থাকে। এবেলায় তবে পুরুষের ধুতি/ লুঙ্গির ওপর দিয়ে কেনো সেটা হয় না? আমিও জানতে চাই আপনাদের কাছে- (শুধুমাত্র পুরুষ হয়ে জন্মানোর কারণে কোন পুরুষ পরিবার, সমাজ, রাষ্ট্রে ধিকৃত হয়েছে বলে) গায়ে আগুন দিয়ে পুরুষ কেনো মরেনা? পুরুষ কেনো সিলিং ফ্যানে ঝোলে না? বলতে পারেন? পুরুষ কেনো হারপিক খায় না? পুরুষ কেনো গলায় কলসি দিয়ে নদীতে ঝাঁপ দেয় না? ( আমি আবারো বলছি- পুঁজিবাদী শ্রম শোষণে নিঃস্ব - রিক্ত হয়ে যে পুরুষ আত্মহত্যা করে সেটা যে এখানে প্রযোজ্য নয় - এটুকু নিশ্চই আপনাদের পুরুষতান্ত্রিক ঘিলুও বুঝতে পারে)। আর একটা বিষয় আছে যেটা নিয়ে আপনারা পুরুষতান্ত্রিক দৃষ্টিভঙ্গির সাধু পুরুষেরা প্রায়শই সমাজকে বিভ্রান্ত করেন। নারীর সাথে নারীর সংকট। একথা বলতে গেলে প্রথমেই আসে- বউ শাশুড়ী সংকট। হ্যাঁ, ভাইজান আপনাদেরকেই বলছি- এই কৃত্রিম সংকট তৈরি করেছেন আপনারা, আপনাদের পুরুষতান্ত্রিক দৃষ্টিভঙ্গির সমাজ এবং শিক্ষা দিয়ে নারীদের জন্ম থেকে দীক্ষা দেন। যেনো সে নিজের পায়ে দাঁড়ানোর স্বপ্ন দেখতে না শেখে বরং রূপ নিয়ে ভাবতে শেখে। ফলে অসহায় দুই নারীকে প্রতিদ্বন্দ্বী করে দাঁড় করান। নইলে যে নারী মেয়ের মা হয়ে সমব্যথী হয় সেই নারীই শাশুড়ী হয়ে অত্যাচারী হয়। কিভাবে হয়? সেটা এখনো না বুঝলে কোনো সমাজতত্ত্বিক বা মনস্তাত্ত্বিক এর কাছে যান। বুঝিয়ে দেবে। সাধু পুরুষ (মায়ের ছেলে এবং বউয়ের স্বামী) দের কেন্দ্র করেই ঘুরতে থাকে এই সংকট অথচ এই সাধু পুরুষেরা সংটটির সমাধান চান না, সংকট থেকে পালিয়ে বেড়ান এবং আরো চরম পর্যায়ে নিতে থাকেন। এটাই মনস্তাত্ত্বিকদের বিশ্লেষণের সারসংক্ষেপ। ঠিক এভাবেই নারীর সাথে নারীর বাকি সংকটগুলোও আসলে সমাজ সৃষ্ট পুরুষ সৃষ্ট। উঠলো যখন কথা তখন বলেই ফেলি- পতিতালয়ে মেয়েদের দিয়ে দেহব্যবসা করার মাথায় বসে থাকতে দেখেন কোনো সর্দারকে নয়, এক সর্দারনীকে। তাই না? আপনাদের চোখ আছে কিন্তু আলো নাই- তাই দেখেন না, ঐ সর্দারনীকেও একদিন জবরদস্তি তুলে আনা হয়েছিলো আপনাদের দেহরঞ্জনের জন্য। সেদিন শতবার পালানোর চেষ্টা করে ব্যর্থ হয়ে ধীরে ধীরে সয়ে গিয়ে আজ অন্য নারীদের সওয়ানোর দায়িত্ব পেয়েছে সে আপনাদের দ্বারা এবং আপনাদের জন্য। এসব ক্ষেত্রে আবার যারা পোশাকের কথা বলেন- আপনারা আসলেই জানোয়ারের অধীন। আপনাদের এই যুক্তির জন্য - মানুষ তো দূর, চারপাশের পরিচিত কোনো জানোয়ারের সাথেও আপনাদের তুলনা করতে রুচিতে বাধে। এই আপনারই প্রতিবছর টানা একমাস সিয়াম সাধনা করেন, অনেকেই সাপ্তাহিক সংযম মানে রোজা পালন করেন। আর নিজেদের দাবি করেন "আশরাফুল মাখলুকাত"। শব্দ দুটির মানে কি সো কল্ড ভাইয়েরা? নারীকে একেবারে প্যাকেটে মুড়ে দিয়েছেন! কিন্তু অদ্ভুতভাবে খেয়াল করছি- প্যাকেটগুলোই যেনো বেশি ছিন্নভিন্ন করে মজা পাচ্ছেন। যারা প্যাকেট হয়নি আজো তাদের দেখে মনে যাই আসুক কিছু করতে দ্বিতীয়বার ভাবেন আপনারা - এটাও মনস্তাত্ত্বিকেরা মনে করেন। আর আমি তো খেয়াল করেছি- যে মেয়ে ফ্যাশন না করে সিরিয়াসলি ওড়না পরেছে পিন করে তার বুকে আপনার নজর, যে মেয়েটি ওড়না পরেনি তার বুকে আপনার নজর কিন্তু যে বোরখা পরেছে তারও বুকেই আপনাদের নজর। (যদিও নারীসহ প্রাণী জগতে স্তন আসলে শিশুর প্রাথমিক খাদ্যের যোগানোর প্রয়োজনে সৃষ্ট। আপনারা তো নারীর পুরো শরীরটাকেই যৌনাঙ্গ দেখেন, স্তন তো কোন ছাড়!) এমন কি- যে শিশুটির নয় মাস, তিন বছর, দশ বছর - সবার শরীরই আপনাদের চোখে শুধুই যৌনাঙ্গ। স্বীকার করতেই হবে আপনারা আসলেই আশরাফুল মাখলুকাত! আপনাদের পুরোটা মগজ জুড়েই কেবল লিঙ্গ! নইলে নয় মাস, তিন বছর..... !!!! থু ধিক্কার আপনাদেরকে। এবার আসেন লং মার্চে যাই (লং মার্চ কিন্তু শেষ), মানে আলোচনায় যাই- সরকার জানে, আইন করলে ক্ষমতাশীনদের কোনো সমস্যা নাই। এই আইন তারা পকেটে নিয়ে চলে। কোনো আইনের বিচার না করলেই তো হলো! তার সোনার ছেলেরা এতে ভয় পায়না। কারণ তাদের ক্ষমতা আছে। কিন্তু ভয় পান আপনারা যারা শরীরে নয় মনেও পুরুষ ( মানুষ হওয়ার প্রশ্নই ওঠে না)। ঠিক ঐ ক্ষমতাসীন সোনার ছেলেদের মতো, পার্থক্য শুধু এই যে- আপনারা ক্ষমতার ছায়াতলে নাই। তাই আপনাদের "পুরুষদের অধীকার নিয়ে" - ন্যাকা কান্না। হ্যা, শুনতে বেশ গালভরাই শোনায় পুরুষের অধীকারের (সব অধিকারেরই) কথা। তাই সেখানে কিছু নারীও এসে ন্যাকা কান্নায় যোগ দেয়, দেখেছি। কিন্তু এটা বুঝতে চান না যে- বিচ্ছিন্ন/ বিশেষ ঘটনার বিচ্ছিন্ন/ বিশেষ সমাধান দরকার। সাধারণ সার্বিক সমস্যার সাধারণ সমাধান প্রয়োজন। এবার আসেন ধর্ষণ বিরোধী লং মার্চের হামলা প্রসঙ্গে। সরকারি দলের সোনার ছেলেরাই যে সারাদেশে ধর্ষণের সিংহভাগ ঘটায় তার প্রমাণ এই হামলা (সরকারি পোশাক, সাথে ছাত্র- যুবলীগ)। এদের আমরা আগেও বিভিন্ন সময় এভাবে দেখেছি। কারণ এই আন্দলনগুলো প্রতিহত করা তাদের অলিখিত ফরজে আইন। এটা নিশ্চই অন্ধ- বোবা- বোধির শিশুটিও বুঝতে পারে। ১/ দৈনন্দিন ব্যবহৃত জিনিসপত্র, খাদ্যদ্রব্যে মূল্যের উদ্ধগতি। ২/ বিভিন্ন অজুহাতে কল- কারখানা বন্ধ করা, শ্রমিক ছাটাই করা, মজুরি না দিয়ে মাসের পর মাস শ্রমিককে খাটানো। ৩/ নারী সম্পর্কে পুরুষ ( অনেক নারীরও) এই বস্তাপচা পুঁজিবাদী+ পুরুষতান্ত্রিক দৃষ্টিভঙ্গি। এর সমস্ত কিছু এক সূত্রে গাঁথা। এটা বোঝার সময় এখনো যে যুবক (নারী+ পুরুষ) দের হয়নি তারা আসলে ইতিমধ্যে বার্ধক্যে চলে গেছে, মনোরোগ বিশেষজ্ঞদের কাছে গেলে দেখা যাবে- এদের অনেকে ক্লিনিক্যালি ডেড। দুঃখিত, আমি সুবিধাবাদী নারীবাদী নই, অবুঝ পুরুষতান্ত্রিকও নই। আমি প্রকৃতির সৃষ্টি গর্বিত নারী এবং সমাজের একজন গর্বিত মানুষ। আপনি এবং আপনারা ধর্মের নামে, নিজেদের তৈরি সমাজের নামে যে কৃত্রিম বৈষম্য তৈরি করে দিয়েছেন আমার যে প্রকৃতি সৃষ্ট পুরুষ বন্ধু/ ভাইটির ( আদতে মননে যে মানুষ, আমাকে তারই মত দায়িত্বশীল এবং তারই মতো অধিকার প্রাপ্ত বলে যুক্তি বুদ্ধি দিয়ে বোঝে) সাথে- আমরা উভয়ে মিলে আপনাদের থু থু দিই, থু থু দিই আপনাদের এই দৃষ্টিভঙ্গিকে।
অনেক অভিভাবক মনে করেন- বাচ্চারা অনেক মিথ্যা বলে। আসলে ওটা তাদের এক ধরনের ঐ বয়সের পারফর্মেন্স। শিশুর প্রথম দাঁত ওঠার সময় যেমন শুধু কামড়াতে চায়, ঠিক তেমন। অভিভাবক হিসেবে আপনার দায়িত্ব সন্তানের সব কথা সবসময় সবচেয়ে বিশ্বস্ত বন্ধুর মতো শোনা। যদিও আপনি শুনলেই বুঝবেন- কোনটা সত্য, কোনটা মিথ্যা আর কোনটা অর্ধ- সত্য। কিন্তু এই বিশ্বাসী বন্ধুর মতো ধৈর্য ধরে গল্প শুনলে কি হবে বলি। ১/ বর্তমানে বাংলাদেশের অনেক ঘরেই শিশুরা এবিউজিং এর স্বীকার হচ্ছে (ছেলে শিশু এবং মেয়ে শিশু উভয়েই )। আপনার শিশু আগে থেকেই যদি আপনার ওপর আস্থা রাখতে না পারে তবে কিন্তু সে আপনাকে তার এই প্রচন্ড যন্ত্রণা, রক্তক্ষরণের কথা বলবে না। ২/ গল্প শোনার পরে আপনার কাজ হবে সাথে সাথে শিশুকে আশ্বস্ত করা যে- যে মানুষটি তার সাথে এমন করেছে সে ছাড়া পৃথিবীর সবাই ভালো মানুষ। মানুষের ওপর থেকে যেনো আপনার জন্য শিশুর বিশ্বাস না উঠে যায়। কারণ তাকে আগামী অনেকটা পথ পাড়ি দিতে হবে এই মানুষদের মাঝেই। যেটা মানুষকে বিশ্বাস না করে করা সম্ভব নয়। ৩/ হ্যা, আপনি অবশ্যই বিকৃত মস্তিষ্কের এই একান্ত কাছের আত্মীয়টিকে আইনের হাতে তুলে দিবেন, সেটা না পারলে অন্ততঃ বয়কট করেন, নিদেনপক্ষে শিশুর সামনে ঐ বিকৃত মানুষটির প্রতি ঘৃণা প্রকাশ করুন। ৪/ একইরকম অন্য কোন আত্মীয় - স্বজনকে সন্দেহ করলে শিশুর মনে অবিশ্বাস না ঢুকিয়ে নিজের মতো করে নজরে রাখুন। ৫/ এ ধরনের বিষয় নিয়ে যে সাইকোলজিস্টরা কাজ করে তার কাছে শিশুকে নিয়ে যান। ৬/ খেয়াল করুন- আপনি যদি শিশুর আস্থা তৈরির জায়গায় আলগা পারিবারিক সামাজিক সম্মানের কথা ভেবে গোটা মানব জাতি বা পুরুষ জাতির প্রতি আরো বড় অনাস্থা / অবিশ্বাস বাড়িয়ে দেন তবে আপনিও না বুঝে ঐ ক্রিমিনালদের দলেই যোগ দিলেন। তাই আপনি আপনার শিশুর সত্যিকার বন্ধু হয়ে উঠুন।
র্ষণের সর্বোচ্চ শাস্তি মৃত্যু দন্ড করাতে সোনার বাংলার রাষ্ট্রপতিদের কাজ বাড়ল ,বিভিন্ন লীগের ধর্ষকদের ক্ষমা তো তাকেই করতে হবে।
একটা সরল অংক করে দেন তো বন্ধুরা- ---------------- ঠিক এই অবস্থা থেকে উভয়ে সমান অধিকার প্রাপ্ত হলে কতদিন পরে তারা প্রকৃতপক্ষে সমান হবে?
একটা যথার্থ উপসংহার চাই। গল্প শেষে কি বুঝলেন, নিজের অভিজ্ঞতা দিয়ে সেই উপসংহারটাই বলে যাবেন। --------------------------------------------- রবিবার অফিস টাইম। তিনজন লাঞ্চটাইমে আলাপ করছে - কলিগ ১# শুক্রবার কেমন কাটালেন মারুফ সাহেব? কলিগ ২# ভালোই। কলিগ ১# ডেটিং ছিলো বুঝি? কলিগ ২# ( একগাল সলজ্জ হাসি নিয়ে) তা ছিলো। সারাদিন ঘুরলাম, রেস্টুরেন্টে খেলাম। ওকে খুব খুশি লাগছিলো। কলিগ ১# হুম, সে তো আপনার চেহারা দেখেই বোঝা যাচ্ছে। কলিগ ৩# করেন করেন, আপনাদের মতো বড়লোকদের জন্যইতো প্রেম। কলিগ ১# সুজন ভাই, আপনি একথা কেনো বলছেন? কলিগ ৩# বুঝবেন না এখন। ওয়ালেট যখন চিকন হয়ে যেতে থাকবে কোনো কারনে- রেস্টুরেন্টে খাওয়াতে পারবেন না, শপিং করে দিতে পারবেন না তখন বুঝবেন এই গরীবের কথা। ( একথা শুনে মারুফ সাহেবের মুখ এতটুকু হয়ে গেছে) কলিগ ১# আপনার অভিজ্ঞতা বুঝি খুবই তিক্ত? কলিগ ৩# পাক্কা ৩ বছর প্রেম করার পরেও ছেড়ে গেলো। কেনো? না, আমার টাকা ছিলো না। ততদিন মা, বাবা, বড় বোন, বন্ধু - বিভিন্নজন থেকে টাকা নিয়ে খাইয়েছি, গিফট দিয়েছি। যখন আর পারছিলাম না কেটে পড়লো! মেয়েরা আসলে প্রেম করে টাকার সাথে। বিঃ দ্রঃ এই আলোচনাস্থল আসলে খেলার মাঠ, কলেজ মাঠ- যে কোনো বন্ধুদের আড্ডায় হয়ে থাকে।
"বাংলাদেশে মেয়েরাই মেয়েদের শত্রু"- এমনটা যারা মনে করেন বা করেননা প্রত্যেকেই পক্ষের যুক্তি কমেন্টে জানিয়ে জান।
আপনার জীবনের সবচেয়ে মূল্যবান স্বপ্নকে চোখের জলে ভাসিয়ে যাদের জন্য আপনার জীবনের সোনালী সময়, শ্রম আর মেধা খরচ করে যেদিন আপনি ক্লান্ত হবেন- সেদিন তারাই আঙ্গুল তুলে বলবে- "ও আবার কি করেছে?", "ওকে দিয়ে কিচ্ছু হবে না"। কৃতজ্ঞতা সেই তাদের প্রতি। তবুও ভালো থাকুন সেই তারা।
যদি বলি- ধর্ষকের কোনো শাস্তি চাই না, ক্রসফায়ার বা ফাঁসি তো নয়ই। চাই কেবল "এক ধারার বিজ্ঞানমুখী একটা শিক্ষাব্যবস্থা"। আপনার কি মত বন্ধু ?
বই মেলায় দেখা হবে আজকে... কিন্তু কার সাথে? আমি আসছি, চলে আসুন আপনারাও ...
শাহবাগের প্রোগ্রাম শেষে বাসায় ফিরছি বাসে করে৷ ভিক্টর ক্ল্যাসিকে। কন্ডাক্টর ভাড়া নিতে আমার কাছে আসলো৷ আমি ভাড়া বের করলাম৷ হঠাৎ উনি বললেন"আপনি আজ শাহবাগে ধর্ষনের বিরুদ্ধে স্লোগান দিচ্ছিলেন না?" আমি বললাম জ্বী আমিই ছিলাম৷ তারপর তিনি বললেন। আমি আপনাকে আজ টিভিতে দেখেছি। আমি আপনার ভাড়া নিব না৷ আমি রীতিমতো থতমত খেয়ে জিজ্ঞেস করলাম- কেন? তিনি বললেন- "আপনারা রোদে পুড়ে ধর্ষণের বিরুদ্ধে আন্দোলন করে যাচ্ছেন৷ এটাতো আমাদের সকলের করা উচিত৷ আমাদের সবার এই দাবিতে সংহতি জানিয়ে রাস্তায় নামা উচিত৷ কিন্তু আমার মতো অনেকেরতো ইচ্ছে থাকলেও সম্ভব হয় না৷ আমাদের পরিবার চলে প্রতিদিনের রোজগারে৷ কিন্তু আমি চাই এই ধর্ষকদের বিচার হোক। আপনারা আমার হয়ে আমাদের হয়ে রাস্তায় দাড়িয়েছেন৷ তাই আমি আপনার ভাড়া নিতে পারবো না৷ মনে করেন এটাই আমার সংহতি।" আমি আর কিছু বলতে পারলাম না৷ তাকে জোর করে ভাড়া দেওয়ার শক্তিটাও যেন হারিয়ে ফেললাম৷ নামার সময় তিনি আমাকে এক ধরণের প্রটোকল দিয়েই নামিয়েছেন বাস থেকে৷ এই লোকগুলোই আমাদের শক্তি। স্যালুট ভাই৷
গ্রিসে সে বছর ১২৬ জন নারী ধর্ষণের শিকার হয়েছিলেন। আমি একটি ফিল্ম ফেস্টিভ্যালে যোগ দিতে এথেন্স হয়ে ছোট্ট শহর পিরগসে পৌঁছালে প্রায় দিন দশেক যিনি প্রায় সার্বক্ষণিকভাবে আমাদের সঙ্গ দিয়েছিলেন তিনি ২৮-৩০ বছর বয়সের তরুণী লিটো থিওদসিও। একদিন বেশ রাত হয়ে যাওয়ায় পার্টি শেষ না করেই লিটোসহ আমি এবং চীনের প্রাামাণ্যচিত্র নির্মাতা তিয়ানলিন স্যু পায়ে হেঁটে হোটেলে ফিরছিলাম। নির্জন রাস্তায় আমার সাথে শুধু দুজন তরুণী, একটু ভয় যে পাইনি তা নয়। লিটোকে জিজ্ঞেস করলাম, ‘তোমরা যে রাত বিরাতে একাকী চলাফেরা করো, তোমাদের কোনো সমস্যা হয় না?’ ‘কী ধরনের সমস্যা?’ লিটো ব্যাপারটা বুঝতেই পারে না। বললাম, ‘পুরুষ সঙ্গী বিহীন রাস্তায় রাতে যে কোনো ধরনের বিপদ হতে পারে। যেমন ধরো...’ আমাকে কথা শেষ করতে না দিয়ে লিটো বললো, ‘তুমি যা বলতে চাও, বুঝতে পেরেছি, রেপ বা সেক্সুয়াল হ্যারাসমেন্ট যে হয় না তা নয়, তবে তার সংখ্যা খুবই কম। পিরগসে এই সংখ্যা প্রায় শূন্য। আর সারাদেশে ২০১৬ সালে ধর্ষণের ঘটনা ঘটেছে ১২৬ টি, যা প্রতি লাখে একজনের সামান্য বেশি।’ চীনে সে বছরের ধর্ষণের সংখ্যা বলতে না পারলেও তিয়ানলিন জানালো, প্রতি দুই লাখে একজনের বেশি নয়। বাংলাদেশে এই সংখ্যা এখন ১০ এর কাছাকাছি। এখন থেকে দশ বছর আগে বাংলাদেশে ধর্ষণের সংখ্যা ছিল তিন দিনে দুইজন। বর্তমানে প্রতিদিন চারজনের কম নয়। এ বছর গত নয় মাসে ধর্ষণের ঘটনা ঘটেছে প্রায় ১২ হাজার। এই সংখ্যা শুধুমাত্র যে সকল কেস পুলিশে রিপোর্ট করা হয় তার ভিত্তিতে করা। এই ক্রমবর্ধমান হার নারীদের পোশাক হিসাবে হিজাব, নিকাব বোরকার বৃদ্ধির সমানুপাতিক। অর্থাৎ স্বাধীনতা উত্তরকালে বাংলাদেশে আবহমান বাংলার নারীদের পোশাক অগ্রাহ্য করে যখন থেকে মরু সংস্কৃতির পোশাক ব্যবহারের সংখ্যা বেড়েছে ঠিক তখন থেকেই একই হারে বৃদ্ধি পেয়েছে ধর্ষণের সংখ্যা। এই পরিসংখ্যান থেকে সহজেই অনুমান করা যায় নারীর পোশাক ধষর্ণের কোনো কারণ নয়। হিজাবের সংখ্যা বাড়লে ধর্ষণের সংখ্যা কমবে না। যে সব মতলববাজ পর্দার নামে নারীকে হিজাব বোরকায় মুড়ে গৃহবন্দী করার ফতোয়া দিচ্ছেন তারা নানাভাবে নারীকে তার প্রাপ্য অধিকার থেকে বঞ্চিত করে, তাকে গৃহকর্ম ও সন্তান ধারণ ও পালনে বাধ্য করে, উন্মত পৃথিবীর সকল কর্মতৎপরতা, জীবন জীবিকা ও বিনোদন থেকে বঞ্চিত করে আষ্টেপৃষ্ঠে বেঁধে ফেলার পুরুষশাসিত সমাজের পুরোনো কৌশল প্রয়োগের চেষ্টা করছেন মাত্র। ধর্মান্ধ কূপমণ্ডুক যারা কোনো দিনও দেশের বাইরে পা রাখেননি, কিংবা বিশ্ব জগতের কোনো খোঁজ খবর রাখেন না, তারা ধর্ষণ সমস্যা সমাধান হিসাবে সহজেই ইসলামি পোশাকের ফর্মূলা হাজির করতে পারেন। তাদের জানা দরকার যে সব দেশ ধর্ষণকে প্রায় শূন্যে কোঠায় নামিয়ে এনেছে সেই সব দেশে হিজাব বোরকার কোনো বালাই নেই। ইওরোপের স্লোভেনিয়া, ক্রোয়েশিয়া, লাটভিয়া, হাঙ্গেরি, স্লোভাকিয়া, চেক প্রজাতন্ত্রের কথা না হয় বাদই দিলাম। বাড়ির কাছে নেপালে বর্তমানে ধর্ষণের হার লাখে একজনেরও কম। এ সব দেশে নারীরা কেমন পোশাক পরে পথে ঘাটে, অফিসে বাজারে, পাহাড়ে বা সমুদ্র সৈকতে ঘুরে বেড়ায় তা সকলেরই জানা। তাহলে পোশাকই দায়ী বলে যারা শোরগোল তুলেছেন এবং একের পর এক ধর্ষণের ঘটনা ঘটিয়ে তা জনারণ্যে ছড়িয়ে দিচ্ছেন, তাদের অবশ্যই একটি উদ্দেশ্য আছে। মন্ত্রী মহোদয়দের মধ্যে একজন বলেই ফেলেছেন, ‘বেগমগঞ্জের ঘটনা একটি ষড়যন্ত্র।’ হতে পারে এটি একটি ষড়যন্ত্র এবং তা হয়ে থাকলে আপনারা এই ষড়যন্ত্রকে সুকৌশলে পরিপুষ্ট করে চলেছেন। বহুদিন ধরেই ওয়াজি হুজুরদের নারী বিদ্বেষী বক্তব্য শুনেও না শোনার ভান করছেন, বাউলদের সঙ্গীত পরিবেশন বাধাগ্রস্ত করেছেন, নারী নীতি বাস্তবায়ন বিঘ্নিত করেছেন, বাল্যবিবাহ রোধে আইন করেও তা আবার ‘বিশেষ পরিস্থিতিতে অনুমোদন দেয়া যাবে বলেছেন, বই পুস্তক থেকে রবীন্দ্রনাথ -শরৎচন্দ্র-জীবনানন্দ বাদ দিয়েছেন এবং সাম্প্রদায়িক শক্তিকে দমন না করে প্রকারান্তরে উৎসাহিত করেছেন। যাদের পরামর্শে এ সব করেছেন তারা এখন তাদের দাবী সম্প্রসারিত করে চলেছে। আমরা একটি ধর্ম নিরপেক্ষ বাংলাদেশের জন্যে যুদ্ধ করে রাষ্ট্র ধর্মের বাংলাদেশ পেয়েছি। এখন খুন, ধর্ষণ, ব্যাংক লুট, অর্থ পাচার, ঘুষ দুর্নীতির মহোৎসব সৃষ্টি করে শরীয়া আইন প্রবর্তনের লক্ষ্যে কাজ চলছে। আমাদের সুবিধাভোগী বুদ্ধিজীবীরা মুখে কুলুপ এঁটে বসে আছেন। মুক্তিযোদ্ধাদের মধ্যে যারা বয়োজেষ্ঠ্য ছিলেন, তাঁদের অধিকাংশই প্রয়াত। তবে আমরা যারা কিশোর বা অতি তরুণ বয়সে অস্ত্র হাতে তুলে নিয়েছিলাম, তাদের অনেকেই এখনও জীবিত! আসুন আর একবার ধর্মান্ধ ধর্ষক লম্পট লুটেরা ঘুষখোর দুর্নীতিবাজদের বিরুদ্ধে ঐক্যবদ্ধ হই, জীবনের শেষ যুদ্ধে অংশ নিয়ে সকল অন্যায় অবিচারের বিরুদ্ধে প্রতিরোধ গড়ে তুলি।
আপনি কি খেয়াল করেছেন- ধর্ষকামী পুরুষেরা কিন্তু কোথাও নিজেদের মানুষ বলে দাবী করেনা। কখনো বলে- তারা মাছির মতো কীট- খাবার খোলা পেলেই বসবে, কখনো বলে জানোয়ারের থেকে অধম কিছু। যাদের বিবেক বলে কিছু নেই। শুধুই একটা শিশ্ন আছে। হায় শ্রেষ্ঠ জীব - সভ্যতার উপহাস!!
কুংফু/ কারাতে/ মার্শাল আর্ট জানেন- এমন কেউ কি আমার বন্ধু তালিকায় আছেন? জানাবেন প্লীজ।
এটাও এক প্রকার ধর্ষণ! ------------------------------------- "যে রাষ্ট্র মানুষের মুখে ভাত, হাতে কাজ দিতে পারে না, শেষ সম্বলটুকু কেড়ে তার লজ্জা লাগে না? ফজলুর রহমানের এই কান্না সঙ্কটকালের অবলম্বন রিকশাটি হারানোর কারণে। সোমবার জিগাতলায় ঢাকা দক্ষিণ সিটি করপোরেশনের ব্যাটারিচালিত রিকশা উচ্ছেদ অভিযানে তার রিকশাটিও তুলে নেওয়া হয়। হাজারীবাগ এলাকার বাসিন্দা ফজলুর জানান, করোনাভাইরাস মহামারীর মধ্যে দোকানের কাজ হারিয়ে ১৫ দিন আগে ৮০ হাজার টাকা ধার-দেনা করে ব্যাটারিচালিত রিকশাটি কিনেছিলেন তিনি।"
একটি দেশ কতটা সভ্য এবং গণতান্ত্রিক তা বোঝার একমাত্র উপায় সে দেশের নারীরা কতটা স্বাধীন। 
৩২ দিনের মধ্যে এলাকার কোন সংগঠন এই খবর জানতে পারেনি? ন্যূনতম কিছু কি তারা করেছে? নইলে কি করে তারা???
ধর্ষকেরা কি লীগ করে? নইলে তাদের শাস্তি হয়না কেনো? ঐ এলাকার প্রশাসনিক দায়িত্বে থাকা কর্তা ব্যক্তিদেরও শাস্তি হওয়া চাই।
মানুষকে এতটাই মগজহীন করেছে এই পুঁজিবাদ যে, যে কোনো বড় রকমের দুর্ঘটনা লোকচক্ষুর অন্তরালে ঘটাতে চাইলে সামাজিক আলোচনায় যে কোনো নারী ইস্যু আনতে পারলেই হয়। এখানে তেমন কিছু চলছেনা, আপনি কি নিশ্চিত? ----------- "প্রসঙ্গ মিন্নি ************ আবার সেই পুরোনো কথা। মিন্নি যদি দোষী হয় তার শাস্তি তো সে পাবেই। পাবেই বলছি কারণ মিন্নি এখন আইনি হেফাজতেই আছেন। কিন্তু একদল অসভ্য বর্বর মিন্নির সাজা ঘোষণা হওয়ার শুরু থেকে যে মিন্নিকে নিয়ে অশ্লীল কথাবার্তায় মেতে আছে,তা কিছুতেই থামছে না। এই ধরণের আলাপে যারা উৎসাহী তারা অবশ্যই এক ধরণের ধর্ষক। এক ধরণের ধর্ষকই বা বলছি কেন,এরা রীতিমত ধর্ষকদের বড়সড় মাস্টার একেকজন। আমাদের নিশ্চয় মনে আছে পুলিশ ফাঁড়িতে নিয়ে মিন্নিকে জিজ্ঞাসাবাদ করা হয়েছিলো। যা শুধু বেআইনিই নয়,একটা বড় ধরণের অপরাধ। এবং শুধু জিজ্ঞাসাবাদই নয়,তখন এই কথা চারিদিকে চাউর হয়েছিলো,মিন্নির উপর অমানবিক নির্যাতন ক'রে দোষ স্বীকার করতে বাধ্য করা হয়েছে। এবং এই অভিযোগের বিরুদ্ধে শক্ত কোনো অবস্থান সংশ্লিষ্ট কতৃপক্ষ নিতে পারেন নি। কাল মিন্নিকে নিয়ে ৭১ টিভির একটা আলোচনায় একজন বক্তার মুখ থেকে জানা গেলো,মিন্নির মামলা চলাকালীন সময়ে সংশ্লিষ্ট আদালতে সাংবাদিক প্রবেশে নানারকম বাধা প্রদান করা হয়েছে। আমি এখানে মিন্নির পক্ষে বলার কোনো চেষ্টা করছি না। ধ'রে নিই মিন্নি অপরাধি। অপরাধের দায় নিয়ে,মৃত্যুদণ্ডের মতো শাস্তি মাথায় নিয়ে যে মেয়েটা মৃত্যুর দোর গোঁড়ায় দাঁড়িয়ে আছে,তার উপর কী কী অন্যায় করা হয়েছে বা এখনো হচ্ছে,তাও খতিয়ে দেখবার অধিকার আমাদের আছে। যারা সমস্ত কাজ বাদ দিয়ে মিন্নির চরিত্র নিয়ে ব্যস্ত হয়ে পড়েছেন,তাদের ব্যাপারে শুধু দুটো কথা বলবো। আমাদের দেশে এক শ্রেণীর মানুষ(!)আছে,তাদের আর কোনো কাজে নেই। সারাদিন ওঁৎ পেতে থাকে নারী বিষয়ক ব্যাপার নিয়ে। নারী বিষয়ক কিছু একটা পেলেই নিজের ভাণ্ডারে যত অশ্লীল অস্ত্র থাকে,তাই নিয়ে তারা কুৎসিত আক্রমনে মেতে ওঠে। এরা যে এক ধরণের ধর্ষক তাতে কোনো সন্দেহই নেই। সারা দেশে নারী ধর্ষণ বা ধর্ষণ ক'রে হত্যা নিয়ে এরা কখোনো একটা কথাও বলে না। সেই অর্থে এই সকল মানুষ(!)নিঃসন্দেহে মানসিক রোগী। মিন্নির বিচারে যা হবার তাতো হবেই। কিন্তু যারা মিন্নিকে নিয়ে বিকৃত বাক্যালাপে মেতে উঠে নিজেদের ধর্ষকামিতা চরিতার্থ করছে তারাও তো পার পেয়ে যেতে পারে না।"
এই যুগেও পারিবারিক বিয়ে! যাউকগা.. আমার আপত্তি নাই... আমি আমার মা- বাবার বাধ্যগত সন্তান... আপনেরা আইসেন কিন্তু। দাওয়াত রইলো ...
"প্রগতির পিঠে উল্টো সওয়ার হাতে চাবুক পেছনে যাওয়ার.. " আজকের অবস্থার সাথে মিলিয়ে নিন। ঢাকা বিশ্ববিদ্যালয় কার্জন হল/১৯৫৫।
পুরুষতান্ত্রিক সভ্যতায় শ্রেষ্ঠ শহীদের নাম, "মা"। ছবিটি দেখে হুমায়ুন আজাদের এই কথাটিই কেবল মনে পড়ে।
"যে পাত্র যত দ্রুত গরম হয় সে পাত্র ততো দ্রুতই ঠান্ডা হয়।" এ কি জীবনের জন্য নয়? শুধু ল্যাবরেটরিতে ঘটে?
আবার সেই দিগন্ত জোড়া সবুজের নরসিংদী। দ্রোহীর বন্ধু মীম আর তার ছোট ভাই। অনেক আদর তাদের জন্য।
আপনার ব্লাড গ্রুপ কি? ************************** আপনার ব্লাড গ্রুপ কি? বি পজিটিভ! না বন্ধুরা, আপাতত আমার কোন ব্লাডের প্রয়োজন নাই। তবে আপনার ব্লাড গ্রুপ পজিটিভ বা নেগেটিভ যাই হোক না কেনো আপনার মাইন্ডকে সবসময় পজিটিভ ভাবনার সাথে যুক্ত রাখার অভ্যাস করুন। যে-কোনো বিষয়ে নেগেটিভ এবং পজিটিভ দুটো দিকই থাকে। আপনার অবচেতন ভাবনায় যদি একটা নেগেটিভ দিক উঁকি মারে তবে আপনি সচেতনভাবে চেষ্টা করুন ঐ বিষয়ে অন্ততঃ দুইটি পজিটিভ দিক খোঁজার। হ্যা বন্ধুরা এই অভ্যাস আপনার শরীর এবং মন দুটোকেই সুস্থ রাখবে। চারপাশের সম্পর্কগুলোকে তুলনামূলক সজীব করবে। তবে হ্যা নেগেটিভ দিক নিয়ে সাবধান হবেন অবশ্যই কিন্তু মস্তিষ্কের মধ্যে সেটাকে লক করবেন না। আমি ব্যাক্তিগত জীবনে এই চর্চাটা সবসময় করি এবং ভালো থাকি। তাই নজরুলের কথাটা আমার খুব ভালো লাগে- "আমি জাহান্নামের আগুনে বসে হাসি পুষ্পের হাসি।" আর হ্যা, সবার ব্লাড গ্রুপটা অবশ্যই জেনে রাখবেন। পারলে প্রতি ৪ মাস অন্তর ব্লাড ডোনেট করবেন। আমার পরিচিত যারা আছেন এখানে নিজ নিজ ব্লাড গ্রুপটা অবশ্যই বলে যান। যাই হোক, আমার মুখে সব সময় যেমন হাসি থাকে তেমনি সব খাবার খুব মজা লাগে। যাদের মুখে খাবার ভালো লাগে না তাদের জন্য কাজ করছি বিভিন্ন রকমের আচার আর নাড়ু নিয়ে। আর... আরো আছে, কিন্তু না আজ আর বলব না। আমি শাহীন শনির আখড়া, ঢাকা থেকে।
অসাধারণ মানে যাহা সাধারণ নয়। "মুন্নী কিচেনের" আচার মানে মুখে লেগে থাকা স্বাদ, গন্ধ। একবার খেলেই বারবার খেতে ইচ্ছে করবে। আমড়া, লেবু, রসুনের আচার। প্রয়োজনে যোগাযোগ করুন #বিক্রেতা_বাজার 
কমিটমেন্ট ************** দ্রোহী কোথায় কি দেখেছে জানিনা, সপ্তাহখানেক হলো আবদার করেছে- একটা হোয়াইট বোর্ড তার চাই। সে বোর্ডে অংক কষবে। আমি বলেছিলাম- আচ্ছা দেবো। সে তো নাছোড়বান্দা - কবে দেবো সেটাও কমিটমেন্ট করিয়ে নিলো। গতকাল বৃহস্পতিবার ছিলো কমিটমেন্ট পূরণের শেষ দিন। আমি ব্যাস্ত ছিলাম আগের ৩/৪ দিন, আর ঠিক করেই রেখেছিলাম বৃহস্পতিবার কিনে দেব বোর্ড, তার আগে ওটা নিয়ে মাথা ঘামাবো না। কিন্তু আমার অসুস্থ লাগছিলো সারাদিন। বের হলাম না। খারাপও লাগছে- মেয়ের কাছে একবার যদি কমিটমেন্ট ভঙ্গ করি তাহলে তো পরবর্তীতে আমার কোন কমিটমেন্ট বিশ্বাস করা তার জন্য কঠিন হয়ে যাবে। সেও কমিটমেন্ট ভঙ্গ করাকে একটা সাধারণ বিষয় হিসেবে বুঝতে শিখবে। তাই ভাবলাম- হোক না তার চাওয়ার বস্তুটা একটা খেলা খেলা, হোকনা সেটা খামখেয়ালি চাওয়া। কিন্তু কমিটমেন্ট শব্দটা তো জীবনের জন্য খুব সিরিয়াস একটা বিষয় এবং সেটা রক্ষা করা আরো সিরিয়াসলি নেয়া দরকার। নাহলে গোটা জীবনে মানুষের আস্থা অর্জন করতে শিখবে না সে আর বহু ভালোকিছু থেকে বঞ্চিতও হবে সে। তাই ঘরের কাগজ, বড় পলিথিন, আর আইকা- ব্যাস। বানিয়ে দিলাম বোর্ড, আর মার্কার তো ছিলোই। মোছার জন্য চেয়ে নিলো এক টুকরো কাপড়। আমরা অনেক মায়েরা সন্তান যা চায় তাই দিয়ে দিই মুখেমুখে। ভাবি এত কি আর মনে থাকবে? পরে অনেক সময়ই সেটা দিই না। হয়তো কখনো কখনো কি চেয়েছে না শুনেও দেব বলে দিই। কিন্তু সন্তানের মনোজগতে সারাজীবনের জন্য খুবই নেতিবাচক একটা ধারণা তৈরি হয়ে যায় নিজের এবং অন্যদের প্রতি। হুম নিজেরাই দেখেন- মেয়ের এই বোর্ড পাওয়ার আনন্দ। আর আমার কমিটমেন্ট রক্ষার আনন্দও কম নয়। বলে হয়তো প্রকাশ করা যাবে না পুরোটা। তবুও চেষ্টা করলাম।
ভাগীরথীর বাড়ীর ঠিক পাশেই নদী। ১ বছর আগের এক বিকেলে (ঈদ পরবর্তী ৩য় দিন) প্রচন্ড বৃষ্টিতে এক হাঁটু কাদা নিয়ে "ভাগীরথী" র ছোট ছেলে গণেশ কাকা অপেক্ষা করছিলেন ঘাটে। ছোট্ট ডিঙ্গি নৌকায় ভারসাম্য রক্ষা করতে আমাদের খুব কষ্ট হচ্ছিল। তারমধ্যে দ্রোহী তো কোনভাবে স্থির থাকতে চায় না। আর আমি এদিক সেদিক এঙ্গেল করে চিত্র ধরতে পারছিলাম না। অবশেষে স্থির হয়েই স্থিরচিত্র ধারণ করে কোনরকম একটা প্রমাণ রাখলাম। আমার কাজই এসব তথ্য প্রমাণ নিয়ে তাই। তারপরও লজ্জা পেলাম ঐ পরিস্থিতিতে কাকার একটা ছবি নিতে। সাথে তার নাতি রাও ছিলো। চলছে ভাগীরথীর স্ক্রিপ্টের ইম্প্রভাইজেশনের কাজ। কবে যে ফিল্ডের কাজ শুরু করব... সেই অপেক্ষায় অধীর আমি।
শুভ অপরাহ্ন ... আজ বিকেলের আকাশটা দেখব বলে জানালা দিয়ে বাইরে তাকাই, আশ্চর্য! জানালাটা আজ আকাশে!
আজ থেকে ১ বছর আগে এই দিনে বীরাঙ্গনা ভাগীরথীর বাড়ি থেকে যখন ফিরছিলাম ... -------------------------------------------------------------------- ঈদের পরে ছুটি শেষ হওয়ার আগেই প্রচন্ড বৃষ্টিকে উপেক্ষা করে খুলনা থেকে যাই পিরোজপুর হয়ে বাগেরহাটের বাগমারা গ্রামে (বাগেরহাট থেকে সরাসরি যাওয়া আরো সহজ হতো যদিও, কিন্তু চিনতাম না সেভাবে)। আমাদের সহযোগিতা করেছিলেন পিরোজপুরের সাংবাদিক খালিদ আবু , যে কিনা বীরাঙ্গনা ভাগীরথীর শহীদ হওয়ার পূর্বমুহূর্তে নৃশংসভাবে অত্যাচারিত হতে দেখা একজন প্রত্যক্ষদর্শী। মেয়েকে নানাভাবে গল্প করে কাদা মাড়ানোর মজা বুঝিয়ে মানসিকভাবে প্রস্তুত করলাম। তার জীবনে এই প্রথম এমন প্যাচপেচে কাদা মাড়ানো। রাতে তাদের সাথে (গণেশ কাকার বাড়িতে) ঘুমালাম, রান্না করে খাওয়ালাম। সকালে মাসী আর বৌদিরা রান্না করলেন। ভাগীরথীর ছোট ছেলে গণেশকে কাকা ডাকি। এত বৃষ্টির মধ্যে এত যত্ন আমি মনে রাখব। দ্রোহী একটা নানার/ ঠাকুরদার বাড়ি পেলো। এ সম্পর্ক প্রায় আরো ১ বছর আগের। 
বাসে পত্রিকা বিক্রি করতে আসছেন এক চাচা। দ্রোহীর আম্মুকে অফার করলে নিতে চাইলো না। হকার চলে যাচ্ছে দেখে দ্রোহী- "আম্মু, আমি পেপার পড়ব"। মা ভাবলো- চকলেট/ আইসক্রিম কতকিছুর আবদার ইতো রাখা হয়। আজ এত ভালো একটা জিনিস চাচ্ছে। মা চাচাকে পিছু ডেকে আবার পত্রিকাটা নিলো। তারপর দ্রোহী খুশি। আর তারও পর .....
লুটপাট হয়ে গেলে যৌথ খামার ব্যক্তিজীবনে বাড়ে শখের বাহার ---- বাবু
"শহীদ মিনার বন্দী রেখে বুদ্ধিজীবী কলাম লেখে... " বলুন তো বন্ধুরা কার গান?
শ্রদ্ধা সকলের প্রতি -------------------------- আজ বাংলাদেশে ১০০ তম চিকিৎসক করোনা আক্রান্ত হয়ে মৃত্যুবরণ করেছেন। এরমধ্যে অনেকেই আমাদের পরম শ্রদ্ধেয় শিক্ষক, দেশবরেণ্য চিকিৎসক, প্রিয় সহকর্মী, সিনিয়র, জুনিয়র চিকিৎসক। এই হারানোর বেদনা পরিবার ও সহকর্মীদের কাছে অসহনীয়, এই ক্ষতি দেশের জন্য অপূরণীয়। শত লাঞ্ছনা, অপমান, অবহেলা, নির্যাতন এর পরেও যাঁরা আমাদের মাঝে নেই, তাঁদের জন্য মনের অন্তঃস্থল থেকে অতল শ্রদ্ধা। আর যাঁরা এখনো গ্রীক পুরাণের টাইটান 'অ্যাটলাস' এর মতো এই মহামারীর সময়ে অসুস্থ পৃথিবীর ভার নিজের কাঁধে উঠিয়ে বহন করছেন, তাঁদের স্যালুট। (গ্রাফিতিটি অষ্ট্রেলিয়ার মেলবোর্নের একটি রাস্তার প্রাচীরে অঙ্কিত।
"৫ম শ্রেণির সমাপনী নিয়ে কি মামলা করার সুযোগ আছে? সারাজীবনের জন্য বন্ধ করা যায় না? " শাহীন দেশের শতকরা ৯০ ভাগ গরীব সন্তানরা কিন্তু মানুষ *************************************************** কোভিড-১৯ আমাদের জীবনের এক মহা বিপর্যয়। এ বিপর্যয় আমাদের ঘিরে ধরেছে চারিদিক দিয়ে। খাদ্য,চিকিৎসা,বাসস্থান,কাজ,শিক্ষা এখন চুড়ান্ত অনিশ্চয়তার মুখে। তবে এই মুহূর্তে সরাসরি আলোচনার দাবী রাখে ছাত্রদের শিক্ষা জীবন নিয়ে। বর্তমানে অনলাইন ক্লাস চলছে। আমার জানা নেই বলবো না,বরং জোরেশোরেই বলবো দেশের অর্ধেক ছাত্র এবং অভিভাবকও এই অনলাইন ক্লাসের নামই জানেন না বা এ সম্পর্কে তাদের কোন ধারণা নেই। তাদের জন্য বিকল্প কী ব্যবস্থা আছে? বা আদৌ আছে কিনা তাও আমাদের জানা নেই। আমি জীবনের একটা বড় সময় সরকারী প্রাইমারী স্কুলে শিক্ষকতা করেছি। সে সব স্কুলে তারাই পড়তো,যাদের নুন আনতে পান্তা ফুরায়। এমন ছাত্রকেও পড়িয়েছি,সকালে যে অভুক্ত অবস্থায় স্কুলে এসেছে। তাদের যদি বলা হয় চলো অনলাইন ক্লাস করি,ওদের জীবনে সেটা হবে একটা মস্তবড় পরিহাস। যদিও মানুষের জীবন নিয়ে পরিহাস করাই এখন সমাজের রীতি। যাইহোক ফেলে আসা-জীবনের কষ্টের বোঝা এখানে হাল্কা করার জন্য এ লেখা নয়। কোভিড-১৯ যখন আমাদের জনজীবন নানাভাবে ধ্বংস ক'রে দিচ্ছে। তখন কোমলমতি ছাত্রদের নিয়ে আমরা নতুন জটিলতা সৃষ্টি না করলেও পারতাম। অনলাইন ক্লাসের বিকল্প গ্রামগঞ্জের ছাত্রছাত্রীরা কী ভাবে পূরণ করতে পারে, অন্তত এতটুকু ভাববার মতো যোগ্যতা আমাদের থাকা উচিৎ ছিলো। সে সামান্য যোগ্যতাটুকুও যে নেই,তা বুঝতে বেশি বুদ্ধি খরচ করার দরকার আমাদের হচ্ছে না। সম্প্রতি বাজারে একটা কথা চাউর হয়েছে। পঞ্চম শ্রেণীর সমাপনি পরীক্ষা নেওয়া হবে। অনিশ্চিত জীবনের-অনিশ্চিত সময়ে এরকম একটা সিদ্ধান্ত চাপিয়ে দেওয়া করোনা ভাইরাস আক্রমণের মতোই ভয়ংকর।
শুভ সকাল বন্ধুরা ... আমি এখন খুলনা থেকে বলছি। না মানে তেমন কিছু বলার নেই। হাদিস পার্কে ঢুকতে পারলাম না, ওখানে নাকি এখন কোভিড-১৯ কে বন্দী করে রাখা হয়েছে। তাই জেলখানাতে গেলাম। সেখানে ঘাটটা খুব ভালো লাগছে। যেন সুন্দরবনের নির্মল হাওয়া পরশ বুলিয়ে গেলো।
সুপ্রভাত-৭২ মোদ্দা কথা, সরকারি ধর্ম ব্যক্তি মানুষকে মুক্তির পথ দেখাতে পারে না। প্রত্যেক মানুষকে নিজের ধর্ম নিজেকেই নিশ্চিত করতে হয়। রাষ্ট্র কিংবা ধর্ম কাউকে জ্ঞান দিতে পারে না। নিজের জ্ঞান নিজেকেই অর্জন করতে হয়। মাকাল ফলের গাছ কি আঙুর ফল দিতে পারে? পারে না। গত ৩হাজার বছরে ৫হাজার যুদ্ধ হয়েছে। কোটি কোটি মানুষকে হত্যা করা হয়েছে। ক্ষমতার রাজনীতি ধর্মকে ব্যবহার করে মানুষকে উদ্বুদ্ধ করেছে যুদ্ধে যেতে। এবং অবশ্যই ক্ষমতার ধর্ম রাজনীতিকে ব্যবহার করে হত্যাযজ্ঞ চালিয়েছে। ক্যাথলিক, প্রোটেস্ট্যান্ট যুদ্ধ চলেছে টানা ৩০ বছর। যদিও বলা হয় ধর্মযুদ্ধ, আসলে তা ক্ষমতার যুদ্ধ। শিয়া-সুন্নী যুদ্ধ কেন হয়? ধর্মের জন্য? শিয়ারা যদি মুসলিম না হয়, সুন্নীরা মুসলিম হয় কোন যুক্তিতে? ক্যাথলিকরা যদি খ্রিস্টান না হয়, প্রোটেস্ট্যান্টরা খ্রিস্টান হয় কোন যুক্তিতে? আসলে গাছটি হলো মাকাল ফলের। সর্বত্র একই দলাদলি- হীনযান, মহাযান। বামাচার, ডানাচার। বামপন্থী, ডানপন্থী। ধর্মের নামে রাজনৈতিক আন্দোলন। অথবা রাজনীতির নামে ধর্মীয় আন্দোলন। ধর্ম ও রাজনীতি কখন যে, কে কার রূপ নিবে ঠিক নেই। পৃথিবীর ইতিহাসে সবচেয়ে বড় অপরাধী কারা? সবচেয়ে বড় নিষ্ঠুরতার কাহিনীগুলো কারা রচনা করেছে? মানবজাতির বিপথপ্রদর্শকরা। রক্তঝরা ইতিহাসের দিকে তাকালে কোনো সন্দেহ থাকে না যে, প্রায় সব পথপ্রদর্শকই ছিল বিপথপ্রদর্শক। সাধারণ মানুষকে সুন্দর আগামীর স্বপ্ন দেখিয়ে তারা যুদ্ধে নামিয়েছে। সৌদি আরবের জাতীয় পতাকায় লেখা রয়েছে- “লা ইলাহা ইল্লাল্লাহু মুহাম্মাদুর রাসুলুল্লাহ” আর নিচে উন্মুক্ত তলোয়ার। কি তাৎপর্য বহন করে এই পতাকা? এই তলোয়ার? এই পতাকাকে যারা ইসলামের পতাকা বলে, তারা শান্তি বলতে কি বুঝে? হত্যা করতে প্রস্তুত তলোয়ার কোন শান্তির বার্তা বহন করে? তবে হ্যাঁ, এই পতাকাটি এখনো সুস্পষ্ট প্রমাণ বহন করছে যে, রাষ্ট্র ও ধর্ম একই। যাহা রাষ্ট্রের পতাকা, তাহাই ধর্মধ্বজীদের পতাকা। এই দুটির যে কোনো একটির বিরুদ্ধে গেলে মৃত্যুদণ্ড অনিবার্য। এটিই কি তলোয়ারের শান্তি? ধর্ম এবং রাষ্ট্র উভয়ের কাছে জনগণ হলো ভেড়ার পাল। গাধার চেয়েও বড় গাধা হলো ভেড়া। ভেড়ার লোম দিয়ে তারা শীত বস্ত্র বয়ন করে- ভেড়া নড়েচড়ে না। ভেড়ার গোস্ত খেয়ে তারা তৃপ্তির ঢেকুর তোলে। তবু ভেড়ার পাল গোদাকেই অনুসরণ করে। এতক্ষণ যে রাষ্ট্র ও ধর্মের কথা আমরা বলছি, তা কেবলই একটা বাহ্য রূপ। উভয়ের অন্তরালে রয়েছে আরেকটি জগৎ- এক রহস্যময় কর্পোরেট জগৎ। সারা বিশ্বের অর্ধেক সম্পদের মালিক মাত্র ৮৭ জন মানুষ। তার মানে, পৃথিবীর ৩৫০ কোটি মানুষের যে পরিমাণ সম্পদ আছে মাত্র ৮৭জন মানুষের কাছে সেই পরিমাণ সম্পদ আছে। এই ৮৭জন মানুষ পর্দার অন্তরালে থেকে সব কলকাঠি নাড়ছে। রাষ্ট্রের কাঠি। ধর্মের কাঠি। তারাই নিজেদের স্বার্থে রাষ্ট্রনায়ক, জাকিরনায়েক, সদগুরু বানায়। সব ধর্ম তাদের- শুধু নামগুলো আলাদা। পৃথিবীর সব ব্যাংক তাদের, শুধু নামগুলো আলাদা। মানবজাতির গোটা স্বাস্থ্য ব্যবস্থা তাদের, শুধু নামগুলো আলাদা। হলিউড, বলিউড সব তাদের হাতে। তারা যা দেখায়- আমরা তা দেখি। তারা যেভাবে চুল কাটতে বলে, আমরা সেভাবে চুল কাটি। আমাদের জামার মাপ, প্যান্টের হিপ- তারাই নির্ধারণ করে দেয়। তাদেরই প্রয়োজনে ভাইরাস আসে- ভাইরাস যায়। তাদেরই প্রয়োজনে যুদ্ধ, জীবাণু যুদ্ধ হয়। তাদেরই প্রয়োজনে রাজা আসে রাজা যায়। তাই প্রভাতে গাই আত্মজাগরণের গান। উঠো, দানবের খাদ্য হওয়ার আগে জাগো বাহে।
সব সময় ভালো থাকা মেয়েটার মনটা বেশ কিছুদিন হলো বিক্ষিপ্ত হয়ে আছে। কিছুতেই কোন কাজে মন দিতে পারছে না সে। মানুষ তো এমনি, ভুলে যা এসব। দ্রুত ফিরে আয় তোর নিজের জগতে। অনেক কাজ পড়ে রয়েছে যে ...
জন্ম যেন না যায় বৃথা ********************** নারী হিসেবে জন্ম নিয়ে আমার কোন আক্ষেপ নেই। বরং বলা যেতে পারে তাতে আমার সুবিধাই হয়েছে। একদিকে দেখার সুযোগ হয়েছে সমাজের অভ্যন্তরে লুকিয়ে থাকা দগদগে ক্ষত। অন্যদিকে সমাজের সব থেকে সাহসী মিছিলের সদস্য হওয়ার সুযোগ আমি পেয়েছি। সমাজের অভ্যন্তরের কুৎসিত চেহারা উন্মোচন আজ আমার উদ্যেশ্য নয়। তাছাড়া আমাদের দেশের সচেতন নাগরিক সকলেই আমাদের সমাজের সামাজিক নোংরামির সঙ্গে পরিচিত। আজ আমি আসবো এই সময়ের আলোচিত নারীবসন নিয়ে। এ আমার জীবনের তাজা অভিজ্ঞতা। যা মোকাবেলা করেই আমাকে প্রতিদিন চলতে হয়েছে। আমি এখানে যা বলবো, তা, আমাকে যারা চেনেন,তারা এসব কাহিনীর সঙ্গে পরিচিত। কিন্তু তারপরেও বলবো। কারণ এই মুহূর্তে তা খুবই প্রাশঙ্গিক। এই যে আমাদের দেশে নারীদের নিয়ে কোন কথা উঠলেই তাকে ভোগসর্বস্ব মানুষ হিসেবে আক্রমণ করা হয়। পুরুষসশাসিত সমাজের নারী দমনের এ এক মোক্ষম হাতিয়ার। মালিক পুরুষ সমাজ,তাদের সুবিধামত সময়ে এ হাতিয়ার ব্যবহার করে অত্যন্ত নির্মম ভাবে। আমি নিজে একটা বড় সময় ধরে এই সংকট মোকাবেলা করেছি। তবে সে অনেক অনেক দিন আগের কথা। অন্তত ৩০ বা ৩৫ বছর তো হবেই। আর তাছাড়া আমি আক্রমনের শিকার ছিলাম ঘোর মৌলবাদী গোষ্ঠীর। সে সময় ছিলো এরশাদ বিরোধী আন্দোলনের উত্তাল সময়। আমার সাহসের দিক ছিলো, আমার নিজের সংকট আমাকে একা মোকাবেলা করতে হয়নি। স্বাধীনতা যুদ্ধের সাহসী মুক্তিযোদ্ধারা তখনো ছিলেন মাথা উঁচু করে। স্মরণ করতেই পারি ঝিনেদা জেলার বামপন্থী অংশ তো বটেই, আওয়ামীলীগেরও অভিজাত নেতৃত্ব মনে করতেন নারী সংকট তাদেরও সংকট। এবং ভোগসর্বস্ব জীবনের বাইরেও নারী পুরুষের আরও একটা সম্পর্ক আছে। সেটা মানবিক মূল্যবোধের সম্পর্ক। কিন্তু দুঃখজনক হলেও সত্য আজ পানি গড়িয়েছে অনেকদূর। নারী লাঞ্ছনাকে কেন্দ্র ক'রে নিয়ে দুঃখজনক আচরন বিচরন নিয়ে আজ কথা বলতে হয়, তা আমাদের বলার কথা ছিলো না। কারণ এক সাগর রক্ত পাড়ি দিয়ে আমরা আজকের দেশ পেয়েছি। সেই অর্থে আমার পোশাক আবৃত থাকবার সুযোগ এবং দরকার কোনদিনই হয়নি। জীবনের দীর্ঘ একটা সময় সশস্ত্র জীবনের কারণে, সেখানে পোশাকেরও নির্দিষ্ট একটা ধরণ ছিলো। কিন্তু কোনভাবেই সে পোশাক নারীসুলভ যে ছিলো না তা সচেতন মানুষ মাত্রই বুঝতে পারার কথা। তখন আমার সহযোদ্ধা বা প্রতিপক্ষ প্রায় সকলেই পুরুষ ছিলেন। কিন্তু আমাকে পুরুষসুলভ আক্রমনের সামনে পড়তে হয়নি। হতে পারে আমার সশস্ত্র পরিবেশ আমাকে সে সুযোগ দিয়েছিলো। কিন্তু ধিরে ধিরে সে আক্রমণের সামনে আমি পড়লাম, আমাকে পড়তে হোলো। সমাজের কানাগলিতে পড়ে থাকা জীবনবিমুখ অথর্ব একটা গোষ্ঠী আমাকে আক্রমনের কদর্য পথে হাঁটার চেষ্টা করেছিলো। তারা বলার চেষ্টা করেছিলো, একজন নারী কেন এমন পুরুষবেষ্টিত থাকবে। কিন্তু কোথা থেকে যেন দলে দলে নেমে এসেছিলো স্বর্গীয় দূত। সমবয়সী বন্ধু-স্বজন, একটু বড় যারা এবং তৎকালীন সময়ের সমাজের মাথা। সকলেই বলা যায় এক ফুঁৎকারে আমার জীবনটাকে সহজ করে দিলো। তারা সকলেই বলে উঠলেন, জলি মানুষনারী। আর নারী তো মানুষই। আমার দিব্যি মনে আছে আমার বন্ধুস্থানীয় শান্তি জোয়ার্দার, জনাব মাসুদ আহমেদ সন্‌জু, জাসদের জেলা সভাপতি জনাব মনোয়ার হোসেন, আওয়ামী লীগের জেলা সভাপতি অ্যাডভোকেট জনাব আইউব হোসেন,সাধারণ সম্পাদক জনাব মতিয়ার রহ্‌মান সহ আরও অগনিত মানুষ সেদিন আমার আপনার মানুষ হয়ে উঠেছিলেন। তখন এরশাদ পতন আসন্ন। ২২ দল একসঙ্গে কাজ করছি। ঝিনেদা জেলার একটা জনসভায় আমাকে সভাপতিত্ব করতে হবে । আজ সত্যিই বলছি, আগের দিন আমি বেশ খানিকটা বিব্রত। কারন যে নেতৃত্বের সামনে আমি সভাপতিত্ব করবো, আমার পক্ষে তা ভাবতে একটু কষ্টই হচ্ছিলো। আগের দিন আমাকে কেউ খুঁজে পাচ্ছে না। আইউব ভাই আমাকে খুঁজে প্রায় ধরেই নিয়ে গেলেন মতিয়ার ভাইয়ের বাসায়। আমি তাদের দুজনকে অনুরোধ করেছিলাম, আইউব ভাই সভাপতিত্ব করুক। কিন্তু না, তারা,দু'জনই বললেন, এই মঞ্চে তোমাকেই দাঁড়াতে হবে। নারীবিরোধী মৌলবাদীদের এ এক মোক্ষম জবাব। শুধু তাই নয়, গুরুত্বপূর্ণ কোন নেতা যেন সেই জনসভায় অনুপস্থিত না থাকে, মতিয়ার ভাই ,আইউব ভাই এবং জনাব মনোয়ার হোসেন সে ব্যাপারে বিশেষ উদ্যোগ নিয়েছিলেন। সক্রিয় রাজনৈতিক কর্মী হওয়ার কারণে, অনেক সমাবেশ বা জনসভায় আমাকে কথা বলতে হোতো। কিন্তু সেদিন ছিলো একটু ভিন্ন অবস্থা। একক দল, পাঁচ দলীয় বাম জোট বা এরশাদ বিরোধী ১৫ দলীয় জোট আর ২২ দল এক ছিলো না। যাইহোক এই যে সেদিন ২২ দলের মঞ্চে গুরুত্বপূর্ণ রাজনৈতিক নেতৃত্ব আমাকে নিয়ে মঞ্চে উঠলেন, আমার সেদিন মনে হয়েছিলো সামনে আমাকে পথ রোধ করে দাঁড়ায় এমন শক্তি নেই। আমার এত কথা বলার উদ্যেশ্য, আজ আমাদের সামনে শুধু বিপদই নয়, বড় অন্ধকার সময় আমাদের নারী সমাজের। মাত্র কিছুদিন আগেও আমাদের দেশের নারী সমাজ এমন বন্ধুহীন ছিলাম না। কিন্তু ক্রমেই আমরা হয়ে পড়ছি একা এবং বিচ্ছিন্ন। নারীসমাজের এটা নিজস্ব বিপদ হলেও মূলত তা আমাদের দেশে মারাত্মক হয়ে দেখা দেবে। যা মানবিক মূল্যবোধে টান দেবে শিকড়সুদ্ধ। আজ যে নারী অপরাধীরও অপরাধের খতিয়ানের আগে পোশাকের খতিয়ান নিয়ে বসার রেওয়াজ চালু হয়েছে এবং নারী লাঞ্ছনা নিয়ে ভদ্রোচিত নিরাবতা পালনের অভ্যাস তৈরি হয়েছে, এ আমাদের অবক্ষয়েরই ধারাবাহিকতা। আমাদের দেশের সুধিসমাজের তো এটা না বুঝবার কথা নয়, আজকের অবক্ষয়ী সমাজ আমাদের নারীদের ভোগসর্বস্ব জীবনের অন্ধকারে ঠেলে দিতে চায়। যে জীবনের বাসিন্দা তারা। আজ যে ধর্ষণের পাশাপাশি পোশাকের দিকেও নজর, এ তারই ছিটেফোঁটা প্রকাশ। আমরা কেন বুঝবোনা, সমাজের সংকট মানে অর্ধেক জনগোষ্ঠীর সংকট। সর্বোপরি তা একটা দেশের সমস্ত সভ্য মানুষের সংকট।
"আমরা সবাই পাপী, আপন পাপের বাটখারা দিয়ে অন্যের পাপ মাপি।" শুভ সকাল বন্ধুরা...
সুপ্রভাত। কয়েকদিন আগে আমার এক বন্ধু বিবাহ করলেন। করোনাকালের ‘জরুরি বিবাহ’, খুবই সংক্ষিপ্ত আয়োজন। বিবাহ আনন্দের ব্যাপার, কিন্তু মোনাজাত করতে গিয়ে আমার কান্না পাচ্ছিলো। ভাবছিলাম মানব অসহায়ত্বের কথা। আমার বন্ধুটি রাষ্ট্র ব্যবস্থার পক্ষে না। এবং বোধ করি ধর্ম ব্যবস্থার পক্ষেও না। কিন্তু সে এখন অসহায়। বিবাহ করতে গিয়ে রাষ্ট্র এবং ধর্ম দুটিরই শরণ নিতে হচ্ছে তাকে। বিবাহের এক অংশ ধর্মের হাতে, অন্য অংশ রাষ্ট্রের হাতে। ধর্মকে রাষ্ট্র থেকে পৃথক করার জন্য এবং রাজনীতিতে ধর্মের ব্যবহার নিষিদ্ধ করার জন্য প্রচুর লেখালেখি করেছি একসময়। এখন বুঝতে পেরেছি ধর্ম ও রাষ্ট্র পৃথক ছিল না কোনো কালেই, ভবিষ্যতেও এই দুটি পৃথক হওয়ার কোনো সম্ভাবনা দেখা যাচ্ছে না। রাষ্ট্র ও ধর্ম এক ছিল প্রাচীনকাল থেকেই। রাষ্ট্র গঠিত হয়েছে ধর্ম দ্বারা। ধর্ম বিস্তার লাভ করেছে রাষ্ট্র দ্বারা। বিষয়টি সকলের কাছেই স্পষ্ট হবে ইসলামের ইতিহাস পাঠে। পৃথিবীতে এখন পর্যন্ত যত ধর্মীয় আন্দোলন হয়েছে তার সঙ্গে রাজনীতি যুক্ত ছিল এবং যত রাজনৈতিক আন্দোলন হয়েছে, তার সঙ্গে ধর্ম যুক্ত ছিল। ইউরোপ আমেরিকায় বাহ্য দৃষ্টিতে রাষ্ট্র ও ধর্ম পৃথক দেখা যায় বটে। কিন্তু পর্দার আড়ালে ধর্ম ও রাষ্ট্র পৃথক তো নয়ই, বরং এক। প্রমাণ: ঐসব দেশে মসজিদ মন্দির গীর্জা নির্মাণ করা যায় না রাষ্ট্রের অনুমোদন ও সহযোগিতা ছাড়া এবং রাষ্ট্রপতিদেরকেও শপথ নিতে হয় ধর্মশাস্ত্রে হাত রেখে। বিচারক হলো ধর্মাবতার। মাই লর্ড- রাষ্ট্রও, ধর্মও। কর্মদাতাও মালিক। ঈশ্বরও মালিক। রাজাও প্রভু। ঈশ্বরও প্রভু। ধর্ম কেউ মানুক বা না মানুক, জীবনের সঙ্গে তা লেপ্টে থাকে। রাষ্ট্র তো বটেই। কারণ, ধর্ম ও রাষ্ট্র উভয়েরই লক্ষ্য, উদ্দেশ্য ও কর্মসূচি এক- মানুষকে শাসন, শোষণ ও নিয়ন্ত্রণ করা। তুমি কোথায় যাও, কি কর, কি চিন্তা কর, কি বল, কি লেখ ইত্যাদি সবদিকে ধর্ম ও রাষ্ট্রের সমান নজরদারি। সমগ্র মহাবিশ্বে যা কিছু আছে সবই স্বাধীন। সবাই স্বাধীন। শুধু মানুষ স্বাধীন না। পাখিরা খাদ্যের সন্ধানে এক দেশ থেকে আরেক দেশে উড়ে যায়, ভিসা লাগে না। যেমন খুশি গান গায়- সমস্যা নেই। কাকের বাসায় কোকিল ডিম পাড়ে, তাতেও সমস্যা নেই। সব সমস্যা শুধু মানুষের বেলায়। কেন? কারণ, মানুষ নিজেই চয়ন করেছে তার পরাধীনতা। মানুষ তার মাথা বেচে দিয়েছে রাষ্ট্রের কাছে। এবং অবশ্যই ধর্মের কাছে। তাই এখন বিবাহ করতে ধর্ম লাগে, তালাক দিতে আদালত পর্যন্ত দৌড়াতে হয়। রাষ্ট্র বলছে: জন্ম হলে জন্মের সনদ নাও। ১৮ হলে ভোটার আইডি নাও। মৃত্যু হলে মৃত্যুর সনদ নাও। ধর্ম বলছে: সব কাজে মোল্লা, পুরোহিত ডাকো। মোল্লা ডাকবে- মোল্লা তৈরী করবে না, তা তো হয় না! তাই অসংখ্য মোল্লা তৈরীর কাজটি দেদারসে করে দিচ্ছে রাষ্ট্র। একদিকে রাষ্ট্র ধর্ম ইসলাম। অন্যদিকে ধর্মনিরপেক্ষতা। না, সাংঘর্ষিকতা নেই কোথাও। কারণ, ধর্মের বিরুদ্ধে কিছু বলা যাবে না, রাষ্ট্রের বিরুদ্ধেও কিছু বলা যাবে না। ধর্মদ্রোহী ও রাষ্ট্রদ্রোহীর শাস্তি ভয়ঙ্কর। আমি মানুষ, কিন্তু মুক্ত চিন্তা করার অধিকার আমার নেই। খাঁচায় বন্দী পাখি মুক্তির আনন্দে গান গায় না। পাখি বুঝতে পারে এটি খাঁচা। কিন্তু মানুষের কি হলো? মানুষ তো খাঁচার ভেতরে থেকেই মুক্তির গান গাইছে। গভীর অন্ধকারে নিমজ্জিত থেকেও যদি কেউ আলোর মধ্যে থাকার দাবি করে, তবে সে কেমন অন্ধকারে আছে, কে জানে? অন্য সকল জীবের মতো মানুষের ভেতরেও রয়েছে স্বাধীনতার স্পৃহা। মানুষ হিসেবে মানুষের দায় একটিই- স্বাধীনতা লাভ করা, যে স্বাধীনতা মানুষের জন্মগত অধিকার। - ড. এমদাদুল ড. হক
"ছোটিমোটি পিঁপড়া বটি লাল দরজা খোল দো" সবাই নিজ নিজ জীবনে এই মন্ত্রের সফল প্রয়োগ করতে পারুক সেই শুভকামনা। শুভ সকাল বন্ধুরা ...
প্রেম করেছেন কিন্তু প্রেমে অন্ধ হননি এমন কেউ আছেন আমার বন্ধু লিস্টে?
সবুরে মেওয়া ফলে, এত কষ্ট করে আতংকিত করেছি৷ সব গুলো মিডিয়া একযোগে কাজে লাগিয়েছি। দালাল সাংবাদিক গুলো পাব্লিকের লক ডাইন মানলো কিনা, পাব্লিক মাক্স পড়লো কিনা, এই দিকে কেমরা নিয়ে লাগিয়ে রেখেছি তার জন্য খরছ আছে না। সারাবছর হাফানির বেরামে মরা মানুষ এখন মরলে হয় করোনা, এই কথা খাওয়াইতে কত কষ্ট করে বেক্কল বুঝানো লাগছে, কত কষ্ট করে ডর শিখাইছি। করোনায় মরন দরকার নেই, সিস্টেমে মারবো। চলবে? এটার সুফল কি শুধু সরকারি লোকেরা পাবে? জীনা প্রাইভেট ওয়ালারাও কিছু কামাই করুক। পাব্লিক সারাজীবন ভয়ের মধ্যে থাকবি, আমরা তোদের পুটকির চামড়া পযন্ত খসিয়ে ইন্দুরের ঔষধ বানাবো।
সরকার ঘোষিত রাষ্ট্রয়াত্ব ২৬ টি পাটকল বন্ধের সিদ্ধান্ত বাতিলের দাবীতে আজ প্রতিটি মিলেই শ্রমিকরা প্রতিবাদ সভা করেছে। তারা আজ ঘোষণা করেছে, " প্রয়োজনে জীবন দেব, তবু মিল বন্ধ হতে দিব না।" এই করোনার মধ্যে দেশের সকল মানুষ যখন আতংকিত- ভীত-সন্ত্রস্ত, তখন সরকারের এই ধরনের সিদ্ধান্ত কেবলমাত্র অন্যায় নয়, রাষ্ট্রয়াত্ব পাটকল শ্রমিকদের প্রতি এক ধরনের প্রতারণাপূর্ণ বিশ্বাস ঘাতকতা। আমরা এ সিদ্ধান্তের তীব্র নিন্দা জানাই। পাটকল শ্রমিকদের মিল বাঁচানোর এ আন্দোলনকে আরো শক্তিশালী করার জন্য " শ্রমিক-ছাত্র-জনতা ঐক্য " ও বাংলাদেশ ছাত্র ফেডারেশনের এর পক্ষ থেকে আজ যশোর জে জে আই জুটমিল ও খুলনা ফুলতলার ইস্টার্ন জুটমিলে মতবিনিময় সভা করা হয়। আমরা মনেকরি, দেশের এ রাষ্ট্রয়াত্ব প্রতিষ্ঠান সমূহকে রক্ষা করার জন্য ভূমিকা পালন করা প্রতিটি নাগরিকের অবশ্য কর্তব্য। আসুন, আমরা আন্দোলনরত পাটকল শ্রমিকদের পাশে দাঁড়ায় ।।
ভালো কি? ---------------- স্ত্রীর কাছে ভালো স্বামী কে? যে স্বামী স্ত্রীর অনুগত। স্বামীর কাছে ভালো স্ত্রী কে? যে স্ত্রী স্বামীর অনুগত। গুরুর কাছে ভালো শিষ্য কে? যে অনুগত ও সেবায় নিয়োজিত। বহু স্ত্রী আছে পৃথিবীতে যে শুধু স্বামীর জন্য ভালো- জগতের জন্য মন্দ। একনায়কতন্ত্র খুব ভালো কিন্তু জনগণের জন্য নয়। রাজতন্ত্রও খুব ভালো কিন্তু প্রজাদের জন্য নয়। ধনতন্ত্রও ভালো ধনীদের জন্য। চুরি করা ভালো চোরের জন্য। তবে কি ভালো আপেক্ষিক? চুরি করা তো অপরাধ। অপরাধও কি আপেক্ষিক ভালো?...... ভালো? কোথায় আছে ভালো? ----------------- ভালো আছে কিতাবে, আর কবরে। সারাজীবন আমরা শুনে আসছি -" চারিদিকে শুধু মন্দ, আর মন্দ। রাজনীতিতে ভালো নেই, অর্থনীতিতে ভালো নেই, সমাজে ভালো নেই"। আচ্ছা মানুষ দিন দিন ভালো হচ্ছে, নাকি মন্দ হচ্ছে? আদিম মানুষ পাথর দিয়ে মারতো, এখন একে-৪৭ দিয়ে মারে। আগে তলোয়ারে লেখা ছিলো 'শান্তি'- এখন ক্লাস্টার বোমায়। সৌদি আরব কত 'শান্তি' দিচ্ছে ইয়েমেনে! মানুষ ধর্মের নাম দিয়েছে 'শান্তি'। আর কল্পিত শান্তির জন্য যুগে যুগে হত্যা করেছে অগণন নিরীহ মানুষ। সব ধর্মই মানুষের ভালো চায়, কিন্তু ব্যস্ত থাকে অন্যের ধর্মকে আঘাত করতে।...... ভালোর কথা উঠলেই লোকে বলে, 'সমাজ ভালো না। এত মন্দ সমাজে ভালো থাকা যায় না।.... সমাজ কি আকাশ থেকে পড়েছে?...... জীবনের লক্ষ্য কি সম্মান অর্জন? ----------------- জগতের কাছ থেকে সম্মান পাওয়ার আশা জীবনে সবচেয়ে বড় হতাশার কারণ। এই আশা জীবনকে বরবাদ করে দেয়। লোকে জীবন প্রত্যাখ্যান করে সম্মানের আশায়, সুখ প্রত্যাখ্যান করে সম্মানের আশায়।..... জগত থেকে সম্মান পাওয়ার আশা দৃষ্টিভঙ্গিকে সংকীর্ণ করে দেয়। আমার 'হৃদয় কি বলে' এর চেয়ে বড় হয়ে দেখা দেয় 'লোকে কি বলবে' প্রশ্নটি। ফলে সৃজনশীলতা হারিয়ে যায়।.. জগত সম্মান করে তাকে যে জয়ী হয়। ফলে সম্মানের আকাঙ্খা থেকে জন্ম নেয় প্রতিযোগিতা।.... সম্মান পাওয়ার লোভ তীব্র হলে মানুষ সত্য- মিথ্যার পার্থক্য করতে ভুলে যায়। যারা তাকে সম্মান দেয় তাদেরকে সত্য, আর যারা তাকে অসম্মান দেয় তাদেরকে মিথ্যা ভাবতে থাকে। আবার একবার সম্মান অর্জন করলেও সর্বদাই সম্মান হারানোর শঙ্কা কাজ করে ফলে মন থেকে আনন্দ হারিয়ে যায়। .... যে ব্যাক্তি নিজে নিজেকে সম্মান করে না, মানুষের কাছ থেকে সম্মান পেলেও সে তৃপ্ত হয় না। যে ব্যাক্তি নিজে নিজেকে সম্মান করে, সে মানুষের কাছ থেকে সম্মান পেলো নাকি পেলো না, তার তোয়াক্কা করে না। যার মনে সম্মান হারানোর শঙ্কা নেই, সম্মান লাভের প্রতিযোগিতা নেই তার মনে আনন্দ বাস করে। বন্ধুরা এমনি অনেক প্রশ্নের উত্তর খুঁজে পাবেন ড. এমদাদুল হকের বই "জিজ্ঞাসা" তে। বইটির মূল্য ৩০০ টাকা। চাইলে যোগাযোগ করতে পারেন।
কামচিন্তা -------------- কাম রিপু নয়। কিন্তু কামচিন্তা রিপু।... চিন্তাজগতের ডাকাত হলো কামচিন্তা। যৌনাঙ্গ বলতে কোন বিশেষ অঙ্গ নেই। কামচিন্তা দ্বারা প্রভাবিত চক্ষু, কর্ণ, নাসিকা, বক্ষ, হস্ত, পদ, জিহ্বা, ঠোঁট, কেশ তথা সর্বাঙ্গই যৌনাঙ্গ। কামচিন্তা চিন্তাজগতে জড়তা উৎপন্ন করে। ফলে সৃজনশীলতা ধ্বংস হয়ে যায়। পক্ষান্তরে প্রেমচিন্তা চিন্তাজগতকে সংকীর্ণতা মুক্ত করে এবং সৃজনশীলতা বৃদ্ধি করে। পর্যায়ক্রমিক কামচিন্তা থেকে কামাসক্তি উৎপন্ন হয়। কামাসক্তি মাদকাসক্তির মতোই। সম্যক চিন্তা ---------------- আনুষ্ঠানিকতা, উপবাস, নির্জনবাস, ধ্যান, প্রার্থনা, উপাসনা, আরাধনা, দান, ত্যাগ, বিসর্জন কোনকিছুই মানুষকে সত্যের সন্ধান দিতে পারে না, যদি চিন্তা সঠিক না হয়। জীবনের ভুলগুলো শুদ্ধ করার একমাত্র পথ চিন্তা শুদ্ধ করা। মগজ ধোলাই -------------------- মানুষ নিজের হস্ত-পদ- গাত্র নিজেই ধৌত করে, কিন্তু কদাপি নিজের মগজ নিজে ধৌত করে না। অনেকেই দিনে ৫ বার হস্ত-পদ প্রক্ষালন করে কিন্তু সারাজীবনে একবারও মগজ প্রক্ষালন করে না। মানুষের মগজ প্রক্ষালনের কাজটি করে ক্ষমতার রাজনীতি, কর্পোরেট অর্থনীতি ও সাম্প্রদায়িক ধর্মনীতি। মগজ ধোলাইয়ের গোপন সূত্রটি ফাঁস করে গেছেন হিটলারের প্রজ্ঞাপন মন্ত্রী জোসেফ গোয়েবল, "যদি বিরাট আকারের একটি মিথ্যা বারবার বল, তাহলে ওটিই সত্যে পরিণত হয়"। যুগ যুগ ধরে এই সূত্র ব্যবহার করছে রাজনীতিক, বণিক ও ধর্মবেত্তারা। ---------- বন্ধুরা, জানতে হলে পড়তে হবে, বইয়ের বিকল্প শুধু বই। জীবনযোগ ফাউন্ডেশনের প্রকাশনায়, ড.এমদাদুল হকের রচিত চিন্তার বিভিন্ন দিক পরীক্ষা নিরীক্ষা করে দর্শনমূলক ৫২ টি প্রবন্ধ নিয়ে "শুদ্ধ চিন্তা বিশুদ্ধ আত্মা" নামে বইটি প্রকাশিত হয়েছে। শুধুমাত্র চিন্তা বিষয়ে এত বিপুল আয়োজন চোখে পড়ে না, বাংলা ভাষায় তো নয়ই। বইটি সংগ্রহ করতে চাইলে আমার সাথে অথবা জীবনযোগ ফাউন্ডেশন এর সাথে যোগাযোগ করতে পারেন। বইটির শুভেচ্ছা মূল্য ৩০০ টাকা। কুরিয়ারে আপনার গন্তব্যে পৌঁছে দেওয়া যাবে। চার্জ প্রযোজ্য।
আমাদের নিজস্ব কারখানায় তৈরি লিকুইড জেল হ্যান্ড সেনিটাইজার, প্রতি লিটারের সাথে দিচ্ছি একটি স্প্রে বোতল, আপনার প্রয়োজন মত সেনিটাইজার বোতলে ভর্তি করে ব্যবহার করতে পারবেন। ১০০% গ্যারান্টি কোয়ালিটি প্রোডাক্ট। এটা ব্যবহারে আপনার ত্বকে ক্ষতি হবে না, ত্বক সুস্ক হবে না। কোন ডিস্টেল ওয়াটার ব্যবহার করা হয় না। বাজার মূল্য থেকে অনেক কম মূল্যে আমরা দিচ্ছি। ব্যবসায়ী অথবা আপনার অফিস ব্যবসা প্রতিষ্ঠান কিংবা আপনার বাসায় ব্যবহার করার জন্য নিতে পারেন। সারাদেশে কুরিয়ার মাধ্যমে ডেলিভারি দিচ্ছি। পাইকারি ক্রেতাগন যোগাযোগ করতে পারেন।
মহা শুভঙ্করের ফাঁকির আরেক নাম "করোনা"। এর নামে পুঁজিপতিদের চুরি, দুর্নীতিকে বহুগুণ বাড়িয়ে দিতে এই মহান দায়িত্বটি ব্যাংককে নিতে হলো ..
জ্ঞান বিলানো যায়, উপলব্ধি/ অভিজ্ঞতা যায় না। ওটা নিজস্ব অর্জন। জ্ঞান সেখানে সাহায্য করতে পারে মাত্র, এমনকি কখনোবা প্রতিবন্ধকতাও তৈরি করতে পারে!
এক যুবক এক সন্ন্যাসীর কাছে গিয়ে বলল, "বাবা, আপনার কাছে আমার তিনটি প্রশ্ন আছে৷ অনুমতি দেন তো বলে ফেলি?" . সন্ন্যাসী সম্মতি সূচক মাথা নাড়লেন এবং যুবকটি একে একে তার তিনটি প্রশ্ন পেশ করল- ১) একদিন যখন মরে যেতেই হবে, তখন সবাই চিরকাল বাঁচতে চায় কেন? ২) অর্থ ও সম্পত্তি মানুষ সঙ্গে নিয়ে যেতে পারে না, তাও সেগুলোকে কেন নিজের জীবন দিয়ে রক্ষা করে? ৩) মানুষ মানুষকে না ভালবেসে উল্টে শত্রুতা করে কেন? . সন্ন্যাসী মন দিয়ে তিনটি প্রশ্ন শুনলেন৷ তারপর তিনি দেশলাই বাক্স থেকে তিনটি কাঠি বের করলেন৷ দুটি কাঠি মাটিতে ছুড়ে ফেলে দিলেন ও তৃতীয় কাঠিটি লম্বালম্বি অর্ধেক করলেন৷ .. একটি অংশ নিয়ে উপরের কালো বারুদটা ফেলে দিলেন ও নিচের দিকটা নখ দিয়ে খুঁটে আরো সূঁচালো করে নিলেন৷ . . তারপর সেই সরু কাঠিটা দিয়ে... . . দাঁত খোঁচাতে খোঁচাতে বললেন, . . "আমি জানি না৷"🥴
শুভ সকাল বন্ধুরা .... গত ২৫ তারিখ দুপুরের জন্যই প্রস্তুতকৃত ব্যার্থ চেষ্টিত বিরিয়ানি খাইতে না পারিয়া রাত্রিকালের উদ্দেশ্যে পুনরায় প্রস্তুত করিয়া কোনমতে সন্ধ্যাকালে পূর্বের দীর্ঘ ৩ দিবস ধরিয়া স্বহস্তে (গত বছরের ঈদের উদ্দেশ্যে ক্রয়কৃত কাপড় দ্বারা) প্রস্তুতকৃত পরিচ্ছদ পরিধান করিয়া পাগলা হাওয়ায় ছাঁদে আনন্দকে সাধুবাদ জানাইবার মুহূর্তে আটকাইয়া ফেলা একটি স্থিরচিত্র। বিঃদ্রঃ সম্মুখে দন্ডায়মান আমাদিগের মাতা, ওনার নাকি শরীর খচর মচর করিতে থাকে একই পোশাক পরিধান করিলে। তাই ওনার জন্য এসি ফিটিংস পোশাক।
গতকাল মা দিবস গিয়েছে। মাকে নিয়ে অনেকের আদিখ্যেতা দেখলাম। আজ আমরা মা- মেয়েও একটু অাদিখ্যেতা করলাম। সকল মায়েরা নিজেরাই ভালো থাকুক নিজেদের প্রয়োজনে, এই প্রত্যাশায়...
যে পুরুষেরা জীবনে কখনো পুরুষতন্ত্রের বিরুদ্ধে কথা বলেনি বরং মননে পুরুষতন্ত্রকে লালন করে, নারীর ওপর হওয়া অন্যায়ের প্রতিবাদ করেনি কখনো নিজের সুবিধা কিছু কম হবে ভেবে সেই পুরুষেরা কখনো মাকে ভালোবাসেনা। সম্ভব নয় ভালোবাসা। যদি ভালোবেসে থাকে তবে তা তার ব্যাক্তি স্বার্থে। হুমায়ুন আজাদের কবিতাটাই সবচেয়ে যুগোপযোগী আজকের জন্য। আমাদের মা – ................হুমায়ুন আজাদ আমাদের মাকে আমরা বলতাম তুমি, বাবাকে আপনি। আমাদের মা গরিব প্রজার মত দাঁড়াতো বাবার সামনে, কথা বলতে গিয়ে কখনোই কথা শেষ ক’রে উঠতে পারতোনা। আমাদের মাকে বাবার সামনে এমন তুচ্ছ দেখাতো যে মাকে আপনি বলার কথা আমাদের কোনোদিন মনেই হয়নি। আমাদের মা আমাদের থেকে বড় ছিলো, কিন্তু ছিলো আমাদের সমান। আমাদের মা ছিলো আমাদের শ্রেনীর, আমাদের বর্ণের, আমাদের গোত্রের। বাবা ছিলেন অনেকটা আল্লার মতো, তার জ্যোতি দেখলে আমরা সেজদা দিতাম বাবা ছিলেন অনেকটা সিংহের মতো, তার গর্জনে আমরা কাঁপতে থাকতাম বাবা ছিলেন অনেকটা আড়িয়াল বিলের প্রচন্ড চিলের মতো, তার ছায়া দেখলেই মুরগির বাচ্চার মতো আমরা মায়ের ডানার নিচে লুকিয়ে পড়তাম। ছায়া সরে গেলে আবার বের হয়ে আকাশ দেখতাম। আমাদের মা ছিলো অশ্রুবিন্দু-দিনরাত টলমল করতো আমাদের মা ছিলো বনফুলের পাপড়ি;-সারাদিন ঝরে ঝরে পড়তো, আমাদের মা ছিলো ধানখেত-সোনা হয়ে দিকে দিকে বিছিয়ে থাকতো। আমাদের মা ছিলো দুধভাত-তিন বেলা আমাদের পাতে ঘন হয়ে থাকতো। আমাদের মা ছিলো ছোট্ট পুকুর-আমরা তাতে দিনরাত সাঁতার কাটতাম। আমাদের মার কোনো ব্যক্তিগত জীবন ছিলো কিনা আমরা জানি না। আমাদের মাকে আমি কখনো বাবার বাহুতে দেখি নি। আমি জানি না মাকে জড়িয়ে ধরে বাবা কখনো চুমু খেয়েছেন কি না চুমু খেলে মার ঠোঁট ওরকম শুকনো থাকতো না। আমরা ছোট ছিলাম, কিন্তু বছর বছর আমরা বড় হতে থাকি, আমাদের মা বড় ছিলো, কিন্তু বছর বছর মা ছোটো হতে থাকে। ষষ্ঠ শ্রেনীতে পড়ার সময়ও আমি ভয় পেয়ে মাকে জড়িয়ে ধরতাম। সপ্তম শ্রেনীতে ওঠার পর ভয় পেয়ে মা একদিন আমাকে জড়িয়ে ধরে। আমাদের মা দিন দিন ছোটো হতে থাকে আমাদের মা দিন দিন ভয় পেতে থাকে। আমাদের মা আর বনফুলের পাপড়ি নয়, সারাদিন ঝরে ঝরে পড়েনা আমাদের মা আর ধানখেত নয়, সোনা হয়ে বিছিয়ে থাকে না আমাদের মা আর দুধভাত নয়, আমরা আর দুধভাত পছন্দ করিনা আমাদের মা আর ছোট্ট পুকুর নয়, পুকুরে সাঁতার কাটতে আমরা কবে ভুলে গেছি। কিন্তু আমাদের মা আজো অশ্রুবিন্দু, গ্রাম থেকে নগর পর্যন্ত আমাদের মা আজো টলমল করে।


