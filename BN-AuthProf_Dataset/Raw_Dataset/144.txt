❑কবিতার মাপজোখ-- বিষ্যুদবার থেইকা একটা কবিতা লিখমু লিখমু ভাবছি আইজ শনিবার _পান্তা ভাতের লগে নুন বেশি দিয়াও কবিতা লেখা যায়। বিশ্বাস না অইলে রাইসুরে জিগান..... নিজের গোয়া নিজেই মারতে মারতে কবিতা লিখতে পারবেন, পুটকি খানিকটা ফুটা কইরাও কবিতা লিখতে পারবেন, মরার আগেই মইরা যাইয়াও কবিতা লিখতে পারবেন, অসময়ে বউরে লাগাইয়া দিয়াও কবিতা লিখতে পারবেন! খানিকটা মাপজোখ আছে মাইয়া অইলে তিনদিন ঘুমাইবেন গোমেজর বিছানায়.... ব্যাস,আপনে.. তো মূলত ক.....বি!
'জগত জুড়িয়া এক জাতি আছে সে জাতির নাম মানুষ জাতি' গোস্তাকি মাফ করলে জবানে কইতে পারি, মাসুম কবির সরল কবিতাখানি ভাবের ঘরে চুরি করার সহজ তরিকা ফরমাইছে। হৃদয়ের এক প্রস্ত জমিন ঐ পঙক্তি ছিনাইয়া লইলেই বাস্তবতা খারিজ হইয়া যায় না, জনাব। জিন্নাহ'র দ্বিজাতি তত্ত্বের ভুল প্রমাণ হইছে কইয়া যারা মজলিশ কাঁপান। এমানে কইবেন, তাতে কি কংগ্রেসের এক জাতি তত্ত্ব সত্য প্রমাণিত হইছে। বরঞ্চ বাংলাদেশ পয়দা হইয়াই নেহেরু তত্ত্বের শেষটুকুন ও ভাইঙ্গা চুরমার কইরা দিছে।ভারতরে যারা সেক্যুলার ভাইবা সোয়াব কামান।তেনারা জানেনই না,নেহেরুরা হিন্দু প্রথা অনুসারে মন্ত্রতন্ত্র পইড়াই সাতচল্লিশের ১৫ আগস্ট উদযাপন কইরছিলেন। আর তহন মৌলানা আজাদ খানিক দূরে দাঁড়াইয়া ভাববৃক্ষে জল ঢালছিলেন। অখণ্ড ভারতের জইন্যে যারা গোপনে বালিশ ভিজান।তেনারা জবানে কইবেন অখণ্ড ভারত আছিলোই বা কোন জমানায়! আলাপ চলুক, প্রত্যেকটা খুটিনাটি বিষয় লইয়াও আলাপ হওন দরকার।
'আচ্ছা বলেন তো,আমরা পাকিস্তানরে যতটা ঘেন্না করি,তার একশো ভাগের এক ভাগও ঘেন্না কেন ব্রিটিশরে করতে পারি না।' এমন কথা উঠাইলে এমানে কইতে পারি,মুক্তিযুদ্ধের চেতনার ঝান্ডাধারী হযরতরা, আমারে রাজাকারের ছাওয়াল বানাইতে দুই মিনিটও দেরি করবেন না।তাই বলে ইতিহাসের মুখোমুখি দাঁড়াইবো না।এমন কামেল বান্দা এখন অব্দি হইয়া উঠতে পারি নাই।গতকাল বন্ধু সাজিদ এই আলাপটা তুলছেন। গান্ধী যদি ভারতবর্ষের নায়ক হন,জিন্নাহ নিশ্চয়ই খলনায়ক হইবেন।এমন ধারণা আমাদের সমাজে প্রতিষ্ঠিত আছে।সাতচল্লিশের প্রেক্ষাপট আমাদের ইয়াদে নাই,আমাদের ইতিহাস বড়জোর একাত্তরে গিয়া ঠেকে। মোল্লার দৌড় মসজিদ পর্যন্ত আর আমার দৌড় আহমদ ছফা পর্যন্ত। শেরে বাংলারে একবার এক বুজুর্গ কুমতলবে সওয়াল করেছিলেন,'আইচ্ছা জানাব সাতচল্লিশে পাকিস্তানের জন্য আন্দোলন করলেন,আবার একাত্তরে আইসা মুক্তিযুদ্ধও চাইলেন,আসল ব্যাপারটা কী কন তো?' শেরে বাংলা ফরমাইলেন,মুসার দিনে মুসা, ইসার দিনে ইসা। পাকিস্তানি মিলিটারি নৃশংসতারে ঘেন্না করতে গিয়া পাকিস্তান চাওয়াটারে পাপ মনে করলে তো সমস্যা! পাকিস্তান চাওয়াটা যে সময়োপযোগী রাজনৈতিক দাবী ছিলো,এইটা ভুললে তো চলবে না জনাব। শেখ মুজিবরে নিয়া কত শত কেতাব নাজেল হচ্ছে হাসিনা-সরকারও তার সঠিক তথ্য দিতে পারবে না। হারাম কথা হইলো মজিবরের সঠিক অবস্থান নির্ণয় করতে পারে,(বেগ্যইরে আহমদ ছফা) এমন দুখানা কেতাব দুনিয়াসুদ্ধ নাই। আমার সমস্যাটা ওইখানেও না,সমস্যাটা হইছে সাতচল্লিশ, জিন্নাহ নিয়া একদমই চর্চা না হওয়াটায়। জিন্নাহরে নিয়া বাংলাদেশে কোন বিশ্লেষণধর্মী কেতাব লেখা হয় নাই।এই লজ্জা আমি কই রাখবো! হযরত শৈলেশ কুমার বন্দোপাধ্যায় পশ্চিমবঙ্গে জিন্নাহ চর্চার সূত্রাপাত করেন। কেতাবটার আলোচনা সমালোচনা দুইটাই হইতে পারে।তবে চর্চাটা চালিয়ে যাওয়া খুব দরকার।
আহমদ ছফা'র মত মহান চিন্তাবিদের সাথে প্রথম যিনি পরিচয় করিয়ে দিয়েছিলেন, সেই মহাত্মাকে এখন আর মনে করতে পারছি না। আশা রাখি, খোদা তা'লা এই গোস্তাকি মাফ করবেন। গতকাল আহমদ ছফা'র পয়দা দিবস গত হয়েছে। মহাত্মা বেঁচে থাকলে হয়তো ৭৯ বছরে পদার্পণ করতেন। হয়তো বা সামান্য এই কবিযশোপ্রার্থীর বয়াত গ্রহণের খায়েশটুকু মিটতে পারত। জানি যদিও মাবুদের কাছে বান্দার ইচ্ছা অনিচ্ছার কার্যত কোন মূল্যই নাই। কিন্তু তাই বলে তো আর সামান্য অশ্রু ঝরাবার অধিকারটুকু হরণ হবে না! বলে রাখা ভালো আহমদ ছফা যতটা আমার চিন্তার জগৎকে গ্রাস করতে সমর্থ হয়েছেন।তেমনটা দ্বিতীয় কোন বাঙালি লেখক পারেন নাই।বলতে দ্বিধা নাই,সলিমুল্লাহ খান নামের একজন মহান দার্শনিক সম্প্রতি কিঞ্চিৎ জায়গা করে নিয়েছেন। ছফার সাথে কোন চিন্তায় কিংবা কোন পয়েন্টে একদমই অনৈক্য সৃষ্টি হয় নাই।অতটা পরহেজগারও আমি নই। আমার মত মনে মনে যারা ছফার শিষ্যত্ব গ্রহণ করেছেন।এই বিষয়গুলাতে তেনারা ঝামেলা পাকাতে আসতে পারেন। তাদের বেহেস্ত কামনা করি। আপনাদের এক মজার কাহিনী বলি, বিখ্যাত এক কবিকে কথায় কথায় বলে ফেলি 'আপনার বেহেস্ত নসিব হোক।' ভদ্রলোক আমার বদ মতলব ধরে ফেলেন।এ নিয়ে তুমুল কান্ড ঘটে যায়।যা আমার স্মৃতির ভাণ্ডতে আজও অক্ষত আছে। আশা করি, এই দোয়া করলে অন্তত দুনিয়াবি জেল ফাঁস হবে না। যেই কারণ নিয়ে লিখতে বসেছি সেই কারণই যদি অকারণ হয়ে যায়।তাহলে আল্লা পাকও ক্ষমা করবেন না।সম্প্রতি দুদিন আগে ছফার 'সিপাহি যুদ্ধের ইতিহাস' এর নজরানা খতম করেছি।সেপাই বিদ্রোহ নিয়ে আমার কোন বিস্তৃত কেতাবি জ্ঞান নাই।যা ছিলো একাডেমির শিরোনাম সর্বস্ব জ্ঞান। আমার যদ্দূর মনে হয় মহাত্মা রজনীকান্ত গুপ্তের কাছ থেকে ছফা সাহেব নামখানা নকল করেছেন।এই জন্য তাঁকে মহান কিংবা ইতর ভাবার কোন সুযোগ নাই। ছফার এই কেতাবকে ইতিহাসের কেতাব বলতে নারাজ।আমার ফেসবুকীয় বন্ধু ইমরুল হাসান নামের মহান চিন্তাবিদ। যদিও এখানে তাঁর একপাক্ষিক যুক্তিও আছে। 'আমার যৌবনধর্মের অপরাধের প্রমাণ এই গ্রন্থ' বলে স্বীকারোক্তি দিয়েছেন ছফা নিজেই। তাই বলে এই কেতাব কেতাব হিশেবে অযোগ্য হয়ে যায় না।এমন কয়খানা কেতাবই বা আছে বাংলাদেশে। অধ্যাপক মমতাজুর রহমান তরফদার পরিচায়িকা'য় দুঃখ করে বলেছেন, 'তখনকার দিনের পূর্ব পাকিস্তানে সিপাই বিদ্রোহের ওপর কোন উল্লেখযোগ্য গ্রন্থ অথবা প্রবন্ধ লেখা হয় নাই।' একুশে ফেব্রুয়ারি তথা ভাষা আন্দোলন নিয়েও যে ঐতিহাসিক ও দার্শনিক বিষয়বস্তু অবলম্বনে এখন পর্যন্ত কোন কেতাব নাজেল হয় নাই। সেখানেও তিনি কান্নাকাটি করেছেন। সিপাই বিদ্রোহ কী শুধুই সিপাই বিদ্রোহ! এ বিষয়ে নানান তর্ক বিতর্ক আজও বর্তমান। একটি খ্রিস্টান পত্রিকায় কার্ল মার্কস এই বিদ্রোহকে জাতীয় বিদ্রোহের তকমা দিয়েছেন। বিনায়ক দামোদর সাভারকর একটু এগিয়ে 'দ্য ইন্ডিয়ান ওয়ার অব ইন্ডিপেন্ডেন্স' কেতাবে উক্ত বিদ্রোহকে ভারতের প্রথম স্বাধীনতা যুদ্ধের সম্মান দিয়েছেন। (a planned war of nation Independence)। কেউ কেউ আবার সুবিধাবঞ্চিত রাজা,মহারাজা,সামন্তবাদের বিদ্রোহ বলে কোন অন্যায় করেন নি। সবিশেষ সিপাই বিদ্রোহ শশীভূষণ চৌধুরীর ভাষায় গণবিদ্রোহে রূপান্তরিত হয়েছে। শুধুমাত্র সামান্য টোটার ঘটনাকে কেন্দ্র করে এতবড় বিদ্রোহ সংঘটিত হতে পারে।ছফা সাহেব সেটা একদমই মানতে নারাজ।তাই আট দশটা বিশ্লেষকের মত নেমে গেলেন তত্ত্বতালাশে।আর সেই অধ্যায়ের নাম দিলেন বিদ্রোহের কারণ-বীজ। এক রেজিমেন্ট থেকে শুরু করে একের পর এক রেজিমেন্টে ছড়িয়ে পড়লো বিদ্রোহ। যার নাম দিলেন ঘটনা পরম্পরা। ১৮৫৭ সালের ১১ জুন সকালবেলা মীরাটের বিদ্রোহীরা নৌকা দিয়ে সেতু বানিয়ে যমুনা পার হয়ে দিল্লিতে এলো। দিল্লির রাজপথে শুরু হলো নৃশংস হত্যাকান্ড।একের পর এক বিদ্রোহী সিপাহির দল এসে জড়ো হতে লাগলো।এক পর্যায়ে তারা দিল্লি দখলে নিলো।তাদের কোন বিশেষ রাজনৈতিক উদ্দেশ্য না থাকায় লুটতরাজের রাজত্ব কায়েম হওয়াটাই স্বাভাবিক এবং সেটাই হয়েছিলো।অপদার্থ মোগল সম্রাটকে তারা নেতৃত্ব গ্রহণ করতে বাধ্য করে।এই অধ্যায়ের নামকরণ করলেন 'এই যে দিল্লি -এই সে নগরী। ধুন্ধু পান্থ ওরফে নানা সাহেবের বীরত্বে গাঁথা যুদ্ধ। যার অন্যতম সহযোগী ছিলেন পণ্ডিত আজিমুল্লাহ খান।এই অধ্যায়ের নাম রাখলেন কানপুরঃ ধাবমান দাবানল। নবাব ওয়াজেদ আলী শাহ'র অযোগ্যতার সুযোগ নিয়ে ইংরেজরা ব্রিটিশ সাম্রাজ্যভুক্ত করলো অযোধ্যাকে।এক সময় সিপাহিদের মধ্যে বিদ্রোহ দেখা দেয়।লেখক কবি মনের সাক্ষর রেখে এই অধ্যায়ের নাম রাখলেন অযোধ্যাঃ গজল কাননের অগ্নি-গোধুলি। ১৮৫৭ সালে উইলিয়াম টেইলার নামে এক ভদ্রলোক পাটনা শাসন করতেন।ওখানে ওহাবি সিপাহিরা বিদ্রোহী হয়ে ওঠে সাঙ্গ দেয় সামন্তরাও।১২ জুন নজীব নামে এক ব্যক্তি রাজদ্রোহ প্রচারকালে ধরা পড়েন।প্রভাবশালী ওহাবী নেতা মৌলবী শাহ মুহাম্মদ হোসেন,আহমদ উল্লাহ এবং ওয়াজেদুল হকদের গ্রেপ্তার করা হয়।তার পরপরই ওহাবি ও সিপাহিদের বিদ্রোহ সর্বত্র ছড়িয়ে পড়ে।এ অধ্যায়ের নাম দেয়া হয় বিহারঃওহাবি সিপাহি যুগল সম্মিলন। ঝাঁসির রানী লক্ষ্মীবাই ছিলেন ইংরেজদের অনুগত। তিনিও এক প্রকারের অপারগ হয়ে যুদ্ধে শামিল হন।এই বীরাঙ্গনার বীরত্বে গাঁথা কাহিনীর সে অধ্যায়ের নাম দেয়া হলো 'মেরে ঝাঁসি নেহি দেওঙ্গি। খান বাহাদুর খানের বীরত্বে গাঁথা যুদ্ধের কাহিনী নিয়ে শেষ অধ্যায়ের নাম দেয়া হয় 'অবনমিত রোহিলা ঝাণ্ডা। কোন বইয়ের রিভিয়্যু লেখার যোগ্যতা হাসিল করেছি এমন একাডেমিক সার্টিফিকেট আমার নাই।প্রতেকটা লেখার পেছনে এক বা একাধিক কাহিনী থাকে,যা লেখাটা লিখতে প্রবৃত্ত করে। আমার কাহিনীটা হলো দুঃখের। মহাত্মাজির পয়দা দিবসে কোন প্রকার শ্রদ্ধার্ঘ্য অর্পণ করা অধমের পক্ষে সম্ভব হয় নি।সেই অপরাধ বোধের জায়গা থেকে লিখতে বসা। আমার সব প্রকারের বেয়াদবি মাফ করবেন, সেই প্রত্যাশা ব্যক্ত করে আমার বয়ান এখানেই খতম। সবার মঙ্গল হোক🌺
❑ মাকালফল-- দাঁড়ান,ইয়ে এটা মাকালফল দেখলে প্রেমে পড়ে যাবেন মরে যেতে ইচ্ছে করবে কিছুক্ষণ! আমি জানি সব শালাই চুতিয়া মাইক্রোফোন পেলে রেইসিজমের শিকড় উগড়ে ফেলে যে বাইঞ্চোদ! তার বিছানায়ও যায় রঙ আর ৪৮ নম্বর স্তন,উজ্জ্বল তমোঘ্ন শরীর... ঠিক আপনের দূরত্বে দাঁড়িয়ে বেচে দিয়েছিলাম অলিখিত ভবিষ্যৎ এখন জানি প্রত্যেকটি ভালো লাগাই ছিলো এক একটি মাকালফল। উপরে যতটা সুন্দর, উজ্জ্বল ভেতরে ঠিক ততটাই তেতো আর বিচ্ছিরি! 
রাষ্ট্রটি কার স্বার্থে এবঙ কার দ্বারা পরিচালিত হচ্ছে! তার ওপর ডিপেন্ড করে, রাষ্ট্রের কনস্টিটিউশন কেমন হবে? অনেককেই মাঝেমধ্যে বলতে শোনা যায় সংবিধান মোতাবেক রাষ্ট্র চললে সব অসঙ্গতি, দুরবস্থা দূর হবে। আমার এই জায়গায় মত ভিন্ন, এই সংবিধানই চুরির অবাধ ব্যবস্থা (সুযোগ) করে দিয়েছে। পুরোপুরি ব্যবসায়ী শ্রেণির নিরাপত্তার স্বার্থে সর্বোচ্চ আইন লিপিবদ্ধ করা হয়েছে, মেহনতী মানুষদের ঠকিয়ে। আর সেখানে রোজিনা ইসলামরা এমন অবস্থার স্বীকার হবে এটাই স্বাভাবিক! গণমানুষের মুক্তির জন্য যারা ভাবেন,তাদের শুধু ক্ষমতা চেঞ্জই না,সিস্টেমের চেঞ্জের জন্যও ভাবতে হবে। #রোজিনা_ইসলামের_ওপর_হামলা_ও_মামলার_তীব্র_নিন্দা_জানাচ্ছি
সোহরাওয়ার্দী উদ্যানঃ কবিদের ভদ্রপল্লী হিশেবে কৈশোরে যাকে ভেবেছি কয়েকবার বাড়ি থেকে, অগণিত বার ইশকুল থেকে পালিয়েছি। কবি হতে অনেকেই হয়তো এমনটা করে,সেই অনেকের মধ্যে আমিও একজন। সব সময় খুঁজে বেড়াতাম কবিরা কোন ভদ্রপল্লীতে থাকেন।দেখতে কতই না বিচিত্র! এ নিয়ে জল্পনা কল্পনার অন্ত ছিলো না। আমার জন্ম পটুয়াখালীর এক প্রত্যন্ত গ্রামে।দু-তিন মাস হলো সেখানে কারেন্ট পৌঁছেছে। পায়রা সমুদ্র বন্দর হওয়ার বদৌলতে এখন অবশ্য রূপ বদলেছে। সারি সারি সিমেন্টের বিল্ডিং, প্রশস্ত রাস্তা। এ নিয়ে আমার কোন গর্ব নেই, ভালো লাগা নেই, আছে হৃদয়ের গভীর আর্তনাদ। আমি আগাগোড়াই প্রকৃতি প্রেমী।একবার অনেক বেশি মর্মাহত হই। বরাবরের মতো বাড়িতে এসে দেখি বাড়ির অব্দার পশ্চিমে সরু কয়েক মাইল বিস্তৃত জঙ্গলটি ধ্বংসের দাড় প্রান্তে। কেওড়া,ভাওয়াইয়া, গোলপাতা সহ বহু প্রজাতির গাছ কেটে ফেলা হচ্ছে।হারগুজি কাঁটার ঝোপ আগুনে দগ্ধ। চোখে পানি চলে আসে। এই জঙ্গলটাই ছিলো আমার শৈশব, কৈশোরের একমাত্র স্মৃতি। ক্লাস টুয়ের ছাত্র, সবে কবিতা লেখা শুরু করেছি।খেলাধুলা আমার একদম ভালো লাগতো না।ভালো লাগতো গাছ,পশু-পাখি, বই পড়া, লেখা,ছবি আঁকা আর একাকিত্ব।তখনকার অধিকাংশ বিকেলই কাটতো জঙ্গলে। কথা বলতাম গাছেদের সাথে,পাখিদের সাথে,নিজের সাথে। ক্লাস ফোরে থাকতে আট থেকে নয়টি ইশকুলের সেরাদের নিয়ে ছবি আঁকার একটি বিশেষ প্রতিযোগিতা হয়।আমি আমাদের ইশকুলের হয়ে অংশগ্রহণ করে, ফাস্ট প্রাইজ পেয়েছিলাম।বলে রাখা ভালো আমি বাদে অন্য অংশগ্রহণকারীরা সবাই মেয়ে ছিলো। তখন কম্পিউটারে কম্পোজ করে করে বই বের করে বিক্রিও করতাম।আর তখন থেকেই গতরে একটা তকমা লাগে কবি। সেভেনে উঠে বরিশালের এক কওমী মাদ্রাসায় ভর্তি হয়ে দু'বছর পড়ি।সে পড়াটায় লোকসান হয় নাই।বরং কাজে লেগেছে।যার জের ধরে এখন উর্দু সাহিত্য চর্চা করছি।আরও উপকৃত হই শহরের লাইব্রেরিগুলোর সাথে পরিচিত হয়ে।সাহিত্যের পাঠাভ্যাস তৈরি হতে থাকে।একই সাথে মুক্তবুদ্ধিরও উদয় হয়।পরিচিত হই সমাজতন্ত্র নামের এক নোতুন চিন্তার সাথে।সামনে এসে দাঁড়ায় কার্ল মার্কস, ভ্লাদিমির ইলিচ লেনিন, হুমায়ুন আজাদ, তসলিমা নাসরিন, আরজ আলী মাতুব্বর সহ অনেকে।চিন্তার বাঁক বদল হতে থাকে। এক সময় মাদ্রাসা ছাড়তে উদ্যত হলে,পারিবারিক নির্যাতন ও সামাজিক সহিংসতার শিকার হই।আমার সিদ্ধান্তের অটল অবস্থান পরিবারকে নতজানু হতে বাধ্য করে।গ্রামের ইশকুলে ভর্তি করালেও বেপরোয়া কার্যকলাপ ক্ষান্ত হয় না।জে,এস,সি বোর্ড পরীক্ষার পনেরো দিন আগে চার হাজার টাকা চুরি করে পালিয়ে যাই ঢাকা।কবিদের সেই ভদ্রপল্লীর খোঁজে। অবশ্য সপ্তাহ খানেক পর ফিরে এসে পরীক্ষায় অংশগ্রহণ করি। তারপর সোজা ঢাকায় মামার বাসায়।শুধুমাত্র কবি হওয়ার জন্যই ঢাকায় পাড়ি জমাই অর্থাৎ ঢাকার ইশকুলে ভর্তি হই। এমনটা বহুজন করেছেন এবঙ আগামীতেও বহুজন করবেন। ঢাকায় আমার এক বিচিত্র জীবন শুরু হয়।কবি ম্রিতোষ তত্রাচের মারফতে পরিচিত হই শাহবাগ, সোহরাওয়ার্দী উদ্যান, ছবির হাট,আজিজ সুপার মার্কেট ও কনকর্ড এম্পোরিয়ামের সাথে। দিনে দিনে ওই এলাকাগুলোতে আনাগোনা বেড়ে যায়। নিয়ম করেই শুক্রবার আসা যাওয়া করি।মাঝেমধ্যে ইশকুল পালিয়েও উদ্যানে হাঁটাহাটি করি।শুরু হয় ইশকুল পালানোর অধ্যায়। একসময় আসিফ মহিউদ্দিন ও আসাদ নূরদের অনুকরণে অন্তর্জালীয় উগ্রতায় জড়িয়ে পড়ি।এখন বুঝি এই উগ্রতা বুদ্ধিপ্রতিবন্ধীতার শামিল।তবে ওটা দরকার ছিলো গতিশীলতার জন্য।আমি তখন রীতিমতো ফেসবুকীয় ও পারিবারিক গালমন্দের শিকার। শাহবাগে যাওয়ার নিষেধাজ্ঞা নিয়ে মার সাথে বাগবিতণ্ডা হলে, মোবাইল ভেঙে বেরিয়ে যাই। গিয়ে উঠি কবি শফিক সেলিমের বাসায়,কবি ম্রিতোষ তত্রাচের মারফতে। ওই সময়ই পরিচয় ঘটে একদল তরুণ বিপ্লবীর সাথে।জড়িয়ে যাই প্রত্যক্ষ রাজনীতিতে। আমরা গঠন করি 'বাংলাদেশ জনতার সংসদ -বাজস' নামের একটি রাজনৈতিক দল।স্মৃতি চারণ করতে গেলে রচনার পরিসর অনেক বড় হয়ে যাবে।যা এখন কাম্য নয়। সোহরাওয়ার্দী উদ্যানঃ কবিদের ভদ্রপল্লী হিশেবে কৈশোরে যাকে ভেবেছি। ধীরে ধীরে সেই উদ্যান, উদ্যানের কিছু মানুষ অনেক আপন হয়ে যায়।মনে হতে থাকে পৃথিবীতে শ্বাস নেওয়ার ওটাই একমাত্র জায়গা। উদ্যানের বাঁকে বাঁকে কত হেঁটেছি, কতজনের সাথে হেঁটেছি। এবঙ যত প্রিয় মানুষ সবার সাথে প্রণয় ওখানেই ঘটেছে।মেতে উঠেছি কত আড্ডায় যা অগণিত। মনে পড়লে অনেক বেশি নস্টালজিক হয়ে যাই। সম্প্রতি খবরে জানতে পারলাম,উদ্যানের শত ও অর্ধশতবর্ষী চল্লিশের অধিক গাছ কেটে ফেলেছে কতৃপক্ষ। আরও কাটার প্রস্তুতি নিচ্ছে।চলছে পাঁচটি রেস্তোরাঁ নির্মাণের পায়তারা। সবুজাভ উদ্যান রূপান্তরিত হতে চলছে কংক্রিটের উদ্যানে।এ কোন উন্নয়নের সিমডম হতে পারে না।বরং উন্নয়নের নাম নিয়ে বানিজ্যিকীকরণের মধ্য দিয়ে সংস্কৃতির আঁতুড়ঘর ধ্বংসের রাজনৈতিক পায়তারা মাত্র। এর বিরুদ্ধে আমাদের সোচ্চার হতে হবে। #হোক_প্রতিবাদ
সব খানেতে সব কথা যে বলতে আমার লজ্জা করে ভীষণ ডরে.. সাঝ প্রহরে চোখটা নড়ে হ্যাঁ সে কথা যে বলতে নাই ঘুমের দেশে হঠাৎ উধাও মন আছে তো কি! চর্ম নাই, মিথ্যে ঢাকি সত্য ঢাকি মনটা আমার আছে নাকি অরূপ জানে স্বরূপ জানে জানার আজো অনেক বাকি। এই কথাটা এমন করে বলতে আমার লজ্জা করে ভীষণ ডরে... এখন আমি, আমি নাকি এমন কথা বলবো কারে বলবো কারে এমন দিনে ভিজবে নাকি এই আষাঢ়ে, এই কথাটা এমন করে বলতে আমার লজ্জা করে ভীষণ ডরে... #লজ্জা
আজ 'ওয়ার্ল্ড প্রেস ফ্রিডম ডে'। সংবাদ ব্যবসায়ীদের স্বাধীনতার প্রশ্নে এ দিনটির ফজিলত অনেক। যদিও এদেশীয় সংবাদ ব্যবসায়ী প্রতিষ্ঠানগুলোর নিজস্ব এহকাল-পরকাল বলে কিছু নাই। সবই মাওলার হেফাজত কা ওয়াস্তে। তাই বলে এ দিনটির গুরুত্ব শেষ হয়ে যায় না। বরং উক্ত পেশায় নিয়োজিত বন্দাদের অবদানের কথা স্মরণ করিয়ে দিতে, এক মুহূর্তের জন্য হলেও সম্মত হয়। ওয়ার্ল্ড প্রেস ফ্রিডম ২০২১ সূচকে বাংলাদেশের অবস্থান ১৫২। আশা করা যায় এদিক থেকে ডিজিটাল বাংলাদেশ সর্বোচ্চ শিখরে আরোহন করবে। সবই মহাত্মা হাসিনার অবদান! সবার মঙ্গল হোক,জয় বাংলা
এস আলম গ্রুপের বাঁশখালী কয়লা বিদ্যুৎকেন্দ্রে বেতন-ভাতার দাবীতে আন্দোলনরত ৫ শ্রমিককে হত্যা, ২৩ জনকে গুলিবিদ্ধ এবং ৫০ জনকে আহত করার পুলিশি বর্বরতার "তীব্র নিন্দা ও প্রতিবাদ জানাই।
সবাইকে নববর্ষ ও রমজানের শুভেচ্ছা। দুঃসময় থেকে সুসময়ে মানুষ পৌঁছে দিবে মানুষকে। সবার মঙ্গল হোক। আমেন..
ইস্যুর তলে ইস্যু চাপা পড়ে এ নতুন কোন বিষয় নয়। আর এখানেই ক্ষমতাসীন দলের রাজনৈতিক স্বার্থকতা। এক্ষেত্রে এ সরকার অনেকাংশে সফল। এ সফলতাই আওয়ামী-সরকারের অন্যতম কিংবা একমাত্র সফলতা বললে সোয়াব হোক বা না হোক অন্তত গুনাহ হবে না। মোদি বিরোধী আন্দোলনেই নিহিত ছিলো সরকার পতনের আন্দোলন। এ বিষয়টি আন্দোলনে নেতৃত্বানকারীরা বুঝে উঠতে না পারলেও, সরকার হাড়ে হাড়ে টের পেয়েছিলো। সাথে সাথেই সরকার এ আন্দোলনের চাকা অন্যদিকে ঘুরিয়ে দিলেন। জনসাধারণকে ঢুকিয়ে দিলেন মামুনুল-মাদানী চর্চায়। অনেক প্রগতিশীলদেরও এখনো এ মত্ততা কাটেনি। এখনও গবেষণায় মজে আছেন আমাদের শাহবাগ-টি,এস,সির গবেষক বন্ধুরা। তাঁদের জন্য অনেক অনেক শুভ কামনা। এ আন্দোলন ধূলিসাৎ এর দায়ে হেফাজতের নেতৃত্বদানকারীরা অধিকতর অভিযুক্ত। তাঁরা অনেকাংশে সরকারের পারপাসই সাফ করেছেন। (যেমনটা অনেক বছর ধরে সিপিবি করে আসছে।) এ কথা বলার দায়ে আমি অবশ্য নরকে যাবো না।
আমার আত্মায় রক্তাক্ত মুহাম্মদ আমার অন্তরে ক্রুশবিদ্ধ যীশু ; রাজপথে পড়ে থাকা রক্তমাখা পাঞ্জাবি আমি মানি না,আমি মানি না। মেহনতি মানুষের কিরা, প্রেয়সীর চিবুকের কিরা, আমার আত্মার শরীরে মিশে থাকা আল্লার কিরা। তোমাদের সংসদ তোমাদের সংবিধান তোমাদের প্রশাসন কোনটাই আমি মানি না। এর জন্য যা খুশী তাই করতে পারো সস্তায় বিক্রি করে দিতে পারো আমার প্রজননযন্ত্র, আমায় ভুনা করে রাখতে পারো মধ্যাহ্নভোজের টেবিলে, আমার কবরের ওপর তৈরি করতে পারো প্রক্ষালন কক্ষ। এজন্য আমি মোটেও চিন্তিত নই জেনে বরং বিস্মিত হবে মৃত্যুর মতন সরল মালডারেও আমি মানি না।
ঊনিশের বইমেলায়, কিন্তু ফটোগ্রাফার যে কে ছিলো একদমই মনে করতে পারছি না...
প্রথমেই প্রগতিশীল ছাত্র জোটের ওপর সরকারি গেরুয়া বাহিনী ছাত্রলীগের হামলার তীব্র নিন্দা জানাই। গত কয়েকদিন যাবত প্রগতিশীল ছাত্র সংগঠন সমূহ মোদি বিরোধী আন্দোলনে রাজপথে তৎপর। সংখ্যাটা যদিও নগন্য। তারপরও তাঁদেরকে আন্তরিক সাধুবাদ জানাই।তাঁদের রাজনীতি নিয়ে একগাদা প্রশ্ন থাকা সত্ত্বেও সাংগঠনিক সংহতি জ্ঞাপন করছি। চলমান আন্দোলনের সূত্রাপাত নরেন্দ্র মোদির আগমনকে কেন্দ্র করে। কিন্তু কথা হলো যেকোন দেশের সরকার প্রধান আমাদের দেশে আসতেই পারেন।এ অতি সাধারণ বিষয় হওয়া সত্ত্বেও,পাশ্ববর্তী দেশ ভারতের সরকার প্রধান শ্রীনরেন্দ্র মোদির আগমনে নাগরিক তীব্র অসন্তোষের কারণটা কি? শুধু কি সাম্প্রদায়িক দাঙ্গায় অগ্রণী ভূমিকা রাখাই! অবশ্য অন্যতম কারণ হিশেবে এর যুতসই কোন ভিত্তি নেই। তবে এটাও একটা কারণ বটে। (২) ভারত বাংলাদেশের সম্পর্ক বন্ধুত্বপূর্ণ হলে কোন সমস্যা ছিলো না। সমস্যাটা এখানেই যে,সম্পর্কটা দাসত্বের। স্বাধীনতার পঞ্চাশ বছর উদযাপন অনুষ্ঠানে মেহমান হিশেবে মোদিজি আসবেন। সে ভালো কথা। কিন্তু দু-দেশের বিদ্যমান সমস্যা নিয়ে টু শব্দটিও করবেন না।এবং এ ব্যপারে প্রকাশ্যে বিজ্ঞাপনও দিয়ে বেড়াবেন।তা তো হতে পারে না। সিমান্তে হত্যা করবেন,তিস্তার জলের ন্যায্য হিস্যা দিবেন না, চতুর্দিক দিয়ে দানবের ন্যায় বুকের ওপর চেপে বসবেন। আবার বাংলাদেশেও আসবেন। তা কোনদিন এ দেশের জনগণ মেনে নেবে না। এ হলো মোদি আসার বিরোধিতা করার অন্যতম কারণ। ফরহাদ মজহার সাহেব হিন্দুত্ববাদকে রুখতে যে প্রস্তাব পেশ করেছেন। তা অদূর ভবিষ্যতে আরেকটা বাদকেই বিকশিত করতে সহযোগিতা করবে। মনে রাখতে ধর্ম রাজনীতি সব সময়ই বর্ণবাদকে বিকশিত করে। এবং কখনোই প্রগতিশীল রাজনীতি ও ধর্ম রাজনীতি একসাথে হাত ধরাধরি করে এগোতে পারে না। যেমন শোষক এবং শোষিত পারে না। সম্প্রতি পশ্চিমবঙ্গে বামজোটের সঙ্গে 'ইন্ডিয়ান সেক্যুলার ফ্রন্ট' নামের একটি দল যুক্ত হয়েছে। এ নিয়ে আলোচনা সমালোচনার শেষ নেই। যে কারনটি এ সমালোচনার সূত্রপাত করে,তাহলো এ দলটির মুখপাত্র হলেন একজন লেবাসধারী মওলানা। বামপন্থী বেশ কয়েকজন নেতা এই উদযোগের সমালোচনা করে বলেছেন, 'সেক্যুলারিজমের পরিপন্থী কাজ করেছে বামজোট।' এখন প্রশ্ন হলো সেক্যুলারিজম বলতে তাঁরা আদতে কি বুঝেন কিংবা বুঝাতে চান? প্রথম কথা হলো সেক্যুলারিজম আর নাস্তিক্যবাদ এক জিনিস না। সেক্যুলারিজম মানে হলো অসাম্প্রদায়িকতা অর্থাৎ সম্প্রদায়কে অতিক্রম করে যে সম্মিলন তাকেই বুঝায়। সেক্যুলারিজম মানে এই না যে,সম্প্রদায় কিংবা ধর্মকে খারিজ করা। মূলত এই অস্পষ্টতাই উপমহাদেশে বামপন্থী রাজনীতি বিকাশের অন্যতম বাধা হয়ে দাঁড়িয়েছে। (৩) বাংলাদেশের কবি সাহিত্যিকদের নৈতিক কোন অবস্থান নেই। তা আরো পরিষ্কার হয়েছে লেখক মুশতাক আহমেদ-হত্যাকান্ডের পরবর্তী পদক্ষেপের মধ্য দিয়ে। একজন লেখকও মেরুদণ্ড সটান করে দাঁড়াতে পারলেন না। একজন লেখকও বলতে পারলেন না,এ রাষ্ট্র মানি না, যে রাষ্ট্র একজন লেখককে লেখার জন্য হত্যা করে। আমি পরিচিত কবি সাহিত্যিক সবাইকে আহ্বান করেছিলাম। আসেন আমরা বইমেলা বর্জনের কর্মসূচি নিই। এ রাষ্ট্র লেখক মুশতাক আহমেদকে লেখার জন্য হত্যা করেছে।এ হত্যার বিচার না হওয়া হওয়া পর্যন্ত, এই রাষ্ট্র কর্তৃক আয়োজিত বইমেলা আমরা বর্জন করি। এ আন্দোলন একটা গণজোয়ারের রূপ নিতে পারতো।কিন্তু এ ডাকে কেউ সাড়া দিলেন না। দুঃখের সাথে বলতে হয়, এমনকি আমাদের সংগঠনের কবি সাহিত্যিকরাও না। এ আচরণে আমি হতাশ হইনি বরং বিস্মিত হয়েছি। লেখক,বুদ্ধিজীবীরা নাকি জাতির মেরুদণ্ড। আর এই যদি হয় জাতির মেরুদণ্ড, তাহলে এ জাতির মুক্তির জন্য আরো বেগ পেতে হবে। জানি না কত বছর!
দু হাজার সতেরো সাল। আমার ওপর দিয়ে বড় একটা ঝড় বয়ে যাওয়া বছর। নিমিষেই সবকিছু ওলট-পালট হয়ে যাওয়ার বছর। কেন যেন এই ছবিগুলো দেখলে অনেক বেশি নস্টালজিক হয়ে যাই।গল্পগুলো জমে থাক, কোন একদিন জন্য... বি.দ্র. এ বছরই আমি প্রথম প্রেমে পড়ি।
লেখার জন্য, ছবি আঁকার জন্য যে রাষ্ট্র একজন লেখককে হত্যা করে, একজন শিল্পীকে নির্যাতন করে। সে রাষ্ট্র ভাঙতে হবে,সে রাষ্ট্র ব্যবস্থাকে ভাঙতে হবে। শাসকগোষ্ঠীকে মনে রাখতে হবে, ভবিষ্যতের প্রবণতা সাম্যের দিকে, মানবতার দিকে। আর টগবগে যুবকদের বলবো,এখনই উপযুক্ত সময় বিপ্লবের। এবং সেটা আমাদেরই করতে হবে। মহাত্মা আহমদ ছফা'র সে পঙক্তিটা দিয়ে শেষ করি 'দেরি কেন কৃষ্ণমিতা বিলম্ব না শয়!'
ভূমি আগ্রাসন, নদী দখল, গুম, খুন ও ধর্ষণের বিরুদ্ধে শাহবাগে বাজস ও পিসিপি’র সমাবেশ সারাদেশে অব্যাহত ভূমি আগ্রাসন, নদী দখল, গুম, খুন ও ধর্ষণের বিরুদ্ধে রাজধানীর শাহবাগের জাতীয় জাদুঘরের সামনে সমাবেশ করেছে বাংলাদেশ জনতা সংসদ (বাজস) ও পার্বত্য চট্টগ্রাম পাহাড়ী ছাত্র পরিষদ (পিসিপি)। আজ ১২ ফেব্রুয়ারি বিকাল ৪ ঘটিকার সময়ে এ সমাবেশ অনুষ্ঠিত হয়। বক্তারা পাহাড় ও সমতলে প্রতিনিয়ত পর্যটন কেন্দ্র ও ইকো পার্কের নামে রাষ্ট্রীয় ও বিভিন্ন প্রভাবশালী মহল কর্তৃক ভূমি বেখলের তীব্র নিন্দা জানান। বিশেষ করে প্রান্তিক জনগোষ্ঠীদের ভূমি বেদখল ও বসতভিটা থেকে উচ্ছেদ করে বিনোদন কেন্দ্র স্থাপনের বিরুদ্ধে তীব্র সমালোচনা করেন। একই সাথে অবৈধভাবে বালু উত্তোলন, নদী দখল, গুম, বিচার বহির্ভূত হত্যাকান্ড ও নারীদের উপর নিপীড়ন বন্ধে গণ আন্দোলন ও জন সচেতনতায় এগিয়ে আসার জন্য সকলের প্রতি আহ্বান জানানো হয়। জেএসএস খাগড়াছড়ি সদর থানা কমিটি’র সভাপতি প্রত্যয় চাকমা টাঙ্গাইলের মধুপুরের শালবনে গারো জনগোষ্ঠীদের ভূমি দখল করে বিনোকেন্দ্র স্থাপন ও বান্দরবানের চিম্বুক পাহাড়ের ম্রো জনগোষ্ঠীর ভূমিতে সিকদার গ্রুপ ও সেনা কল্যাণ ট্রাস্টের পাঁচ তারকা হোটেল নির্মাণের বিরুদ্ধে কঠোর সমালোচনা ও অবিলম্বে এসব আদিবাসী জনগোষ্ঠীর বাসভূমিতে নির্মিত হওয়া বিনোদন কেন্দ্র স্থাপন বন্ধের আহ্বান জানান। পাহাড়ে পার্বত্য চট্টগ্রাম চুক্তি মোতাবেক ভূমি কমিশন সচল করে ভূমি সমস্যা নিরসণ এবং সমতলীয় আদিবাসীদের জন্য ভূমি কমিশন গঠন করে তাদের জাতীয় অস্তিত্ব সংরক্ষণে এগিয়ে আসার আহ্বান জানান। বিভিন্ন সুশীল সমাজ ও প্রধানমন্ত্রী বরাবর স্মারকলিপি দেয়া হলেও আজ পর্যন্ত এসব বিনোদন কেন্দ্র স্থাপন আজও বন্ধ হয়নি, যা খুবই হতাশাজনক বলেও তিনি মন্তব্য করেন। পিসিপি’র সাবেক কেন্দ্রীয় সভাপতি সুমেধ চাকমা বলেন, ভাষার জন্য বাঙালি জাতি প্রাণ দিয়েছে, এ বছর মহান ভাষা আন্দোলনের ৬৯ বছর পূর্ণ হবে; কিন্তু ভাষার জন্য প্রাণ দেয়া এই বাংলাদেশে ৫০টি’র অধিক ভিন্ন ভাষাভাষী আদিবাসী জনগোষ্ঠীর মাতৃভাষায় শিক্ষা চালু করতে পারেনি। শুধুমাত্র পাঁচটি ভাষায় (চাকমা, মারমা,ত্রিপুরা, গারো, সাদ্রী) তৃতীয় শ্রেণী পর্যন্ত চালু হলেও শিক্ষকদের যথাযথ প্রশিক্ষণের অভাবে তাও ব্যাহত হচ্ছে। এ বিষয়ে যথাযথ উদ্যোগের আহ্বান জানান। বাজস কেন্দ্রীয় কমিটি’র সংগ্রামী সভাপতি মাহফুজুর রহমান শামীম বলেন, করোনার সময়কালে দেশে নারীদের উপর নির্যাতনের মাত্রা বৃদ্ধি পেয়েছে, বিচার বহির্ভূত হত্যাকান্ড বৃদ্ধি পেয়েছে, বিরুদ্ধ মতকে দমাতে গুম করা হচ্ছে এসব কিছুর বিরুদ্ধে ঐক্যবদ্ধ গণ আন্দোলন গড়ে তুলতে না পারলে দেশে সুশাসন প্রতিষ্ঠা সম্ভব নয়। আদিবাসী জনগোষ্ঠীর অস্তিত্ব সংরক্ষণে তাদের ভূমিতে পর্যটন স্থাপন বন্ধ করা এবং তাদেরকে আদিবাসী হিসেবে সাংবিধানিক স্বীকৃতির আহ্বান জানান। দেশে ৫৭ ধারা ডিজিটাল নিরাপত্তা আইনের মাধ্যমে মানুষের গণতান্ত্রিক অধিকার হরণ করা হয়েছে বলে উনি উল্লেখ করেন এবং এই কালো আইন বাতিলের দাবী জানান। জাতীয় জাদুঘরের সামনে সমাবেশ সমাপ্ত করে মিছিল বের করা হয় এবং রাজু ভাস্কর্যের সামনে এসে শেষ হয়। সমাবেশ ও মিছিলে ভূমি বেদখল, নারী ধর্ষণ, গুম, খুনের বিরুদ্ধে বিভিন্ন প্লেকার্ড প্রদর্শন ও স্লোগান দেয়া হয়। 
আজ সারাদেশে অব্যাহত ভূমি আগ্রাসন, নদী দখল, গুম, খুন, ও ধর্ষণসহ সকল রাষ্ট্রীয় নিপীড়নের বিরুদ্ধে শাহবাগে বাংলাদেশ জনতার সংসদ (বাজস) ও পাহাড়ি ছাত্র পরিষদ (পিসিপি) এর মিছিল ও সমাবেশ। 
হাত দিয়ে বল সূর্যের আলো রুধিতে পারে কি কেউ আমাদের মেরে ঠেকানো যাবে না গণ জোয়ারের ঢেউ।
গতকাল ভারতের প্রজাতন্ত্র দিবসে লালকেল্লায় উড়লো কৃষক আন্দোলনের পতাকা। দখলে নিলো পুরো চত্ত্বর । কৃষক-মিছিলে সমাগম হলো চতুর্দিক। চুরমার করলো ব্যারিকেড সব। এ আন্দোলন নিতে পারে গণ-অভ্যুত্থানের রূপ। যে কোন দেশের নিপীড়িত জাতির অভ্যুদয়, গোটা বিশ্বের নিপীড়িত জাতিসমূহেরই অভ্যুদয়।
আজ শহীদ আসাদ দিবস। ১৯৬৯ সালের স্বৈরশাসক আইয়ুব খান সরকারের বিরুদ্ধে গণআন্দোলনকালে ঢাকা মেডিকেল কলেজের সামনের সড়কে পুলিশের গুলিতে শহীদ হন ঢাকা বিশ্ববিদ্যালয়ের অকুতোভয়ী এ ছাত্রনেতা। শহীদ আসাদের মৃত্যু উনসত্তুরের গণঅভ্যুত্থানকে আরও বেগবান করে তোলে। যার চূড়ান্ত ফল স্বরূপ একাত্তরের মুক্তিযুদ্ধ সংঘটিত হয়। এই দিনে মহান শহীদের প্রতি বিনম্র শ্রদ্ধা।
একাত্তরের মা জননী, কোথায় তোমার মুক্তি সেনার দল ❓ মুক্তিযোদ্ধা, দেশের সোনার সন্তানদের বিনম্র শ্রদ্ধা। 
কৃষক, শ্রমিক তথা আপামর জনতার মুক্তির লড়াইয়ে মওলানা ভাসানী ছিলেন একজন আপোষহীন নেতা। মুক্তি সংগ্রামের অন্যতম দিশারী। তিনি সত্যিকার অর্থেই চাইতেন রাষ্ট্রযন্ত্রটা গণমানুষের স্বার্থে পরিচালিত হোক। এবং সেই আদর্শকে সামনে রেখেই আমৃত্যু সংগ্রাম করে গেছেন। আমরা যারা কৃষকের,শ্রমিকের, নিপীড়িত মানুষের ক্ষমতায়ন চাই। এবং সে লক্ষ্যেই লড়াই সংগ্রাম করে চলছি। তাদের জন্য মওলানা ভাসানী পাঠ অবশ্যই জরুরী। আজ মওলানা ভাসানীর ১৪০ তম জন্মবার্ষিকী। এই বিশেষ দিনে মওলানার সংগ্রামী স্মৃতির প্রতি শ্রদ্ধা ও ভালোবাসা জ্ঞাপন করছি বাজস তথা মুক্তিকামী মানুষের পক্ষ থেকে।
মু্ক্তি সংগ্রামের আনুষ্ঠানিক প্রথম পদক্ষেপ ছিলো এই দিনটা। এই দিনটার পর সূর্যকে গুনে গুনে তিন বার প্রদক্ষিণ করেছে পৃথিবী। অর্থাৎ আমাদের সংগ্রামের তিনটে বছর। সবাইকে বাংলাদেশ জনতার সংসদ - বাজস এর ৩তম প্রতিষ্ঠাবার্ষিকীর সংগ্রামী অভিবাদন।
রোজ চাওয়াচাওয়ি হয় থাই ভেদ করে স্পর্শ লাগে জোয়ান গতরে; একটা নিরেট চাউনি নিদ্রাহত মগজে কুয়াশায় বালুরচরে, অঘ্রাণের বুড়িগঙ্গায় ঘাই হরিণীর মত ধাওয়া করে... গলির মাথায় উঠোনে প্রায়ই দেখা মেলে সহাস্যচিত্তে নারীদের বৈঠকে। উত্তর থেকে পশ্চিমে তাকাই নিঃশব্দে ডাকি সাড়া পেয়ে কিম্বা না পেয়ে করি ফের চাওয়াচাওয়ি....
ইতিহাসের কিছু ঘটনায় আমাদের ঐতিহাসিক দৃষ্টি দেয়া প্রয়োজন। 'পার্বত্য চট্টগ্রাম চুক্তি' তার মধ্যেও একটি।বাংলাদেশ রাষ্ট্রের অভ্যন্তরের সকল জাতির জাতীয় মুক্তির প্রশ্ন, পার্বত্য চট্টগ্রামে চলমান লড়াইয়ের সাথে সম্পর্কিত। বাংলাদেশ কী একক ব্যবস্থার কোন রাষ্ট্র হবে? নাকি সে ফেডারেল ব্যবস্থা চালু করবে।এই মৌলিক প্রশ্নটি জারি রেখেছে পার্বত্য চট্টগ্রামের অব্যাহত লড়াই।কিন্তু আমরা দেখলাম ১৯৭১ থেকে ১৯৯৭ সাল পর্যন্ত দীর্ঘ ২৫ বছরের যুদ্ধ, বাংলাদেশ সেনাবাহিনী কতৃক পরিচালিত গণহত্যা, ত্রিপুরায় আশ্রয় নেয়া লক্ষাধিক শরনার্থীর আর্তনাদে জুম্ম ল্যান্ডের দাবী নানা জুলুম নির্যাতন, নিপীড়নের যে মীমাংসা আমরা 'পার্বত্য চট্টগ্রাম চুক্তি'র মধ্য দিয়ে করার চেষ্টা করলাম তা কি সত্যিকার অর্থেই আমাদের মুক্তির রাস্তা তৈরি করলো? নাকি আরও গভীর সংকট তৈরি করল? মানবিক মর্যাদা প্রতিষ্ঠার যে লড়াই সেখানে শুরু হল তার সুরাহা কী 'পার্বত্য চট্টগ্রাম চুক্তি' এর উপজাতি অধ্যুষিত অঞ্চল ঘোষণার মধ্য দিয়ে হলো? বহুজাতিক রাষ্ট্র বাংলাদেশে আমরা যদি সকল জাতির স্বীকৃতিও না দিতে পারি।আমরা তাহলে মুক্তিযুদ্ধের অসাম্প্রদায়িক চেতনার সাথেই বেইমানি করবো।চুক্তির ২৩ বছর পেরিয়ে গেলেও আমরা এর মৌলিক ধারাগুলোর কোনটিরই আজ পর্যন্ত বাস্তবায়ন দেখতে পলাম না।কিন্তু প্রধানমন্ত্রী পার্বত্য চট্টগ্রাম গিয়ে বলে আসেন 'পার্বত্য চট্টগ্রাম চুক্তি'র বেশির ভাগ ধারাই নাকি ইতি মধ্যে বাস্তবায়িত হয়ে গেছে।এ থেকে চুক্তির বাস্তবায়নে তাদের রাজনৈতিক সদিচ্ছার অভাব স্পষ্ট হয়েছে। তেমনি এ ছাড়া চুক্তির ভেতরের কিছু সমস্যাও স্পষ্ট হচ্ছে। চুক্তির মৌলিক ধারাগুলো বাস্তবায়িত হওয়ার প্রক্রিয়ায়কোন সুস্পষ্ট দিকনির্দেশনা না দিয়ে চুক্তিটি সম্পাদিত হয়েছে। পার্বত্য চট্টগ্রাম জনসংহতি সমিতির মানববন্ধনে বাজসের পক্ষ থেকে সংহতি বক্তব্য পেশ করেন বাজসের সংগ্রামী সভাপতি মাহফুজুর রহমান শামীম।
বাংলাদেশ জনতার সংসদ (বাজস) এর কেন্দ্রীয় কমিটির নবনির্বাচিত বিপ্লবী সাধারণ সম্পাদক অয়ন আবদুল্লাহ'র চৌত্রিশতম জন্মদিন। এই বিশেষ দিনে বিপ্লবী নেতার প্রতি একরাশ বিপ্লবী শুভেচ্ছা ও ভালোবাসা রইলো। কমরেড, যেতে হবে অনেক দূর,প্রতিষ্ঠা করতে হবে সাম্য,মানবিক মর্যাদা ও সামাজিক ন্যায়বিচার। ভবিষ্যৎ প্রজন্ম তাকিয়ে আছে আমাদের দিকে আমরা চাইলে তাদেরকে সুন্দর মানবিক একটা রাষ্ট্র উপহার দিতে পারি। কবি আহমদ ছফার মতো বলতে হয়- "ধ্বংশ মৃত্যু অপঘাত সত্য তবু শেষ সত্য নয়, আশায় মানুষ বাঁচে পরম বিস্ময়।"
এ রাষ্ট্র অসহায় বুড়িকে খুন করেছে রিদওয়ান নোমানী একাত্তর সনে মুক্তিযুদ্ধ সম্পন্ন করেছে এদেশের আপামর জনতা।সেই মুক্তি সংগ্রামের পঞ্চাশ বছর পরও প্রশ্ন থেকে যায়, আদতে কি মুক্তি মিলেছিলো? মিললেও কার মিলেছে?আমরা যারা মুক্তিযুদ্ধ দূরবর্তী প্রজন্ম 'প্রতিনিয়তই এ প্রশ্নগুলো আমাদেরকে তাড়া করে বেড়ায়।' সকাল,সন্ধ্যে, যেন ঘুমানো দেয় না। নাকি মুক্তি এখনো নতুন শৃঙ্খলে পাখা ঝাপটায়। এ দ্বন্দ্বের মীমাংসায় আমি যাবো না। তবে কিছু সহজ সমীকরণ ও এক বুড়ির মরণ কাহিনীর মধ্য দিয়ে এ দ্বন্দ্বকে আরও দ্বন্দ্বময় করে তুলবো। হ্যাঁ মুক্তিযুদ্ধের হয়েছিলো একদল উঠতি ব্যবসায়িক শ্রেণির, একদল উঠতি মধ্যবিত্তের। তারা তাদের কাঙ্ক্ষিত লক্ষ্যে পৌঁছাতে পেরেছে। তিরিশ লক্ষ রক্তের ওপর দিয়ে বাংলাদেশ নামক যে রাষ্ট্রটি জন্ম নিয়েছিলো। সে রাষ্ট্রটি পরিণত হয়েছে কয়েক হাজার মানুষের অবাদ বানিজ্যিক বন্দরে।সব শ্রেণি পেশার মানুষের রক্তের বিনিময় অর্জিত হলও রাষ্ট্রটি শুরুর থেকেই আপামর জনতার রাষ্ট্র হয়ে ওঠে নি। কথাটা তিত্ত হলেও সর্বাংশে সত্য। আজ পর্যন্ত শিক্ষা, চিকিৎসা কোনটাই সার্বজনীন হয় নাই। চিকিৎসার অভাবে নিম্নজীবী মেহনতী মানুষ ধুকে ধুকে মরে।তেমনি অসহায় এক বুড়ির মৃত্যু আমাকে অনেকটা বিষণ্ণতায় করে তুলেছে। দিনটা শুক্রবার বাজসের প্রথম সম্মেলন। আর আমি সাংগঠনিক সম্পাদক নির্বাচিত হয়েছি। বক্তৃতা দিয়েছি,মনের ভিতর একটা ভালো লাগা কাজ করতে ছিলো। কিন্তু বাসায় ঢুকা মাত্রই একটা মৃত্যু সংবাদ আমাকে বিষাদগ্রস্ত করে তোলে।সত্তুরোর্ধ্ব এক বুড়ি আমাদের বাসার গলির মুখে ছেলের সাথে থাকতো।প্যারালাইসিস রোগী।হাত পা প্রায় অবশ।চলাফেরা তেমন করতে পারতো না।আমরা বর্তমান বাসায় উঠেছি মাস তিনেক হয়েছে।ওঠার প্রথম সপ্তাহের একদিন সকালে হঠাৎ কপাটে কড়া নাড়ার শব্দ। চমকে উঠি অপরিচিত এ পাড়ায় এত ভোরে কে আসলো! কপাট খুলে লাঠিতে ভর করা এক সত্তুরোর্ধ্ব বুড়ির দেখা পাই।কোন সম্বোধন ছাড়াই বলে উঠলো ' তোরা কয়জন থাহস?' প্রথমে বিরক্ত হই।মেহমানদারির খাতির ভাতের প্লেট এগিয়ে দিই,কিছুটা কাচুমাচু করলেও ভোজন সারে।তারপর থেকে প্রায়ই আমাদের বাসায় আসে আর নিয়মানুসারে ভোজন সারে।ধীরে ধীরে সম্পর্ক অনেক আন্তরিক হয়।আসলেই বলবে ' আমার পোলা তিনডারে দেকতে আইছি।' প্রায়ই সুখ দুঃখের আলাপ করে। বুড়ি চার ছেলে এক মেয়ের জননী। মেঝ ছেলের সাথে থাকে।বসলে উঠতে পারে না।আমি, শামীম ভাই প্রায়ই বুড়িরে ধরে বাসায় দিয়ে আসি। টাকার অভাবে চিকিৎসা করতে পারে না। সে জন্য তার অনেক দুঃখ।বুড়ি বাঁচতে চায় সেকি বাসনা! একদিন মেঝ ছেলে নাগরিক জীবনের পরিসমাপ্তি ঘটিয়ে গ্রামে পাড়ি জমায়।আর অসহায় বুড়ি পড়ে থাকে গলির মাথায়। শুনেছি ছেলের কাছে অনেক আকুতি মিনতি করেছিলো নিয়ে যেতে।নিষ্ঠুর ছেলে মায়ের কথায় কোন কর্ণপাত না করেই চলে যায়।মা থেকে যায় অসহায় বাস্তুহারা হয়ে।বুড়ি,ছেলে চলে যাওয়া রাতে চলে যাওয়া রাতে সারারাত বৃষ্টিতে ভিজেছিলো। এ খবরটা যখন পাই তার আগেই আগেই কিছু ছেলে অটোতে করে কোথায় জানি বুড়িকে রেখে আসে।মৃত্যুর সংবাদের সাথে এ সংবাদও পাই,কোন এক রাস্তায় পড়ে থেকেই জীবনের শেষ নিঃশ্বাস ত্যাগ করে। বুড়ি মুক্তি পেয়েছে বটে তবে মরণ দিয়ে।এ হলো স্বাধীন রাষ্ট্রের রাজধানী যেখানে শিশু,বৃদ্ধ ও নারী কারো জীবনেরই কোন নিরাপত্তা নেই। অসহায় বুড়ির মৃত্যু কোন স্বাভাবিক মৃত্যু নয়।স্রেফ খুন,এ রাষ্ট্র বুড়িকে খুন করেছে। 
বাংলাদেশ জনতার সংসদ (বাজস) এর ১ম সম্মেলন সফলভাবে অনুষ্ঠিত হয়েছে।মাহফুজুর রহমান শামীম ভাইকে সভাপতি এবং অয়ন আবদুল্লাহ দাদাকে সাধারণ সম্পাদক করে ১৭ সদস্য বিশিষ্ট কেন্দ্রীয় কমিটি ঘোষণা করা হয় উক্ত সম্মেলনে। আর আমাকে সাংগঠনিক সম্পাদক হিসেবে মনোনীত করায় বিপ্লবী সহযোদ্ধা সবার প্রতি আমি বিশেষভাবে কৃতজ্ঞ । আসলে দায়টা বেড়ে গেলো অনেক গুন। 
সকাল সকাল চর্চা শুরু করে দিয়েছি😍 অবশ্য একজনরে আঁকতে চাইছিলাম হয়েছে তাঁর ধারে কাছের একজন কিংবা কিছুই হয়নি.. নোতুন নোতুন পেন্সিলে আঁকতে শুরু করেছি। ভুল ত্রুটি ক্ষমা করে সবাই আশীর্বাদ করবেন।
মুক্তিযুদ্ধের কাঙ্ক্ষিত সাম্য,মানবিক মর্যাদা ও সামাজিক ন্যায়বিচার প্রতিষ্ঠায় বিদ্যমান ফ্যাসিবাদি দুঃশাসনের বিরুদ্ধে ঐক্যবদ্ধ হোন। 
মহাত্মা মওলানা ভাসানীর এবারের মৃত্যু বার্ষিকীতে বাজসের হয়ে মাজারে পুষ্পার্ঘ্য অর্পণ শেষে একক সেল্ফি।
কিছুটা বিলম্ব হলেও খবরটা যখন নজরে আসে, তখন মিনিট খানেক আমি স্তম্ভিত হয়ে যাই । এ মৃত্যু উপত্যকাই আমার দেশ! আমার চৌদ্দ পুরুষের সাধের জন্মভূমি! যাই হোক, 'এই মৃত্যু উপত্যকা আমার দেশ না' এমন বুলি জাহের করতে আমি এখানে আসি নাই। পরিবর্তনের তাগিদ নিয়ে বলতে এসেছি আসুন।এখনই সময়ই। শোষিত হওয়া কখনোই অবধারিত নিয়তি নয়।যেমনটা আমরা ভাবি। মানুষই নিয়ম বানায় আবার প্রয়োজনে মানুষই নিয়ম ভাঙে।
ধর্ষণ ও নিপীড়ন বিরোধী (ঢাকা-নোয়াখালী) লং মার্চ ফেনী অব্দি পৌঁছুল। তারপর ফেনী ছাত্রলীগ, যুবলীগ,আ'লীগ এবং পুলিশলীগ আন্দোলনকারীদের ডান্ডা মেরে ঠাণ্ডা করে দিলো। ফ্যাসীবাদী সরকার শায়েস্তা করা ছাড়া আর কিছু কল্পনাও করতে পারে।কারণ তার চাই ক্ষমতা। আর চলে টিকে থাকার লড়াই।সেখানে ন্যায্য দাীরও ন্যায্যতা থাকে না। ন্যায্য দাবীর আন্দোলন অবশ্যই করতে হবে।কিন্তু সমূহ মুক্তির জন্য শুধু আন্দোলনই যথেষ্ট না। তা দিয়ে নারীর মুক্তি বলেন আর মানবতার মুক্তি বলেন কোনটাই অর্জন সম্ভব নয়। বরং এই নিয়মতান্ত্রিক আন্দোলনগুলো আরও বেশি সরকার কিংবা রাষ্ট্রযন্ত্রকেই শক্তিশালী করবে। তাই বলে বসে থাকাও অবশ্য চলে না। প্রতিবাদ তো করতেই হবে।কিন্তু এটাকে সর্বস্ব ভাবা চলবে না। শরীরে ঘা আপনার তো চুলকালে চলবে না, এর জন্য চাই মলম। আমাদের করতে হবে চূড়ান্ত সংগ্রাম। আমাদের যাত্রা হবে সাম্যবাদের লক্ষ্যে সমাজতন্ত্রের দিকে। হামলাকারী রাষ্ট্রেযন্ত্রের প্রতি নিন্দা জানাই। আর আন্দোলনরত ভাই বোনদের জানাই আন্তরিক ভালোবাসা ।
কমার্শিয়াল ফিল্ম সে হোক বাংলা, (ভারত) বাংলা কিংবা প্রতাপশালী বলিউড সাম্রাজ্য। কাহিনি আখ্যান যাই থাকুক না কেন,তার ভেতর দিয়ে নারীকে অত্যন্ত লোভনীয় পণ্য হিসেবে উপস্থাপন না করলে যে বাজার দর চরা হয় না। এদিক থেকে বেশি মাত্রা অতিক্রম করেছে বলিউড সাম্রাজ্য। যার দ্বারা আক্রান্ত গোটা তরুণ সমাজ। এই ফিল্মগুলো তরুণ সমাজে মনোগঠনে সবচেয়ে বড় ভূমিকা রাখে। নারীর স্বাধীন সত্ত্বায় স্বীকৃতি দিতে হলে। নাটক, সিনেমায় নারীকে নিতান্ত পণ্য হিসেবে উপস্থাপন বন্ধ করতে হবে। এটা সময় এবং মানুষের দাবী।
ভেতরে খুঁজি, বাইরে খুঁজি কই যেন পইড়া থাকি বাপের কোর্তার জীপে মায়ের নিঃস্ব আদিম জরায়ুতে.. আদতে ঝুইলা থাকি জীবনানন্দের কলমের ডগায়। কেমন যেন ঠাওর পাই না.. ধাওয়া করলে ঘাই হরিণীর পেছন পেছন দৌড়াই। আমি আর ছায়া ভেতর আর বাহির জন্মের পরে জন্ম দৌড়াই। দৌড়াইতে দৌড়াইতে ইশ্বর, আমি এবং পাপ একই অক্ষাংশে মিলিত হই..
ধর্ষণ বিরোধী আন্দোলনে সরব যখন রাজপথ। ঠিক তখনই ফেসবুকে বিভ্রান্তি সৃষ্টি করে বিষয়কে অন্যদিকে নিয়ে যাওয়ার অপচেষ্টা করেন জন কয়েক স্বার্থান্বেষী। আমরা জানি, মর্যাদা রক্ষা ও অধিকার আদায়ের লড়াইকে দমন করতে সরকার আন্দোলনকে অন্যদিকে প্রবাহিত করার নীচ কৌশল অবলম্বন করে থাকেন। এই পন্থায়, এই যৌক্তিক আন্দোলনকে ভণ্ডুল করতে, তারা সচেতনভাবে লেলিয়ে দিয়েছেন ছাত্রলীগকে। বেশ উত্তাল হুজুগে ছাত্রলীগ কর্মী বন্ধুরা। তথাকথিত মুজিব কোর্ট পোড়ানোর গুজবে অত্যন্ত বেজার হয়ে। এবং এডিটিং করা কিছু ছবি লয়েও মাতামাতি করছেন বেশ জোরালো ভাবে। মন্ত্রী সাহেব মহাত্মা কামাল যখন দায়িত্বজ্ঞানহীনভাবে ধর্ষণ একটি স্বাভাবিক বিষয় বলে দায় সারেন।তখন নাগরিক মহল মহাত্মার দায় কমানোর জন্য আন্দোলন করতেই পারেন। তখন মহাত্মার আত্মার শান্তির জন্য দাহ ( কুশ.পুত্তলিকা) করতেই পারেন। এটা যৌক্তিক। এবং নাগরিক দায়িত্বজ্ঞানের প্রশ্ন হয়ে দাঁড়ায়। পুনশ্চঃ দাহকালে মহাত্মাকে স্বাভাবিক পোষাক মুজিব কোর্ট পরালে তাতে বেজার হওয়ার বিন্দুমাত্র উপায় খুঁজে পাই না। লীগ সরকার আন্দোলনকে ধূলিসাৎ করার জন্য যে হীনতম পন্থা অবলম্বন করেছেন। বলার অপেক্ষা রাখে না তা যে, নারীর মর্যাদাকেই ক্ষুণ্ণ করে। আদতে এরা ধর্ষকদেরই দোসর।তাদের এডিটিংয়ের ভাষাই তাদের ধর্ষকামী মানসিকতাকে প্রতিফলিত করছে।তারা শুধু নারীকেই ধর্ষণ করছেন না,মূলত দেশকেও বারংবার ধর্ষণ করে চলছেন প্রত্যক্ষ এবং পরোক্ষভাবে।
একটা আকাশ নদীর দিকে ধেয়ে ধেয়ে আসে কালচে মেঘের ওপর দিয়ে জ্যান্ত কবর ভাসে, হঠাৎ করে কবর থেকে মাথার সমাবেশ মাথার ওপর গুলি করে ধর্ষণ কর্ দেশ। মুখের বুলি বেশ,ধর্ষিত বাংলাদেশ! খরার পরে খরা এলো রক্ত হলো জল এই জমির ফসল নিয়ে আমায় দেখাও বল, ইচ্ছেগুলো শক্তি হারায়ে হইল নিরুদ্দেশ প্রেত্নিরা সব দুষ্ট হেসে ছড়ায়ে রাখে কেশ। প্রেতাত্মাদের দেশ,ধর্ষিত বাংলাদেশ! মাছ উঠল নগরজুড়ে প্রসাদে বসবাস জলের মধ্যে চলতে লাগলো ট্যাক্সি,ট্রাক,বাস, উন্নয়নের জোয়ার তাই লেশের পর লেশ এখন দেখি দু পায়ে হেটে চলে মেষ। আজগুবিদের দেশ,ধর্ষিত বাংলাদেশ! (পুনশ্চঃ বছর তিনেক আগের কাঁচা হাতের লেখা)
আমি একটু নষ্ট হতে চাই কেউ একজন মানবেন তো! আমি একটু নষ্ট হবো, হয়তো একটু পষ্ট হবো কারো কারো কষ্ট হবো,হতে পারে বৈকি আমি একটু নষ্ট হবো কী কেউ একজন মানবেন তো! কেউ মানে না,বাবা যেমন মানলো না অন্তঃপুরের কষ্ট লয়ে মাও মানলেন তেমনি। ধ্যাৎ, মনে মানলো,পণ মানলো, উড়নচণ্ডী পা মানলো। কাছের সবাই মেনে লইলো বৈকি। আমি একটু নষ্ট হতে চাই কেউ একজন মানবেন তো! কবিতা যদি নষ্ট করে আরো বেশি নষ্ট হবো হাজার নয় লক্ষ কোটির কষ্ট হবো... কী কেউ একজন মানবেন তো! 
ভোরবেলার ঢাকা শহরটাকে বেশ অন্য রকম লাগে। আহ কি সুন্দর শরৎ এর বুড়িগঙ্গা! বিস্মৃত কথার ভেতর অচেনা দোয়েল.. নদীর তীরে আমরা বসেছিলাম, আমরা হেঁটেছিলাম হালকা কুয়াশার ভেতর দিয়ে কাকগুলো উড়ে চলছে নিজস্ব দিগন্তরে।আমরা তাকালাম মহাশূন্যের চতুর্দিকে। এমন একটি ভোর উপভোগ করলাম আমরা গতকালকে। (পুনশ্চঃ বুড়িগঙ্গা নদীর তীরেই আমাদের নোতুন বাসা আর বাসার প্রথম দিনের সেল্ফি)
ফ্রঁৎস ফানঁর মত মহান দার্শনিকের সাথে প্রথম যিনি পরিচয় করিয়ে দিয়েছেন তিনি সলিমুল্লাহ খান স্যার।তাঁর বয়ানের একনিষ্ঠ শ্রোতা হিসেবে বেশ কয়েকটি মজলিসে উপস্থিত থাকার তৌফিক হয়েছিলো এই অধম কবিযশপ্রার্থীর। স্যারের সাথে প্রথম দেখা হয়েছিলো কনকর্ড এম্পোরিয়ামে কাক'এ ২০১৭ সালে জসিম উদ্দিন আপন ভাইয়ের সাথে।আমি তখন অতিমাত্রায় বিপ্লবী কিশোর। দু'চোখজুড়ে থাকতো স্বপ্নের মানবিক পৃথিবী।পড়ন্ত বিকেল হাতে মার্ক্সের ম্যানুস্ক্রিপ্ট বসে আছি কাকের মধ্যখানে। কিছু একটা আলাপও চলছিলো আপন ভাইয়ের সাথে বিষয়বস্তুটা এখন আর মনে নেই।হুট করে একজন সুদর্শন বার্ধক্যের শিশু প্রবেশ করলেন। অবশ্য তাঁকে বহুবার মামার মারফতে টিভির পর্দায় পাণ্ডিত্য জাহির করা অবস্থায় দেখবার সৌভাগ্য হয়েছিলো।আপন ভাই সম্ভাষণ জানিয়ে স্বাভাবিক আলাপ শুরু করলেন। আমার মনে আছে স্যার তখন আপন ভাইকে বললেন আপনার জার্মানের খবর কি? আপন ভাই বলছিলেন চাইনিজ ভালোই চলছে। আমি বড়ই আশ্চর্য হয়েছিলাম স্যার আমাকেও আপনি সম্বোধন করে কথা বলছেন। পরে অবশ্যই বুঝেছি শহীদুল্লাহ্ ফরায়জী ভাই আর সলিমুল্লাহ খান স্যার সবাইকেই আপনি সম্বোধন করে কথা বলেন। তখন অনেকক্ষণ আড্ডা জমেছিলো। এখন অবশ্য 'কাক' বইঘরটিই আর নেই সেখানে 'দ্রু ক্যাফে' জমিয়ে ব্যবসা করছে।পরে ইউলাবে 'ফ্রঁৎস ফানঁর, ব্ল্যাক স্ক্রীন হোয়াইট মাক্স' স্যারের বিশেষ লেকচার অধ্যায় শুরু হয়। সেখানে বাধ্য ছাত্রের মত নিয়মিত উপস্থিত থাকতাম।তারপর হুমায়ুন কবির অধ্যায় শুরু হলো। স্যার আমার ভেতরের জ্ঞান পিপাসাকে আরোও জাগ্রত করে দিয়েছিলেন।মাঝখানে ইচ্ছে করেই স্যারের সাথে কোন আলাপ সূত্রে জড়াই নি।জনযোগ পত্রিকা বের করতে আমাদের বেশ ঝড়ঝাপটা পোহাতে হয়েছিলো।শুনেছি স্যার অনেকের কাছেই জনযোগের ভূয়সী প্রশংসা করেছেন।বিশেষ করে কবি মনির ইউসুফ আর দার্শনিক কবি মনজুরুল আহসান আজাদ ভাইয়ের কাছে। আহমদ ছফার লেখার সাথে পরিচয় অবশ্য আরো আগের থেকে।তবে বেহাত বিপ্লব পড়ে লেখক সলিমুল্লাহ খানের প্রতি অনুরাগটা অতিমাত্রায় বেড়ে যায়। গতবছর একদিন জনযোগ সম্পাদক মণ্ডলীর সদস্য ফয়েজ আহমেদ অনি ভাই তাঁর নাখালপাড়ার বাসায় আলাপকালে তিনি রাজনৈতিক কবিতা সংকলন ও কবি সম্মেলনের উদ্যোগ নিতে চান বলে জানালেন।এ নিয়ে মোটামুটি ছোটখাটো একটা খসড়া আলাপ সেদিন হয়েছিলো। পরে এ উদ্যোগটা বহুদূর গড়ায় যার নেপথ্যে ছিলেন কবি মনির ইউসুফ। তখন আমার মেট্রিকুলেশন পরীক্ষা থাকায় নিয়মিত কাজ করতে পারিনি। তবে তাঁরা কয়েকজন দক্ষতা দিয়ে উদ্যোগটি সফলভাবে বাস্তবায়ন করেছেন।ফলপ্রসূ একবিংশ শতাব্দীর অন্যতম শ্রেষ্ঠ বাংলা কবিতা সংকলন 'সাম্রাজ্যবাদবিরোধী কবিতা' প্রকাশিত হয়েছে(এ সংকলনকে সলিমুল্লাহ খানের 'সাম্রাজ্যবাদের যুগে দুই বিশ্বের কবিতা' প্রবন্ধটি অনন্য মাত্রা দিয়েছে।)। এ রকম সংকলন দুই বাংলায় বিরল।যা বের করতে সলিমুল্লাহ খান সর্বাত্মক সহোযোগিতা করেছেন।এবং দীপনপুরে কবি সম্মেলনও ছিলো তরুণদের নতুন জাগরণী। সেখানেও তিনি দীর্ঘ বক্তব্য রেখেছিলেন।এমন একজন সত্যপ্রিয় সাহসী মানুষ যিনি বুদ্ধিবৃত্তি চর্চার ক্ষেত্র তৈরি করে চলছেন। তিনি বাংলাদেশের প্রথিতযশা রাষ্ট্রচিন্তাবিদ, দার্শনিক, লেখক, অধ্যাপক এবং কবি বললেও বাড়িয়ে বলা হবে না।তা পাঠক মাত্রই জানেন। স্যারের পাণ্ডিত্য আমাকে মুগ্ধ করে। আজ স্যারের জন্মদিন। এ বিশেষ দিনে স্যারের প্রতি আমার অশেষ শ্রদ্ধা ও ভালোবাসা। 
আজকে কোন কিছু লেখার তেমন ইচ্ছে ছিলো না। আবার এড়াতেও পারলাম না। আহমদ ছফার একটা উদ্ধৃতি দিয়ে শুরু করি'শেখ মুজিব স্রষ্টা নন,স্বয়ং ইতিহাস তাঁকে সৃষ্টি করছে।' যাই হোক তিনি আলোচিত কিংবা বিতর্কিত হতে পারেন। তবে সবচেয়ে বড় বিষয় হলো তিনি ঐতিহাসিক প্রেক্ষাপটে একজন গুরুত্বপূর্ণ ব্যক্তি। তিনি বাংলাদেশ নামক জাতীয় রাষ্ট্রের অন্যতম স্থপতি। আওয়ামী সরকার মুজিবকে সমালোচনার উর্ধ্বে রাখবার স্বৈরাচারী যে কট্টোরপন্থা অবলম্বন করছেন।তা সত্যিই হতাশাজনক গণতন্ত্রের পরিপন্থী। তাদেরকে মনে রাখতে হবে ব্যক্তি মানুষ কেউই সমালোচনার উর্ধ্বে নয়। তাঁকে নিয়ে সমালোচনা হলেই তো তাঁকে যথার্থ মূল্যায়ন করা হবে। চারদিকে এতো মুজিবীয় বন্দনা! সত্যিই এসব দেখে আমি ক্লান্ত, অনেক বেশি ক্লান্ত। কবি থেকে কেরাণী সবার নগ্ন বন্দনা জাতিকে শুধু হতাশার দিকে ধাবিতই করতে পারে। এসব মেরুদণ্ডহীনদের কাছ থেকে আর যাই হোক জাতীয় সৃষ্টি আশা করা যায় না। শেখ মুজিবুর রহমানের মৃত্যু বার্ষিকীতে পরিবারের অন্য মৃতঃ সহ তাঁর প্রতি প্রীতি ও শ্রদ্ধা।
১৯০৮ সালের ১১ আগষ্ট ব্রিটিশ শাসকরা ১৮ বছরের তরুণ বিপ্লবী ক্ষুদিরাম বসুর মৃত্যুদণ্ড কার্যকর করে। মৃত্যুর মধ্য দিয়ে ক্ষুদিরাম ভারতবর্ষের তরুণ সমাজে মুক্তির বাসনাকে উজ্জীবিত করে গেছেন। তারই ধারাবাহিকতায় বহু সশস্ত্র অভুত্থান ভারতবর্ষে দেখা যায়। ক্ষুদিরামরা মরে না,বেঁচে থাকে মুক্তির বাসনায়...
কারাগার থেকে জামিনে মুক্তি হলেও, মুক্তি মেলেনি স্টামফোর্ড বিশ্ববিদ্যালয়ের শিক্ষার্থী, চলচিত্র কর্মী সিফাতের। কে বা কারা? তাঁকে উঠিয়ে নিয়েছে সেটা অবশ্য ভাবনার বিষয়। রাষ্ট্র নাগরিক নিরাপত্তা দিতে ব্যর্থ,নাকি রাষ্ট্রই এ ভূমিকায় অবতীর্ণ হয়েছে!
নষ্ট কবির স্বীকারোক্তি -- ♠ দিদার, কেমন আছ তুমি? দিব্যি ভালো নেই। ভালো আছে মন্ত্রী, মন্ত্রীর গাড়ি আর গুটিকয়েক উর্বশী নারীর শরীর। জানো দিদার, অন্তঃপুরের বাংলাদেশটিও ভালো নেই। তার শার্টের মধ্যখানে আবরারের খয়েরী রঙের রক্ত। কপালে কয়েকজন দিদারের হোঁচটের ক্ষত। আর করোনা! তার সংবাদ দেবে স্বাস্থ্য মন্ত্রণালয়ের অলস সেক্রেটারি। দিদার,আমার ক্রোধের আগুনে আমি এখনো পুরোপুরি পুঁড়ে উঠি নি। ভয়ে ভীত! আমি একবিংশ শতাব্দীর নষ্ট কবি। মহানগরীর নর্দমায় আমার সক্রিয় সত্ত্বা। আমাকে ক্ষমা করে দিও ভাইটি আমার দানবগুলোর লোমশ বুকে পিস্তল ঠেকিয়ে তোমাকে উদ্ধার করতে পারি নি। পাটকল বন্ধের প্রতিবাদে স্লোগানে স্লোগানে ছুড়তে পারিনি তীব্র হুংকার। আমি ভীতসন্ত্রস্ত বিনয়ী নাগরিক। মানুষ মরে,আমি প্রস্তুতি নিই বাংলাদেশ রক্তাক্ত হয়,আমি প্রস্তুতি নিই প্রস্তুতি নিতে নিতে বঙ্গোপসাগরের তীরে একটি গ্রামে এসে পৌঁছেছি। হয়তো আমি পর্যন্ত ঠেকবে! তারপরও প্রস্তুতি শেষ হবে না আমাকে ক্ষমা করে দিও দিদার...
হয়তো মনেও পড়বে না -- (হামিদা অথৈ প্রিয়বরেষু) ♠ শ্রাবণের একদিনে ভেজা চোখে তুই তাকালি শূণ্য কিম্বা থাইয়ের দক্ষিণ কোণে। তোর চুল আর থুঁতনি বেয়ে ঝরে পড়ছে শ্রান্ত যমুনা। ছোট একটা খাল চতুর্দিকে সারি সারি কেওড়াগাছ আর আমি বসে আছি তীরবর্তী রেন্ট্রিগাছের ছায়ায়। সিগ্রেটের ধোঁয়ায় মিশে যাচ্ছে শ্রাবণের ভেজা দুপুর। আজকে তোর জন্মদিন.. এক চিলতে নরম রোদ্দুরের হাসিতে কেঁপে ওঠছে তোর চঞ্চল ঠোঁট, টলোমলো শ্রাবণী চাউনি। সন্ধ্যে হলে অনেকেই অনেক কিছু দিবে কেউ একজন দিবে লুকিয়ে সবার অগোচরে। এসব পুরনো অভিজ্ঞতা! পড়ার টেবিলে হাত রেখে, সোফায় বসে জন্মদিনের ব্যস্ততায় হয়তো মনেও পড়বে না ঠিক এখানেই বসে থাকতো সঞ্চয়িতা হাতে এক উড়নচণ্ডী কবি (তোর এক ভাই)। এখানে বসেই সশব্দে অনর্গল কবিতা পড়তো সকাল, সন্ধ্যে কিম্বা উত্তপ্ত দুপুরে... কুয়াশার মায়াজালে সূর্য ঢোকে জীবনের মায়াজালে ঢোকে আজ্রায়েল। পরিত্যক্ত বারান্দায় বিস্মৃত বিকেলঃএক সময় সূর্য ডুবে যায়। কারণ ডুবে যাওয়াই পৃথিবীর একমাত্র ভালোবাসা...
বাংলাদেশের স্বাধীনতা সংগ্রামের অন্যতম মহানায়ক তাজউদ্দীন আহমদের আজ জন্মদিন। এ-ই দিনে জন্ম নিয়েছিলেন বিশ্ব রাজনীতির এই মহান স্বপ্নদ্রষ্টা। মুক্তিযুদ্ধের প্রধান সংগঠক। কিন্তু দুঃখের বিষয় স্বাধীন বাংলাদেশের জন্য যার ভূমিকা অনস্বীকার্য, তাঁকেও অবহেলিত হতে হয় স্বার্থান্বেষী রাজনৈতিকদের দ্বারা। যার চূড়ান্ত পরিণতি মুক্তিযুদ্ধের চেতনার ঠিক উল্টো পথে যাত্রা আরম্ভ করে বাংলাদেশ। শহীদের রক্ত বেহাতে যেতে যেতে বর্তমান স্বৈরশাসনে এসে পৌঁছুয়। বিনম্র শ্রদ্ধা ও ভালোবাসা মহান নেতার প্রতি❤❤
বুড়িগঙ্গার মেয়ে,কাঁদতে জানিস -- ♠ তোকে নিয়ে লিখতে গেলেই লিখে ফেলি সাইবেরিয়া! রক্ত করবীর সহস্র এপিটাফ... কত বছর ধরে পৃথিবী তোর মতো হাসতে পারে না। বুড়িগঙ্গার মেয়ে, কাঁদতে জানিস? কালো অশ্রুঝরা কান্না... আমেরিকা নির্ভেজাল মলিন খামে কান্না বিলায়। আমি নিই না,ফুটপাতের খাদিজা নেয়। ওহ আজ তো তোর জন্মদিন।এ-ই দিন,ঠিক এ-ই দিনে কারণে কিম্বা অকারণে জন্ম নিলি। আজকের থেকে সেদিনটা ঢের উজ্জ্বল ছিলো মৃত্যুর মিছিল নিয়ে তখনও কোন করোনা নামে নি। তখনও সূর্যমুখীর সূর্যের প্রতি সরল বিশ্বাস ছিলো। এসব কথা তোকে কেনো লিখতে গেলাম! তুই এখনও ঠিক আগের মতো হাসিস। কোন একটা কবরের পাশে কৃষ্ণচূড়াকে দেখে আমি থমকে দাঁড়িয়েছিলাম! সে জৈষ্ঠ্য কিম্বা আষাঢ়ের গল্প.... সবাই যেন কোথাও চলে যায় আমিও যাবো,তোদের অনেকেরই আগে। তুইও যাবি, এই জন্যই তো আঠেরো ই জুলাই।
বুদ্ধদেব বসু 'কালের পুতুল' বইতে দুজন তরুণ মৃত কবি শিরোনামে ফাল্গুনী রায় আর সুকুমার সরকার দুজনকে নিয়ে পৃথক দুটি প্রবন্ধ লেখেন। সুকুমার সরকার,কল্লোল যুগের মাঝামাঝি সময়ে যার আবির্ভাব। অল্প বয়সে যাদের কবিতা সমালোচকদের গোচরে আসতে সক্ষম হয়েছে।কবি সুকুমার সরকারের কবিতা তাদের মধ্যে অন্যতম।কিন্তু খুব বেশি লাজুক প্রকৃতির হওয়ায় তেমন কোন বন্ধুমহল তৈরি করতে পারেন নি।যেমনটা কবি ফাল্গুনী রায় করতে পেরেছেন।ফাল্গুনীর মৃত্যুর পরেও বন্ধুমহল তাঁর কবিতার প্রতি সজাগ দৃষ্টি রেখেছিলেন।'নষ্ট আত্মার টেলিভিশন ' বইটি বহুবার সম্পাদনা করে সংস্করণ বের করেছেন।যেটা সুকুমারের বেলাতে হয় নি।বুদ্ধদেব বসু ইতিহাসের ধারাবাহিকতা বজায় রাখার জন্য কবি সুকুমার সরকারকে একটা মলাটে আনার আহ্বান জানিয়েছিলেন।নতুবা হারিয়ে যাওয়ার আশঙ্কা প্রবল, এখনো সময় আছে তবে একসময় আর সময় থাকবে না। আমি অনলাইন জগতে ঘুরে কবি সুকুমার সরকারকে নিয়ে না পেলাম একটা লেখা।না পেলাম কবির একটা কবিতা। তাহলে কী বুদ্ধদেব বসুর আশঙ্কা সত্যে প্রমাণিত হলো! খুব খারাপ লাগলো একজন কবিকে নিয়ে সাহিত্য সমাজের এমন অবহেলা দেখে।কবি সুকুমার সরকার সম্পর্কে কোন তথ্য কারো কাছে থাকলে আমাকে একটু জানাবেন।আমি তাঁর সম্পর্কে জানতে খুবই আগ্রহী ।
কাকে মানুষ বলবে তুমি? আমাকে,না কি একমাত্র তোমাকেই তুমি মানুষ বলে জেনেছো। ছেলেবেলায় মা বলতেন,খোকা বড় হয়ে মানুষ হবি। মানুষের না কি আরেকটি চোখ থাকে। কী অদ্ভুত! চোখটি খুঁজতে খুঁজতে শেষমেশ কবি হয়ে বাড়ি ফিরলাম। আমি আর মানুষ হতে পারলাম না। বাবা বলতেন, মানুষ হতে হলে অনেক পড়তে হয় ইশকুল, কলেজ,ইউনিভার্সিটি শেষ করে এম,এ পাশ করতে হয়। কী আশ্চর্য! ইশকুল পালাতে পালাতে উড়নচণ্ডী হয়ে বাড়ি ফিরলাম। আমি আর মানুষ হতে পারলাম না। একবার লতিফ স্যার আমাকে বলেছিলেন, তুই আর কবে মানুষ হবি? তাই তো আমি আর কবে মানুষ হবো! টাই কোর্ট পরা একটা ছেলেকে দেখিয়ে মামা বলেছিলেন, ছেলেটা বড় মানুষ হয়েছে। আমি তাকেও দেখেছি নিউমার্কেটের মাথায় একটা রিকশাওয়ালাকে লাত্থি মেরে ফেলে দিতে। সে থেকে জেনেছি মানুষ হতে হলে অমন হতে হয়। আমি আর মানুষ হতে পারলাম না। মানুষ হতে হলে হাতে পায়ে শিকল লাগিয়ে কারাগারে স্বপে দিতে হয়। আমি আর পারলাম না! অতঃপর আমি আর মানুষ হতে পারলাম না। 
হায়রে মানুষ রঙিন ফানুস দাম ফুরাইলেই ঠুস... বিদেহী আত্মার প্রতি বিনম্র শ্রদ্ধা ও ভালোবাসা।
সবকিছুই যেন মনে পড়ে, মনে পড়ে ইশকুল, ইশকুলের বারান্দা। তার চেয়েও বেশি মনে পড়ে কতগুলো মূর্তমান চাহনি। ভালো থেকো বন্ধুরা❤❤❤ 
হাজার কোটি টাকা ব্যয় করে যাঁরা গরীবকে আরো গরীব করে রাখে।দিন শেষে দেখা যায় তাঁরাই গরীবের বন্ধু সাজে আর তার নির্লজ্জ মিডিয়া প্রচার করে। আমাদেরকে জোর করে জানানো হয় বিল গেটসের সহজ সরল জীবন যাপন। আর দারিদ্র্য মোচনের নামে এনজিওগুলোর তথাকথিত মানবিক কর্মসূচি। আমরা খবর রাখি না বিল গেটস আমাদেরকে দারিদ্র্যসীমায় রাখতে বছরে কতো হাজার কোটি টাকা এনজিও প্রকল্পকে দিয়ে থাকেন। আমরা জেনে থাকি নর্মাল স্যান্ডেল পরে ফুটপাতে ঘুরে বেড়ান জাকারবার্গ। আর আমেরিকার ত্রাণ বিতরণ কার্যকলাপ। আমরা হত দরিদ্র গরীবেরা কবে বুঝবো, উপরতলার এ-ই কালোত্তীর্ণ অভিনয়!
চলছে পাক্ষিক নির্বাচন(সিলেকশন) বিমূর্ত দর্শক আমি আমরা নিরীহ জনগণ! (বলা যাবে না বললে..... খেতে হবে) ভারতীয় উপমহাদেশের মানুষের দাসত্বের মনভাবটা এখনো রয়ে গেলো। এদিক থেকে চিন্তা করলে ব্রিটিশরা এখনো মননে মগজে আমাদের শোষক। এর থেকে উত্তরণের পথ খুজছি আমরা একঝাক তরুণ আমাদের রাজনৈতিক প্লাটফর্ম "বাংলাদেশ জনতার সংসদ (বাজস)। আমরাই পারব পৃথিবীতে মানবিকতার দৃষ্টান্ত তৈরি করতে। কারণ আমরা স্বপ্ন দেখি মানবতার মুক্তির। বি:দ্র: তরণরা ছাড়া বাংলাদেশে কখনো গণতন্ত্র, মনবতা ফিরে আসবে না।
নব্বই দশকের শক্তিমান কবি দাউদ আল হাফিজ আর নেই! ভালোবাসা নিয়ে কবি বেঁচে থাকুক কবিতায় ❤❤
আমরা যুদ্ধ করে মানচিত্র পেলাম ঠিকই কিন্তু এখনো নারীরা নিরাপদ স্বদেশ পেলো না!
প্রিয় ঢাকা -- প্রিয় ঢাকা, কেমন আছো তুমি? আমি ভালো নেই,সুনীলের কোলকাতাও ভালো নেই। ভালো আছে আকাশ, আকাশের তারা আর আমাদের জীবনানন্দ দাশ। ক'দিন ধরে তোমাকে ভীষণ দেখতে ইচ্ছে করছে; দেবদাসকে শেষ দেখার ইচ্ছায় যেরকম ছটফট করেছিলো পারু। তার চাইতে কোন অংশে কম নয়.... তোমাকে জড়িয়ে ধরে ডুবে যাবো সব চোখের অন্তরালে। ঢাকা তোমার বিষণ্নতায় ছেয়ে গেছে সাইবেরিয়া! প্রিয় ঢাকা, কেমন আছো তুমি? এতো অভিমান কেনো তোমার! একটা চিঠি দিলে তো পারতে। মাত্র একটা চিঠি! জানো আমি তোমার জন্য রোজ একটি করে সিগারেট কিনে রাখি যদি হন্যে হয়ে খুঁজে কোন সিগারেট না পেয়ে যদি তুমি আত্মহত্যা করো... কোথায় যাবো আমি? কোলকাতা সে আমাকে নেবে না। আমার ভার বইবার ক্ষমতা কোলকাতা হারিয়ে ফেলেছে অনেক আগে। আমার জন্মেরও আগে। যদি মৃত্যুর সময় মাথা থাকে তোমার কোলে ছোট্ট একটা হাসি দিয়ে বলবো 'প্রিয় ঢাকা, কেমন আছো তুমি?'
কথা দাও বুড়িগঙ্গা,তুমি আর মাতাল হবে না তোমাকে নিয়ে আমার যত চিন্তা! ফসকে গিয়ে যদি মুখটা থেঁতলে যায় যদি একটা মালবাহী ট্রাক তোমাকে পিষ্ট করে আমার বড় চিন্তা হয়,তুমি আর মাতাল হবে না... যদি একান্ত উন্মাদ হও আমার ব্যালকনিতে এসো প্রত্যেক দিন রাতে এসো.. আমারও দুঃখ আছে,কিছুটা তোমার মতো। তোমার দুঃখ কালো আর আমার দুঃখ ফ্যাকাশে তুমি যৌবন হারিয়েছো আর আমি হারিয়েছি শৈশব। জন্মের কিছুকাল পর থেকেই তোমাকে চিনেছি আর জেনেছি চার পাঁচটা আষাঢ়ে ইশকুল পালিয়ে ডুবে ডুবে তোমার ভেতর। কথা দাও বুড়িগঙ্গা, তুমি আর কস্মিনকালেও মাতাল হবে না... তুমি মাতাল হলে তেলঘাট,মুহুরীপট্টী আর ওপারের ঢাকাটা বড় অসহায় হয়ে যায়! কথা দিচ্ছি, আমরা সবাই সম্মিলিত ভালোবাসা দিয়ে, তোমার বুকের কালো দাগটা সরিয়ে দেবো। বুড়িগঙ্গা, ও আমার বুড়িগঙ্গা মনে রেখো তুমি আর মাতাল হবে না.... #বুড়িগঙ্গা_তুমি_আর_মাতাল_হবে_না
ফিরিয়ে দাও আমার স্বাধীনতা ; ফিরিয়ে দাও আমার মানচিত্র; ফিরিয়ে দাও আমার এক..একটি বাংলাদেশ ;
যদি কথা বলার স্বাধীনতা না থাকে, তাহলে স্বাধীনতার প্রয়োজনটা কিসে?আমার বোধগম্য নয়! আমাদের স্বাধীনতাকে হরণ করে যারা ক্ষমতা দখল করে আছে। তাদের কাছে এর থেকে ভালো কি আশা করবো! এটা একটা রাষ্ট্র যাকে আমরা ত্রিশ লক্ষ রক্তের বিনিময়ে অর্জন করেছি। কেন? কিসের জন্য? নির্বাসিত হওয়ার জন্য, নাকি গারদে থাকার জন্য! সবাই-ই জানি একটা স্বাধীন মানচিত্রের জন্য। এ-ই স্বাধীন মানচিত্রের জন্য যেখানে ব্যক্তিসত্ত্বায় অস্বীকার করা(পাকিস্তানি) সব আইন বহাল থাকে! আরে ভাই এ তো আওয়ামী লীগের পুরাতন রূপ।এ ক্ষমতায় থাকার কূটকৌশল। আমরা জানি স্বাধীনতা-উত্তর সময়ের কথা। লক্ষ কোটি মুক্তিযোদ্ধার স্বপ্নকে ভেঙে তছনছ করার কথা।বর্তমানকে দোষ দিয়ে লাভ নেই, এ রক্তের দোষ। ৭০ এ-ই রয়ে গেছে ভূখণ্ড, রয়ে গেছে জাতি। শুধু হস্তান্তর হয়েছে ক্ষমতার। খাঁটি কথা, এ জন্যই কতজনের কত নাটকীয় অবস্থান দেখেছে ইতিহাস। আমাদের অধিকার আমাদেরই আদায় করতে হবে। আমাদেরই গড়তে হবে মুক্তিযুদ্ধের কাঙ্ক্ষিত রাষ্ট্রটি। তোমরা যাঁরা সত্য উচ্চারণ করে জেলের বাসিন্দা হয়েছো তোমরাই বাংলাদেশ। তোমাদের জন্য আমাদের দীর্ঘ আন্দোলন....
দুঃখের নদী নেবো বলে নারী তোমাকে দিলাম শ্রাবণের সব বৃষ্টি, পদ্মার সব স্রোত সুন্দরবনের নিশ্চেষ্ট একাধিক কোলাহল। তরুণ প্রেমিক একশো রবীন্দ্রনাথ। তোমাকে দিলাম কুড়ি বছর ধরে জমানো জ্যোৎস্না। অঞ্জন দত্তের সব গানের স্বত্ব। তোমাকে দিলাম দিগন্তের কালো মেঘ। আর কার্তিকের পবিত্র সব উৎসব। তোমাকে দিলাম আল মাহমুদ, আবুল হাসান, আহমদ ছফা আর সলিমুল্লাহ খানের সব বক্তৃতা। তোমাকে দিলাম নাজিমের নীল চোখ,নেরুদার বলিষ্ঠতা। আর নজরুলের বাঁশির সুর। তোমাকে দিলাম আমার আকাশের সব তারকা। লেনিনের সম্পূর্ণ যৌবন আর চে গুয়েভারার সমস্ত স্বপ্ন। তোমাকে দিলাম ইশকুল পালানোর সব আনন্দ। সদরঘাট পেরিয়ে শাহবাগ যাওয়ার সব সুখ। আর ম্যাক্সিম গোর্কির একাধিক ব্যক্তিগত আকাঙ্ক্ষা। সব তোমাকে দিলাম একটা দুঃখের নদী নেবো বলে অবশিষ্ট যা ছিলো সবই তোমায় দিলাম।
বাঙালি সাংস্কৃতিক আন্দোলনের পুরোধা কামাল লোহানী চলে গেলেন না ফেরার দেশে!! বিদেহী আত্মার প্রতি বিনম্র শ্রদ্ধা ও ভালোবাসা...
আমার জিজ্ঞাসা, তোমার উত্তর ধরো,দুজনে হাঁটছি বিকেলের হিমেল হাওয়ায় আইল্যান্ডের ওপারে গিয়ে ব্যস্তসমস্ত হয়ে জিজ্ঞেস করলাম 'ওগো তুমি কতটুকু ভালোবাসো আমায়?' তুমি কি বলবে রাতের আকাশে যতগুলো তারকা বিলয়, তার চাইতেও বেশি ভালোবাসি। নাকি বলবে 'আমি জানিনা! ' ধরো, কুয়াকাটা সমুদ্র সৈকতে দাঁড়িয়ে আছো উদাসী মনে। হুট করে জিজ্ঞেস করলাম 'ওগো তুমি কত দিন ভালোবাসবে আমায়? ' তুমি কি বলবে মহাশূন্যের নক্ষত্রেরা যতকাল বেঁচে থাকবে, তার চাইতেও বেশি কাল ধরে ভালোবাসবো। নাকি বলবে 'আমি জানিনা!' ধরো, বসন্তের সকালে তুমি পড়েছ বাসন্তী রঙের শাড়ি। তোমার শাড়ির দিকে না তাকিয়ে জিজ্ঞেস করলাম 'ওগো তুমি কি রকম ভালোবাসো আমায়? ' তুমি কি বলবে 'পৃথিবী সূর্যকে যেরকম ভালোবাসে, ঠিক সেরকমই ভালোবাসি।' নাকি বলবে 'আমি জানিনা!' এই যে দেখো কিরকম আজগুবি সব প্রশ্ন করছি। তুমি বিরক্ত হবে নাতো? হবে নাই বা কেন ! কি রকম অদ্ভুত! ভালোবাসার পরিমাপ করছি। ভালোবাসার আবার মাপদণ্ড আছে নাকি! তুমি আমাকে বোকাটে বলবে, ন্যাকামো বলবে। তুমি আনন্দ আর বিরক্তিকে একত্র করে হেসেছো কোনদিন? সেদিন হাসবে, জানিনা জান্নাতি হুরের সেরকম হাসতে পারে কিনা? সে হাসিতে মন্দ লাগবে না! তুমি হাসবে,আমি হাসবো হাসতে হাসতে ভুলেই যাবো আমার জিজ্ঞাসা,তোমার উত্তর....
চে তোমার মৃত্যু আমাকে অপরাধী করে দেয়..... শুভ জন্মদিন প্রাণের চে গুয়েভারা❤❤❤❤
ম্যাক্সিম গোর্কির 'মা' আমার মননে আর মগজে যে ঝড় বইয়ে দিলো তা কালের স্রোতে মতো রক্ত পেশিতে নয়া আন্দোলনের রূপ নিয়েছে।কী এক নীরব শিহরণ দোল দিয়ে গেলো বিপ্লবী সত্ত্বায়।আহ কী অচেনা অদ্ভুত শিহরণ! শোষিত শৃঙ্খল ভেঙে ছুটে চলছে দিগ হতে দিগন্তরে এ উপন্যাসের চরিত্রগুলো। ভবিষ্যৎ বিনির্মানের লড়াইয়ে একঝাঁক তরুণ যোদ্ধা সৃষ্টিশীল মানবিক পৃথিবীর জন্য ক্রমাগত লড়ে চলছে। পাভেল ভ্লাসভ বাপহারা ছিপছিপে কিশোর।বেড়ে উঠেছে নিজস্ব বলয়ে।বস্তির অন্যসব শ্রমিকের মতো মাতাল হয়ে ফেরে।বাপের মতো সিংহ গর্জনে মায়ের সাথে কথা কয়।মায়ের সনাতনী দুঃখের সাথে নয়া দুঃখ মিশে একাকার হয়।এই তো জীবন মেনে নিতে হয়। একদিন মায়ের নিপীড়িত অধ্যায়ের পাঠ চুকে দেয় পাভেল।নোতুন এক পাভেলের দেখা মেলে, না মাতাল হয়! না বিশ্রী ভাষায় কথা কয়! স্বয়ং যিশুর আবির্ভাব... রবিবার ছুটির দিনে কোথায় যেন যায়, আসার সময় দু একটে বই সঙ্গে আনে।দিনে দিনে বইয়ের তাক ভারী হয়।মায়ের গোপন আনন্দ হয়,আবার ভয়ও হয়, জানে না তা কিসের ভয়! পাভেল একদিন শহুরে বন্ধুদের নিয়ে বাড়িতে আড্ডা দেয়। এ আড্ডা অন্য কোন আড্ডার মতোন নয়।বই পড়ে সাদামাটা একটি মেয়ে আর সবাই নিবদ্ধ চাহনি দিয়ে শোনে।খখলকে মায়ের ভালো লাগে। ধীরে ধীরে খখলও এ বাড়িতে আশ্রম গাড়ে। সেখান থেকে শুরু হয় পাভেল ও তার বন্ধুদের বিপ্লবী দিনগুলি।আরো নোতুন ছেলেমেয়ের আগমন বেড়ে চলে।হঠাৎ মায়ের জীবনে ছন্দ পতন হয়।পয়লা মে ঝাণ্ডাবাহী মিছিল থেকে গ্রেপ্তার হয় পাভেল,খখল সহ অন্যরা। মা নিকোলাইয়ের সাথে শহরে চলে যান।সেখান থেকেই সক্রিয় বিপ্লবী হিসেবে আবির্ভূত হন।কৃষকদের সংগঠিত করতে গ্রামে ছোটেন,কাগজ বিলান। আদালতে পাভেলের নির্বাসন রায় হয়।পাভেলের শিহরণ তোলা বক্তব্যের কাগজ লয়ে স্টেশানে যান। সেখান থেকে ধরা পড়েন একজন বিপ্লবী মা একজন বিপ্লবীর মা..
দ্বীপচরের শৈশব চারপাশে তিন সারি গেরস্থ বাড়ি গাঢ় সবুজ লতাগুল্মের ঝোপ ছোট একটা ঢিবি চারদিকে জলের প্রপাত দখিনা ঘাটে ধান তোলা নিমের ডিঙি.. এখান থেকে শুরু হয় চাষার ধূসর জীবন আর একদল নোতুন প্রাণের শৈশব.. গোধূলি আকাশে পাখিরা ওড়ে রাজহংসী জিরোয় ঢিবির বাবলাতলায়। রোদ্দুরে চিকচিক করে জলের তরঙ্গ অদম্য স্পৃহায় ছোটে আজন্ম কৈশোর.. ঢিবিটি মায়ের মুখে কলেরার দ্বীপচর.. আর এই দ্বীপচরের সবুজ বুকে আমাদের ছেলেবেলার পবিত্র উৎসব। কলাগাছের ভেলায় আমাদের সফল যাত্রা। ঢিবিটি একাগ্র চিত্তে শোনে বিকেলের গান।রক্তিম আকাশের শেষের মিছিল। দ্বীপচরের মাঝখানে চোরা গোরস্থানে পোঁতা আমাদের আদিম নাড়ি। দুনিয়ার সব দ্বীপচরেই শুরু হয় আমাদের শৈশব।
গানঃ আমারে ভুলিয়া গেলে -- আমারে ভুলিয়া গেলে নাড়ি ধরে দে টান নদীরে গাইয়া যারে সময়ের দুঃখের গান।। তোমার ভেতর আছি আমি খুঁজে তুমি দেখনা প্রীতি ভাই ছুইটা গেলে প্রেমিক তো আর ছোটে না, দেখবে কি করে তুমি দেখেও তো দেখো না গোপন ঘরে গোপন কইরা আমার ছবি রেখো না।।ঐ আমারে খুঁজে ফিরি তোমার ভেতর রাখিয়া তুমি ছাড়া আমার জীবন বাঁচি গো কী নিয়া, তুমি আমার অন্তরের গান আমার মনের আজান সখা তুমি করো কেন আমার সাথে এত অভিমান।। ঐ ভেতরে চেয়ে দেখো আমি ছাড়া কে আছে আকাশে চেয়ে দেখো আমি ছাড়া সব মিছে, তোমারে ভুলিতে গেলে পরে অনেক মনে দেখা করে যেয়ো তুমি রাতে সংগোপনে।।ঐ
কমলা রঙের কিশোর বাড়িটা হাস্যোজ্জ্বল দৃষ্টি ফেরায় ফের আকাশের দিকে... বাড়ন্ত বয়সের গল্প আছে ; পবিত্র উৎসবের গান আছে ; আমি তার সব জানি, ওর নোটবুক মগজে রেখে ঘুমাই কোয়ারেন্টাইন নিবাসে। সমস্ত ইতিহাস বাদ দিলে বাড়িতটাই একমাত্র ইতিহাস। জামানার শ্রেষ্ঠ দুপুরে আমি আর রবীন্দ্রনাথ চারতলা সিঁড়িতে পড়ে থেকে বাতাসের সাথে নিয়েছিলাম স্বর্গের সুখ। কবিতা, আহারে কবিতা রে কমলা রঙের কিশোর বাড়িটায় সুখে নিই কবিতার ঘ্রাণ। রাত আরো গভীর হলে এ ঘ্রাণ ছড়িয়ে যায় মহল্লার সমস্ত গলিতে। ইভা নামের শ্যামলা নিষ্পাপ মেয়েটা আমার বড় বোন। সমস্ত কবিতা ভুলে গেলে এ মেয়েটাকেই আমার একমাত্র কবিতা মনে হয়। সে খবরেরও ময়নাতদন্ত করে কমলা রঙের কিশোর বাড়িটা। ও বাড়ির সবাই ভুলে যাবে ভুলে যাবে কাক ও কবুতর অথবা দুনিয়ার সব মুসাফের তবুও কবি ও কবিতাকে মনে রাখবে কমলা রঙের কিশোর বাড়িটা।
স্বাধীনতার ঊনপঞ্চাশ বছরে দেশ উন্নতির এমন শীর্ষ চূড়ায় অবতীর্ণ হয়েছে... সবই আওয়ামী লীগের অবদান !!!!! 
আমাদের যাত্রা--- ধ্বংস থেকে আমাদের যাত্রা শুরু পুব থেকে পশ্চিমে সমস্ত গণকবরস্থান থেকে আমাদের জন্ম। বিলের উন্মুক্ত প্রান্তরে পাখিরা ওড়ে,নীরব চাহনি দেখে; হালকা দুঃখের বাতাস থেকে আমাদের আত্মারা জন্ম নেয়।আমাদের আত্মার মাপে নয়া দুনিয়ার সমস্ত থিয়েটার।আর কবরস্থানের মতো আমাদের স্বদেশ। সমস্ত বীভৎস,করুণ মৃত্যুর কাফফারা নেবো পবিত্র লালগালিচায়। একান্নবর্তী স্টেশন হয়ে তোমরা ফিরে এসো... ধ্বংস থেকে আমাদের যাত্রা শুরু নিরপেক্ষ হৃদয়ের কাছ থেকে শুনে নেবো শিউলি ফুলের কথা।সন্ধ্যা ঘনিয়ে এলে নিয়ে নেবো দুনিয়ার নিরপেক্ষ এহকালীন খসড়া। আগুনে দগ্ধ পোড়া বস্তি থেকে জন্ম হয় আমাদের। আত্মারা মরে,নোংরা বীভৎস, করুন দৃশ্য দেখে মরে। কুয়াশা ভেজা নরম রোদ্দুর থেকে আবার জন্ম নেয় আমাদের আত্মারা। সমস্ত পোড়া বস্তির মতো আমাদের স্বদেশ। আমরা সমস্ত যজ্ঞের ব্যক্তিগত বদলা নেব। তোমরা ফিরে এসো...
গানঃ মনের মানুষ-- মনের মানুষ মন ফুলাইয়্যা হাসে না কেনো দুপুরবেলা গড়াই আইলে তারে চেনো, নলে নলে দিলো টান খুলে আসিলো প্রাণ ও মনের মানুষ হয় ক্যামনে এত রে পাষাণ।। সামনে আসিও কাল,আমি ধরিবো হাল মনের মানুষ, মনের জ্বালা সইবো কতকাল, বাঁকা নদীর জোয়ার ভাটায় ওঠে না জল সুমুদিনী আমার মন কেন পড়ে অনল।।ঐ তোমার গলে গলে সোনার খনি,মুক্তার মালা মনের ভেতর অন্তর জ্বালা দেখিলো কালা, নাচিতে না জানিলে উঠানও বাঁকা বুকের জ্বালা কষ্ট ছাড়া, সবই ফাঁকা।। ঐ
মজলুম হৃদয় -- বৃষ্টি নামে,বৃষ্টি নামে,সূর্যসেনের দেশে বৃষ্টি নামে অতিক্রান্ত পাহাড়ের চূড়া হয়ে বৃষ্টি নামে ; আল্লার মুলুক হয়ে বৃষ্টি নামে; থেমে থেমে আলেকজান্ডারের স্রোতের মতো বৃষ্টি নামে; স্বদেশের তৃষ্ণার্ত সবুজ বুকে বৃষ্টি নামে; বৃষ্টির মঞ্চ থেকে ফিরে এসে বুক চিরে রক্তাক্ত হৃদয় দেখি.... সবুজ সজিব হৃদয়ে একাধিক নির্দয় ক্ষত। বাঙালির হৃদয়ে কিসের ক্ষত! আমিতো ডুবেছি পদ্মায়,মিশেছি সবুজ সোনালি ধানে,রাতের নিজস্ব জ্যোৎস্নায়। অমন করে কার বর্ষা সেঁধেছে এ হৃদয়! আমি তার খোঁজে বঙ্গোপসাগরীয় শৈশব হয়ে বুড়িগঙ্গার কৈশোরে যাই... বলব এ কিসের শত্রুতা? তোমার আমার একই কবরে তো মেলে ঠাঁই। তবে কেন এ পন্ডশ্রম! নাকি নিজের সাথে নিজেই আজন্ম শত্রুতা! কপালে দুঃখ আছে! মেলে দেখো বুকের কাছের ব্যক্তিগত ইতিহাস; খুঁজে দ্যাখো স্বদেশের আত্মা; পৃথিবীর সব মজলুমের একটাই হৃদয়।
কবির অভিশাপ -- ভুলে যাওয়া পথের মলিন ছায়া নিমগ্নে নয়া কেতাবে সনাতনী দুঃখ আমরা লিখে রাখি; এবং লিখে রাখি সক্রেটিসের অভিশাপ। দুনিয়ার মজলিসে আধুনিক যন্ত্রণা নিয়ে আমরা কুঁকড়ে কাঁদি সময়ের শূণ্যতায়। ফিরে আসি মানুষের আদিম মিছিলে। বিষাদ নগর মিছিলের শূণ্যতা নিয়ে কাক পুষে।দূষিত ধুলো মগজে নিয়ে আঁকে স্বচ্ছ স্কেচ। দিন শেষে সবার বয়ানেই ফুটে ওঠে অবধারিত মৃত্যু। মৃত্যুর ভার কাঁধে বয়ে রচনা করি দিনলিপির খসড়া। বন্দেগি শেষ হলে আমরাও পাই মরণ সনদ। দুনিয়ার ঘরে ঘরে মরণ সনদ নিয়ে হাজের এক জীবন্ত করোনা। চীন ইরান হয়ে বাঙালির দেশে কী এক বিষাদ ছেয়ে গেলো! মজমার উদ্যানে পড়ে আছে একাকী সময়, আর নগন্য শুকনো পাতা। সময়ের জঠরে শতাব্দীর বেদনা দুনিয়ার অভেদ বেদনা। করোনা তোমার নিষ্ঠুরতার জন্য দাঁড় হতে হবে কালের কাঠগড়ায়। আজ অব্দি সব নিষ্ঠুরতার শরীরে আমরা এঁকে দিয়েছি জঘন্য কালিমা। এ থেকে তোমারও রেহাই নেই এ এক কবির অভিশাপ।
সব ভুলে যাব -- সব ভুলে যাব সব, ভুলে যাবার মত সময়ের কংক্রিটে পড়ে থাকা নিখুঁত যন্ত্রণা শৈশব মন্থনে পোড়া সিগ্রেটের গোড়া আর বর্তমান কয়েকটি দুপুর। হেলে পড়া বিকেলে কিশোরীর বৃদ্ধা চাহনি..... আরেকটু এগুলোই সব ভুলে যাব সাত বছর আগে যেমন শহরে উঠে ভুলতে বসেছিলাম সোঁদা মাটির গন্ধ। কিংবা রোজার প্রেমে পড়ে ভুলে গিয়েছিলাম পৃথিবীর সমস্ত নারী। সব ভুলে যাব, সব ভুলে যাবার মত হয়তো জলসায় নিয়মিত পান শেষে জোর গলায় বলব সব ভুলে গেছি, এ ভুলে যাবার মধ্যেও থাকবে না ভোলার বেদনা... সব নির্মম দৃশ্য ভুলে যাব যেমন সহজে ভুলে গেছি পূর্ণিমা রাতে লঞ্চে চাঁদ দেখার দৃশ্য কিংবা কোন এক যাত্রায় অজানা মেয়ের সাথে অন্তরঙ্গ সময়। ওসব যেমন আজকাল মনেই পড়ে না হয়তো তেমনি মনেই পরবে না করোনা নামে আদৌ কি ছিল!! সব ভুলে যাব,সব ভুলে যাবার মত লাঙ্গলের ডগায় ভেজা রোদ্দুর, বোশেখের হালখাতার আয়োজন, কিংবা কুঁড়েঘরের আঁশটে গন্ধ ভুলে গেছে নাগরিক প্রজন্ম। তেমনি দশটি বছর পরে ভুলে যাব। মহামান্য আদালতের কাছে বলব কিচ্ছু মনে পড়ছে না আমার হয়তোবা তখন জন্ম হয়নি আমার অথবা আজ অব্দি ওসবের কিচ্ছু জন্মই নেয়নি.. মহামান্য বিশ্বাস করুন বিশ্বাস করুন। 
আমি বলব না যে ঘরে জন্ম আমার সে ঘরকে আমি ভালোবাসি না। আমার আত্মার উত্তর মেরুতে কিঞ্চিত রেখা পড়ে আছে শুদ্ধতম সুখের। সুখেরও দুঃখ আছে অমলার ঘরে.. আমার আত্মায় পড়েছে নাগরিক ছাপ আমার ভাষায় লেপ্টে আছে অমীমাংসিত জড়তা শূণ্যতায় ঘিরে আছে অজস্র চিল..
বহু তথ্য উপাত্ত তত্ত্বের উপর দাড়িয়ে তেনারা বুদ্ধিজীবি। তেনারা ইস্যু ভিত্তিক আলোচনার ফিতা টানাটানি করে টকশো থেকে চকচকে কয়েকটা নোট লইয়া মদ্যপানে মশগুল হন। তেনারা প্রকাশ্যে হারামি বাজনীতিবিদকে মহান করিয়া মন্দিরের মূর্তি বানাইয়া তোলেন। তেনারা অতি সামান্য বিষয়কে টানাটানি করিয়া প্রধান ইস্যু বানাইয়া দেশের প্রধান সমস্যাকে মাটি দিয়া থাকেন। তেনাদের আরো বহুদিক মহান করিয়া তুলিতে শতাধিক শব্দের মৃত্যু ঘটাইতে হইবে। সেদিক লক্ষ্য রাখিয়া শব্দগুলোর অকাল মৃত্যু ডাকিয়া আনিলাম না। আমার ফ্রেন্ডলিস্টের ভিন্নধর্মী বুদ্ধিজীবিগণ ভুল ভাবিয়া নোমানীকে গালাগাল করিবেন না। ইহাতে আত্মহত্যার আশংকা প্রবল।
আমার ফেসবুক বন্ধুরা যদি একটি করে ‘সাম্রাজ্যবাদবিরোধী কবিতা’ সংকলনটি কিনেন তাহলে আমার আরও ৩০০০ কপি ছাপতে হবে। তোমরা কি বইটি কিনবে নাকি লাইক দিয়ে দায়িত্ব শেষ করবে। তোমাদের জন্য মাত্র ২৫০ টাকা, ৫কপি কিনলে কুরিয়ার সার্ভিসসহ ১১৪০ টাকা। আশা করি নিরাশ হতে হবে না।
ছাত্র রাজনীতি বন্ধের প্রক্রিয়া চলছে আবরার ফাহাদ ইস্যুকে কেন্দ্র করে। কিছু সুবিধাবাদীচক্রকে উসকে দেয়া হচ্ছে এর ইন্ধন দিতে।মহামান্য শোষক ভাল করেই জানেন ছাত্র রাজনীতি বন্ধ করতে পারলে অনায়াসে ক্ষমতা টিকিয়ে রাখা সম্ভব। এ ক্ষেত্রে ব্যবহার করছেন সাধারণ শিক্ষার্থীদের, যারা আদৌ জানে না ছাত্র রাজনীতি বন্ধ হলে, ফলাফল কী আসবে? তারা জানেই না তারাই তাদের চূড়ান্ত বিপর্যয় নিয়ে আসতেছে তাদের দাবীর মধ্য দিয়ে..
শোভন-রব্বানী ইস্যুতে ছাত্রলীগকে গঙ্গা স্নানের নাটকীয়তা করে স্বৈরচারকে বৈধ করবার অপচেষ্টায় আছে মহামান্য শোষক।
বৃদ্ধ বয়সী যুবনেতা আপনি আরো কিছু ব্যক্তিবর্গের জন্মদিনকে অযৌক্তিক শিরোনামে জাতীয় দিবস পাশ করাতে উত্থাপন করুন।
সংসদের বর্তমানের অধিবেশনগুলো নিম্নমানের চা আড্ডায় পরিণত হয়েছে। বিনোদন দিতে কার্পণ্যতা নেই সাজানো বিরোধিদলীয় নেতৃবৃন্দের। ইত্যাদি শিরোনাম দিয়ে প্রতিবেদন করা উচিৎ মশলা খোঁজা সাংবাদিক ভাইদের!
কবিগুরুর প্রয়াণ দিবসে সঞ্চয়িতার অনেকগুলো কবিতা পাঠের মধ্য দিয়ে নিরবে শ্রদ্ধা জ্ঞাপন করেছি
ব্যর্থতা সফলতা যাই হোক! হাস্যকর, হতাশাব্যঞ্জক বাচন ভঙ্গিই প্রমাণ করে দায়িত্বপ্রাপ্তদের অযোগ্যতার..
সংগ্রহ করে নিজে পড়ুন অন্যকে পড়ার জন্য উদ্বুদ্ধ করুন। নিজেকে সচেতন নাগরিক হিসেবে গড়ে তুলতে চাইলে জনযোগ পাঠ একান্ত প্রয়োজন..
বাংলাদেশ জনতার সংসদ (বাজস) এর মুখপত্র হিসেবে জনযোগ পত্রিকার প্রথম প্রকাশ। পত্রিকা সম্পাদনার সহযোগী সবাইকে আন্তরিক অভিনন্দন...
ইস্যুকে ধামচাঁপা দিতে সরকার নতুন নতুন ইস্যু তৈরি করছেন.... তৈরিকৃত ইস্যু দ্বারা কৃষক বিদ্রোহ ধামাচাঁপা পরে যাচ্ছে। 
বিন্যস্ত সূত্রের ওপর দাড়িয়ে হেঁটে চলি গন্তব্যের পথে।সূত্র আর গন্তব্যের স্রষ্টা কেউ আমাদের পূর্বসূরি নয়।ধরা যাক যেমনটি মোঘল আর ইংরেজ,যাদের আইনের শিকলবন্ধী ভারতসন্তানদের যাপিত জীবন। অথচ তাঁদের রক্তে ভারত মাটির গন্ধ নেই... তাঁদের নাড়ির সাথে ভারত নাড়ির বন্ধন নেই... তারপরও তাঁরাই ভারতের শসক! যে গল্প ধার করে তুলে দিলাম তাও কিন্ত আমাদেরই গল্প। 
আঘাত না হেনে নিজ বিশ্বাসের শিকারোক্তিও ভয়ঙ্কর হুমকির রূপ নিচ্ছে:- রাষ্ট্র কিংবা সমাজ এক বর্ণ,এক বিশ্বাসের ভিত্তিতে গড়ে ওঠে না।সেখানে থাকে নানান পেশা নানান মতবাদের সমাহার। যা একান্তই ব্যক্তিগত। ধর্ম,বর্ণ নির্বিশেষে মানুষে মানুষে সামাজিক সম্প্রীতি অক্ষুণ্ন রেখে সভ্যতার বিনির্মাণই যে মূখ্য বিষয়। তা ভুলতে বসছে আমাদের তরুণ সমাজ। যার ভূক্তভোগী হচ্ছে শোষক সম্প্রদায়। আমরা তরুণরা ব্যবহৃত হচ্ছি শোষকদের নাস্তিক আস্তিকতার নামধারী ভূক্তভোগী নাটকীতার। 
বাংলা ভাষায় কথা বলা তাদের মুখে শোভা পায় না,যারা বাংলা নববর্ষ উদযাপনকে সহজ ভাবে মেনে নিতে পারে না। জনাব আপনি আপনার .. রক্ষায় উৎসব পালন না করেন সেটা আপনার একান্ত ব্যক্তিগত ব্যপার। কিন্তু বাঙালি সংস্কৃতিতে আঘাত হানবেন,মঙ্গল শোভাযাত্রার অবমাননা করবেন আর বাংলায় কথা বলবেন সেটা হতে পারে না।
এখন আর সামাজিক সম্প্রীতির জোরাল অবস্থান নেই।নেই পারিবারিক সম্পর্কের দৃঢ়তা। মানুষ স্বভাবতই নগর জীবনের বিলাসিতা বাসনা করে।তাই ঝাক বেধে নগরমুখী হয় কৃষক সন্তান।গ্রাম থেকে উঠে আসা সিংহভাগ তরুণ গার্মেন্টসের কর্মযজ্ঞে নিয়োজিত হয়।তারা যন্ত্রের মত অর্থের বিনিময় ঘন্টার পর ঘন্টা শ্রম দেয়।তারা প্রতিষ্ঠিত হবার কথা ভেবে সহ্য করে নেয় অমানুষিক শ্রম। এর দ্বারা মানুষ পরিণত হয় যন্ত্রে।সে প্রতিষ্ঠিত হওয়ার লড়াইয়ে হারিয়ে ফেলে অনুভূতি,ভুলে সমাজ, সে হয়ে পড়ে একাকী।পারিবারিক সম্পর্কও বিচ্ছিন্ন হয়ে পড়ে।গ্রামে তাদের অনুপস্থিতিতে কৃষি জমিতে চাষাবাদ করে সীমিক সংখ্যক কৃষক। এ কারণে কৃষি ব্যবস্থা ক্রমশ দুর্বল হচ্ছে। প্রকৃতি থেকে মানুষ মুখ গুটিয়ে কৃতিমত্তার দিকে হাঁটছে।যা মানুষের জন্য ভাল সংবাদ হতে পারে না...
বাঙালি পরনির্ভরশীলতায় আক্রান্ত জাতি।অলসতা যাদের অন্যতম ব্যধি।এই দুই খোলা দরজা ছিল ভিনদেশি ক্ষমতাপিয়াসুদের কতৃত্ব বিস্তারের মোক্ষম সুযোগ।যার পরিণতি তুরস্কি,ব্রিটিশদের দ্বারা শোষিত হওয়ার লজ্জাজনক ইতিহাস।বাঙালি জাতির অন্যতম দুর্বলতা হিরোইজমের প্রতি আস্থা ও আনুগত্যশীলতা।অদৃশ্য শক্তির ওপর ভর করে দাপটিয় ভাব নিয়ে আবির্ভূত হবেন গুনদা'র সময়ের কবি অর্থাৎ জাতির নায়ক।সত্তুরের পর থেকে জাতি মুজিবকে সময়ের কবি বা জাতি উদ্ধারের ঐশ্বরিক দূত ভাবতে শুরু করে। সেই থেকে তাঁকে সামনে ঠেলে পিছু অনুসরণ করতে থাকে। জাতির স্বাধীনতার আকাঙ্ক্ষা আরো প্রস্ফুটিত হতে থাকে। শুরু হয় দুর্বার আন্দোলন যা পরবর্তীতে রূপ নেয় মুক্তিযুদ্ধে।রক্তক্ষয়ী যুদ্ধের মধ্য দিয়ে দেশ স্বাধীন হলো। সময়ের পরিবর্তনে দেখা যায় এ স্বাধীনতা জাতির নয় কতিপয় স্বার্থপর গোষ্টির। হিরোইজমের পরিণতি আমরা কমবেশি সবাই জানি।তারপর অনেক বুদ্ধিজীবি মার্কা অকর্মাদের গণতন্ত্র ফিরিয়ে আনার জন্য নতুন শক্তির ওপর নির্ভর থাকা দুর্বলতারই লক্ষণ। সবাই নতুন শক্তির কথা বলে ঠিকই।একবারও নিজেদের সঙ্গবদ্ধ হওয়ার কথা মুখেও আনে না।
গতানুগতিক বাংলা চলচিত্র হাস্যরসাত্মক বিনোদন মাত্র। সস্তা প্রেম কাহিনী, একটার সাথে একটার গভীর যোগসূত্র। যেন বিভিন্ন নামে ভিন্ন ভিন্ন পটভূমিতে একটা গল্পেরই উপস্থাপন। তাই আজ বাংলা চলচিত্র দর্শকবিমূখ। এখন দর্শকদের বিনোদন,জীবনদর্শনের জন্য নির্ভর করতে হয় বিদেশী সিনেমার।
সরকারের অবহেলা আর দায়িত্বহীনতার একই ঘটনা পূর্ণরায় উপস্থাপন হচ্ছে। নিমতলী ট্র্যাজেডীর পরেও কোন দায়িত্ববোধ আসেনি, অপদার্থকে অথবা দেশপ্রেমহীন ব্যক্তিকে দায়িত্ব দিয়েছেন তাই আবারো চকবাজার ট্র্যাজেডীর পূর্ণাবৃত্তি হলো। তখন সাবেক দায়িত্বশীলরা দায়ভার এড়াতে নাটকীয় কৌশল অবলম্বন করেছিলেন।শাঁক দিয়ে মাছ ঢাকা বলা চলে! জনগণকে বোকা বানানোর কৌশল।কিন্তু জনগণ অতটা বোকা না! সময় হলে সুদে আসলে ফেরত দেয়। ক'দিন আগে আমরা কিশোররা নিরাপদ সড়ক চাই আন্দোলন করলে সরকার আমাদের আশ্বস্থ করে বাসায় ফিরিয়ে দিয়েছিল। আমাদের দাবীগুলো বাস্তবায়ন করার কথা বলেছিল।বলেছিল ফিটনেসহীন বাসগুলো উঠিয়ে নেবেন ইত্যাদি ইত্যাদি।কিন্তু দু চার মাস পরে দেখা গেলো পরিবহন ক্ষেত্রে আরো অনিয়ম বেড়ে গেছে। লোকাল বাসগুলো সিটিংএর সাইনবোর্ড দিয়ে হাতিয়ে নিচ্ছে দ্বিগুন টাকা।আমাদের ভোগান্তির শেষ হইল না।সাম্প্রতি আবারো একই ঘটনার পূর্ণাবৃত্তি ঘটলো টগবগে তরুণ আবরারের জীবন কেড়ে নিলো বাস। সাথে সাথে অবরোধ শুরু হলে শাঁক দিয়ে মাছ ঢাকতে এগিয়ে এলো নব নিযুক্ত মেয়র। বললেন ওর নামে একখান রাস্তার নামকরণ করবো!ত থামো. নিযুক্ত মেয়র সমস্যা সমাধানের কথা না বলে পরিজনকে খুশী করে দায়িত্ব এড়াতে চাচ্ছেন।
মিথ্যার দাপট থাকে ঠিকই নিজস্ব কোন শক্তি থাকে না। বারবার প্রমাণ হয়ে আসলেও এই ধ্রুব সত্যটি ভুলে গিয়ে অধিকাংশ মানুষ নিপীড়নের শিকার হয়। অবশ্য যেদিন এই সত্যটি অনুধাবন করতে পারবে সেদিনই তাদের জাগরণ ঘটবে। 
ডাকসু নির্বাচনের মধ্য দিয়ে চূড়ান্ত পর্যায়ে জনগণের গণতান্ত্রিক মৌলিক অধিকার ভোট দেয়াকে নাটকীয় ভাবে হরণ করে বিপ্লবের পথকে সুদৃঢ় করে দিয়েছে দানবীয় সিন্ডিকেট আ'লীগ। বি:দ্র: জনগণ জাগলে শোষকের পতন অনিবার্যনীয়।
অসাম্প্রদায়িকতার একমাত্র মাপকাঠি 'জয় বাংলা,জয় বঙ্গবন্ধু' বি:দ্র: কট্টরপন্থি হলেও সমস্যা নেই,মন্ত্রই যথেষ্ট! 
ভারত-বাংলাদেশ স্বামী স্ত্রীর সম্পর্কে আবদ্ধ!! পুরুষতান্ত্রিক সমাজে স্বামীর কাছে স্ত্রী ভোগ্য পণ্য হিসেবে বিবেচিত হয়।স্ত্রী স্বামীর খুশির জন্য নিজের সুখ বিসর্জন দেন।পদে পদে লাঞ্ছনা,বঞ্চনার শিকার হন।তার আলাদা কোন ব্যক্তিত্বের পরিচয় থাকে না। তার ওপর সম্পূর্ণ কতৃত্ব থাকে স্বামীর। মন্ত্রী মুখ ফুসকে সত্য কথাটি বলে ফেললেন।ভারত বাংলাদেশকে নিজ কতৃত্বের রাখার জন্য আপ্রাণ চেষ্টা করে যাচ্ছে। যৌনদাসী সমতুল্য আচরণ করছে।সুন্দরবনকে হুমকির মুখে ফেলার জন্য রামপাল প্রকল্প চাপিয়ে দিয়েছে। রাজনৈতিক কতৃত্ব রাখার জন্য নতজানুকে সর্ব প্রকার সহযোগিতা করছে। বাংলাদেশকে হিংস্র দানবের মত প্রতিনিয়ত ধর্ষণ করেছে। মন্ত্রী সাব একখান ঝাক্কাস কতা কইছেন!!
আর কত পারুল ধর্ষিত হলে মানবিক বোধ জাগবে এ জাতির!! যারা মানুষের বাক স্বাধীনতা ও গণতান্ত্রিক অধিকার লুটে নিতে পারে।তাদের দ্বারা একজন পারুল ধর্ষিত হওয়া অসম্ভবের কিছুই নয়।তারা ব্রিটিশ, পাকিস্তানের নীতিগত প্রতিনিধি। আর এই পাষাণ বীজ বপণ করে "মানবতার মা"
মুক্তিযুদ্ধের মত মহান বিপ্লবের অন্যতম কারণ বাক স্বাধীনতা ও রাজনৈতিক অধিকার হরণ।ঊনসত্তুরের নির্বাচনে আওয়ামীলীগ বিজয়ী হওয়া সত্ত্বেও যখন পাকিস্তানি শোষকরা যথামর্যাদায় আওয়ামীলীগকে ক্ষমতা হস্তান্তর করতে অস্বীকৃতি জানায়।তখন এদেশের মানুষ বুঝে যায় পাকিস্তানিরা তাদের রাজনৈতিক অধিকার থেকে বঞ্চিত করেছে।এছাড়াও আগে থেকে বাক স্বাধীনতায় ছিল শোষকদের হস্তক্ষেপ। সেখান থেকে ধাপে ধাপে বিপ্লবের চূড়ান্ত রূপ নেয়।তা সবারই কমবেশি জানা আছে। গত ৩০ শে ডিসেম্বরের নির্বাচন ছিল মহান মুক্তিযুদ্ধকে অবমাননার নির্বাচন।এ নির্বাচন দিয়ে অপমান করা হয়েছে দেশপ্রেমিক হাজারো মুক্তিযোদ্ধাকে। আওয়ামীলীগ লিখে গেলো ইতিহাসের কলঙ্কজনক অধ্যায়। বর্তমান আওয়ামীলীগ মূলত মুক্তিযুদ্ধ বিপক্ষ শক্তি।কারণ তারা এদেশের মানুষকে রাজনৈতিক অধিকার থেকে বঞ্চিত করেছে।গণমানুষের বাক স্বাধীনতা হরণ করেছে। এই শোষকদের পতন হবে এবং ইতিহাসের ভূট্টোর মত হাসিনার নামও খলনায়ক হিশেবে লেখা হবে।আর ঘৃণার সাথে আওয়ামীলীগের নাম উচ্চারণ করবে আগামী প্রজন্ম। সে দিন বেশি দূরে নয় সন্নিকটে।
