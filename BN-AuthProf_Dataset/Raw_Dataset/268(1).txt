সাকলায়েন ও পরীমনির প্রেম নিয়ে আমার কোনো বক্তব্য নাই। আমার আপত্তি অন্য জায়গায়। সাকলায়েন ঘরে বউ রেখে কেন ভিন্ন নারী নিয়ে ব্যস্ত থাকবে? সে তার স্ত্রীর সঙ্গে, সন্তানের সঙ্গে প্রতারণা করেছে। মিথ্যা তথ্য দিয়ে পরীমনির সঙ্গেও প্রতারণা করেছে। আমার বার বার মনে হচ্ছে সাকলায়েনের স্ত্রী কীভাবে এসব সহ্য করছে! উফফফ! সমাজে অনেক পুরুষ আছে এমন। যারা ঘরে বউ রেখেও পরকীয়ায় ব্যস্ত থাকে। সাদা চামড়া কিংবা অন্য নারী দেখলে যাদের হুশ থাকে না, তাদের ভিডিও সামনে আসা উচিত। এদের মুখোশ উন্মোচন হওয়া উচিত। এসব প্রতারকদের কঠিন শাস্তি হওয়া উচিত।
সাইক্লিস্ট জিনিয়া তাবাসসুমকে নিয়ে লিখেছিলাম আরো এক দেড় মাস আগে। আজ প্রকাশ হলো আজকের পত্রিকায়। পড়ার আমন্ত্রণ।
আইশ্যাডোর অন্য রকম কারসাজি লেখা: রিক্তা রিচি মডেল: লামিয়া তাসনীম ছবি: সৈয়দ মাহামুদুর রহমান।
রাতগুলো জেগে থাকে চোখে, চোখের ভেতর জিজ্ঞাসা শহরে এত অ্যাম্বুলেন্স কেন! বাতাসের শীতল পাটিতে ভেসে ভেসে শুধু পোড়া ঘ্রাণ আসে। প্রথমে ভেবেছিলাম পলিথিন পোড়ার গন্ধ, পরে বুঝতে পারি ঘরে ঘরে ক্ষুধার উনুন চলছে। শ্মসানের পর শ্মশানে পুড়ছে মৃতদের সারি কারা যেন পিতার লাশ ফেলে চলে গেছে, কেউবা মায়ের লাশ ফেলে দৌঁড়ে পালিয়েছে। এমন নিষ্ঠুরতা চাইনি। চাইনি এমন ক্রান্তিকাল। আজকাল চায়ের কাপে আনন্দ নামে না, নামে বিষাদ। বিষাদের সমুদ্রে হাবুডুবু সমাজ। #রিক্তা_রিচি #রিক্তা_রিচির_কবিতা #বাংলা_কবিতা
নীল মেঘ হয়ে ঝরো, ঝরো নীল মেঘ হয়ে তোমার জলে ভিজে শিউলির মতো শুভ্র হতে চাই। #রিক্তা_রিচির_কবিতা #রিক্তা_রিচি #বাংলা_কবিতা
একটা ভ্রমণ হতে পারে তোমার আমার স্বর্গ ভ্রমণ চাঁদ এবং সূর্যকে তোয়াক্কা না করে পৃথিবীর সর্বশ্রেষ্ঠ সুখী যুগলে পরিণত হব আমরা আমাদের বুকে লুকিয়ে থাকবে একটি প্রেমের ঝরণা গত কয়েক শতাব্দী আগে যে প্রেম আত্মহত্যা করেছিল নাফ নদীতে সে প্রেমকে বিশুদ্ধ করে তুলব আমাদের অনুচ্চারিত ভালোবাসার শব্দগুলো দিয়ে যেভাবে বুড়িগঙ্গার পানিকে হ্যালোজেন ট্যাবলেট দিয়ে পরিশুদ্ধ করা হয় তার চেয়েও অধিক পরিশুদ্ধ করে তুলব আমাদের প্রেমকে। প্রেমে জেগে উঠবে মৃত নদী জেগে উঠবে তীব্র খরায় শুকিয়ে যাওয়া ঘাস জেগে উঠবে ঘুমন্ত রাজ্য যা একশত বছর ধরে ঘুমিয়ে আছে চড়ুই পাখির ঠোঁটে। তোমার আমার স্বর্গ ভ্রমণ || রিক্তা রিচি বাতাসের বাঁশিতে মেঘের নূপুর থেকে... #রিক্তা_রিচির_কবিতা #রিক্তা_রিচি #বাংলা_কবিতা
শেষবার আমার কোনো কথা ছিল না। শব্দহীন আমি হেঁটেছি রাস্তার এপাশ থেকে ওপাশ। এ ঘর থেকে ও ঘর। আমাকে তাড়িয়ে বেরিয়েছে অসংখ্য ফ্রেমে বন্দী স্মৃতি। পথ আগলে দাঁড়িয়েছে সোনালী মায়া, ভালোবাসার সকল উজ্জ্বল জোনাকি। শেষবার আমি আর আমি ছিলাম না বোধহয় হয়তো ছিলাম দূরের...খুব দূরের অপরিচিত কেউ। হয়তো ছিলাম একটা খাঁ খাঁ রোদ্দুরে পুড়ে যাওয়া বিরান দুপুর। হয়তো ছিলাম কোনো এক পাষান পাথর। হয়তো বা না। তবুও শেষবার পথের শেষ প্রান্তে আমি দাঁড়িয়ে ছিলাম। তুমি অদূরে হারিয়ে গেলে। হারিয়ে গেছে কয়েক লক্ষ স্মৃতিময় মুহূর্ত। ~রিক্তা রিচি শাড়ি ফ্রম সাঁজলহরী... #রিক্তা_রিচির_কবিতা #রিক্তা_রিচি #বাংলা_কবিতা
একটা বিশাল পথ পথের পাশে ঝিনুক ফোটানো তুই সরলরেখার রেখার মতো চলছে বেয়ে নদী তার পাশে চুপটি বসে জানতে চাই আমি। তুই আমার অপেক্ষা হবি নীল? হবি কি এই বুক পকেটের মস্ত বড় আকাশ? অথবা তোর ঢেউয়ের ভেতর স্রোত বানাবি আমায়? বিল পেরিয়ে, ঝিল পেরিয়ে, পাহাড় বেয়ে চুপি চুপি সমুদ্রে গিয়ে ডানা ছড়াবো শরীর জুড়ে মাখবো তোর লাল নীল হলুদময় গভীর ভালোবাসা ঠোঁটে ঠোঁট মিলিয়ে জেনে নেব, মেপে নেব কামের গভীরতা। অথবা তুই আমার শরীর জুড়ে জ্বর হয়েই আয়। তোকে নিয়ে সকাল সন্ধ্যা কাঁথার ওমে মন জুড়াবো, অফিসঘর, মিটিং, পড়াশোনা, কাজবাজকে ছুটি জানিয়ে তোকে পড়বো গভীরভাবে। তোর চোখ পড়বো, মন পড়বো, জীবন নদীর বাগধারাতে চোখ ভাসাবো। কিংবা রোজ দুপুরে স্নানের জল, জল শেষে শরীর মোছার তোয়ালে হয়ে আয়। অথবা পায়েল হয়ে জড়িয়ে থাক পায়। ~রিক্তা রিচি ছবির কবি: মীম রহমান। #রিক্তা_রিচির_কবিতা #রিক্তা_রিচি #বাংলা_কবিতা
একটা গভীর চোখ ঠিক কপালের মাঝখানে উজ্জ্বল হয়ে জ্বলছে। সে জানে, এক জীবনে এক হাজার তিনশত নদী। অসংখ্য চূড়া। জানে, ঠাঁ ঠাঁ রুদ্দুরে প্রচণ্ড পিপাসা নিয়ে দৌঁড়ায় মধ্যবিত্তফুল। চলতে চলতে পথের কাটায় রক্তাক্ত হয় পা তবুও হেঁটে যায়, হাঁটতে হয়। সে জানে একটি নতুন আলোর খবর। কানে কানে বলে- দূরে, হ্যাঁ আর একটু দূরে, ঠিক কয়েক কদম পরেই উজ্জ্বল তারাটি ঝুলছে- তোমাকে ধরতে হবে তাই, যা তুমি চাও। সে বলে- ফুটতে থাকা টগবগে ভাতের মতো হও হও তাজা ডালিম ও খোসা সমেত আপেলের মতো। তোমাকে বাঁচতে হবে গর্জন করে। লড়তে হবে উচ্ছ্বাস নিয়ে। মনে রেখো, একটি অন্ধকার কয়েক হাজার আলোর জন্ম দেয়। একটি পরাজয়, চূড়ান্ত বিজয়ী হওয়ার রাস্তা বলে দেয়। গভীর চোখ ও উজ্জ্বল তারার গল্প || রিক্তা রিচি #রিক্তা_রিচির_কবিতা #রিক্তা_রিচি #বাংলা_কবিতা
কদমফুলেরা আমাদের সাথে ছবি তুলতে চাইলো। এত রূপবতীদের উপেক্ষা করার দুঃসাহস তো আমাদের নেই...
ভুলে যাওয়ার অসম্ভব রকমের ক্ষমতা নিয়ে আমার জন্মফুল ফুটেছে পৃথিবীর উর্বর জমিতে।'ভুলে যাওয়া' আমার সিথির সিঁদুর, কপালের টিপ।(কবিতাংশ)
শূণ্যতায় মিলিয়ে যায় ওরা কাগজি লেবুর মতো সবুজ এক শূণ্যতার ঘর। ~রিক্তা রিচি (ছবিটি ২০১৯ সালের বইমেলায় জ্যোতি তুলে দিয়েছিল...)
তার বিষাদ ছোঁয়ানো চোখ, এক সমুদ্র ভরা জল বুকে নিয়ে দাঁড়িয়ে আছে। আছে দেবদারুর মতো শূন্যতার দুপুর, খাঁ খাঁ রোদ্দুর বয়ে বেড়ানো ছাদ। চেলিকাঠের মতো শরীর নিয়ে - বুকে জমাট বেধে রেখেছে কয়েক লক্ষ কাঁচের পাহাড়। দিনের পর দিন, মাসের পর মাস যন্ত্রণার চাবুক সহ্য করে মিষ্টি কুমড়ার মতো ফেটে যেতে চায় নীল আঘাতের ছেদচিহ্নরা আঘাতের বুকে কোমল হাত বুলিয়ে সে বলে, জোনাকির মতো জ্বলে ওঠো। আলো দাও। সে নীরব লরেল গাছের মতো কাঁদে। তবুও দাঁড়িয়ে থাকে একা। (সহকর্মী শারমিন সানজিদা আপুর এই ছবি দেখে কবিতাটি লিখেছিলাম কয়েক মাস আগে। কবিতাটি আপুকে উৎসর্গ করলাম ❤)
রূপবিশেষজ্ঞ শারমিন কচি আপুর পরামর্শ নিয়ে লেখা 'আমে উজ্জ্বল ত্বক'। পড়ার আমন্ত্রণ।
আমরা শুধু কাজই করি না। আড্ডা দেই, গল্প করি, গান গাই 😁😋😋😋 রঞ্জু চৌধুরী ভাই বৃষ্টিস্নাত দিনকে আরও রাঙিয়ে তুললেন ❤️ ক্যামেরার পেছনে আমি 😋
"এই তোমারই জন্যে অনায়াসে আমি হিমালয় ডিঙাবো এই তোমারই জন্যে ঘুমহীন চোখে রাত্রি কাটাবো এই তোমারই জন্যে গোটা পৃথিবীটা ভরে দেব ফুলে ফুলে"
মেক্সিকান চিত্রশিল্পী ফ্রিদা কাহলোকে সুঁই সুতায় এঁকেছেন সাদিয়া সুলতানা আপু। কী নিখুঁত করে যে এঁকেছেন! পড়ুন ফ্রিদা কাহলোর প্রতি সাদিয়া আপুর ভালোবাসা ও তাঁর নিজের কিছু কথা...
আমিতো কুমড়ো ফুল আর শিশির ফোটার মতো ভোর চেয়েছিলাম। বাগানবিলাস আর লাঠগোলাপে রাঙা মধ্য দুপুর। কৃষ্ণচূড়ার বিকেলে অজানায় হারানোর সাধ ছিল। ফুল দেখলেই আত্মাকে শুদ্ধ করি, স্রষ্টার পায়ে নুয়ে পড়ি। ফুলেরা পবিত্র বন্যায় ভাসায় মানুষের চোখ, অথচ মানুষ কেন মনে চাষ করে এনাকোন্ডার বিষ! (কবিতাংশ) #রিক্তা_রিচির_কবিতা #রিক্তা_রিচি #বাংলা_কবিতা
অন্যরকম এক মুভি। লকডাউনের অবসরে সন্তানকে সঙ্গে নিয়ে দেখে ফেলতে পারেন আপনিও...
তারুণ্য ধরে রাখতে কী করবেন... নিজের লিড গেলে মন্দ লাগে না 😄😜😜
প্রতারিত হয়েছি কিন্তু প্রতারণা করিনি। এটাই স্বস্তি আমার। ভালো থাকার জন্য এই টুকুই যথেষ্ট। অন্তত কারোর বিপদের সময়, দুঃখের সময়, অভাবের সময় তাকে ছেড়ে যাইনি। ছায়ার মতো পাশে থাকার চেষ্টা করেছি। সব হারিয়ে যে একেবারে শূন্য হয়ে গিয়েছিল তাকে ভরসা দিয়েছি। শেষমেশ আমার শাস্তি হলো প্রতিষ্ঠিত হওয়ার পর আমাকেই সবার আগে লাত্থি দিয়ে দূরে ঠ্যালা হয়েছে 🙂 তারপরেও দোয়া করি ভালো থাকুক সবাই 🙂
আমার সাথে নিরেট একটা ছায়া হাসে, খেলে আবার গাল ফুলিয়ে থাকে আমি তাকে আগলে ধরি, পাশে রাখি যত্ন করে বুকের মধ্যে রাখি জমা করে। সে আমার বন্ধু কিনা জানি না; আমিও কি তার খুব কাছের কেউ? হয়তো হ্যাঁ, হয়তো বা না। কিন্তু সে আমার আরও আপন জন কারণ আমি হাসলে, সে কাঁদে না, আমি কাঁদলে সে হাসে না। আমার মতোই হাসে খেলে, কিংবা আমিই তার মতো। হাজার বছরের নির্জনতা- আমায় একা করে না তো। ছায়া || রিক্তা রিচি 
আপনাকে বড্ড তুমি বানাতে ইচ্ছে করে সুখের সাথী, দুঃখের সাথী, একটুখানি মায়াজালে আটকে রেখে রাত দুপুরে খুনসুটি আর অভিমানের পাহাড় গড়তে ইচ্ছে জাগে। ইচ্ছে করে অকারণেই ভুল করব; ভুলের ছলে অই মায়াবী চোখের আগুন হব পরক্ষনেই বকুনি খেয়ে চুপ থাকব; অই ঠোঁটের কড়া শাসনে শাসিত হব, অকারণে একটুখানি কষ্ট পাব, কান্নাচোখে অই হৃদয়ের স্পর্শ নিব। ভুলকে ভুলে শুদ্ধ প্রেমের আলিঙ্গনে মত্ত হব। আপনাকে বড্ড তুমি বানাতে ইচ্ছে করে || রিক্তা রিচি #রিক্তা_রিচির_কবিতা #রিক্তা_রিচি #বাংলা_কবিতা
নদীর বিলি কেটে কেটে যে মাছ বেঁচে থাকে তাকে ঢেউয়ের ভয় দেখানো হাস্যকর যে বিধ্বংসী ঢেউ দেখে তুমি কুঁকরে যাও, সংগ্রামী মাছ সেই ঢেউয়ের দোলনায় খেলতে খেলতে শৈশব, কৈশোর, যৌবন পাড়ি দেয়। আগুন আর কী চেনাবে জলের দৈত্যের চোখে তারা রোজ আগুন দেখে। নতুন করে জল আর কী চিনাবে জলের সিড়ি ভেঙে ভেঙেই তো তারা জীবন পাড় করে। বিশ্বাস আর কতোভাবে কাটবে ফালি ফালি করে বিশ্বাসকে কাটলে, মাছেরা বরং উল্লাস করে। দোপেয়ে শকুনের ষোলোকলায় আহত হয় না মাছেদের দল। (কবিতাংশ) #রিক্তা_রিচির_কবিতা #রিক্তা_রিচি #বাংলা_কবিতা
আমি পুরুষ আমার কান্নার ধারাপাত জানা নেই আমি কেবল বুকে পাথর জমা রাখতে জানি ঠোঁটে ভাজা খইয়ের মতো হাসি ফুটাতে জানি। ঢেউ ভাঙা জলের ঝাপটায় দীর্ঘশ্বাস লুকাতে জানি। আমি পুরুষ হাত ও পায়ের চামড়ায় কড়া পড়লেও শক্ত করে ধরে রাখতে হয় সংসারের খুঁটি বাবার অসুখে, মায়ের পীড়ায়, বোনের বিয়ে, ভাইয়ের পড়াশোনা, টিউশন ফি সবকিছুর হিসাবটা আমার চোখে ভেসে ওঠে। আমাকেই প্রমাণ করতে হয় পুরুষের বীজগণিত। আমার দুঃখ ভাজ করে রাখার মতো কোনো আলমারি নেই দুইয়ে দুইয়ে চার না হয়ে, হয় ছয় বা নয়- এসবও সইতে হয় আমাকেই। হ্যাঁ, আমি পুরুষ পিঠে কড়া সূর্যের শাসন নিয়ে মরে গিয়েও বার বার বেঁচে উঠি আমার ঠোঁটে জমা রাখি ফুটন্ত ভাতের টগবগে হাসি। আমি পুরুষ || রিক্তা রিচি #রিক্তা_রিচির_কবিতা #রিক্তা_রিচি #বাংলা_কবিতা
"জেনেছে নদ নদী গ্রাম শহর আজকের পত্রিকায় আমার খবর"
সেদিন র‍্যাম্প মডেল ও ট্রেইনার বুলবুল টুম্পা আপুর সাক্ষাতকার গ্রহণ শেষে আমাদের ফ্রেমে বন্দী করেছেন সায়েদ মাহমুদুর রহমান ভাই। ছবিতে আছেন রাজত কান্তি রায় দাদা, বুলবুল টুম্পা আপু ও আমি।
আমি সেই আগুন যে তোমাকে চেলি কাঠের মতো পোড়াতে পারে, জ্বালাতে পারে। আমি সেই শক্তি যে তোমার শোকেসের দামি ফুলদানিটাও কাঁচের টুকরোর মতো গুড়িয়ে দিতে পারে। হ্যাঁ, আমিই সেই নারী, সেই প্রেম, যার জলে ডুব দিয়ে স্নানসুখে তৃপ্ত হও। ~রিক্তা রিচি ফটো ক্রেডিট: আজকের পত্রিকার প্রধান প্রতিবেদক রাশেদ নিজাম ভাই
বাস্তবতা যাইহোক আমি সবসময় তোমার পাশে আছি- এই কথা বলার মতো মানুষগুলো হৃদয়ের খুব কাছের।
দুরত্ব চাও? বেশ, তবে তাই হোক চলার পথে পাশাপাশি চলা কি খুব জরুরি? দেড়শো বছর পাশেইতো ছিলাম। হাত ধরেছি, মন ছুঁয়েছি, চোখের তারার অবুঝ শ্লেটে তোমার নাম লিখেছি। তুমিও খুব যত্ন করে আমার নাম লিখেছো। এখন আবার কি হলো? হঠাৎ করে কিসের নেশায় এক পৃথিবী দূরে ঠ্যালো? সে যাই হোক অ আ ক খ শুনতে চাইনা কিছুই শুধু জানি অভিমানের পাহাড় নিয়ে চলে গেলে কোনো এক সময় সেই পাহাড় গলে নদী হবে, বুক চিরে ঝরনা হবে। তার চেয়ে বরং আসো সন্ধি করি। তোমার দশ আঙুল ছুঁয়ে যাক আমার দশ আঙুল। পৃথিবী ভুলে গিয়ে চলো দুজনাতেই পুনরায় পৃথিবী দেখি। এখনো চুপ! চুপই থাকবে? বেশ, তবে তাই থাকো। যে আকাশে অবাধ বিচরণের ইচ্ছে বরং সেখানে যাও। চলার পথের কোনো পৃষ্ঠায় যদি কালো বা ধুয়াশা রঙের কোন গভীর দুঃখ নেমে আসে, যদি একা চলতে ভীষণ কষ্ট হয়, রাতের আকাশে চাঁদ দেখতে দেখতে যদি কখনো নিজেকে একা মনে হয়, যদি কখনো ভুলের ছলেও এই হাত ছুঁতে ইচ্ছে করে তবে সেদিন ফিরে এসো। প্রতীক্ষার খামের দুঃখ গুলো নীল হয়ে বেঁচে থাকবে কবিতায়। কিসের নেশায় এক পৃথিবী দূরে ঠ্যালো? || রিক্তা রিচি বাতাসের বাঁশিতে মেঘের নূপুর থেকে... ফটো ক্রেডিট: আনিকা জীনাত #রিক্তা_রিচির_কবিতা #রিক্তা_রিচি #বাংলা_কবিতা
"আজ নীল রংয়ে মিশে গেছে লাল আজ রং চিনে নেবার আকাল নীল বাতাসেও বেনীল ভেজাল ভেসে বেড়ায়" ❤️ 
"ছাতা ধরো হে দেওরা এইসান সুন্দর খোঁপা হামার ভিক গেলাই না" পিসি : রাশেদ নিজাম ভাই
"বরষার প্রথম দিনে ঘন কালো মেঘ দেখে আনন্দে যদি কাঁপে তোমার হৃদয় সেদিন তাহার সাথে করো পরিচয়"
দ্যাখ কী এমন মরণ নেশা চোখের নীলে। এই নীলে তুই একবার মরে দ্যাখ বার বার বেঁচে যাবি অমরত্বের আশায়। ~ রিক্তা রিচি
আমাকে পাহাড়ের গল্প শোনাবেন? যে পাহাড়ের সিড়ি বেয়ে বেয়ে নেমে গেছে একটি নদী যেখানে শীতল ঝর্ণার প্রজাপতিরা গানের বন্যা বসায় যে পাহাড়ের চূড়ায় দাঁড়িয়ে হৃদয়টাকে শুদ্ধ করা যায় আরো কিছু গল্প শুনব। নীল অবগাহনের গল্প, ধোয়াশা কিছু প্রেমের গল্প, দগ্ধ হওয়া একটি আকাশের গল্প। সেখানে অনেক কাঁচের গুঁড়ো বিস্তীর্ণ পথের অলি গলিতে রক্তাক্ত পায়ের নখগুলো ওঠে গেলেও বেঁচে থাকার রসদ খোঁজে কিছু মানুষ। আমি সেই পাহাড়ের গল্প শুনব... ~রিক্তা রিচি #রিক্তা_রিচির_কবিতা #রিক্তা_রিচি #বাংলা_কবিতা
কবিতা: আকাশ পোড়ার গন্ধ যে চলে যাবার সে যাবেই থেকে... #রিক্তা_রিচির_কবিতা #রিক্তা_রিচি #বাংলা_কবিতা
কেউ একজন আসুক বুকের ভেতর মাদুর পেতে আরাম করে বসুক। গালের দুঃখ আলতো করে রুমাল দিয়ে মুছুক। বাদলা দিনের ভর দুপুরে বৃষ্টিস্নানে মাতুক। কেউ একজন আসুক রাত দুপুরের নির্জনতায় আমার খবর পুছুক একলা রাতে ভীষণ করে আমার কথা ভাবুক দূর পাহাড়ের দেশে দেশে আমায় নিয়ে ঘুরুক। অন্তত কেউ আসুক বুকের ভেতর এই আমাকে যত্ন করে রাখুক। ~রিক্তা রিচি #রিক্তা_রিচির_কবিতা #রিক্তা_রিচি #বাংলা_কবিতা
আপনার কি এই লক্ষণগুলো আছে? যদি থাকে তাহলে বুঝবেন আপনি অ্যাংজাইটিতে ভুগছেন। অ্যাংজাইটির লক্ষণ এবং অ্যাংজাইটি থেকে মুক্তি পাওয়ার কার্যকরী টিপস জানতে ভিডিওটি দেখুন...
বিয়ে করলে রান্না জানা, কেয়ারিং, দায়িত্বশীল, দেখতে স্মার্ট ও ভুঁড়ি ছাড়া ছেলেকে বিয়ে করুন।
কবি বন্ধু রিক্তা রিচি এর একটা কবিতা আবৃত্তি করার চেষ্টা করলাম। সেই সাথে তার বইয়ের প্রচারণাও করে দিলাম। রিক্তা ট্রিট দিবা কবে? পুরনো ভিডিও। কোয়ালিটি নষ্ট হয়ে গেছে।
বৃষ্টির দিনে অফিসে যেতে আমার যেন অসুবিধা না হয়, মন্টি দি নৌকা বানিয়ে দিয়েছে। আর সেই নৌকায় কারুকাজ করেছে সামরিন আপু 😀😋
এখনকার ছেলেরা কেমন হয় জানেন? 😋😋 কেউ পার্সোনালি নিবেন না 😄
হৃদয়ের সমস্ত প্রেম, পাপ, দুঃখ, যন্ত্রণা, কাম, সততা, অসততাগুলো নিখুঁতভাবে তুলে ধরাই হলো লেখকের অনবদ্য গুণ।
তখন ভার্সিটির ভর্তি কোচিং করি। কলেজের পাঠ চুকিয়ে বিশ্ববিদ্যালয়ে ভর্তির স্বপ্নে আমাদের চোখ বিভোর। তুমুল গতিতে আমাদের পড়াশোনা, কোচিং চলছিল। সে কী পড়াশোনা! এই বই, সেই বই, ওমুক স্যার, তমুক স্যার আরো কতো কিছু নিয়ে যে দৌড়ঝাঁপ করতাম। দিনশেষে বাসায় ফিরে যে কয়েকজন বন্ধুর সাথে বেশি কথা হতো তার মধ্যে টিপু একজন। কথার প্রসঙ্গ ছিল পড়াশোনা। আমি, মৌসুমি, বনলতা, খোকন, গালিব, টুটুল সবাই জহির ভাইয়ের কাছে ইংরেজি পড়তাম। ভাইয়া দারুণ পড়াতেন। পড়ার ফাঁকে ফাঁকে বেশ মজাও হতো। দুষ্টুমি হতো। ইংরেজি কোচিং করতে গিয়েই টুটুল, গালিব ও খোকনের সাথে আমার আর মৌসুমির ভালো বন্ধুত্ব হয়। ধীরে ধীরে খোকনের সাথে আমাদের কথা বলা, বই আদান প্রদান বাড়তে থাকে। খোকনের মাধ্যমেই বন্ধুত্ব হয় টিপু, ইমরান ও অন্যান্যদের সঙ্গে। টিপু বরাবরই খুব পড়াশোনা করতো। তবে ওর ভাগ্যটা তখন সুপ্রসন্ন হাসি হাসেনি। জীবন পথে যতোটা না গোলাপ ছিল, তার অধিক ছিল কাঁটা। কিন্তু পরবর্তীতে টিপু তার গন্তব্যে পৌঁছাতে পেরেছে। জাহাঙ্গীরনগর ভার্সিটি থেকে আইবিএ এমবিএ কম্পলিট করেছে। এখন একটা মাল্টিন্যাশনাল কোম্পানিতে ভালো পোস্টে জব করছে। জাহাঙ্গীরনগর ভার্সিটিতে ভর্তি পরীক্ষা যখন দিয়েছিলাম, তখন আমাদের সবার একসঙ্গে মজার স্মৃতি জন্ম নিয়েছে। দলবেঁধে গিয়েছি বেশ কয়েকবার। আমাদের আরও এক বন্ধু আছে। ও আমার মিতা। ওর নামও রিক্তা। আমরা পরীক্ষা দিতে গেলেও, পরীক্ষার পর গল্প করতাম, আড্ডা দিতাম, ছবি তুলতাম। রিক্তার সাথেও অনেক গল্প আছে। পথচলা আছে। সেই দিনগুলো মিস করি। তখন হুমায়রার সঙ্গেও বন্ধুত্ব গড়ে ওঠে। হুমায়রা, রিক্তা ও আমি সংসপ্তকে আলামিন ভাইয়ের কাছে ম্যাথ পড়তাম। পরবর্তীতে খোকন-ইমরান ও আরও কয়েকজনের সার্কেল গড়ে ওঠে। আমরা একসঙ্গে যেকোনো দিবস উদযাপন করতাম, কিছু দিন পর পর দেখা করতাম, এখানে সেখানে বেড়াতে যেতাম। খোকন ও ইমরান হাসি আর তামাশায় আড্ডাকে জমিয়ে রাখতো। তখন বন্ধুত্ব, আড্ডা, একসঙ্গে দলবেঁধে থাকার গুরুত্ব অনুধাবন না করতে পারলেও, এখন এত বছর পর মনে হয় জীবনের গুরুত্বপূর্ণ ও আনন্দের সময়গুলো ফেলে এসেছি। কিংবা সময়গুলো হারিয়ে গেছে। আগে থেকে কোনো কিছু না জানিয়ে ইমরান যেদিন ইতালি চলে গেল, সেদিন বুঝতে পারলাম আমরা আমাদের গুরুত্বপূর্ণ বন্ধুকে হারিয়েছি। হারিয়েছি বলতে আর আগের মতো নিয়মিত দেখা হওয়ার সম্ভাবনা নেই, আড্ডা দেয়ার অবকাশ নেই। খুব দুঃখজনক হলেও সত্যি ২০১৭ সালের পর ওর সাথে দেখা হয়নি। ইমরান ইতালি যাওয়ার এক দেড় বছর পরেই খোকনও ডেনমার্কে চলে গেলো। সাথে গেলো শারমিনও। এভাবেই ধীরে ধীরে যোগাযোগের সিড়িটা ভাঙতে থাকে। কথা কমতে থাকে। টিপু যেহেতু দেশে আছে, ওর সাথে টুকটাক কথা হতো মাঝে মাঝে। ২০১৯ এ হঠাৎ বইমেলায় এসে আমাকে চমকে দেয় টিপু। সংগ্রহ করে আমার দ্বিতীয় বই "বাতাসের বাঁশিতে মেঘের নূপুর" বইটি। সেদিন একসঙ্গে কফি খেয়েছিলাম আমরা। আর আগের স্মৃতি রোমন্থন করছিলাম। শুনেছিলাম ওর ব্যক্তিগত জীবনের কথাও। তারপর আর কথা নেই। যোগাযোগ নেই। নির্দিষ্ট গন্তব্যে যাওয়ার জন্য জীবনের নায়ে আমরা প্রত্যেকেই দুলছি যেন। আমার নতুন কর্মস্থল বনশ্রী। টিপুকে জানালাম। এখানে জয়েন করেছি মাস তিনেক হলো। বেশ কয়েকবার দেখা করতে চেয়েও দেখা করা হলো না। দুজনের সময় মিলছিল না। হঠাৎ আজ সন্ধ্যায় টিপুর ফোন এলো। অফিস শেষে আমি আমার অন্যান্য সহকর্মীদের সঙ্গে পানিপুরি খাচ্ছিলাম। টিপুর ফোন পেয়ে চমকে গেলাম। ও দেখা করতে চায়লো। বনশ্রীতেই ওর বাসা। আমি অপেক্ষা করলাম। কিছুক্ষণের মধ্যেই ও এলো। টিপু আর আমি অনেক গল্প করলাম। এটা সেটা খেলাম। অন্যান্য বন্ধুদের স্মরণ করলাম। অন্যান্য বন্ধুসহ আমাদের মজার একটা দিন কেটেছিল সম্ভবত ২০১৫ সালে। তখন আমার বাসা ছিল মোহাম্মদিয়া হাউজিং লিমিটেডের ৩নং রোডের শেষ মাথার দিকে একটা বাড়িতে। বাড়িটির নাম নীল কমল। সাত তলায় থাকতাম। সেখানে খোকন, ইমরান, সাথী, শারমিন, দীপু, আমানত, শাওন, টিপু ও আমি মিলে আড্ডা দিয়েছিলাম। সেই আড্ডায় আমার আম্মু ও ছোট বোনেরা ছিল। আমরা রান্না করেছিলাম। লুডু খেলা, গান গাওয়া সবই ছিল আনন্দের অংশ। এখন সবই স্মৃতি। অবশ্য এসব স্মৃতি রোমন্থনও বেশ ভালো লাগার। জীবনের কিছু স্মৃতি আলতো করে হৃদয়ের ঘরে খোদাই করে রাখলে ক্ষতি তো নেই। যত্নে থাকুক হারিয়ে যাওয়া সময় ও স্মৃতিরা। আনন্দে থাকুক আমার বন্ধুরা...
কলমের তেজে জ্বলে যাক শকুনের শত কালো জাল টুটি চেপে ধরে, দমাতে পারবে না যতোই পারো ফাল। #freeRozina #JournalismIsNotACrime
কেবল তোমার সামনে দাঁড়ালেই নিরব হয়ে যায় জলের মিছিল থেমে যায় সাগরের কুচকাওয়াজ। কী করে এত গভীর সাগর লুকিয়ে রাখো চোখে? কী করে এত প্রেম লুকিয়ে রাখো বুকে? -রিক্তা রিচি
আমি তার মুখোমুখি বসেছিলাম এবং সে আমার চোখে চোখে চোখ পড়তেই চোখ লুকানোর চেষ্টা এত বছর পর হঠাৎ কেন যে দ্যাখা হয়ে গেল পুরনো এই কফিশপে! অভিমানের পাহাড় বুকে নিয়ে নিজেকে পাহাড়দেবী মনে হতো ওসব অভিমান, চাপা কষ্ট বুকে নিয়ে ভালোইতো ছিলাম! আজ কেন আবারও মোমের মতো গলে যাচ্ছে ভেতরের কক্ষগুলো? আমি পুরনো স্মৃতিগুলোকে গেলাসের জলের সাথে গিলে ফেলার ব্যর্থ চেষ্টা চালাতে ব্যস্ত ঠিক তখনই পাহাড়ের ওপাড়ের সূর্যোদয়ের মতো এসে জিজ্ঞেস করলে, কেমন আছো অরুণা? বিশ্বাস করো, তোমার কণ্ঠস্বর এতটা মধুর লেগেছিল যা বহুদিন শুনিনি। এই কণ্ঠ যেন সাতশো বছর কয়লার স্তূপে চাপা পড়েছিল। আমার চোখে লুকোনো জল তবুও ঠোঁটের কোণে হাসির বুলি রেখে জিজ্ঞেস করেছিলাম দেশে এলে কবে? এই শ্রাবণে এলাম- তুমি বললে। নদীর ওপাড়ে আকাশ আকাশে মিশেছে জল জল টেনে বেয়ে যায় মাঝি মাঝির ভেলায় ছিলাম তুমি আর আমি স্মৃতিখুড়ে বেরিয়ে আসে অতীত। অতীত মাঝে মাঝে ঘাতকের মত চিরে ফেলে বুক একদিন যে অরুণা তোমার আকাশে ঘুড়ি উড়াতে ব্যস্ত ছিল, তোমাকে সেদিন বলা হয়নি- অরুণা এখন অন্য চোখে আকাশ দ্যাখে, বৃষ্টি দ্যাখে। অরুণা এখন অন্য চোখে আকাশ দ্যাখে || রিক্তা রিচি (২০১৬/১৭ সালে লেখা কবিতা...) #রিক্তা_রিচির_কবিতা #রিক্তা_রিচি #বাংলা_কবিতা
বেশ কিছু দিন ধরে বাইরে কড়া রোদ। গরমে প্রাণ যেন যায় যায়। রোজ সকাল ৬-৭ টায় ঘুম ভাঙলেও, সেদিন খুব বেলা করে বিছানা ছেড়েছি। আড়মোড়া কেটে আমার দক্ষিণের বারান্দায় যেতেই দেখি, ভীষণ তেজ দেখাচ্ছে হলুদ সূর্য। আকাশে মেঘের ছিটেফোঁটা নেই। অথচ আবহাওয়া অফিস বৃষ্টির সম্ভাবনার কথা বলছে। রোদ সমস্ত তেজ ঢাললেও, বাইরে বাতাস আছে। আর এই বাতাসের ঢেউই আমাকে সিক্ত করে, সতেজতায় ভরিয়ে দেয়। সঙ্গে কিছু বালিও উড়িয়ে নিয়ে আসে অবশ্য। তাতে আমার আপত্তি নেই। এদিকে বারান্দায় অপরাজিতা গাছ তরতর করে বেড়ে উঠছে। বড় হচ্ছে। আমার কী যে আনন্দ লাগছে! অপরাজিতার বীজ অবশ্য মন্টি দি দিয়েছে। তিনি আমার সহকর্মী। গাছ ভালোবাসেন। প্রায়ই আমাকে এই গাছ, ওই গাছ উপহার দিয়ে চমকে দেন। আমার অন্যান্য সহকর্মী যারা আছেন তারাও গাছপ্রেমী। খুব যত্ন করে তারাও ভালোবাসতে জানেন। তাদের গল্প আমি অন্য এক লেখায় নিশ্চয় বলবো। গত কয়েকদিন ধরেই প্ল্যান করছিলাম বাইরে যাবো। কিছু কেনাকাটা করা দরকার। ফ্যামিলির কিছু কাজ আছে। কিন্তু কাজগুলো করা হচ্ছিলো না সময়ের অভাবে। লামিয়া আর আমি প্ল্যান করলাম কাজগুলো সারবো, তারপর ঘুরে বেড়াবো। আমরা এও জানি, আমাদের সঙ্গী হতে পারে আর কেউ কেউ। দুপুরের আগে লামিয়ার ফোন এলো। যথারীতি আমি রেডি হলাম। নিচে নেমে কয়েক কদম হাঁটতেই হলুদ সূর্যটা কেমন যেন ধূসর হয়ে গেলো। কয়েক সেকেন্ডে কালো হয়ে এলো। তারপর শুরু হলো তুমুল বৃষ্টি। বাইরে বেরিয়ে আমি পড়লাম বিপদে। বৃষ্টি আমার ভীষণ ভালো লাগলেও, হুট করে রাস্তায় ভিজি না। ভেজার জন্যও শৈল্পিক প্রস্তুতি লাগে। এটা আমার কেন হয় তা জানি না। হয়তোবা অধিক কল্পনাবিলাসী বলেই এমনটা ঘটে। কিংবা আমি চাই বৃষ্টিতে ভেজার মধ্যেও অন্যরকম প্রেম থাকুক। সঙ্গে ছাতা ছিল। তুমুল বৃষ্টির হাত থেকে অন্তত মাথাটা বাঁচানো যাবে- এই ভেবে স্বস্তি পেলাম। আরেকটু সামনে যেতেই দেখি মনের আনন্দে বৃষ্টি বরণ করছে কয়েকটি শিশু। সে কী উচ্ছ্বাস তাদের! গায়ে জামা নেই। কিন্তু মুখে হাসি। ওরা থাকে পাশেই একটা টিনশেড বাড়িতে। আগে কখনো ওদের সঙ্গে আমার দেখা হয়নি। আমাকেও ওরা চিনে না। ওদের বৃষ্টিস্নান দেখে থেমে গেলাম। দাঁড়ালাম। আর ওদের কিছু মুহূর্ত ক্যামেরার চোখে বন্দি করলাম। আমার মনটাও ওদের মতো তাথৈ তাথৈ করে নেচে উঠলো... বিঃদ্রঃ ভিডিওতে বৃষ্টি বোঝাই যাচ্ছে না 🙄🙁
আমার মা জানেন সংসারের দৈর্ঘ্য প্রস্থ জানেন তেল, নুন মসলার বাটিগুলোর মাপ। বুকে পাথর রেখে হাসি বিলি করার নামতাও কেবল মা জানেন। আমার মায়ের দৈব শক্তি আছে জানেন, তিনি কখনো অসুস্থ হন না। ঘরের সবার মৌসুমি জ্বর হয়, ঠান্ডা লাগে, মন খারাপ হয়, কিন্তু মায়ের কিছুই হয় না। মাঝে মাঝে আমার পুরনো দুঃখগুলো গরম তেলের মতো তেজ দেখালে মা সেখানেও মমতার পরশ বুলিয়ে দেন। আমাকে শেখান- কিভাবে বিষাদের চোখগুলোকে- সেলাই করতে হয়। শেখান- কিভাবে প্রচণ্ড ঝড়ে ভয় না পেয়ে- নিজেকে শান্ত রাখতে হয়। মা বরাবরই আমাকে স্বপ্ন দেখতে বলেন, অনেক অনেক বড় স্বপ্ন। আমার স্বপ্ন আর সফলতাগুলোকে তিনি বুকে টেনে নেন। কিন্তু মায়ের আলাদা কোনো স্বপ্ন নেই। অথচ একদিন তিনি আকাশ হতে চাইতেন, কখনো কখনো পাখি হয়ে পুরো আকাশজুড়ে বিচরণ করতে চাইতেন। আজ মা কেবলই বাবার শাসন, চোখ রাঙানো, সংসারের অভাব, সমাজের সংকীর্ণতা সহ্য করার মতো একটি মাটির পুতুল। যা সাতাশ বছর আগে জ্বালিয়ে পুড়িয়ে শক্ত করা হয়েছিল। মা || রিক্তা রিচি #রিক্তা_রিচির_কবিতা #রিক্তা_রিচি #বাংলা_কবিতা 
বহে নিরন্তর অনন্ত আনন্দধারা বাজে অসীম নভোমাঝে অনাদি রব, জাগে অগণ্য রবিচন্দ্রতারা ২৫ শে বৈশাখ ❤️
মাটির শরীরে ভর করে বেড়ে ওঠে শরীর সবুজ চাঁদরের ভেতর দিয়ে কাটে সূর্যোদয় থেকে সূর্যাস্ত অথচ অভিশপ্ত বালকের মতো সবুজের গায়েই ছুড়ে দিচ্ছিস করাতের ধারালো দাঁত! ওরে জন্মান্ধ, তবে কি প্লাস্টিক গায়ে দিয়ে কাটাবি জন্মান্তর? করাতের ধারালো দাঁত || রিক্তা রিচি বাতাসের বাঁশিতে মেঘের নূপুর থেকে... ছবি শাহেদ কায়েস ভাইয়ের ওয়াল থেকে নেয়া... #রিক্তা_রিচির_কবিতা #রিক্তা_রিচি #বাংলা_কবিতা
অঢেল অর্থ থাকলেই সুখী হওয়া যায় না। সুখ ভিন্ন এক বিষয়। টাকা দিয়ে অনেক কিছু কেনা গেলেও ভালোবাসা, সুখ ও মানসিক শান্তি কেনা যায় না।
সুতা ছিড়ে যা দেহ ছেড়ে পালিয়ে যা প্রাণ ঢেউয়ের ঝিনুকেরা হাঁফ ছেড়ে বাঁচুক রক্তে যাদের দূষিত কণা তারাই বাঁচুক। তারাই হাসুক। মৃত মাংস আর কতোকাল বয়ে বেড়াব আর কতোকাল ঠোঁটে কুলুপ এটে রাখব! দুয়ারে অশনি সংকেত কুড়াল হাতে দাঁড়িয়ে আছে বার বার ভোকাল কড ছিনিয়ে নেওয়ার পাঁয়তারা! বারংবার কালোর সাথে আলোর যুদ্ধে হেরে যাই। ভেঙে পড়ি। গুড়িয়ে যাই। জান ও জবান কালো কাপড় দিয়ে বেধে রেখে যেখানে শেখানো হয় "এটা ফুল" "এটা নদী" "এটা পবিত্র" সেখানে তোতাপাখির মতো দেদারসে মুখস্ত করা আমার নীতিতে নেই। চোখের বয়ে যাওয়া নদী, শর্ট সার্কিটে ঝলসানো শরীর বেদম আঘাতে নুয়ে পড়া দেহ কাঁদায়, ভীষণ কাঁদায় রোজ। অন্ধকার! তুই বরং খেয়ে নে আমায় নয়তো অশনিসংকেতের মাঠ গিলে খেয়ে- এক আকাশ আলো ছড়িয়ে দে। স্বস্তির কাঁচা রোদ ক্ষত মুছে দিক সোনালু ফুল হয়ে শুভ্রতা আসুক। আলো আসুক। তাকে আসতেই হবে... ~রিক্তা রিচি #রিক্তা_রিচির_কবিতা #রিক্তা_রিচি #বাংলা_কবিতা 
জগত জুড়ে উদার সুরে আনন্দগান বাজে, সে গান কবে গভীর রবে বাজিবে হিয়া-মাঝে।। বাতাস জল আকাশ আলো সবারে কবে বাসিব ভালো, হৃদয়সভা জুড়িয়া তারা বসিবে নানা সাজে।। নয়ন দুটি মেলিলে কবে পরান হবে খুশি, যে পথ দিয়া চলিয়া যাব সবারে যাব তুষি। রয়েছ তুমি এ কথা কবে জীবন মাঝে সহজ হবে, আপনি কবে তোমারি নাম ধ্বনিবে সব কাজে।।
ফুসফুসে রোগ কেন হয়?  ফুসফুস রোগের লক্ষণ ও চিকিৎসা...
আমাকে লিখে রাখো ছেলে বুকের ভেতর খোদাই করো নাম খন্ড ত এর মতো জীবন নিয়ে অমরত্বের লোভ করো না। সংগ্রামী বাতাসে এলাচের ঘ্রাণ - সুবাস ছড়ালেও, কামড়ে তিক্ততা মিলে। জাফরানি বিকেল হয়ে নেমে আসা কবুতর জানে এক দুপুরের ঘামের ভেতরও অনিঃশেষ প্রেম বেঁচে থাকে। ~রিক্তা রিচি #রিক্তা_রিচির_কবিতা #রিক্তা_রিচি #বাংলা_কবিতা
"কী আনন্দ, কী আনন্দ, কী আনন্দ, দিবারাত্রি নাচে মুক্তি, নাচে বন্ধ সে তরঙ্গে ছুটি রঙ্গে পাছে পাছে"
অর্থ আর ক্ষমতার জোরে অনেকেই জানোয়ার হয়ে যায়। এদের বিবেক থাকে না।
'তোমার অশোকে কিংশুকে অলক্ষ্য রঙ লাগল আমার অকারণের সুখে তোমার ঝাউয়ের দোলে মর্মরিয়া ওঠে আমার দুঃখরাতের গান তোমার হাওয়ায় হাওয়ায় করেছি যে দান' পুরনো ছবি...
চোখের ঠিক বাইরে অসংখ্য জোনাকির মেলা হাতের খানিকটা দূরে অসংখ্য সবুজ প্রজাপতি- নেচে বেড়ায়, গান গায়। বাড়ির ঠিক পাশেই পাহাড়ের সারি নবান্নের ধানের মতো আমাকে ডাকে, কিন্তু ফিরে তাকাতে ভয় হয়। পায়ের অনেকটা কাছে ছুটে আসে নদী, আমি ভেজাতে পারি না পা। দেখতে পারি না জোনাকির আলো। শুনতে পারি না প্রজাপতির গান। দেয়ালের মুখোশ দেখতে দেখতে ক্লান্ত আমি। পোশাকি সত্যের থাবায় প্রকৃতরা- ডাইনাসোরের মতো বিলীন হয়ে গেছে। শিউলিগাছের শীর্ষ ডালে আমার দুঃখেরা জমে থাকে- কাঠবিড়ালিও তা জানে। ক্যামেলিয়ার ফেনার মতো বিশ্বাস উড়ে যায়, জীবন তো কেবল দশ সেকেন্ডের ভ্রমণ- যা কেবল মৃত্যুর পরেই অনুধাবন করা যায়। অথচ, জীবনের সাজে সেজে ওঠে কত তাসের ঘর! ধাতব গয়না! কানের পাশে অসংখ্য শকুন মৃত্যুর গান শোনায়। নিছক অবহেলিত জীবনের চেয়ে মৃত্যু ঢের শ্রেয় জেনেও- এর দড়িতে ঝুলাতে পারি না আত্মাকে; আত্মারা কেবলই সততার বীজ বোনে। ক্যামেলিয়ার ফেনার মতো বিশ্বাস || রিক্তা রিচি 'রোদের গ্রাফিতি বোঝে না রক্তাক্ত বুলেট' থেকে... #রিক্তা_রিচির_কবিতা #রিক্তা_রিচি #বাংলা_কবিতা
আপনারা এমন করেন কেন? আমি বাঙ্গি ও বাঙ্গির শরবত ভালোবাসি 😑❤️
কেমন আছি, বেঁচে নাকি ধুতরা ফুল গিলে খেয়ে ডুব দিয়েছি এদ্দিনে খোঁজ নিয়েছিস? কেমন করে পুঁইলতাটা অযত্নে আর অবহেলায় শুকিয়ে গেছে খোঁজ নিয়েছিস? কেমন করে বুকের মাঝে একটি নদী বিষণ্ণতার বিকেল গোণে খোঁজ নিয়েছিস? কেমন করে মোরগফুলটার চোখের পাতা ঘুমিয়ে যায় মৃত রাতের মত খোঁজ নিয়েছিস? আমার উঠোনজুড়ে দলছাড়া এক হাঁসের আর্তনাদের বিদায়বেলায় বাতাস মেঘ উড়িয়ে আনে, মেহগণির শুকনো পাতা স্তরে স্তরে অপেক্ষার বিকেল সাজায় নিজেকে বিলিয়ে দিয়ে, তুই এখন অনেক বড়, নিজের শহর, নিজের মত গুছিয়ে তবে বেশ আছিস সময় পেলে দেখতে আসিস বৃদ্ধ মায়ের বাঁশের বেড়ায় সাজানো এই ঘরটাকে। চোখের পাতা ঘুমিয়ে যায় মৃত রাতের মত || রিক্তা রিচি বাতাসের বাঁশিতে মেঘের নূপুর কাব্যগ্রন্থ থেকে... #রিক্তা_রিচির_কবিতা #রিক্তা_রিচি #বাংলা_কবিতা
বুকের নদীটা ফুলে ফেঁপে ওঠে জোয়ারে আঙুলের ফুলগুলো ছুঁয়ে দিয়ে বলি কেঁদোনা এই নাও বাতাসের প্যাকেট লজেন্সের ফুল শীতল বরফ এই নাও রাতের ভ্রুণ খাঁচার রোদ মুক্ত পাখি বুকের নদীটা আগত রোদের মত হাসেনা রোদটা আবৃত হয়ে যায় অমাবশ্যার মেঘে আর অনর্গল কথা বলে যায় জ্বলন্ত সিগেরেট। অনর্গল কথা বলে জ্বলন্ত সিগেরেট || রিক্তা রিচি কাব্যগ্রন্থ: বাতাসের বাঁশিতে মেঘের নূপুর #রিক্তা_রিচির_কবিতা #রিক্তা_রিচি #বাংলা_কবিতা
রোজা রাখলে যেসব রোগ থেকে মুক্তি পাওয়া যায় তা জানতে ভিডিওটি দেখুন...
মেয়েদের আলোচনার একটি গুরুত্বপূর্ণ কথা হলো- নিজের বাচ্চার চেয়ে শ্বাশুড়ির বাচ্চা পালন করা বেশি কষ্টের!
রাত্রির ঢেউগুলো তুলে এনে প্রেমিকার পায়ে না ছোঁয়ালে কীভাবে নিজেকে প্রেমিক দাবি করো প্রেমিক তো নির্ভীক প্রাণ, চাতক পাখি প্রেমিকার নামে তসবি জপে অবিরাম। উত্তর থেকে দক্ষিণে, পূর্ব থেকে পশ্চিমে যদি না খোঁজো তারে, কীভাবে নিজেকে প্রেমিক দাবি করো তার নগ্ন খোঁপায় যদি না পরাও ফুলের মালা, যদি তার হাতে না পরাও কাঁচের চুড়ি, যদি তার পায়ে না পরাও আলতা, পায়েল যদি তার ঠোঁটে না আঁকো প্রেমের তিলক কীভাবে নিজেকে প্রেমিক দাবি করো! ~রিক্তা রিচি #রিক্তা_রিচির_কবিতা #রিক্তা_রিচি #বাংলা_কবিতা
গণপরিবহন চলছে। এবার মার্কেট খুলে দিয়ে কঠোর লকডাউন পালন করুন 😑
মানুষ তো আর শালগ্রাম নয় ঠিক একইরকম থাকবে সারাজীবন। মাঝে মাঝে পাশ ফিরতেও হবে মাঝে মাঝেই উড়াল দেবে মন। কাল বলেছি পাহাড়চূড়াই ভালো আজ হয়তো সমুদ্রটাই চাই। দুয়ের মধ্যে বিরোধ তো নেই কিছু মুঠোয় ভরি গোটা ভূবনটাই। কাব্যতত্ত্ব ___ শঙ্খ ঘোষ
বইমেলা নিয়ে তামাশা 😂😅 বিদ্যুৎ না থাকায় এবং নেট প্রবলেম থাকায় আপলোড দিতে দেরি হয়ে গেল। ব্যাপার না। তবুও আসেন একসাথে হাসি 😑😅
স্বাস্থ্যবিধি মেনে দুপুর ১২ টা থেকে বিকেল ৫ টা পর্যন্ত বইমেলা চলবে!
বন্ধু, ব্যাচমেট এবং 'মায়ের কবরের মতো আমি একা' বইয়ের কবি অরণ্য আপনের সাথে দেখা...
একটা গভীর চোখ ঠিক কপালের মাঝখানে উজ্জ্বল হয়ে জ্বলছে। সে জানে, এক জীবনে এক হাজার তিনশত নদী। অসংখ্য চূড়া। জানে, ঠাঁ ঠাঁ রুদ্দুরে প্রচণ্ড পিপাসা নিয়ে দৌঁড়ায় মধ্যবিত্তফুল। চলতে চলতে পথের কাঁটায় রক্তাক্ত হয় পা তবুও হেঁটে যায়, হাঁটতে হয়। সে জানে একটি নতুন আলোর খবর। কানে কানে বলে- দূরে, হ্যাঁ আর একটু দূরে, ঠিক কয়েক কদম পরেই উজ্জ্বল তারাটি ঝুলছে- তোমাকে ধরতে হবে তাই, যা তুমি চাও। সে বলে- ফুটতে থাকা টগবগে ভাতের মতো হও হও তাজা ডালিম ও খোসা সমেত আপেলের মতো। তোমাকে বাঁচতে হবে গর্জন করে। লড়তে হবে উচ্ছ্বাস নিয়ে। মনে রেখো, একটি অন্ধকার কয়েক হাজার- আলোর জন্ম দেয়। একটি পরাজয়, চূড়ান্ত বিজয়ী হওয়ার- রাস্তা বলে দেয়। গভীর চোখ ও উজ্জ্বল তারার গল্প || রিক্তা রিচি
বাসে দুই সিটে একজন করে নিচ্ছে। রাস্তায় হাজার হাজার মানুষ। সিএনজি, বাইক ডাবল ভাড়া চাচ্ছে। দীর্ঘ  অপেক্ষা ও বহু চেষ্টা করে বাসে উঠলাম।
কবি হোসেন দেলওয়ার সম্পাদিত কবিতাপত্রের করোনাকালের কবিতা সংখ্যায় আমার দুইটি কবিতা প্রকাশিত হয়েছে। পড়ার আমন্ত্রণ রইলো। অসংখ্য ধন্যবাদ কবি ও সম্পাদক হোসেন দেলওয়ার এবং অনিরুদ্ধ দিলওয়ার ভাইয়াকে 😊💓
আমাকে পাহাড়ের গল্প শোনাবেন? যে পাহাড়ের সিড়ি বেয়ে বেয়ে নেমে গেছে একটি নদী যেখানে শীতল ঝর্ণার প্রজাপতিরা গানের বন্যা বসায় যে পাহাড়ের চূড়ায় দাঁড়িয়ে হৃদয়টাকে শুদ্ধ করা যায় আরো কিছু গল্প শুনব। নীল অবগাহনের গল্প, ধোয়াশা কিছু প্রেমের গল্প, দগ্ধ হওয়া একটি আকাশের গল্প। সেখানে অনেক কাঁচের গুঁড়ো বিস্তীর্ণ পথের অলি গলিতে রক্তাক্ত পায়ের নখগুলো ওঠে গেলেও বেঁচে থাকার রসদ খোঁজে কিছু মানুষ। আমি সেই পাহাড়ের গল্প শুনব... (কবিতাংশ)
অফিসের ডেস্কে একটুখানি সবুজ ... 🥰 প্ল্যান্ট ক্রেডিট : মন্টি দিদি ফটো ক্রেডিট : রিক্তা রিচি
আপনি কি ওভার থিংকিং করেন? প্রচণ্ড হতাশ হয়ে যান? তাহলে এই ভিডিওটি আপনার জন্য...
কিছু কবিতা জীবনের কথা বলে, মনে প্রেমের ঝর্ণা বইয়ে দেয়; কিছু কবিতা দুঃখকে আলতো করে লালন করতে শেখায়, আবার দৃঢ় প্রত্যয়ে বেঁচে থাকতে শেখায়। এমনই প্রেম, দ্রোহ, দুঃখবোধ ও সমসাময়িক বাস্তবতার কবিতা পড়তে রিক্তা রিচির বই সংগ্রহ করতে পারেন। রিক্তা রিচির প্রথম বই "যে চলে যাবার সে যাবেই" পাওয়া যাচ্ছে বইমেলার ১৩১-১৩২-১৩৩ নং স্টলে, দ্বিতীয় বই "বাতাসের বাঁশিতে মেঘের নূপুর" এবং তৃতীয় বই "রোদের গ্রাফিতি বোঝে না রক্তাক্ত বুলেট" পাওয়া যাচ্ছে বইমেলার ১৪২-১৪৩ নং স্টলে 💓 ঘরে বসে বইগুলো পেতে ০১৫১৯৫২১৯৭১ এই নম্বরে ফোন করতে পারেন অথবা রিক্তা রিচির ইনবক্সে যোগাযোগ করতে পারেন 🙂🌼
রাত বাড়ছে গাড়ির হর্ণগুলো দ্বিরুক্ত আওয়াজ তুলছে অন্ধকার এক গালিচায় আমরা হেঁটে চলছি, এক পথ থেকে আরেক পথের দিকে। শূন্যের নামতা ধরে আরো কতো শতো- মানুষ হেঁটে যায়! কেউ বা মাঝপথে হারিয়ে যায়। কেউবা শেষ গোধূলির সাথে মিশে যায়। থেকে যায় কিছু ঝরে যাওয়া পাতা। ভোরে সেগুলোও নিয়ে যায় পরিচ্ছন্নতাকর্মীরা। ~রিক্তা রিচি #রিক্তা_রিচির_কবিতা #রিক্তা_রিচি #বাংলা_কবিতা
দুঃখ তো আলের ভাঁজে ভাঁজে আছড়ে পড়া ঢেউ। #নোনতা_স্বাদের_দুঃখ #রিক্তা রিচি
১. সয়ে যাও, রয়ে যাও অথবা যাও চলে ঝরে যাওয়া ফুলগুলো সে কথাই বলে। ২. তুমুল আঘাত, ভীষণ ঝড় আর গোলাপের কাঁটা বুঝিয়ে দেয় এক জীবনের অনেক জোয়ার ভাটা। ৩. সাপগুলো সব মুখোশ পরা, রঙের নেই শেষ গিরগিটি তো বদলেছে আগেই ছদ্ধবেশ। অণুকবিতা || রিক্তা রিচি 
‘কামাই থাকলে জামাই লাগে না’ এই ধরনের হিপোক্র্যাট বাক্য প্রচার করার আগে ‘বর’ ও ‘জামাই’ এর পার্থক্য জানা জরুরি। বর হলো আপনার হাসব্যান্ড, আর জামাই হলো আপনার মেয়ের হাসব্যান্ড 😑
আজ অফিস থেকে চকোলেট ও ফুলেল শুভেচ্ছা পেয়েছি❤️ ধন্যবাদ ও কৃতজ্ঞতা 'আজকের পত্রিকা'র সম্পাদক ও সংশ্লিষ্ট সবাইকে 😇🥰
যে হৃদয়ের চোখ জাগেনি কি করে সে হৃদয় রমণীর ভালবাসা বুঝবে? রমণী এক প্রার্থনা রমণী এক যুদ্ধ রমণী এক নদী রমণী শ্রেষ্ঠ সুন্দরী রমণীর শুভ্র ভালবাসা পাওয়া মানে জীবনসংগ্রামের পথে আরামদায়ক শীতলতা পাওয়া। রমণী এক মায়ার পাহাড় রমণী ভালবাসার মূর্তি রমণী পূর্ণ প্রেমিকা রমণী জাতির জননী যে হৃদয় রমণীকে আবিষ্কার করেনি সে হৃদয় যেন জন্মান্ধ। কবিতা: জন্মান্ধ হৃদয় কবি: রিক্তা রিচি কাব্যগ্রন্থ: যে চলে যাবার সে যাবেই #রিক্তা_রিচির_কবিতা #রিক্তা_রিচি #বাংলা_কবিতা
রোদের উপপাদ্যে যেমন পুড়ে যায় ফসলের ক্ষেত, নরোম পলি মাটি- তেমনই তোমার প্রেরিত তপ্ত আগুন পোড়ায় আমার পৃথিবীর কচি কিশলয়। সভ্যতার বিষাক্ত প্রেমগুলো প্রেম প্রেম বলে কেড়ে নেয় সময়ের ঘোড়া। সব প্রেম, প্রেম নয়; সব আলো, আলো নয়; সব পুরুষ প্রেমিক নয়। তুমিতো প্রেমিক, প্রেমের অহংকার। তোমাতে দেখিছি আমি জীবনের গতিপথ, চোখের কার্নিশে সাজিয়েছি রঙিন ভাটফুল। প্রেমের সম্পাদ্যে গেঁথেছি স্বপ্নের গলিপথ, রাজপ্রাসাদ। সেই প্রাসাদের কেবল তুমিই এক ও অদ্বিতীয় সম্রাট। সব কথা শেষ হলে, আরো কিছু কথা থাকে সব দ্যাখা হয়ে গেলেও আরো কিছু দ্যাখা থাকে। আরো কিছু প্রেম, প্রণয়ের ধারাপাত- আলগোছে থেকে যায় মনের গহীন বালুচরে। রোদের উপপাদ্যে || রিক্তা রিচি #রিক্তা_রিচির_কবিতা #রিক্তা_রিচি #বাংলা_কবিতা
জেগে থাকা রাত, জেগে থাকা ভোর, দুই-ই জানে, প্রিয় হারানোর, ব্যথা কত শত, জীবনের কী মানে।
দুই আঙুলের জীবন শিমের লতা হয়ে মাচানে ঝুঁকে আছে। নিঃশ্বাসের কোনো আয়ুরেখা নেই। অথচ মগজের জলে সাপেদের বসবাস! একেকটি সাপ তাড়িয়ে বেড়ায় আঁতকে ওঠে মানুষ। ত্রাসে মরে যায়। অথচ জীবন এক স্বপ্নভ্রমণ সাদা শিউলির মতো সহজ ও পবিত্র। শুধু মানুষেরাই একে কালো ড্রেন বানায়। #রিক্তা_রিচির_কবিতা #রিক্তা_রিচি #বাংলা_কবিতা
আগে মানুষজন আমার এবং আমার লেখার কতো প্রশংসা করতো! স্মৃতিগুলো ফেসবুক মনে করিয়ে দিলো...
ট্রেন চলছে কমলাপুর রেলস্টেশন থেকে তেজগাঁও, বিমান বন্দর পেরিয়ে, ভৈরবের পথে যাচ্ছে চারদিকে খটমট খটমট শব্দরা তেলে বেগুনে জ্বলে উঠছে কয়েকহাজার মুহূর্তকে টাটা দিয়ে ছুটে যাচ্ছে গন্তব্যের পথে রাস্তা আটকে দাঁড়িয়েছিল কিছু সুপারি গাছ, তালগাছ, গড়াই ও কড়ই গাছ। ফসলি জমি, ঘোলা নদী, নদীর পাড়ের মাছ বাজার, গম গম শব্দেরাও পথ আটকে দাঁড়িয়েছিল। তবু ধ্যানের নামতা ধরে ছুটে যাচ্ছে বধির ট্রেন। ভেতরে কেউ কেউ পত্রিকায় চোখ বুলাচ্ছে কেউ মোবাইল হাতে নিয়ে ব্যস্ত এক বৃদ্ধ কিছু লোককে কালেমার বয়ান দিচ্ছে। কয়েকজন চা হাতে নিয়ে দেশ জাতি উদ্ধার করছে আমি জানলার ধারে বসে অনন্তকালের অপেক্ষমান অভিমানী আকাশ দেখছি। আর আমাকে দেখছে ঝিকিমিকি রোদের জরি। ট্রেন || রিক্তা রিচি #রিক্তা_রিচির_কবিতা #রিক্তা_রিচি #বাংলা_কবিতা
রোজ ডে তে রোজ দিলা না, প্রোপোজ ডে তে প্রোপোজ করলা না, তোমার সাথে কিসের পিরিতি 🙄😋
আমাকে লিখে রাখো ছেলে বুকের ভেতর খোদাই করো নাম খন্ড ত এর মতো জীবন নিয়ে অমরত্বের লোভ করো না। সংগ্রামী বাতাসে এলাচের ঘ্রাণ - সুবাস ছড়ালেও, কামড়ে তিক্ততা মিলে। জাফরানি বিকেল হয়ে নেমে আসা কবুতর জানে এক দুপুরের ঘামের ভেতরও অনিঃশেষ প্রেম বেঁচে থাকে। #রিক্তা_রিচির_কবিতা #রিক্তা_রিচি #বাংলা_কবিতা
যেতে চাইলে ভালোবাসার শিকড়- উপরে দিয়ে চলে যাও আর কখনো, কোনো দিন ফিরে আসবে না। সাত হাজার চৌদ্দ ঘণ্টাকে চিতার অনলে পুড়িয়ে শেষ বিকেলের পাখি হয়ে চলে যাও। সমস্ত উঠোন, সদর দরজা সব খোলা চাইলেই যেতে পারো। তবে মনে রেখো, আমাকে পেঁয়াজের মতো- কুচি কুচি করে চলে গেলেও আমি কাঁদব না। রাতের কামিজ জড়িয়ে, তোমার জন্য অপেক্ষার ডালা সাজাব না। একা নিজের জন্য বাঁচতে শিখে যাব কলার মোচার মতো ভেঙে গেলেও, বারংবার সবুজ চারা হয়ে জেগে উঠব। মনে রেখো, একদিন তুমি কাঁদবে,কাঁতরাবে, বাইন মাছের মতো ছটফট করবে। এক বুক ভালোবাসার বিশ্বাস, আমাকে হারানোর অপরাধে এক পৃথিবী ভরা দীর্ঘশ্বাস- নিয়ে নিঃস্ব হয়ে যাবে। ~রিক্তা রিচি #রিক্তা_রিচির_কবিতা #রিক্তা_রিচি #বাংলা_কবিতা
‘রোদের গ্রাফিতি বোঝে না রক্তাক্ত বুলেট’-এর প্রথম পাঠক তাসলিমা তানিশা। জানিয়েছেন বইটির প্রতি তার ভালোবাসা ও উচ্ছ্বাসের কথা।
সুখী হতে হলে যা আছে, তা নিয়ে সন্তুষ্ট থাকতে হয়। স্রষ্টার কাছে শোকরিয়া জানাতে হয়। সন্তুষ্টি নিয়েই এর চেয়ে ভালো কিছু অর্জনের জন্য চেষ্টা চালিয়ে যেতে হয়। তবে অতিমাত্রায় অর্থের মোহ, খ্যাতি ও যশের মোহে অন্ধ হয়ে গেলে কখনোই সুখ-শান্তি লাভ করা যায় না। একটা সময় হয়তো অনেক অর্থ, বৈভব, সম্পদের মালিক হবেন, কিন্তু বুকের ভেতরের শূণ্যতা, হাহাকার, দীর্ঘশ্বাস, অশান্তি কখনোই শেষ হবে না।
জীবনে ডিসিপ্লিনের চেয়ে বড় আর কিছু নাই। ডিসিপ্লিনের বাইরে গেলেই জীবন যুদ্ধ ও জীবনযাত্রা থেকে ছিটকে পড়ে যেতে হবে। ~রুবানা হক
এবারের মেলায় আমার কোনো বই আসবে না। তবুও লেখক-পাঠকরা নক করছে, আমি হাই-হ্যালো করেই যাচ্ছি 😑😂💞
এইসব দাঁড়িয়ে থাকা পথগুলো জানে কতোটা দীর্ঘশ্বাস বুকে নিয়ে হারিয়ে যায় সময়।
আকাশে বাতাসে চল সাথী উড়ে যাই চল। ডানা মেলে রে... 💓
মনোবীক্ষণ যন্ত্র নই আমি নই চাপা কথা বোঝার ধারক হয়ত হইনি বিশাল মনের হতে পারিনি ভালবাসার আবিষ্কারক।
হাসপাতালের জীবন বড় অদ্ভুত। সেখানে গেলেই বোঝা যায় মানুষ কতো অসহায়! কান্তাকে (ক্যান্সারের রোগী) নিয়ে হাসপাতালের এক কক্ষ থেকে অন্য কক্ষে, এক বিল্ডিং থেকে অন্য বিল্ডিংয়ে দৌড়াদৌড়ি করতে গিয়ে পর্যবেক্ষণ করলাম জীবন কেবলই ক্ষণিকের। অথচ এই অনিশ্চিত জীবনের জন্য আমরা কতো স্বপ্ন সাজাই। এক মুহূর্ত পর বেঁচে থাকার গ্যারান্টি কেউ দিতে পারবে না... যাবতীয় প্রসেসিং এর জন্য অপেক্ষার পর অপেক্ষা করতে করতে আমরা দুজন কিছুক্ষণ হাঁটি, কিছুক্ষণ গল্প করি, কিছুক্ষণ ঘুরে বেড়াই। আজ হাসপাতালের সামনে ছোট একটা নার্সারি দেখে সেখানে কিছুক্ষণ দাঁড়ালাম। হাসপাতালের ভেতরে গিজ গিজ করা মানুষ ও রোগীদের ভিড়ে সামান্য ভিন্নতা খুঁজে পেলাম। তাই মুহুর্তকে ক্যামেরায় বন্দী করলাম। কান্তা সুস্থ হয়ে উঠুক। ওর মনোবল অনেক। সৃষ্টিকর্তা কান্তাকে আরো শক্ত মনের অধিকারী করুক। মজার বিষয় হলো চিকিৎসকরা কান্তাকে নয়, আমাকেই রোগী ভাবে!