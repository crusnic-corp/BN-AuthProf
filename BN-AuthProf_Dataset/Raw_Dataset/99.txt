ফেসবুকে খুঁজে পাওয়া আমার একটা আপন ভাই আছে। যে এখন সেন্ট্রাল আফ্রিকাতে মিশনে আছে।এবং এই মুহূর্তে ম্যালেরিয়া হয়ে দূর দেশে ক্যাম্প এর বিছানায় পড়ে আছে। সে সেই সুদূর আফ্রিকায় বসে ম্যালেরিয়ায় সাথে যুদ্ধ করতে করতেও ভুলে নাই তার আপা আম খেতে পছন্দ করে। আজকে ক্যুরিয়ার থেকে ফোন করে আমার নামে আম এসেছে বলার পর আমার প্রথমেই ওর নাম মনে হলো। কারন প্রতিবার আমের সিজনে নিয়ম করে ওই আম পাঠায়। তারপর ভাবলাম, সে পড়ে আছে হসপিটালে। আম কিভাবে পাঠাবে? ভাবতে ভাবতেই সে মেসেজ দিয়েছে - আপা, আম পাঠাইসি। আম্রপালি। আমার একটা সমস্যা হচ্ছে আমি আপন মানুষদের সাথে একটু কঠিন ব্যবহার করি।এদের আমি আমার অরিজিনাল অনুভুতি বুঝতে দেইনা।যে আমার যত আপন তার সাথে আমি তত নির্লিপ্ত।এর বিশেষ কারন আছে। ভালোবাসার মানুষকে বেশী আহ্লাদ দিলে এরা মাথায় উঠে।এইজন্য আচার আচরনে কিঞ্চিত নির্লিপ্ত ভাব রাখতে হয়। সেই ভাব অক্ষুণ্ণ রেখে তাকে ফোন করে ধমক দিয়ে বললাম - আম পাঠাইছিস মানে কি ? ফাজলামি করার জায়গা পাসনা তাই না ? ম্যালেরিয়ার মরতেছস, তোর এখন আফ্রিকা থেকে আম পাঠাইতে হবে ? সে উত্তর দিলো - আপা, আম তো আফ্রিকা থেকে পাঠাই নাই।রাজশাহী থেকে পাঠাইসি। আমি অসুস্থ বলেই কি ভুলে যাব যে আমার আপা আম পছন্দ করে ? এরপরে আর কোন মানুষকে ধমকানো যায়না। বিষয়টা অন্যায়ের পর্যায়ে পড়ে, তাই আমি চুপ হয়ে গেলাম। তবে ওর ভালোবাসা দেখে আমি দুইটা সিদ্ধান্তে উপনীত হয়েছি। ১। আমার অনেক বড় কোন পুণ্য আছে যার কারনে আমি এরকম ভালোবাসা পাই। ২। ফেসবুক ভার্চুয়াল হতে পারে কিন্তু সেখানে দেখানো মানুষের সব অনুভুতি ফেইক না। আর যেসব অনুভুতি ফেইক না সেগুলো কোণ না কোনভাবে রিয়েলিটিতেও আপনার কাছে এসে পৌঁছাবেই। যেমন আমার ভাই এর ভালোবাসা আম্রপালি হয়ে পৌঁছেছে....... আমের কাহিনী কিছুই না।জাস্ট অতি আবেগে বলে ফেললাম। কিন্তু সত্যিই পৃথিবীতে এরকম ভালো ছেলে হাতে গোনা আছে। এই ছেলেটার জন্য সবাই খাস দিলে দোয়া করবেন যেন সেএকটা ভালো বউ পায়। পোষ্টের শেষের দিকে আমি আবার সামান্য জ্ঞানের কথা না বলে থাকতে পারিনা।এই পোষ্টেও বলি একটু, ভাই এর জন্য আর কোন দোয়া না চেয়ে ভালো বউ এর দোয়া চাইলাম একটা বিশেষ কারনে। কারনটা হল। এই যে ভালো ছেলে এবং মেয়ে, এদের উভয়ের ভালোত্ব ধরে রাখতে সবচেয়ে বড় ভূমিকা থাকে তার লাইফ পার্টনারের। ভালো পার্টনার না হওয়ায় যে সমস্যা ফেইস করতে হয় অনেক ছেলে মেয়ে তার মধ্যে দিয়ে গেলে জাস্ট মিতোলাশ হয়ে বেঁচে থাকে। দুজন ভালো পার্টনার একটা সংসারকে স্বর্গ বানাতে পারে। আর এদের মধ্যে একজন খারাপ হলেও সংসার নরক হয়ে যায়। পৃথিবীর কোন মানুষ এই নরক যন্ত্রনার মধ্যে দিয়ে না যাক। একটা মাত্রই জীবন মানুষের। এই এক জীবনে খারাপ দাম্পত্যের চেয়ে বড় অভিশাপ আর নাই.....
লেখা চোরদের জ্বালায় যদিও আমি অধিক শোকে পাথর হয়ে গেছি, তারপরেও দুইটা কথা বলি। চোর আসলে নানা রকম হয়। ধরেন, লেখা পোষ্ট করার সাথে সাথে যারা নিজেদের ওয়ালে কপি পেস্ট করে, লোকজন প্রশংসা করলে বিনয়ে গলে গলে ধন্যবাদ দেয়, এরা হচ্ছে ছিঁচকে চোর। আমার ধারনা ছোটবেলায় স্কুলে অন্যদের পেন্সিল ইরেজার চুরি করা দিয়ে এদের হাতে খড়ি হয়েছে। জাস্ট নিজের মনে করে নিয়ে নেয় আরকি। একদল চোরের আবার সামান্য ইমান আছে। এরা পরকালে আল্লাহকে আর ইহকালে পাবলিক এর কাছে জবাব দেয়ার ভয়ে নিচে লেখে দেয় "কালেক্টেড"।জানে আমার পিতৃপ্রদত্ত একটা নাম আছে। তাদের আমার লেখা ভাল্লাগে, পোষ্ট দিতে ইচ্ছা করে কিন্তু লেখককে ক্রেডিট দিতে ইচ্ছা করেনা। অদ্ভুত স্বেচ্ছাচারী চোর এরা। আরেকদল সবকিছুর ঊর্ধ্বে। এরা ঠিক চোর না, এরা হচ্ছে ডাকাত। এরকম এক ডাকাত কি করেছে বলি, পিরিয়ড বিষয়ক আমার একটা লেখা পোষ্ট করেছিলাম বেশ আগে।একদিন দেখি ২৫/২৬ বছর বয়সী এক পুরুষ ডাকাত সেই লেখাটা একটা সাহিত্য গ্রুপে নিজের নামে পোষ্ট করেছে এবং যথারীতি সেখানে প্রশংসার ঝড় উঠে গেছে। তার আত্মীয়স্বজন বন্ধুবান্ধব সবাই তাকে বাহবা দিতে দিতে টায়ার্ড। আমি সেইসব কমেন্টে তার উত্তর পড়ে রাগে দুঃখে নিজের আঙুল কামড়ায়ে খায়ে ফেলতেসি এমন অবস্থা। সে সবাইকে দোয়া করতে বলছে। যেন সে ভবিষ্যতে এমন লেখা আরো উপহার দিতে পারে।ভালো কথা, এই পর্যন্তও সহ্য করলাম। তারপর দেখি, একজন ভদ্রমহিলা কমেন্ট করেছে - বাবা, তোমার মায়ের বান্ধবী হিসেবে আমি গর্ব বোধ করছি যে, সে তোমার মত সোনার টুকরা ছেলে জন্ম দিয়েছে। অনেক বড় হউ বাবা। অনেক দোয়া রইলো। ডাকাত সেইটার উত্তরে লিখেছে - সব আমার পরিবারের, বাবা মায়ের শিক্ষা আন্টি। উনারাই আমাকে এসব শিখিয়েছেন। উনাদের কারনেই আমি এভাবে চিন্তা করতে পারি। লিখতে পারি। দোয়া করবেন যেন ভবিষ্যতে যেন এভাবেই উনাদের মুখ উজ্জ্বল করতে পারি। এইটা পড়ার পর মনে হইলো, আমি এখনো বাইচা আছি কিল্লিগা ? আল্লাহর কি কোন বিচার নাই? ইসরাফিল সাহেব শিঙ্গায় এখনো ফুক দেয় নাই ? মনে মনে কইলাম, চুরার চুরা বাবা মায়ের দোয়া থাকলে তুই বড় হইয়া বিরাট বড় ঋণখেলাপী হবি সন্দেহ নাই।জনগনের টাকা মাইরা খাবি। পরে গ্রুপ এর এডমিনকে বলায় উনি পোষ্ট টা ডিলিট করে দিলেন আর আমি তারে ব্লক দিলাম। তবে ব্লক দেয়ার আগে তার প্রোফাইলটা ঘুরে দেখতে গেলাম। এবং অবাক হয়ে খেয়াল করলাম, চোরেরা দেখতে অবিকল মানুষের মত.........🥺 মরাল অফ দ্য স্টোরি ইজ, আসেন আমরা সবাই আমাদের সন্তানদেরকে বেসিক কিছু অনেস্টির শিক্ষা দেই। বাচ্চাদের সামনে ছোটখাটো বিষয়ে চট করে, রসিকতা করে, এমন কি খেলার ছলে নিজেরাও মিথ্যা না বলি, তাদেরকেও না বলতে উৎসাহিত করি এবং সত্য বলার সাহস দেই। অন্যের জিনিস না বলে নিয়ে নেয়া, পড়া শিখতে না পারলে টিচার এর সাথে ভয় পেয়ে মিথ্যা বলা এগুলোকে নিরুৎসাহিত করি। মানুষ যা চর্চা করে তাতেই এক্সপার্ট হয়।মনে রাখবেন, পৃথিবীর সবচেয়ে কুখ্যাত দাগী আসামীও ছোটবেলায় কিউট চোর ছিল। অতএব আমাদের বাচ্চারা যদি কিউট মিথ্যাবাদী না হয়ে, সামান্য বেয়াদব সত্যবাদী হয় তাতেও চিন্তিত হবার কিছু নেই। কারন, কেউ যদি শুধু সত্য বলাটা শিখে ফেলে,তার পক্ষে জীবনে খারাপ কিছু করা অসম্ভব কঠিন............
প্রথা ভেঙ্গে স্বামীর শবযাত্রায় কাঁধ দিলেন মন্দিরা বেদী...। না মানে, খালি খবরটা শেয়ার করলাম।আমার আর কোন অনুভুতি নাই এই ব্যাপারে। মন্দিরার প্রশংসা করলে, সমাজ পরিবর্তন হচ্ছে এরকম লিখলে একদল ঝাপায়ে পড়ে গালি দিবে। মন্দীরা কাঁধ দিসে সে গালি খাক। আমি কেন খাবো...?
গরম রসগোল্লা হচ্ছে পৃথিবীর দ্বিতীয় রোমান্টিক খাবার। প্রথম অবস্থানে আছে কড়া লিকারের দুধ চা......🥳 
রাতের বেলা সমুদ্রের তীরে ঘুরতে গিয়ে আমাদের ছয় বান্ধবীর একজন বলল - দোস্ত এত রাতে বীচে আসা কি ঠিক হইলো ? আমাদের ডাকাত ধরে নিয়ে যায় যদি ? আমি বললাম - আমরা বয়স্ক মানুষ, আমাদের ডাকাত ধরবে ক্যান ? ফ্রেন্ড কইলো - ক্যান ? জগতে কি বয়স্ক ডাকাত নাই ? 🥺
কতদিন পেট ভরে ভাত খাইনা। খালি তরকারী খেতে কারো ভালো লাগে ? মিষ্টি খাওয়ার সময় হিসাব, চকলেট খাওয়ার সময় হিসাব, এমনকি চাও দিনে তিন কাপ এর বেশী খেতে পারিনা। সিদ্ধান্ত নিসি আগামী সাতদিন ইচ্ছামত খাব, যা খাইতে ইচ্ছা করে সব। সেই সিদ্ধান্তের অংশ হিসেবে কালকে রাত থেকে আজ এই পর্যন্ত ৯ প্যাকেট তিল এর খাজা খাইসি। আল্লাহ খাওয়া দাওয়া করতে বলসে সংযমের সাথে অথচ মুখে রুচি দিসে হায়েনার মত। যা খাই সব মজা লাগে। কোন মানুষের কি এক্টু পর পর ফ্রিজ খুলে চামুচে নিয়ে ঘিও খাইতে হবে ? এত কনট্রোল করতে ভাল্লাগে না। ইচ্ছা করে আধা কেজী ঘি এক বসায় শেষ করে দেখি কি দাড়ায় বিষয়টা...........
কোন মেয়ের উচিৎ না স্বামীকে ডিভোর্স দেয়া। কারন অপরিপক্ব বয়সে প্রেম করে অথবা বাবা মায়ের পছন্দ করা লোকের সাথে বিবাহ করা যতটা সহজ, পরিপক্ক বয়সে, শিক্ষিতা যোগ্য মেয়ের পক্ষে কোন পুরুষকে পছন্দ করা ততটাই কঠিন। তাই যার ঘরে যা আছে তাই নিয়ে জীবন পার করে দেয়াই বুদ্ধিমতীর লক্ষন...! পুরুষদের ক্ষেত্রে অবশ্য বিষয়টা সব সময়ই খুব সহজ। তাদের পছন্দের শীর্ষে আছে, ফর্সা, কম বয়সী, কম বোঝা মেয়ে। তারা মেয়েদের মত এত বাছে না, প্রথম বিবাহ হোক অথবা চার নম্বর বিবাহ, বয়স ত্রিশ হোক আর নব্বই হোক, স্ত্রী হিসেবে তাদের কচি, মাথামোটা মেয়েই পছন্দ.......🙂
প্রয়োজনের বেশী টাকা হলে মানুষ হিতাহিত জ্ঞানশূন্য হয়ে যায়।বেশীরভাগ সময় বাড়তি টাকাটা সে অকাজে ব্যয় করে। আর কারো যদি শিক্ষার অভাব এর সাথে যদি অঢেল ঐশ্বর্য থাকে তাহলে সে মানুষ থেকে অমানুষ হয়ে যায়। থাঙ্কস গড যে আমার কোন ক্লাব এর মেম্বার হবার মত বাড়তি টাকা নাই। আমি গরীব। আমি মোহম্মদী ইয়ুথ ক্লাব ছাড়া জীবনেও কোন ক্লাবে যাই নাই। সেই ক্লাবের আবার কোন ঘরও ছিল না, মাঠের মধ্যে খালি একটা সাইনবোর্ড ছিলো....... 🥺
আরেকজনের পেট থেকে বের হওয়া বাচ্চাকে কোলে নিলেই শান্তিতে জান বের হয়ে যায়। নিজের পেট থেকে বের হওয়া বাচ্চার জন্য মায়ের কেমন লাগে, এটা মা ছাড়া পৃথিবীর কেউ বুঝবে না। দুনিয়ার সব জিনিস এক দিকে, এই শান্তি এক দিকে.....❤️
চুরার দল কুহাঙ্কার...... আমার লেখা চুরি করে নিজের টাইমলাইনে পোষ্ট করেই ক্ষ্যান্ত হয়না।লোকজন যখন বাহবা দেয় তখন নিজের মনে করে ক্রেডিটও নেয়। কেউ প্রশংসা করলে মোম এর মত গলে যায়।মনে মনে নিশ্চয়ই বলে এ আর এমন কি ? আমি তো আরো ভালো চুরি করি। আমার লেখা এত চুরি হয় যে আমি আজকাল পাথর হয়ে গেছি ।কেউ চুরি করসে দেখলে হৈমন্তীদির মত গান গাই - আমার বলার কিছু ছিল না না গো ও ও ও, চেয়ে চেয়ে দেখলাম লেখা নিয়ে গেল। চেয়ে চেয়ে দেখলাম.... কিন্তু আমিও তো মানুষ। মাঝে মাঝে খুব রাগ হয়। মনে হয় বিদ্রোহী বধু সিনেমার শাবানার মত চিৎকার করে বলি - ওই চোরদের বলে দেবেন চৌধুরী সাহেব, দুই চারটা লাইক কমেন্ট পেলেও, স্ট্যাটাস চুরি করে কেউ কোনদিন সেলিব্রিটি হতে পারেনা...। 
মানুষ নাকি একটার বেশী আম আর পাঁচটার বেশী লিচু খাইতে পারে না। আমার তো বসাও লাগেনা, যায়গায় দাঁড়ায়ে পনেরোটা আম আর দুইশ লিচু খতম কইরা দেই। "আর খাবো না, এইটাই শেষ" বলার পরেও তো আমি সাতটা আম আর পঞ্চাশটা লিচু খাই। আম লিচু যারা খাইতে পারে না এদের মধ্যে কোন রোমানটিসিজম নাই। এরা কোন মানোস না, এরা রোবট......... এদের চিকিতসা দরকার.......
সৌদিআরব এর অনুমতি বিষয়ক পোষ্টটা ডিলিট করলাম। সৌদি আরবের সিদ্ধান্ত নিয়া আমি মানুষ এর সাথে ঝগড়া করব কি কারনে ? সৌদিআরব কি আমারে বিনামূল্যে তেল দেয় ? ঘুমাই । কারন ফেসবুক করা হইতে ঘুমানো উত্তম। শুভরাত্রি আল্লাহ পাক আমাকে সহ সবাইকে হেদায়েত করুন আমিন....
সতর্কীকরণ দেশের শীর্ষস্থানীয় নায়িকার মামলা নিতে যদি চারদিন লাগে আপনার মত রাম শাম যদু মধুর স্ত্রী কন্যার বেলায় কি হবে এটা বুঝে হা হা রিয়েক্ট দিয়েন প্লিজ ..... আচ্ছা এবার পয়েন্টে আসি।অনেকেরই প্রশ্ন মেয়ে মানুষ এত রাতে বাইরে গেছিলো ক্যান ? আর যে জন্যই যাক, সে যে কাউকে ধর্ষণ বা খুন করতে যায় নাই অন্তত এই কারনে হলেও আমি চোখ বন্ধ করে তার পক্ষে। দ্বিতীয় কথা ধরেন, আপনাদের ভাষ্যমতে সে রাতের আধারে ফষ্টি নষ্টি করতে যায় কিন্তু সেদিন তার মুড ছিল না। এটা বোঝার সাথে সাথে তাকে আর ঘাটানো যাবে না। ধরেন, এর আগে সে আপনার সাথেই অনেকবার ঘুমাইসে কিন্তু সেদিন ঘুমাবে না। আপনাকে এটাও রেস্পেক্ট করতে হবে। বুঝছেন ? "No means no" এই বাক্যটাকে আপনার মাথায় ব্রেন বলে যদি কিছু থাকে সেখানে insert করিয়ে ফেলতে হবে। আর নিজের "তন মন ধন" সব কিছুর উপর কন্ট্রোল আনতে হবে আপনি আপনার নিজের শরীরের কয়েক ইঞ্চি লম্বা এক্টা অর্গানকে কন্ট্রোল করতে পারেন না অথচ একটা মেয়ে কখন কই যাবে না যাবে, কি পরবে না পরবে, তার পুরা জীবন কন্ট্রোল করবেন ? এই ধরনের প্রাগৈতিহাসিক ধ্যান ধারণার জন্য আমার পক্ষ থেকে আপনার জন্য হাগার হাগার হা হা.......🥳
ই পাসপোর্ট এর জন্য ছবি তুলসে। ছবি হইসে যক্ষ্মা রোগীর মত। তাও ভালো, আগের বার নারী পাচারকারীর মত হইসিলো। একে ধরিয়ে দিন টাইপ......🥺
ফেসবুকে লিখিত বিবৃতি, সংবাদ সম্মেলনে বারবার ধর্ষণ এবং হত্যার চেষ্টা করা হয়েছিলো বলার পর আমাদের মহামতি সাংবাদিক ভাই দের প্রশ্ন - আপনার সাথে কি করা হয়েছিলো ? যেন উনারা বাংলা বোঝেন না। হত্যা এবং ধর্ষণ শব্দ জীবনে শোনেন নাই। তারা আবার জিজ্ঞেস করে - ঠিক কি করা হয়েছিলো আপনার সাথে ? তারা একটা রগরগে, উত্তেজনাকর বর্ণনা শুনতে চায়। তারা মুখ ফুটে বলে না, কিন্তু তারা শুনতে চায়, পরীমনির শরীরে কোথায় কোথায় হাত দেয়া হয়েছিলো।তাকে কি জোর করে চুমু দেয়া হয়েছিলো? কাপড় খুলে ফেলার চেষ্টা করা হয়েছিলো ? অথচ তারা এটা জানেনা ভিকটিম কে বারবার সেই দুর্ঘটনার স্মৃতি মনে করানো itself is a crime. পরীমনি, আপনার প্রশ্নোত্তর পর্ব শেষ হয়েছে ভাববেন না এরপর আসবে - আপনি এত রাতে ক্লাবে কি করছিলেন ? - আপনি মদ্যপান করেছিলেন কি না ? - আপনি কি পোশাক পরেছিলেন ? পোশাক কি টাইট ছিল বেশী ? - আপনি কি বেশী হাসাহাসি করছিলেন লোকজনের সাথে ? - আপনি কি একা গিয়েছিলেন নাকি সঙ্গে কেউ ছিল ? - সঙ্গে যে ছিলো সে কি আপনার বাবা, স্বামী , ভাই ? - যদি এরা না হয় তাহলে পরপুরুষ এর সাথে এত রাতে ক্লাবে গিয়েছিলেন কেন ? - যদি একা গিয়ে থাকেন তাহলে মেয়ে মানুষ এত রাতে একা ক্লাবে গেলেন কেন ? প্রশ্নভাণ্ডার কেবল উন্মোচিত হয়েছে। পৃথিবীর সবচেয়ে কঠিন পরীক্ষার প্রশ্নভাণ্ডার। একটা থেকে আরেকটা, অজগর সাপের মত আপাদমস্তক গিলে ফেলা প্রশ্ন। এর পর্যায়ে প্রশ্নের উত্তর দিতে দিয়ে ক্লান্ত রেইপ ভিকটিম যাতে সারেন্ডার করতে বাধ্য হয়, শেষ পর্যন্ত মেনে নেয় - আমার এত রাতে ক্লাবে যাওয়া ঠিক হয়নি।আজকের পর থেকে আমি সতর্ক থাকবো। পরীমনি আমি আশা করি আপনার মানসিক শক্তি অটুট থাকবে। চিৎকার করে বলতে থাকবেন, আপনাকে ধর্ষণ ও হত্যার চেষ্টা করা হয়েছিলো।আপনি বলতে থাকুন শুধু পাবলিক ফিগার না, বাংলাদেশের প্রতিটা মেয়ের নিরাপত্তা দরকার। এই দেশ যতটা পুরুষের ততটা নারীরও। এই দেশে সব মেয়ের অবাধ বিচরন নিশ্চিত হোক। আপনার কান্না প্রতিটা মানুষ শুনুক। মানুষ বুঝুক শুধু পাবলিক ফিগার, প্রতিষ্ঠিত বা শিক্ষিতা নারী না, একজন বেশ্যাকেও রেইপ করার অধিকার কারো নেই। কারন No means no……..
আজকে পাঁচ বিভিন্ন বয়সী বান্ধবী মিলে মাওয়া ঘুরতে গিয়েছিলাম।প্ল্যান ছিলো সবাই এক রকম জামা পরে যাব, তাই চারজন মিলিয়ে জামাও কিনেছিলাম। শুধু একজন এর যাওয়া নিয়ে কনফিউশন ছিল তাই সে ম্যাচিং জামা কেনেনি। আজকে রওনা দেবার ঠিক আগ মুহূর্তে সেও জয়েন করলো,তবে অন্য কাপড়ে। যাই হোক ঘটনা সেটা না। ঘটনা হলো, বিকেল বেলা আমরা পাচজন পদ্মার হন্যে হয়ে চা এর দোকান খুজছি। এমন সময় দুই পুলিশ ভাই আমাদের মধ্যে আলাদা কাপড় পরা জনের দিকে ইঙ্গিত করে বলল - উনিও কি আপনাদের সাথেই আসছে ? আমরা উনার প্রশ্ন শুনে অবাক হয়ে গেলাম, ভাবলাম কোন আইন ভাঙ্গিনি তো নিজেদের অজান্তেই ? জিজ্ঞেস করলাম - হ্যা ভাই, আমাদের সাথেই আসছে। কেন কি সমস্যা ? পুলিশ ভাই দন্ত বিকশিত করে উত্তর দিলেন - উনি তো আপনাদের সাথে মিলায়া কাপড় পরে নাই। উনারে সঙ্গে আনসেন ক্যান ? আমরাও রসিকতা করে বললাম - উনারে ফটোগ্রাফার হিসেবে আনসি ভাই। তারপর হাহাহিহি করতে করতে প্রস্থান করলাম। সত্যিই আমরা বিমলানন্দ লাভ করলাম এই ঘটনায়।তবে আমি একই সাথে আরো কয়েকটি সত্য অনুধাবন করলাম অন্যের ব্যাপারে কোন ইনফরমেশন কাজে লাগুক আর না লাগুক, এটা জানার যে প্রবণতা, এইটা এক বিরল বৈশিষ্ট্য যেটা শুধু মাত্র বাঙ্গালি জাতির মধ্যেই বিদ্যমান। দুই, পুলিশেরও সেন্স অফ হিউমার আছে।এটা অত্যন্ত আশাব্যঞ্জক মনে হয়েছে আমার কাছে।পুলিশ সব সময় জেরা করে এই কথা সত্য না। উনারা হাসি তামাশাও করতে পারেন। তিন নম্বর এবং সবচেয়ে গুরুত্বপূর্ণ বিষয় বাংলা সিনেমায় ডিআইজি প্রবীর মিত্র প্রায়ই বলতেন "পুলিশের চোখকে ফাঁকি দেয়া অসম্ভব" এই ঘটনার সত্যতা আমি আজকে পেলাম।পাচজনের একটা গ্রুপকে অতি অল্প সময় দেখেই পুলিশ সাহেব কাপড় চোপরে গোঁজামিলের ব্যাপারটা ধরে ফেলেছেন। এটা খুবই প্রশংসনীয় একটি ব্যাপার। মরাল অফ দ্য স্টোরি ইজ, কাপড় চোপড় গোজামিল দিয়ে পরেন কোন সমস্যা নাই।এমন কিছুতে গোঁজা মিল দিয়েন না যেখানে পুলিশ দন্ত বিকশিত না করে ডাণ্ডা বিলাস করতে পারেন। কখনো ভুলবেন না, ইন্সপেক্টার অনন্ত জলিল বলেছেন আইনের হাতে অনেক লম্বা আপনি যত বড় মিশা সওদাগর হোন না কেন, ধরা আপনাকে পড়তেই হবে......😎 
মাওয়া গেসিলাম ঘুরতে, ভাবলাম প্রজেক্ট হিলসায় এত কি আছে দেখে যাই। ভয়ঙ্কর জ্যাম ঠেলে কোনমতে পৌঁছানোর পর মনে হইলো ইসরাফিল(আঃ) সাহেব কিছুক্ষন আগেই সিঙ্গায় ফুক দিয়েছেন এবং কেয়ামত শুরু হয়ে গেছে। ভেতরে বাইরে লাখ লাখ মানুষ।একজন আরেকজন এর গায়ের উপর দাঁড়ায়ে আছে। আই মিন সিরিয়াসলি ? এরা জীবনে ইলিশ খায় নাই ? অবশ্য আমরাও অনেক হোটেল ঘুরে ঘুরে ইলিশ ভাজা খাওয়ার চেষ্টা করসি, তারপর জনতার চাপে ব্যর্থ হয়ে, দুই কাপ চা খেয়ে তিন ঘণ্টা ফেরী ঘাঁট এর জ্যাম ঠেলে বাসায় ফিরে আসছি। খুবি নায়েস লাগসে পুরা বিষয়টা....
আমি এখন একটা শেষ কথা বইলা ঘুমায়ে যাব। আমি এতদিনে বুঝছি কবিদের চুল দাড়ি লম্বা হয় কেন, কবিরা পাঞ্জাবী পইরা ঝোলা নিয়া ঘুরে কেন । কারন কবিরা গরীব, তাদের বই বিক্রি হয়না। হতাশায় তারা নিজেদের চেহারা, চুল দাড়ি সহ যাবতীয় ব্যাপারে উদাসীন হয়ে যায়। আর যার বই বিক্রি হয়না, পকেটে পয়সা নাই সে কাধে ঝোলা নিয়ে ঘুরবে না তো কি বিল গেটস ঝোলা নিয়ে ঘুরবে? ভাগ্য ভালো, আমি মহিলা কবি তাই আমার এখনো দাড়ি গজায় নাই। ভালো ডিজাইনার ঝোলা কই পাওয়া যায়, কারো নজরে থাকলে ইনবক্সে নক দিয়েন.. অচিরেই ঝোলা কাধে নিয়া রাস্তায় নামবো....🥺
একটু মেক আপ করলাম মেকআপ বাই নিডিয়া আমার স্বামী বলসে আমাকে সুন্দর লাগতেসে। তারমানে মেক আপ আর্টিস্ট হিসেবে তুমি সফল...❤️
এটা শেয়ার করা এখন সময়ের দাবী... আমার লেখা কবিতা আমার আবৃত্তি আমার বই “কবিতা অথবা অন্যকিছু”তে আছে। বই কিনে উতসাহ দিলে ভবিষ্যতে আরো আবৃত্তি করব দরকার পড়লে কবিতার সাথে নৃত্য প্রদর্শনও করব......😭
ফ্রেন্ড লিস্ট এর যারা আমার বই কিনেছেন তাদের ২৯০ টাকার ঋণ রক্ত দিয়ে হলেও শোধ করতাম। কিন্তু সঙ্গত কারনে রক্ত দিতে পারতেসি না। চল্লিশ বছরের বুড়ির রক্ত মানুষ তো দুরের কথা গরুরও কাজে লাগার কথা না। কিন্তু আপনাদের চেহারা আমি হৃদয়ের মনি কোঠায় সাজিয়ে রাখলাম। আর যারা কিনেন নাই তাদের চেহারাও মনে রাখলাম। প্রতিদিন জায়নামাজে বসে মোনাজাতে এদের নাম নিব। না না আল্লাহ তোমার কাছে বিচার দিলাম জাতীয় কিছুনা। বলব, হে আল্লাহ, এই আর্থিক এবং মানসিক ভাবে দারিদ্র সীমার নিচে বসবাসকারী বন্ধুদের তুমি ব্রলুকস বানিয়ে দাও...।। এরা কি পাষাণ? এদের দিলে কি দয়া হয়না.....?
যে শাড়িই পরি, মানুষের এক কথা, এত্ত সুন্দর শাড়ি কইত্থে কিনসেন, প্লিজ বলেন। আরে কি যে সমেস্যার মধ্যে ফেলেন আপনারা ।সব কথা কি বানান করে বলা যায়? আমি কি নিজের মুখে বলতে পারি যে, আমার চেহারা চুহারা, ফিগার ফুগার ভালো এইজন্য যা পরি তাতেই ভালো দেখা যায়। এই শাড়িই অন্য কেউ পরলে কেউ চায়াও দেখব না। কিন্তু এইসব কথা যদি এখন নিজের মুখে বলি, মানুষ অহংকারী ভাবব না...? 🙊🙊
যারা যারা আমার বই কিনসে, তাদের ছাড়া সব পাবলিকরে চুন চুনকে আনফ্রেন্ড করব......! একজন হত দরিদ্র লেখকের জন্য যারা ২৯০ টাকা খরচ করতে পারে না, তাদের আমার ফ্রেন্ডলিস্টে দরকার নাই। খালি মুখে মুখে ভালোবাসা হুহ......
আমার বড়পুত্রের আজকে ২০ তম জন্মদিন। একটু আগে তার গার্লফ্রেন্ড এইটা পাঠাইসে। আমার উচিৎ ছিলো পুত্রের সাথে মাতা সুলভ গাম্ভীর্য বজায় রাখা, কিন্তু আমার কাছে বিষয়টা খুব কিউট লাগসে। একটাই জীবন, এত গাম্ভীর্য ধারন করে কি হবে...? আর ২০ বছর বয়সে প্রেম করবে না তো করবে টা কবে....? 🙄
এই যে আমার কোন ঘরের কাজ করতে ইচ্ছা করে না এইটা কি খুব খারাপ লক্ষন ? ১৯ বছর বয়স থেকে মা, স্ত্রী, গৃহকর্ত্রী। জীবনের অর্ধেক এর বেশী সময় ধরে এইসব বাইক্কা কাজ করতেসি। আর ইচ্ছাই করে না। ঘরের কাজ করতে হবে মনে হলে ইচ্ছা করে বনে যাইগা। বনে যাইয়া টারজান এর মত অ অ করতে করতে গাছে গাছে ঝুলি........
আমাকে একজন প্রপোজাল দিসে আমার সব বই উনি কিনে ফেলবেন। একটাই শর্ত, সব বই একসাথে ডেলিভারী দেয়া যাবে না, প্রতিবার আমাকে নিজে গিয়ে একটা করে বই দিয়ে আসতে হবে। রাজি হইয়া যামু নাকি ফ্রান্স ? বই বেচার টেমশমে রাতে ঘুমাইতে পারিনা......🥺
রোম যখন পুড়ছিলো নিরো তখন বাঁশী বাজাচ্ছিলো। আমি যখন অটোগ্রাফ দিচ্ছিলাম, চুলায় তখন তরকারী পুড়ে বাড়ি ঘরে আগুন লেগে যাচ্ছিলো......
মোহম্মদপুর, লালমাটিয়া, ধানমণ্ডি, গুলশান, ক্যান্টন্মেন্ট, মিরপুর, উত্তরা এলাকায়, আমি নিজে গিয়ে বই ডেলিভারি দিব উইথ সেলফি এন্ড অটোগ্রাফ......😎 কথা শেষ সোনার বাংলাদেশ...... 
বই বেচা আশানুরূপ না হওয়ায় আমার আর আমার প্রকাশক রাজিয়া রহমান জলি আপা দুই জনেরই দিশেহারা অবস্থা। আমরা দুইজনেই দিনের অধিকাংশ সময় হতাশ হয়ে সিলিং ফ্যান এর দিকে তাকিয়ে থাকি। বই বের করে আপা মোটামুটি মিসকিন হয়ে গেসেন, আর আমাকে এমন রাইটিং ব্লক এ ধরসে যে আমি আর জীবনেও কিছু লিখতে পারব মনে হয়না। এই দুঃসময়ে সশরীরে উপস্থিত হয়ে একটি বই কিনে আপাকে উবার ভাঁড়া দেবার সৌভাগ্য দান করলেন টিএএন এর কর্ণধার তানিয়া ওহাব। এই সময়টিকে আরো মহিমান্বিত করার জন্য পাশে ছিল আমার সুন্দরী বান্ধবীগণ। বই কিনে যে কেউ দেউলিয়া হয়না এই বিষয়টিকে মিথ্যা প্রমাণিত করার জন্য আমার ভক্তকুলকে প্রাণঢালা অভিনন্দন...🥺
আমি বিবাহিত, দুই বাচ্চার মা জানার পরেও আমাকে অনেকে ভালোবাসার মেসেজ পাঠায়। সমস্যা সেটা না। বিবাহিত, দুই বাচ্চার মা হলেই কাউকে ভালোবাসা যাবে না এটা কোন পুস্তকে লেখা নাই।বরং এখনো মানুষজন ভালোবাসে শুনলে মনে একটা পুলকের ভাব আসে। মানুষ ভালোবাসে ঠিকাসে, কিন্তু সমস্যা হইলো তারা আমার কাছ থেকেও ভালোবাসা চায়। সেই সকল প্রেমিক ভাইদের উদ্দেশ্যে আমার দুটো কথা। আমি দেখতে শুনতে এক নাম্বার সুন্দরী না হইলেও দশ এ সাড়ে ছয় তো পাবই। সামান্য লেখালেখি করি। ভালো রান্না বান্না, সেলাই ফোড়াই করি,গাড়ি চালাইতে পারি, বিদেশ থেকে পিজা বানানোরও ট্রেনিং নিয়া আসছি। বাজার সদাই করতে পারি, বাচ্চা কাচ্চা ভালো পালি, সামান্য পরিচিতিও আছে সমাজে। সব মিলায়ে আমাকে ভালোবাসাই যায়। কিন্তু আপনাদের আমি ভালোবাসবো কিল্লিগা ? কেন দা হোয়াই ? 🙊
কবিতার বই ব্যবসা সফল না হওয়ায় লেখালেখি ছেঁড়ে দেয়ার সিদ্ধান্ত নিয়েছি। এখন থেকে শুধু ছবি তুলে তুলে আপলোডাবো। কথা কি কিলিয়ার, নাকি ভ্যাজাল আছে...? ৫০০ ছবির মধ্যে তিনটা ছবি কোনরকম তুলে ক্রেডিট চাওয়া ফারহানা লিজার ফাঁসি চাই। অনেকদিন পরে বেঙ্গল বই এ উইথ মাই ক্রাইম পার্টনারস❤️
আমি হচ্ছি মডার্ন যুগের রিয়েল লাইফ শাবানা। গত দশ বারো বছর ধরে আলমগীর থুক্কু কামরুল হাসান খান এর দুটো পয়সা বাঁচানোর ধরে নিজের শাড়ির ফলস,আচল এর পিকু,টাসেল সব নিজে করি। নিজের মূল্যবান সময় ও শরীরের রক্ত পানি করে অসীম ধৈর্যের সাথে এইসব আনপ্রোডাকটিভ কাজ করি যাতে স্বামীর মাথার ঘাম পায়ে ফেলা কষ্টের উপার্জন অপচয় না হয়। শাড়িটা কেনার জন্য কামরুল হাসান খান তার একটা কিডনি বন্ধক রেখেছে সেটা আলাদা বিষয়.......🙊
আমার ফোনে দুইটা এলারম সেট করা। একটা রাত বারোটায় আরেকটা দুপুর বারোটায়। বিশেষ কোন কারনে না, জাস্ট মনে রাখার জন্য যে, বারোটা বাইজা গেছে......🙊
দুই বান্ধবী গার্মেন্টস এ কাপড় সেলাই করা শেষ করে একটু ঘুরতে গিয়েছিলাম.....
শুধু বেদনার ভয়ে আমি আর প্রেমে পড়ি না। আমি চাইলেই পড়তে পারতাম কোন পুরুষের প্রেমে, আমার হৃদয়ে ভালোবাসা ফুলে ফেঁপে উঠতে পারতো, চন্দ্রের আকর্ষণে যেভাবে ফুলে উঠে মহাসাগরের জলরাশি। তৈরি হতে পারতো কোন মহাকর্ষ, ভাসতে পারতো হৃদয়ের একুল অকূল। অথচ শুধুমাত্র জোয়ার পরবর্তী ভাটার আশঙ্কায় আমি আর প্রেমেই পরিনা। কোন পুরুষ অনায়াসেই হতে পারতো আমার কাছের মানুষ কোন বিশেষ মানুষের স্পর্শে, ভাললাগার আবেশে রক্তিম বর্ণ ধারন করতে পারতো আমার চিবুক, আন্দোলিত হতে পারত আমার শরীর, আমার সমস্ত অস্তিত্ব তাকে চাইতে পারতো বেপরোয়া প্রেমিকার মত বাজিতে পারিত সুখের মত ব্যথা এই বুকে তার অশোকে কিংশুকে, অলক্ষ্য রঙ লাগতে পারতো আমার অকারণের সুখে… অথচ শুধু বিচ্ছেদের ভয়ে আর আমি এগোই না, বাড়াইনা হাত আর কারো দিকে। আমিও চাইলেই কাউকে জড়িয়ে রাখতে পারতাম মায়ার চাদরে অথচ শুধু না পাবার ভয়ে,পথিমধ্যে পথ আলাদা হবার ভয়ে আমি সচেতন ভাবে এড়িয়ে যাই গভীর চোখ, ঝকঝকে হাসি, সপ্রতিভ কথোপকথন। আমি অন্ধ হয়ে থাকি বেদনার ভয়ে, অন্ধ হয়ে থাকি তুমুল প্রেমের পরে প্রচণ্ড ঘৃণার ভয়ে, উষ্ণ আদরে ভরা উষসীর পরে উষ্মা মিশ্রিত তিমির রজনীর ভয়ে। আমি চাইলেই পাগলের মত প্রেমে পড়তে পারতাম কোন পুরুষের, শুধুমাত্র প্রেমে পড়িনা,প্রেম পরবর্তী অপ্রেমের ভয়ে.........!!
ইদের পরেরদিন পুত্রদের পিতা গেছে গলফ খেলতে। পুত্র গেছে লং ড্রাইভে। ছোট পুত্র ঘুম । ফাতেমা ইদের ছুটিতে ঘরে রেস্ট নিচ্ছে। রুহুল বউ বাচ্চার সাথে ইদ করতে বাড়ি গেছে। শুধু আমি একমাত্র প্রাণী যার কোন ছুটি নাই। প্লেন থেকে নামার সাথে সাথে চুলা ঠ্যালা শুরু হইসে। পার্থক্য একটাই, আম্রিকায় ইংরেজিতে কামলা দিতাম এখন পিওর বাংলা কামলা। যাই গুলাম আলীর গজল শুনতে শুনতে হাঁড়ি পাতিল মাঞ্জি গা.........!!
একজন ঘাড় ব্যাকা মহিলার দিকে সমবেদনার হাত বাড়িয়ে দিন। লিক, কমেড দিয়ে পাশে থাকুন...... 🙂
আমার বউ বাচ্চা এবং পুরান শাড়ির পক্ষ থেকে সবাইকে জানাই ইদ মুবারক....... সিঙ্গেল ছবি পরে আসতেসে.....🥳
ইদের শাড়ি কিনে দিয়েছে স্বামী কিন্তু নাসির মাষ্টারকে খুঁজে পাচ্ছিনা ব্লাউজ ছাড়া শাড়ি কিভাবে পরব.......?🙊
আমার আর্মি পারসন ছোট ভাই পাঠাইসে, যে আমাকে সম্পূর্ণ বিনা কারনেই অনেক অনেক ভালোবাসে। সিনিয়রদের বদ নজরে পড়তে পারে বলে ট্যাগ করলাম না.....😎 এইবার একটু জাতে উঠসি......☺️
দেশে আসার সময় আত্মীয় স্বজন বন্ধুবান্ধব এর জন্য উপহার হিসাবে ডাভ সাবান আনার কথা কথা থাকলেও অনিবার্য কারণ বশত সাবান আনতে অসমর্থ হওয়ায়, মাথা পিছু একটি করে ডাভ সাবানের বাজারমূল্য আনুষ্ঠানিক ভাবে হস্তান্তর করা হবে বলে সিদ্ধান্ত গ্রহন করা হইয়াছে। হোম কোয়ারেন্টাইন এবং লক ডাউনের কারনে যাদেরকে শারীরিক ভাবে উপস্থিত হয়ে ডাভ সাবানের মূল্য হস্তান্তর করিতে পারিব না তাহাদিগকে চার্জ সহ সাবানের মূল্য বিকাশ করা হইবে.......। ডাভ সাবানের যোগ্য দাবীদার হলে নিরাশ হইবেন না। সময় মত অর্থ পৌঁছে যাবে আপনার ঠিকানায়। ঘোষণাটি শেষ হইলো....... ঘোষণাক্রমে, একজন আমেরিকা ফেরত ফইন্নি
আমার স্বামী দেখি রমজান মাস উপলক্ষে সবার পাওনা মাফ করে দিচ্ছে। ফাতেমা তার জমিতে ঘর তোলার জন্য ধার নিয়েছিল সেটা মাফ। রুহুল বাড়িতে টিউবওয়েল লাগাবে বলে নিয়েছিল সেটা মাফ। পাড়ার লন্ড্রির দোকানদার তার দোকান রিনোভেশনের জন্য ধার নিয়েছিলো সেটা মাফ। আমি বুকে অনেক আশা নিয়ে বললাম তুমি গনহারে লোকজনকে এত টাকা মাফ করে দিচ্ছ, আমাকে কিছু দিবা না ? সে নির্বিকার মুখে বলল - আচ্ছা যাও তোমাকে গত একুশ বছর ধরে যা যা খাওয়াইসি, পরাইসি সব মাফ করে দিলাম। আমি বললাম - বাহ খুব ভালো। কিন্তু আমি তোমার মত এত উদার না, আমি যে একুশ বছর ধরে তোমাকে আর তোমার বাচ্চাদের পিছনে খাটতেসি সেটা আমি মাফ করি নাই। আমার স্ট্যান্ডার্ড অনুযায়ী হিসাব করলে কোটি কোটি টাকা হয়। রমজান উপলক্ষে তোমাকে ৮০% ডিস্কাউন্ট দিলেও আমার এখন এক দুই কোটির মালিক হবার কথা। ঐটা তাড়াতাড়ি দিয়ে দিও। রমজান মাসে ঋণ রাখা ঠিক না 🙄 
ইস কতদিন পর শান্তি কইরা চারটা ভাত খাইলাম। আলু টমেটো দিয়ে দেশী শিং মাছের মাখা মাখা ঝোল,ঝাল ঝাল খাসির মাংস, সব্জি, দেশী শশা টমেটোর মাখানো সালাদ। আমেরিকায় সব ভালো।কিন্তু একবেলাও মন ভরে খাইতে পারি নাই।যাই খাই মনে হয় প্লাস্টিক চাবাইতেসি।এমন কি চা কফিও মজা লাগে নাই। খাবারের স্বাদ এর ব্যাপারে আসলে বাংলাদেশ এর কোন তুলনা নাই। আমাদের দেশের ভেজাল দুধের চাও অমৃতর মত টেস.........
ট্রাভেল রিকোয়ারমেন্ট হিসেবে এই পর্যন্ত দুই বার কোভিড টেস্ট করাইলাম। আর কত বার করতে হবে কে জানে ? আন্তর্জাতিক উড়ান অর্থাৎইন্টারন্যাশনাল ফ্লাইট এর বর্তমান অবস্থা কেউ জানেন ? এত ঘন ঘন সার্কুলার চেঞ্জ হচ্ছে যে কোন এয়ারলাইন ফোনও ধরে না। এদিকে কাজ কর্ম বাদ দিয়া বইসা বইসা খায়া জমানো টাকা পয়সাও শেষের দিকে। এখন ম্যানহাঁটনের ফুটপাতে বইসা, ও আমার আল্লাহ নবীজীর নাম গান গাওয়া ছাড়া কোন উপায় দেখতেসি না......
বিলু, মানে বিল গেটস এখন সিঙ্গেল এই চিন্তায় আমার ঘুম হারাম হয়ে গেছে...
আমার অনেক কিছুই আপনাদের পছন্দ হয়না তাইনা ? অনেক কিছু দেখে নিশ্চয়ই রাগও হয়। অনেক খুঁতও নিশ্চয়ই খুঁজে পান স্বভাব চরিত্রে ? কাজ কর্ম কথা বার্তা দেখে মনে হয় নিশ্চয়ই যে, এই মহিলা সুবিধার না, মহিলার মধ্যে বিরাট ঝামেলা আছে। আপনারা যারা এরকম ভাবেন তাদের অবগতির জন্য জানানো যাইতেসে যে - আমি এর থেকেও খারাপ। আমি মহীয়সী নারী হবার কোন ঠ্যাকা নিয়ে রাখি নাই। যার সব কিছু পারফেক্ট হবে। আমি আসলে আপনার ধারনার থেকেও অনেক বেশী খারাপ। এবং এই বিষয়ে আমার কোন আফসোস নাই......🥳 
- ফ্লাইট ক্যান্সেল হইসে দেখে মন খারাপ ? - না - টেনশন হচ্ছে ? - না - ভিসা এক্সপায়ার হচ্ছে সেটা নিয়ে মনে হয় টেনশন হচ্ছে। - না, হচ্ছে না। - বাসা ছেঁড়ে দিসো এটা তো একটা ঝামেলা। - পৃথিবীতে কোটি কোটি হোটেল আছে। এটাও কোন ঝামেলা না। - ভাইয়ার নিশ্চয়ই খুব মন খারাপ - না, ভাইয়া নরমাল আছে - টিকা টা নিয়ে যাও এখান থেকে - না টিকা নিবনা - কেন - এই কেনর উত্তর আমি নিজেও জানিনা। জানলে বলব। এগুলা হচ্ছে গত দুই দিনের FAQ। মানুষ আমাকে জোর করে টেনশনে রাখতে চায় ত্যানা প্যাচায়ে। এরা জানেনা আমার টেনশনে থাকার ক্ষমতাই নাই।একমাত্র কাছের মানুষদের শরীর স্বাস্থ্য ঠিক থাকলে আর নিজের শরীর কর্মক্ষম থাকলে আমি আর কিছু নিয়েই টেনশন করিনা। আল্লাহ যা করেন মঙ্গলের জন্য করেন, এই কথা মনে প্রানে বিশ্বাস করি। আমার এক কথা, আলেমুল গায়েব এর ইচ্ছা ছাড়া যেইখানে গাছের পাতা পর্যন্ত নড়ে না সেইখানে আমি বান্দা তাফালিং কইরা কি করব ? তাই আমি অলওয়েজ প্রচ্চুর চিল থাকি। একদম বিন্দাস.....
আমার বাসাটা ছেঁড়ে দিয়েছিলাম দেশে যাব বলে।রুমটা অলরেডি আরেকজন ভাঁড়াও নিয়ে নিয়েছে। অথচ আমি যেভাবে এয়ারপোর্ট গিয়েছিলাম আবার সেভাবে ফেরত এলাম। ফ্লাইট ক্যান্সেল হওয়ার পর আমার নানা কারনে দুঃখিত হওয়া উচিত হলেও আমার একমাত্র দুঃখের কারন ছিল আমার বন্ধুদের কষ্ট। এদের এত প্যারা দিয়েছি গত ছয় মাস।ভাবলাম আপাতত এরা মুক্তি পেলো। কিন্তু শেষ হইয়াও হইলো না শেষ। আমার বন্ধু শামস তার ভাঙ্গা পা নিয়ে আমাকে এয়ারপোর্টে ড্রপ করতে গেল।মালপত্র উঠিয়ে নামিয়ে এক ঘণ্টা অপেক্ষা করে আবার বাসায় বাসায় পৌঁছে দিয়ে গেলো। আমার বাসার জিনিস গুছাতে গুছাতে আর লাগেজ টানাটানি করতে করতে রাবুর শখ করে বড় করা হাতের নখ ভেঙ্গে গেলো।আর এডিশনাল এফোর্ট হিসেবে তার বিদায়ী কান্নাটাও বৃথা গেলো। চেক ইন লাইনে দাড় করিয়ে কাতার এয়ারওয়েজ জানালো - ফ্লাইট যাবে না যাই হোক, এই ঘটনা আমার নিউ ইয়র্ক বাসার হাউস মেট অতি ভালো ছেলে ছোট ভাই হাসিব আর তার লক্ষ্মী বউ মাহী কে জানালে তারা বলল - আপু আমাদের ছোট আরেকটা রুম আছে, সেখানে আপনি থাকেন কষ্ট করে। এই কয়দিনের জন্য অন্য কোথাও যাওয়ার দরকার নেই। আমার পুরা শরীর ভর্তি কলিজাওয়ালা বন্ধু ইকবাল, আর তার সমুদ্রের মত হৃদয়বতী বউ ইতি, আমার মায়াবতী বন্ধু তাহমিনা, আরেক মায়াবতী লক্ষ্মী বন্ধুপত্নী জেসমিন, প্রত্যেকে বলল তোমার থাকার যায়গার অভাব ? আমাদের সবার বাসায় দুইদিন করে থাকলেও তো সাতদিন কেটে যাবে।তাই কোন টেনশন নিবা না। বন্ধু সজীব তো অতি আবেগে বলে ফেললো দরকার পড়লে আমি রাস্তায় গিয়ে থাকবো। আপনে আমার বাসায় থাকবেন। ভিসার ঝামেলা নিয়ে বন্ধু জনিকে কল দিলে সে বলল তুমি জিরো টেনশন নাও।আমি থাকতে তোমার ভিসা নিয়ে কোন সমস্যা হবে না। এদের সবার আচরণ দেখে আমি হা হয়ে যাই।অবাক হয়ে ভাবি কি এমন পুণ্য ছিল, যে পরওয়ারদিগার এমন উজার করে রহমত ঢেলে দিয়েছেন আমার উপর ? আমাকে লোকজন প্রায়ই জিজ্ঞেস করে আমি কেন আমেরিকা এসেছি। আমি কাউকে কোন সদুত্তর দিতে পারিনা। এদের দেখার পর বুঝেছি, এক জীবনে আমার আরো কিছু ভালোবাসা পাওয়া বাকী ছিল। আমি আসলে এইসব ভালবাসা পেতে আমেরিকা এসেছি......❤️
আমার পোষ্টে কোন মেয়েকে রক্ষিতা, বেশ্যা বলে কমেন্ট দেয়া মাত্র ব্লক দেয়া হবে। সেই কমেন্টে যারা লাইক দিবে তাদেরও ব্লক করা হবে। গালি দেয়া সহজ কিন্তু কোন সিচুয়েশনে একটা মেয়ে কম্প্রোমাইজ করে সেটা বোঝা সহজ না। আর কেউ যদি স্বেচ্ছায় পতিতাবৃত্তি বেছে নেয় সেটা তার চয়েস। তাকে গালি দেবার অধিকার আপনার নেই। আর মনে রাখতে হবে পতিতার কাছে "পতিত"রাই যায়। কোন মহামানব যায় না...... 
মুনিয়া যদি বসুন্ধরার এমডির টাকা দেখে প্রেমে পড়ে থাকে সেটা কোন অন্যায় না। আমরা সবাই কিছু না কিছু দেখেই প্রেমে পড়ি। কারো চেহারা দেখে, কারো স্বভাব দেখে প্রেমে পড়া গেলে, টাকা দেখে প্রেমে পড়া যাবে না কেন ? হোয়াট্স দা ডিফারেন্স ? আর আজকাল সত্যিকার প্রেম বলে কিছু নেই। তাই ফকিরের প্রেমে পড়ার থেকে বিলিয়নিয়ারের প্রেমে পড়া ভালো। শুধু এক্টাই দুর্ভাগ্যের বিষয়। মুনিয়ার বয়স বেশিই কম। তাই সে স্ট্রেস ম্যানেজমেন্ট করতে পারেনি। আত্মহত্যা করে ফেলেছে। আহারে এইটুকু একটা মেয়ে কত কিছু ফেইস করেছে একা একা...।
আমার প্রশ্ন হচ্ছে এই ফারিয়া মাহবুব পিয়াসাটা কে? সে তো সিআইএ, মোসাড, র এর থেকেও ভয়ংকর। দেশের উচ্চপর্যায় এর সকল ব্যক্তিবর্গ, নায়ক নায়িকার ব্যক্তিগত প্রেম ভালোবাসার সব তথ্য সে জানে কেমনে? আর তার এত পেট পাতলা কেন ? খালি একজনের কথা আরেকজনকে লাগায়...🙄
বিকাল পাঁচটার মধ্যে যারা মল ত্যাগ করবে না, পানিশমেন্ট হিসেবে তাদের মলদ্বারে তালা লাগিয়ে দিতে হবে.......
জিজু, দোপাট্টা, সারী, সাহুর, মাজলিন, মেহেন্দী, হালদি বলা লোকজন জালেবী খাক । আমরা যারা দুলাভাই, ওড়না, শাড়ি, সেহেরী, মসলিন, মেহেদী, হলুদ বলা লোক আছি... আমরা জিলাপিই খাবো.......
আমারি হোটেল এর টা জিলাপি না, ওইটা জেলেবী তাই ২২০০ টাকা কেজি। আমি একটু খেয়ে দেখতে চাই ব্র্যান্ড এর জিলাপি থুক্কু জেলেবী কেমন হয় । মিসকিনদের জন্যে এক পিস বেচার ব্যবস্থা নাই...?
আমাদের মা ছেলের এক রুমের দিন শেষের দিকে চলে আসছে। বাসায় থাকলে তার ব্যক্তিগত জীবনে ইন্টারফেয়ার করার সুযোগ পাওয়া কঠিন হত। এখন আমাদের দুইজনের কারো কোন ব্যক্তিগত জীবন নাই। এমনকি ফোনে কথা বলার সময়ও মায়ের ভয়ে পুত্রের এবং পুত্রের ভয়ে মায়ের চিন্তা ভাবনা করে বলতে হয়। আমাদের সংযমের মাস শুরু হয়েছে সেই নভেম্বর মাসে....... নক নক নকিং অন হ্যাভেন্স ডোর। ছেলে বাজায় আমি গোপনে ভিডিও করি..... আমাদের মা ছেলের এক জীবন ❤️
আমি সব মানুষ এর উপর অভিমান করিনা। আমার অভিমানের যায়গা খুব ছোট। আমার হাতে গোণা দুই তিনটা অভিমানের যায়গার প্রধান যায়গা হচ্ছে আমার আব্বু। নানাবিধ কারনে খুব অভিমান করেছিলাম গত কয়েক মাস আব্বুর উপর। যদিও আমাদের বাসার অভিমানের ধরণ একটু আলাদা। আমরা কখনো চিতকার করে ঝগড়া করিনা,কি কারনে রাগ সেটা মুখেও বলি না। জাস্ট কথা বলা টা একটু কমিয়ে দেই।পৃথিবীর আর কেউ বুঝবে না যে কোন ঝামেলা আছে। শুধু নিজেরা নিজেরা বুঝব। তবে আমার আম্মা এই ধরনের আওতামুক্ত। কারন উনি কারো উপর রাগ হলে, ঢাক ঢোল পিটিয়ে, ফেসবুকে স্ট্যাটাস দিয়ে রাগ প্রকাশ করেন এবং দেখা যায় বেশিরভাগ ক্ষেত্রেই সেগুলো ভিত্তিহীন, বানোয়াট রাগ। আল্লাহর রহমত আমাদের ভাই বোনদের এর স্বভাব আমার আব্বুর মত। যাই হোক, অভিমানের কারনে যে অনেক কিছু বদলে গেছে তা না। লাস্ট কয়েকমাসও আব্বুর সাথে খুব ভালো করে কথা বলি, শুধু একটু কম বলি। এই বিশেষ ধরনের অভিমান প্রসেস যে উনার কাছ থেকেই শেখা এটা উনার থেকে ভালো কে জানেন? তাই ফোন করে জিজ্ঞেস করেছেন - আমার উপর রাগ করসো কেন মামনি ? আমি কি করসি? আব্বুর উপর রাগ করে নাকি কেউ ? আমি হেসে বলেছি - কই ? রাগ করিনাই তো আব্বু। বলেই আবার চুপ হয়ে গেছি। বোন এর কাছ থেকে আব্বুর শরীরের খোঁজ খবর নেই কিন্তু নিজে থেকে ফোন দেই না। আজকে আব্বুর একটা অপারেশন হয়েছে। মোটামুটি সিভিয়ার অপারেশনই।অপারেশন ভালো হয়েছে। এখন পোষ্ট অপারেটিভে আছেন।ঠিক হয়ে যাবেন ইন শা আল্লাহ । তবুও কেন যেন বুকের মধ্যে একটু একটু পর পর ধক করে উঠে। শুধু আব্বু আছে সেটা যে কত বড় মানসিক শক্তি সেটা এইমাত্র রিয়েলাইজ হলো। আব্বু না থাকলে যে কত কিছু থাকবে না এই অনুভূতি পাগল করে দিচ্ছে একটু পর পর। আর সব বাদ দিলাম, এত মুল্যবান অভিমান গুলোই বা কার উপর করবো? একটা মেয়ের জীবনে এত যোগ্য পুরুষ আর কে আছে...?
দীর্ঘ ২১ বছরের বিবাহিত জীবনে আজকে প্রথমবার আনুষ্ঠানিক কোন সেহরি/ ইফতার বানানো নাই। ব্যাপারটা অদ্ভুত....🙂
১৪ তারিখ থেকে ইন্টারন্যাশনাল ফ্লাইট ক্যান্সেল হয়ে যাচ্ছে কট খায়া গেলাম মনে হয়......😞 
একটা ইজি ক্যাল্কুলেশন বোঝাই। একমাত্র হুমায়ূন আহমেদ স্যার ছাড়া এ জীবনে বাংলাদেশের প্রেক্ষাপটে কোন লেখক, লেখালেখি করে বড়লোক হতে পারেননি।স্যারও সেই অর্থে ধনাঢ্য বড়লোক হননি। মোটামুটি বড়লোক হয়েছিলেন। আমার প্রথম বই বিক্রি হয়েছিলো (আমার জানা মতে) দুই এডিশন। আমি রয়্যালটি কত পেয়েছিলাম জানেন? ২৬০০০ টাকা মাত্র। দেশে আমার ড্রাইভার এর মাসিক বেতন ২০০০০ টাকা। আর বইমেলা যাওয়া আসা, শাড়ি গয়না, মোড়ক উন্মোচন ভুংভাং সব মিলিয়ে আমার খরচ হয়েছে ৫০০০০ টাকা। অথচ আমি নিউ ইয়র্কে এসে মাত্র তিন দিন পিজা বানিয়ে পারিশ্রমিক পাই ২৬০০০ এর বেশী। এইসব ক্যাল্কুলেশন এর মধ্যে দিয়ে আমাদের দেশের সব লেখককে যেতে হয়। তাই মানুষ লেখালেখি বাদ দিয়ে অন্য কাজ করে। যেমন আমার এবার লেখকদের স্বপ্নের প্রকাশনী অন্য প্রকাশে উপন্যাস দেবার কথা ছিল। আমি হিসাব করে বের করেছি তার থেকে পিজা বিক্রি করা সহজ ও লাভজনক তাই প্রায় সমাপ্ত উপন্যাসটাও আর শেষ করিনি। জলি আপার ঠ্যালা খেয়ে কবিতার বই এর একটা পাণ্ডুলিপি দিলাম।অতীতের অভিজ্ঞতার কারনেই আমার নিজের কোন ব্যাবসায়ী একপেক্টেশন এই বই থেকে নাই। শুধু জলি আপার লস না হলেই আমি খুশী। জানি দেশে লক ডাউন।কিন্তু আমাদের দেশের মানুষ এর মনে আরো বেশী লকডাউন। এইবার তো অল্পকিছুদিনের জন্য এসেছিলাম। এরপরে একেবারে লোটাকম্বল নিয়ে দেশত্যাগ করব। কারণ শিল্প সাহিত্য চর্চা করে জীবিকা নির্বাহের দেশ বাংলাদেশ না। উদাহরণ সহ প্রমান হয়ে গেছে যে, দেশে সাহিত্যচর্চা হইতে বৈদেশে পিজা বানানো উত্তম......!! 
আমার ফালতুস্ব ফালতু স্ট্যাটাসেও দশ মিনিটে ১০০০ লাইক হয়। অথচ বই এর লিঙ্ক দিয়ে পোষ্ট দিলাম তাতে এক ঘন্টায় ১০০ লাইক। আপনারা ২২৫ টাকা খরচ করে বই না কিনেন, লিঙ্কটাতে একটা লাইক দিয়ে এপ্রিসিয়েট তো করতেই পারতেন। তাতে অন্তত লেখালেখির উতসাহটা পেতাম। এখন ইচ্ছা করতেসে ফেসবুকিং ই ছেড়ে দেই। এইসব ফেইক ভালোবাসা ভালো লাগেনা.....🙂
আড়ং নাকি পিলিথিন পরায়ে পায়জামা ট্রায়াল দেয়াচ্ছে ? কিন্তু, আমি তো জানি শুধু নাক আর মুখের ফুটা দিয়ে করোনা সংক্রমিত হয়। পশ্চাদ্দেশের ফুটা দিয়ে হয় এইটা তো শুনি নাই......🙊
আমার বইটা রকমারীতে পাওয়া যাচ্ছে। যারা ভালোবেসে লিঙ্ক চেয়েছিলেন তাদের জন্য লিঙ্ক দিলাম ❤️ যারা যারা এই অধমের বই কিনবেন, হাতে পাবার পর দয়া করে বই সহ একটা ছবি ইনবক্স করবেন। 🙂
আমার পুরুষসঙ্গের চেয়ে নারীসঙ্গ বেশী পছন্দ। ঝকঝকে, আধুনিক, ননজাজমেন্টাল, মেয়েদের সাথে আড্ডা দিলে আমি প্রচণ্ড আপলিফটেড ফিল করি।দিল খুশ হয়ে যায় একদম। কিন্তু দুঃখজনক ব্যাপার, উপরোক্ত গুন সম্পন্ন পুরুষ এ জীবনে লিটারেলি একজনও দেখি নাই। কেউ বন্ধু হিসেবে খুব ভালো কিন্তু দেখা যায় সে তার স্ত্রীর স্বামী হিসেবে সেই মান্ধাতা আমলের ধ্যান ধারণার অধিকারী। তখন আমার তার প্রতি ভালোবাসা কমে যায়। তাই, পুরুষদের সাথে আমার গভীর বন্ধুত্ব হয় না.....🙂
আমেরিকায় আসার পর থেকে প্রচন্ড দরিদ্র অবস্থায় জীবন যাপন করতেসি। এক রুমে কোনমতে থাকি, হিসাব করে খাই। শপিং টপিং এর ধারে কাছেও যাই না।ইদানিং দেখি কেমন যেন ডিপ্রেশন হচ্ছে।ধারণা করছি কোন প্রকার কেনা কাটা নাই তাই জীবনে বিনোদন এর অভাব হয়েছে। কেনাকাটা আসলে নিজের জন্য করতে হবে এমন কোন কথা নাই।নারী প্রজাতীর কাছে ঘুরে ঘুরে দেখে দেখে জিনিস কিনাটাই মুখ্য।সেটা নিজের জন্য হোক আর অন্যের জন্য। আমাদের মেয়েদের কাছে শপিং একটা গুরুত্বপূর্ণ স্ট্রেস বাস্টার। নিউ ইয়র্ক এবং ঢাকাবাসী জনসাধারণ, আপনাদের কারো কিছু লাগলে আমাকে আমাকে ইনবক্স করেন। আপনারা টাকা দিবেন আমি শপিং করে দিব। ডেলিভারি একদম ফ্রি ফ্রি ফ্রি দেশে ফিরে ঢাকাবাসীদের কে নিজের গাড়ির তেল পুড়ায়ে ডেলিভারি দিব। আর নিউ ইয়র্ক বাসীর জন্য সাবওয়ের তেল পুড়ায়ে ডেলিভারী দিব। বাই দ্য ওয়ে, আমার প্রথম খদ্দের ছিল আমার বড়বোন। নিজের ডিপ্রেশন দূর করার জন্য তাকে এমন দামী ব্র্যান্ড ধরায়ে দিসি যে পয়সা দিতে যেয়ে সে দরিদ্র ডট কম হয়ে যাবে বলে আশঙ্কা করা যাচ্ছে.........😎
প্রিয়, মহামারী শেষ হলে নতুন পৃথিবীতে দেখা হবে আবার যখন রাষ্ট্রনায়কেরা তুলে দেবেন লক ডাউন দীর্ঘ কোয়ারেন্টাইন শেষে স্বাভাবিক হবে জীবন যাত্রা সেদিন আবার ঠিক আমাদের দেখা হবে । অনন্তকাল অপেক্ষার পর, ব্যস্ত নগরীতে হবে আমাদের ক্ষনিকের দেখা। কোন মধ্যবিত্ত ফাস্ট ফুডের দোকানে বেকড পাস্তা বা চিকেন মোমোর প্লেটের আড়ালে আঙ্গুলে আঙ্গুল রাখা, আর ধোঁয়া ওঠা চা এর কাপে গড়িয়ে পড়া কয়েক ফোটা চোখের জল । তারপর আবার তোমাকে না দেখার মহামারী তোমাকে ছুতে না পারার সোশ্যাল ডিস্ট্যান্সিং আর অদ্ভুত তুমি হীনতায় আমার হৃদয়ের লক ডাউন…… "কবিতা অথবা অন্যকিছু"
একটি সুসংবাদ - আমার প্রথম কাব্যগ্রন্থ "কবিতা অথবা অন্যকিছু" আগামী কাল থেকে বইমেলায় জাগৃতি প্রকাশনীর ১৫৪/১৫৫/১৫৬ নাম্বার স্টলে পাওয়া যাবে। একটি দুঃসংবাদ - ঢাকায় আবার লকডাউন দেয়া হয়েছে একটা সুসংবাদ - লক ডাউনেও বইমেলা খোলা থাকবে একটি দুঃসংবাদ - আমি নিজেই বইমেলায় যেতে পারছি না। বইটাকে হাত দিয়ে ছুঁয়ে দেখতে পারছিনা। এইসব সু এবং দুঃসংবাদ এর মধ্যে আমার সুন্দরী প্রকাশক রাজিয়া রহমান জলি নতুন টেনশন ঢুকিয়ে দিয়েছেন মাথায়। বলেছেন, - রাখী প্রথম দফায় ১০০০ কপি ছাপসি বই। এই ১০০০ কপি বিক্রি না হলে আমার হাতে হারিকেন। বললাম - আপা, চিন্তা নিয়েন না।আমি দেশে আসতেসি কয়দিন পরেই।দরকার পড়লে নীল রঙ্গের ক্ষ্যাতা বিছায়ে, নীল রং এর কাতান শাড়ি পরে, নীল ক্ষেতের ফুটপাতে বসে বই বেচব। আপাকে টেনশন নিতে না বল্লেও আমি নিজেই টেনশনে নীল হয়ে যাচ্ছি......!
লক ডাউনে ঘর মোছা থালাবাসন মাজা নিয়ে যেসব পুরুষ খুব ব্যঙ্গাত্বক দুঃখ দুঃখ পোষ্ট দেয় এবং বিষয়টাকে খুব হাই লাইট করার চেষ্টা করে, দেখায় যে লক ডাউনে ঘরের কাজ করে ভাসায় ফেলতেসে, তাদের উদ্দেশ্যে আমার প্রশ্ন এটা এত এগ্জেজুরেড করার কি হলো ? মুছলেনই না হয় নিজের ঘর, ধুলেনই না হয় নিজের স্ত্রী সন্তানের থালাবাসন। ঘর মোছা থালাবাসন মাজা নিয়ে এত জোক করার তো কিছু দেখিনা। পৃথিবীর কোন গ্রন্থে লেখা আছে এগুলা মেয়েদেরই কাজ ? কোথাও লেখা নাই। দুনিয়ার সব দেশের পুরুষরা জন্ম থেকেই ঘরের কাজ ভাগাভাগি করে করে। নিজের কাজ নিজে করে। শুধু বাঙ্গালী পুরুষদের কাছেই ঘরের কাজে হেল্প করা বিরাট মহত ব্যাপার। প্রিয় ভাইয়ারা, ঘর মোছা, থালাবাসন মাজা কোন লজ্জার বিষয় না আবার কোন মহত্বও না। বরং এটা মিনিমাম লেভেল এর সেন্স অফ রেস্পনসিবিলিটি যেটা আপনারা পুরা জীবন চলে যাবার পরে শিখলেন।এই ব্যাপারে সামান্য লজ্জিত হলেও হতে পারেন। এতে আলাদা করে গর্বিত হবারও কিছু নাই । যেসব পুরুষ এইসব নিয়ে বেশী বেশী লেখে আমার ধারনা তারা বাসায় পানিও ঢেলে খায়না। এরাই টিভির রিমোট হাতে জড় পদার্থের মত বিছানায় পড়ে থাকে......।
আমার এয়ারপড এর কানেকশন বন্ধ হয়ে বাস এর মধ্যে জোরে বেজে উঠসে উহ আহ লেট দ্য মিউজিক প্লে...... ছি কি লজ্জার বিষয়। বাই দ্য ওয়ে, আমি কাজে যাবার আগে সব ড্যান্স নাম্বার শুনি। এতে শইল্যে একটা ভাব আসে.....🙊
অধিকাংশ ক্ষেত্রে প্রচণ্ড রিলিজিয়াস ব্যক্তিরা বেহেশত লাভের উদ্দেশ্যে আল্লাহর সমস্ত নির্দেশ পালন করেন। পুঙ্খানুপুঙ্খভাবে সমস্ত ফরজ, সুন্নত আদায় করেন। অথচ কোন এক রহস্যময় কারনে এরা নিজের স্ত্রীকে মানুষ তো পরের কথা একটা পশুর সমানও মর্যাদা দেন না। উনাদের কাছে পৃথিবীর সব মানুষ আশরাফুল মখলুকাত এর অংশ শুধু নিজের স্ত্রী কুকুর বেড়ালের সমকক্ষ। ওয়েক আপ ব্রো। আপনার স্ত্রী মহান আল্লাহ তায়ালায় সবচেয়ে গুরুত্বপূর্ণ সৃষ্টি। আপনার জীবনের সবচেয়ে গুরুত্বপূর্ণ মানুষ। নারী সৃষ্টি না হলে আপনি বা আপনার সন্তানেরা কেউ থাকতো এই পৃথিবীতে। স্ত্রী আপনার সম্পদ, সম্পত্তি না.........।। আল্লাহ তায়ালার এই সৃষ্টিকে সঠিক ভাবে মূল্যায়ন না করে থাকলে আপনি ইহকালের সবচেয়ে সহজ ফরজ কাজটাই করেন নাই। তাই হাশরের ময়দানে এই ব্যাপারে পৃথক জবাবদিহিতার জন্য রেডি থাকেন.......
সিদ্ধান্ত নিয়েছি আরেকবার ভীষণ রকম প্রেমে পড়ব। ঠিক করেছি আরেকবার কাউকে খুব করে ভালোবাসবো। তবে এবার একশো ভাগ সত্যিকারের প্রেম চাই আমার হোক সেটা কৈশোরের প্রথম প্রেমের মত সরল, সাদা সিধে সামান্য চোখের দেখা, হাতে হাত ছোঁয়ায় জীবন ধন্য হওয়া প্রেম, অথবা যৌবনের নেশা জাগানো মাতাল করা প্রেম। আমি চাই এবার আমার প্রেমের গল্প, কালজয়ী কোন প্রেমের উপন্যাসের কাহিনীকে হার মানাক এবার আমার প্রেম, রবি ঠাকুর এর অমিত লাবন্য, শরৎচন্দ্রের দেবদাস পার্বতী, সমরেষ এর মাধবী অনিমেষ এর প্রেম কেও ছাপিয়ে যাক আমার প্রেমে রচিত হোক অমর কোন মহাকাব্য, আমার প্রেমের গভীরতা, এবার অতীতের সব রেকর্ড ছাড়িয়ে যাক যোগ্য প্রেমিক পেলে, এবার আমি আলেকজান্দ্রিয়ার ক্লিওপেট্রা হব, স্পারটার হেলেন হব। আমি চাই, প্রেমিক হিসেবে এবার ইউসুফ নবীর মত কেউ আসুক, প্রেমিক হিসেবে শামস ই তাবরিজ এর মত পাগল কাউকে পেলে আমিও এবার জগত সংসার ছেঁড়ে জালালুদ্দিন রুমি হব। মুখে ভালোবাসি বলা প্রেম অনেক হয়েছে আমি একটা সত্যিকারের প্রেম চাই......! আজকাল একটা একশ ভাগ বিশুদ্ধ প্রেমের জন্য খুব তৃষ্ণা জাগে। আজকাল তথাকথিত প্রেমিকদের আবেগমাখা প্রেমের কথাও বিষ লাগে কবি উপন্যাসের নিতাই মত দীর্ঘশ্বাস ফেলে বলতে ইচ্ছে করে ভালবেসে মিটলো না আশ, কুলালো না এ জীবনে। হায়! জীবন এত ছোট ক্যানে,এ ভুবনে?’ মরার আগে একবার আমি সত্যিই, একটা সত্যিকারের প্রেম চাই...।।!
আমার বড় ছেলে একটু আগে আমাকে ফোন দিয়ে বলসে, - আম্মু তোমার গাড়িটা তো বাসায় পড়ে আছে, তুমি তো আর চালাও না। বাবাকে বল ঐটা বেঁচে আমাকে একটা বিএমডাব্লু কিনে দিতে। তার কথা শুনে আমি দাঁত লেগে উপুত হয়ে পড়ে ছিলাম আধাঘণ্টা। জ্ঞান ফিরার পরে নিজের ছোটবেলার কথা মনে পড়ে গেলো। ছোটবেলায় দুইটা টাকার জন্য আম্মার পিছে দুই ঘন্টা ঘ্যান ঘ্যান করতে হতো। টাকা তো দিতই না, উল্টা ঘ্যান ঘ্যান করার জন্য আলাদা করে মাইর খাওয়া লাগতো.......! 🥺
আমার দেখা বাংলাদেশের কয়েকজন সুদর্শন পুরুষ (অল টাইম) অনেক চেষ্টা করেও তালিকা লম্বা করতে পারলাম না। ১। চিত্রনায়ক জাফর ইকবাল (আমার জীবনের প্রথম ক্রাশ) ২। হুমায়ূন ফরিদি ( কিলিং ব্যক্তিত্ব) ৩। আসাদুজ্জামান নুর (উনার মত ভালো প্রেমিকের অভিনয় আজ পর্যন্ত কোন অভিনেতার দেখি নাই) ৪। মাশ্রাফি বিন মরতুজা (হৃদয় এর আলট্রাসনোগ্রাম করলে উনার চেহারা দেখা যাবে, ক্যাপ্টেন এর জন্য অন্য লেভেল এর ভালোবাসা) ৫। আরেফিন শুভ ( জাস্ট হ্যান্ডসাম লাগে কিন্তু কোন বিশেষ অনুভুতি নাই) ৬। শেখ সারহান নাসের তন্ময় ( ছেলেটা গরম মানে হট আছে 😉) ৭। কামরুল হাসান খান ( আমার প্রাক্তন প্রেমিক, বর্তমান স্বামী এবং আপাতত আমার জাস্ট ফ্রেন্ড😂) আঠারো কোটি মানুষের মধ্যে সুদর্শন পুরুষ পাইসি সাতজন। আপনাদের মতে তালিকায় যোগ হবার মত আর কেউ আছে......? যাকে দেখলে নিয়ত খারাপ হয়ে যায় ? 🙊
আমি এখন ঘুমাচ্ছি এই ফাঁকে আপনারা একটু কমেন্টে জানায়েন তো সাকিব আল হাসান নতুন কি বলসে? সকালে সেই বিষয়ে একটা হৃদয় বিদারক স্ট্যাটাস দিব! I ❤️ সাকিব আল হাসান এত্ত বড় কলিজা ছেলেটার কাউরে ডরায় না........
ভালোবাসলে আমি ছারখার করে বাসি তখন আমি আর কিছু দেখি না, কিছু বুঝি না আমি সব ছেঁড়ে ছুড়ে, ভেঙে চুরে তার কাছে যাই গায়ে কলঙ্ক মাখি, মানুষের লাঞ্ছনা সই তবুও তার হাত ছাড়িনা, একেবারে চণ্ডালিনীর বেশে জগত সংসারের সকল নিয়মের বিরুদ্ধে বিদ্রোহ ঘোষণা করি। অন্ধের মত ঝাঁপিয়ে পড়ি তার বুকে। অথচ আজ অব্দি যারাই নিজেকে আমার প্রেমিক বলে দাবী করেছে তাদের প্রত্যেকেই পাকা ব্যবসায়ী প্রত্যেকেই লাভ লস হিসেব করে সন্তর্পণে এগোয় তারা,পন্যের বিজ্ঞাপনের মত জোর গলায় বলে "ভালোবাসি" পাশে ছোট্ট করে লেখা থাকে "শর্ত প্রযোজ্য" 
দেশে যাওয়ার টাইম সন্নিকটে। আপাতত ফিউচার প্ল্যান হলো, একটা হলুদ কাতান শাড়ি পরে ঢাকা শহরের রাস্তায় হাঁটা......।
সত্যিকারের ভালোবাসা খুঁজতে আমি ভল্গা থেকে গঙ্গা পর্যন্ত গেছি হিমালয় এর চুড়া থেকে কিলিমাঞ্জারো, ফুজি থেকে আলপস আটলান্টিক আর প্যাসিফিক এ দিয়েছি ডুব। চষে বেড়িয়েছি আইফেল টাওয়ার থেকে গিজার পিরামিড মন্দির মসজিদ গুরু দুয়ারায় ইবাদাত বন্দেগী প্রার্থনা পুজায় খুজেছি সত্যিকারের প্রেম খুঁজতে খুজতেই জেনেছি ভালোবাসার কোন স্থান কাল পাত্র নেই নেই আকার আকৃতি ব্যাস পরিধি সত্যিকারের ভালবাসার নেই কোন নির্দিষ্ট বৈশিষ্ট্য বা সংজ্ঞা ভালোবাসা হবার হলে হয়। ভালবাসা মানে না কোণ ব্যকরন। মানেনা কোন নীতি নিয়ম বারন সত্যিকারের ভালোবাসায় উত্তর মেরুর সাথে মেলে দক্ষিন মেরু বনভূমি মেলে মরুভুমির সাথে শীত মেলে গ্রীষ্মে, পাহার এর শরীরে আছড়ে পড়ে সাগর সত্যিকারের ভালোবাসা তখনই হয় যখন নাম পরিচয়ের আর কোন অর্থ থাকেনা ভালোবাসায় এক হয় আসমান ও জমিন আগুনের সাথে পানির মিলন হয়.........
জনগনের ভাষ্যমতে আমি ভালো লেখি। আমার লেখা পড়ে তারা ইন্সপায়ারড হয়, মোটিভেটেড হয়, মন খুলে হাসতে পারে। মানে বিষয়টা দাঁড়ালো যে আমার একটা গুন আছে যেটা অনেকের নেই। এই গুন আমি কিভাবে প্রকাশ করি? নিজের টাকায় ইন্টারনেট কিনে নিজের ফেসবুক প্রোফাইলে। আমার এই গুনের কারনে আমি কারো কাছ থেকে কোনভাবে উপকৃত হয়েছি, অর্থনৈতিক, সামাজিক লাভ হয়েছে ? না হয়নি, আমার বাসার রান্না আমাকেই করতে হয়। নিজের খরচ নিজেকেই চালাতে হয়। আমার অসুখ বিসুখ হলেও ফেসবুকের কেউ এসে সেবা শুশ্রূষা করে না। আমার অনেক ফলোয়ার হয়েছে? - হয়েছে, তো ? আমি কি কোনদিন বলেছি কাউকে আমাকে ফলো করতে ? সবচেয়ে বড় কথা ফলোয়ার হওয়ার আগে এবং পরে আমার জীবন, আমার স্ট্রাগল, আমার আনন্দ বেদনা তো একই রকম আছে। উপকার হলে হয়েছে যে ফলো করেছে তার। যে ভাববে আমি ক্ষতিকর সে আনফলো করে দিবে। এস সিম্পল এস দেট। আর আমি ভালো লেখি এর মানে এই না যে আমি মহামানবী। আমারও অনেক দোষ আছে।আমিও ভালো মন্দে মিলানো একজন সাধারণ মানুষ। আমি ভালো লিখি সেটা নিশ্চয়ই আমার অপরাধও না। আমার গুন আছে সেজন্য পাঠক দায়বদ্ধ হতে পারে, আমি কেন? আমাকে কেউ ফলো করে বলে তার অধিকার জন্মে গেছে আমার পোশাক নিয়ে কথা বলার ? যেখানে আজকাল পেটের বাচ্চার উপরই অধিকার ফলানো যায় না, সেখানে আমি ভালো লেখি সেই অপরাধে, চিনিনা জানিনা মানুষ এসে আমার পোশাক নিয়ে কথা বলবে? হাউ ফানি! আরো ফানি লাগে যখন এরা আল্লাহর দোহাই দেয় ।যেন স্বয়ং আল্লাহ তায়ালা এদের দায়িত্ব দিয়েছে মানুষের পাপ পুণ্য বিচার করার। আপনারা সব দায়িত্ব পালন করলে কেরামুন কাতেবিন কি করবে? দয়া করে আমার আমলনামা তাদের লেখার সুযোগ দেন এন্ড লেট অলমাইটি আল্লাহ ডিসাইড হোয়াট টু ডু উইথ মি। তাই সবিনয় নিবেদন, আমাকে বেহেশতে পাঠানোর ঠেকা না নিয়া বাড়তি কয় রাকাত নফল নামাজ পড়েন, ইবাদত বন্দেগী, দান খয়রাত করেন।ফরজ আদায় হয়ে গেলে সুন্নত আদায় করেন। নিজের কান্ধের কেরামুন কাতেবিনকে আমলনামায় ভালো ভালো জিনিস লেখার সুযোগ দেন। এইসব নাস্তিক ইহুদী নাসারার বানানো ফেসবুকে বসে আধনাঙ্গা মেয়ে মানুষ দেখার দরকার কি...?
আমার সব হাজার হাজার ডলার আনএমপ্লয়মেন্ট পাওয়া বান্ধবীরা জেগে আছে তাই আমিও রাত জেগে ফেসবুক করতেসি। অথচ আমি একজন দিনমজুর। দিনমজুর শ্রেণীর একমাত্র বিনোদন পেট ভরা ভাত আর রাত ভরা ঘুম। ঘুমাই। সকালে কামলা আছে........
বই বের হওয়ার অনুভূতি সন্তান জন্ম দেয়ার অনুভূতির কাছাকাছি। আর বই এর প্রচ্ছদ হল সেই সন্তানের 4D আলট্রাসনোগ্রাফীর রিপোর্ট এর মত। আমি খুবই আপ্লুত। আমি আমার অনাগত সন্তানের জন্য সকলের নিকট দোয়াপ্রার্থী...
- আপা, এমারত এর টিকেট আছে ? - এমিরেটস ভাইয়া ? - জ্বি জ্বি এমারত । - জ্বি আছে - এমারতের রাউন্ড টিকেট কত চলে এখন ? - আগামী দুই মাসের মধ্যে ট্র্যাভেল করলে ৯১০ ডলার। - আচ্ছা আপনে আমার জন্য বিজনেস ক্লাস এর একটা টিকেট দেখেন। ইকনমিতে গ্যাঞ্জাম। - আপনার ডেট এ বিজনেস ক্লাসে ফেয়ার আসবে ৪৫০০ ডলার। - একজনের ? এত ? ইকনমিরটা টা কি ৯১০ই থাকবো, আর কমব না ? - জ্বি না, আপাতত আর কমবে না। এটাই লোয়েস্ট। - আচ্ছা শুনেন আপা। আপনার ফুনে আমার নাম্বারটা দেখা যাইতেসে না ? - জ্বি ভাইয়া যাচ্ছে - এমারতের টিকেট যখন ৮০০র নীচে নামবো তখন আমারে কল দিবেন! আমি নিমু। ইচ্ছা করতেসিলো বলি - এমারত যখন প্লেনের বাম্পারে বাইন্দা প্যাসেঞ্জার নিবো তখন ফেয়ার আটশর নীচে নামতে পারে।সিটে বইসা যাইতে চাইলে এর কমে যাওন যাইবো না। কিন্তু রাগ দুঃখ সব ক্যোঁৎ করে গিলে ফেলে বললাম - জ্বি অবশ্যই জানাবো ভাইয়া, ভালো থাকবেন । বুচ্ছেন কিসের মধ্যে আছি ?
আমার সারা জীবনে দেখা সবচেয়ে খারাপ সিনেমার তালিকায় এক নাম্বারে আছে সাল্মান খান এবং রানী মুখারজি অভিনীত সিনেমা "বাবুল"। দুই নাম্বারে আনুশকা আর পরমব্রতর "পরী" তিন নাম্বারে পরিনীতি চোপড়ার “The girl on the Train” ম্যুভি জাতের না হলে আমার কেমন যেন ধোঁকা খাওয়া ফিলিং হয়......। সংবিধিবদ্ধ সতর্কীকরন - সবার ম্যুভি দেখার রুচি এক না। এমন অনেক মানুষ আছে যাদের জীবনে দেখা শ্রেষ্ঠ ম্যুভিই হয়ত এই তিনটা।আপনাদের কোন বক্তব্য থাকলে নিজের ওয়ালে গিয়ে দিবেন। আমার পোষ্টে কোন ঝগড়া ঝাঁটি আমি বরদাস্ত করব না। ফালতু কমেন্ট করলে নগদে বলক.......🥳
NYPD র কালা পুলিশ দেখলে আমার মাথা ঘুরে। গাড়ি ভর্তি পুলিশ যখন রাস্তায় একসাথে দাঁড়ায় থাকে তখন কনফিউজ হয়ে যাই কাকে রেখে কাকে দেখব।ও আল্লাহ, মনে হয় স্বর্গের নাজারা দেখতেসি। ইউনিফর্ম এর প্রতি আমার প্রচন্ড দুর্বলতা। জীবনে দুইটাই আফসোস, ১। ইউনিফর্ম পরা হল না। ২। প্রধানমন্ত্রী / রাষ্ট্রপতির সাথে রাষ্ট্রীয় সফরে যাওয়া হল না। ভাবসি এনওয়াইপিডির একটা ইউনিফর্ম বানায়ে বাসায় পরে বসে থাকবো। আর দুই নাম্বারটার ব্যপারে আমি এখনো আশাবাদী। বলা যায়না কোনদিন জো বাইডেন এর রাষ্ট্রীয় সফর সঙ্গী হবার সুযোগও হয়ে যেতে পারে......।। 😉
পাওয়ার অফ পসিটিভিটি বলে একটা ব্যাপার আছে। এই জিনিস যার মধ্যে আছে তার সুখী হওয়া আটকানোর সাধ্য জগতে কারো নাই। যেমন আমি আল্লাহর এক বান্দা কিছুতেই দুঃখে থাকতে পারিনা। জীবনের যে কোন পরিস্থিতিকে কিভাবে আনন্দে থাকার উপলক্ষ বানানো যায় সেটা আমি জানি। যেমন দেশে থাকতে আমার পছন্দের কাজ এর মধ্যে একটা ছিলো জিম এ যাওয়া। এখানে এসে সেই সুযোগ নাই। কাজ করি সাতদিন। তাই এখন জিম বিষয়টাকে এভাবে ভাগ করে নিয়েছি। যে দুইদিন পিজা স্টোরে বেশী সময় অর্থাৎ আট ঘন্টা কাজ করি, ওই দুইদিন আমার স্ট্রেংথ ট্রেনিং। যে দুইদিন চার ঘন্টা কাজ করি সেই দুইদিন কার্ডিও। আর যে তিন দিন ট্র্যাভেল এজেন্সিতে কাজ করি সেই তিন দিন হচ্ছে ইয়োগা আর মেডিটেশন। পিজা স্টোরের কাজ যে কোন হেভি এক্সারসাইজের অসাধারণ বিকল্প।কাজ করতে করতে মাঝে মাঝে নিজের পিতার নাম ভুলে যাই।এত বছর জিম করেও বাইসেপ হয়নাই। দুইমাস পিজা বানায়ে দেখি ডোলে শোলে হয়ে গেছে। ট্র্যাভেল এজেন্সিতে একটানা ভুজঙ্গাসনে বসে থাকা হলো ইয়োগা। আর বাঙ্গালী কাস্টমার ডিল করা মনে করেন সেই লেভেলের মেডিটেশন। ধরেন উত্তেজিত হয়ে গামা লেভেলে আছি কিন্তু দাত কেলিয়ে চেহারায় আলফা লেভেলের ভাব ধরে রাখতে হয়। এর থেকে বড় মেডিটেশন আর কিছু নাই। যাই ঘুমাই কালকে আবার কার্ডিও আছে............!
আমার ট্র্যাভেল এজেন্সির অফিসে এক আলজেরিয়ান সুন্দরী আর তার নেপালী বয়ফ্রেন্ড এসেছে। এই মুহূর্তে তারা একজন আরেকজন এর উপর পা তুলে বসে cuddle করছে। এরা যদি আরো গভীরে চলে যায়, অর্থাৎ একে অপরকে ফরাসী চুম্বন দেয়া শুরু করে তাহলে আমি আর আমার সিনিয়র কলিগ খুব বিপদে পড়ে যাব। এদের কিছু বলারও উপায় নাই। এই দেশে প্রকাশ্যে চুম্বন করা প্রকাশ্যে খাদ্যগ্রহন করার মত স্বাভাবিক ঘটনা। কিছু বললে উল্টা অনধিকার চর্চার অপরাধে আমাদেরই পানিশমেন্ট হবে। কি যে ক্যাল্লাব্যল্লার মধ্যে পড়লাম......
খুব বেশী কিছু তো চাইনি, চেয়েছিলাম, রোজ রাতে ঘুমোবার আগে তোমার আমার কথাই মনে পড়ুক। চেয়েছিলাম, আমাকে ছাড়া তোমার বৃষ্টি ভাল না লাগুক, এলোমেলো দখিনা বাতাসেও হোক দম বন্ধ ভাব সুদৃশ গৃহকোন, খোলা বারান্দা,পূর্ণিমার রাতে চাঁদের আলোতে ভেসে যাওয়া ছাদ, সব অপূর্ণ মনে হোক আমাকে ছাড়া । ভালো না লাগুক কোন গান, প্রেমের কবিতা মানুষের ভালো কথাগুলোও গরল হয়ে বাজুক কানে। আমাকে ছাড়া ভাল না লাগুক কোন ভোর, সূর্যোদয়, পাখির ডাক, দিন গুলো সব বিবর্ণ,পানসে হোক। খুব বেশী কিছু চাইনি, চেয়েছিলাম, তোমার চেতন বা অবচেতন সত্ত্বায় আমি ছাড়া আর কেউ না থাকুক........ আমাকে ছাড়া এই ব্রহ্মাণ্ডের কিছুই তোমার ভালো না লাগুক......
জাতি তো জানেই মনে হয় যে, আমি আর আমার জামাই দোকা দোকা বিয়ে করেছিলাম আমার বিয়ের সময় যখন কাজী সাহেব জিজ্ঞেস করলেন - দেনমোহর কত ধার্য করা হবে? বলেছিলাম - আমি কোন দেনমোহর চাইনা। শুনে কাজী সাহেব উত্তেজিত হয়ে বললেন - দেনমোহর ছাড়া বিয়ে হবে না। আমি বললাম - তাহলে দেনমোহর ২০ হাজার টাকা লেখেন সম্ভবত দেনমোহরের এমাউন্ট উপর কাজী সাহেবরা একটা কমিশন নেন। দেনমোহর কম হলে তাদের লস। উনি এইবার রাগ হয়ে বললেন - ২০ হাজার টাকা দেনমোহরে আজকাল রিক্সাওয়ালারা বিয়ে করে। এক লাখের কমে হবে না আপনার বিয়ে। অগত্যা বললাম - আচ্ছা দেন এক লাখ। আমি সেদিনও ভেবেছিলাম এখনও ভাবি, যে মানুষ আমার সবচেয়ে আপন, যে আমার সন্তানদের পিতা, তার আমার মাঝখানে পাঁচ দশ টাকায় দেনমোহরে কি নির্ধারণ হবে ? আমাদের সম্পর্কের মুল্য কি এত কম যে টাকা দিয়ে নির্ধারণ করা যায় ? যদি আমি আজীবন তার সাথে থাকি তাহলে তো থাকলামই। আর যদি না থাকি, তাহলে তার কাছ ওই দেনমোহরের পাঁচ দশ লাখ টাকা না থাকলে আমি না খেয়ে মরব? যদি মরিও তবু সেই মানুষের টাকা আমি চাইনা।আমি চাইনা যে লোকের সাথে আমার কোন সম্পর্কই নাই সে আমার ভরণপোষণ দিক। আমি যদি একা থাকার মত শক্ত সিদ্ধান্ত নিতে পারি তাহলে নিজের দায়িত্বও নিজে নিতে পারব। আমার কাছে স্বামী/স্ত্রী হচ্ছে পৃথিবীর সবচেয়ে কাছের মানুষ।এর সাথে কোন হিসাবের সম্পর্ক নাই। সে সব চেয়ে আপন। টু সাম এক্সটেন্ট পিতামাতার চেয়েও বেশী। যে দাম্পত্যের সাথে অর্থনীতি গুলিয়ে ফেলেছে সে হতভাগা। সে স্বামী স্ত্রীর সম্পর্কের সৌন্দর্যই বুঝে নাই......
সংবিধিবদ্ধ সতর্কীকরণ - খুবই ১৮ প্লাস কামাই থাকলে "অন্ন, বস্ত্র, বাসস্থান, চিকিৎসা" র সংস্থান এর জন্য জামাই লাগেনা এটা মানলাম। ধরে নিলাম পৃথিবীর সবাই প্রেম ভালোবাসাও বুঝে না, তাই মেন্টাল সাপোর্টের জন্যও কাউকে লাগেনা। কিন্তু মানে ঐযে ইয়ে আছে না ? ওই ব্যাপারটা কেম্নে কি...? ওইটাও নাই......? 🙊 সবাই সোশ্যাল ডিসট্যান্সিং মেনে সুন্দর করে লাইনে দাঁড়িয়ে গঠনমূলক কমেন্ট করুন। যারা গালি দিবেন তারা ভদ্র ভাষায় ইনবক্সে গালি দেন খারাপ গালি শুনলে আমার সারাদিন মন খারাপ থাকে....😞
অসুস্থ কিছু মেয়ে, নিজেদের নারীবাদী বলে দাবী করে নারীবাদের ধারণাকে পুরা ধ্বংস করে দিয়েছে। এদের জীবনে প্রেম, ভালোবাসা, বন্ধুত্ব, সহযোগীতা, সহমর্মিতা এবং সুস্থ মানবিক সম্পর্কের কোন যায়গাই নাই। "কামাই থাকলে জামাই লাগেনা" জাতীয় কথাবার্তা যারা বলে, খোঁজ নিয়ে দেখেন এরা নিজের ইনকাম এর পয়সা ব্যাঙ্কে জমায়ে রাখে। এরা শুধু জামাই এর টাকা না ব্রেইন সহ চাবায়ে খায়......
আমার ভাগ্নি মাটি তিনটা বিড়াল আনসে বাসায়।এরা সারাদিন ঘুরে ঘুরে সোফা বিছানা জাতীয় বিভিন্ন গুরুত্বপূর্ণ যায়গায় পটি করে । মাটির মা অর্থাৎ আমার বড়বোন এদের পটি পরিস্কার করতে করতে পাগল হয়ে গেছে। একটু আগে তার সাথে কথা বলার সময় সে দেখি তার নিজের কন্যা এবং বিড়ালের বাচ্চা দুই দলকেই কুত্তার বাচ্চা বলে গালি দিচ্ছে।বলতেসে - কুত্তার বাচ্চাটা তিনটা কুত্তার বাচ্চা আনসে, এদের জ্বালায় আমার জীবনটা শেষ। পুরা বিষয়টাতে আমার নিজের বোন, ভাগ্নি বা বিড়ালএর বাচ্চা কারো জন্যই মায়া লাগতেসে না। আমার মায়া লাগতেসে কুকুর প্রজাতির জন্য।এরা কোন অপরাধ না করেও গালি খাচ্ছে। একেই বলে যত দোষ অঞ্জু ঘোষ.......🥳
আমার অবস্থা এখন বাংলাদেশের ঠিকা বুয়া এবং গার্মেন্টসকর্মীদের সাথে প্রচণ্ড সাদৃশ্যপূর্ণ। যারা সপ্তাহের সাতদিন কাজ করে। ঘুম থেকে উঠে কাজে যায় আবার রাতের বেলা ফিরে চারটা খেয়ে ঘুমিয়ে পড়ে। আমার জীবনে কোন নারী দিবস নাই সবই কর্ম দিবস......... বাই দা ওয়ে, আই হ্যাভ রিয়ালাইজড , টাকা ইনকাম করা হচ্ছে পৃথিবীর সবচেয়ে সেক্সিয়েস্ট কাজ । এতদিনে বুঝলাম এইজন্য পুরুষরা ঘরের কোন কাজে আনন্দ পায়না এমনকি অতি সুন্দরী বউ এর প্রতিও আকর্ষণ হারায়ে ফেলে, কিন্তু ঠিকই প্রতিদিন সেজে গুজে অফিস যায় ........
আমি নারী, আমি কন্যা জায়া জননী ব্রহ্মাণ্ডের শ্রেষ্ঠ জীব, আমি সৃষ্টির আধার আমি আমিনা,আমি খাদিজা, আমি হাজেরা, মরিয়ম, আমারই গর্ভে জন্ম সকল ওলি আওলিয়ার আমি ক্যুরি, আমি কাহলো, আমি মাদার তেরেসা মানবতার অগ্রপথিক, আমি স্রষ্ঠা সভ্যতার আমি প্রিতিলতা, আমি তারামন, আমি ঝাঁসির রানী লক্ষ্মী প্রয়োজনে আমি ধরতে পারি যুদ্ধের হাতিয়ার আমি ফেরদৌসি, আমি ফুলন দেবী, বীরাঙ্গনা সুফিয়া নিপীড়িত নারীর আমি প্রতিবাদী চিতকার আমি ডায়না, আমি কমলা, আমি এঙ্গেলা মারকেল আমি রাজনীতি, আমি নেত্রী, কাণ্ডারি ক্ষমতার আমি সরস্বতী,লক্ষী, আমি দুর্গতিনাশিনী দুর্গা মহিষাসুর বধ করি আমি, অন্যায় অনাচার আমি ভালবাসা, আমি মায়া, আমি মমতা,আমি প্রেম চির শাশ্বত রুপ আমি ত্যাগ তিতিক্ষার আমায় কেউ দণ্ডে মাপে এমন ক্ষমতা কার? বলি, কোন নারী জন্ম দিলো এমন কুলাঙ্গার...?
আমার এক সহকর্মী আছেন যিনি পা থেকে মাথা পর্যন্ত একজন মায়াবতী। যার স্বভাবই অন্যকে যত্ন করা।যেন আশেপাশের সবার ভালোমন্দ দেখার অলিখিত কোন দায়িত্ব উনাকে দেয়া হয়েছে। কি ঝকঝকে একজন মানুষ, সারাদিন হাসেন, সুন্দর করে কথা বলেন। উনি আশেপাশে থাকলেও একটা ফিল গুড ব্যাপার হয়। আমি উনাকে দেখি আর ভাবি, অতি সুন্দরীরা সাধারণত মায়াবতী হয় না। এই মহিলা দুই ক্যাটাগরিতেই পড়েন। ইনি যার স্ত্রী, কত ভাগ্যবান সেই লোক ! কাজের যায়গায় আমরা কারো পার্সোনাল লাইফ ডিসকাস করিনা।বরং ভীষন সচেতন ভাবে এড়িয়ে যাই এই ধরণের কৌতূহল। তবে একদিন কথা প্রসঙ্গে এই মায়াবতী নিজের কিছু ব্যক্তিগত কথা শেয়ার করলেন আমার কাছে। উনার কথা শুনে ঘোরের মত লাগলো আমার। এই আপা তার ২৭ বছরের দাম্পত্যের ইতি টেনেছেন কিছুদিন আগে। অল্প বয়সে বিয়ে।পড়ালেখা শেষ হবার পর তার স্বামী তাকে কাজ করতে দেননি।থিয়েটারের শখ ছিল। স্বামীকে সে কথা জানাতেই বলেছিলেন - থিয়েটার করা চরিত্রহীন মেয়েদের কাজ। নিজের সব ইচ্ছা, মেধা, শখকে মাটিচাপা দিয়েছিলেন দাম্পত্যের শুরুতেই। তারপর হলেন দুই কন্যার মা।কন্যাদের মুখের দিকে তাকিয়ে সংসার নামক হাজতবাস করে গেছেন বছরের পর বছর। যে হাজতে কয়েদীরা জানেই না তারা সাজা কোন অপরাধের ভোগ করছেন। সুন্দরী শিক্ষিতা গুণবতী হবার অপরাধে শাস্তি ? নাকি শুধুমাত্র নারী হয়ে জন্ম নেবার শাস্তি ? প্রায় ২০ বছর হাজত বাসের পর রিয়েলাইজশন হয় - একটা জীবন শুধু বঞ্চিত হয়েই কাটিয়ে দিব? একবার টেস্ট করে দেখব না মানুষ হয়ে বেঁচে থাকতে কেমন লাগে। সেই রিয়েলাইজেশন থেকে দাম্পত্য সম্পর্কের চরম অবনতি, সেপারেশন এবং ডিভোর্স। কন্যাদেরকে তাদের পিতা দেননি মায়ের কাছে আসতে। গত পাচ বছর ধরে উনি একা। সাবলেট থাকেন একজন বয়স্কা বিধবা মহিলার সাথে। এখন শখ মিটিয়ে কাজ করেন, ইনকাম করেন, মেয়েদের নিয়ে শপিং এ যান , মাঝে মাঝে ওদের নিয়ে ঘুরতে চলে যান বিভিন্ন যায়গায়, তাদের পছন্দের খাবার রান্না করে পাঠান। কন্যাদেরও পূর্ণ সমর্থন আছে মায়ের সিদ্ধান্তে। জিজ্ঞেস করলাম - প্রথম প্রথম ভয় লাগেনি আপা? বিশ বছর কারো উপর নির্ভরশীল হয়ে থাকার পর, ঘরভরা মানুষের সাথে বসবাসের অভ্যাসের পর, হঠাত পুরো একা? বললেন - লেগেছে প্রথমে একটু। কারন বন্দীদশায় থাকতে থাকতে আমারো বিশ্বাস নষ্ট হয়ে গিয়েছিলো যে আমি একা সারভাইভ করতে পারবো। কিন্তু যুদ্ধক্ষেত্রে একবার ঢুকে পড়ার পর রণকৌশল বুঝে ফেলেছি। বুঝে ফেলেছি, কিভাবে জয়ী হতে হয়।এখন মনে হয় চল্লিশ বছর বয়সে এসে হলেও কি ভালো সিদ্ধান্তটাই না নিয়েছিলাম। নইলে জানতামই না যে আমি এত আত্মনির্ভরশীল । আমার বেঁচে থাকার জন্য কোন পুরুষের সাহায্যের দরকার নেই। উনার কথা শুনে মনে হল, সত্যি কি আজব এক নিয়ম, প্রথমে কারো হাত পা বেঁধে তাকে পঙ্গু করে রাখা হবে তারপর প্রতিনিয়ত বোঝাতে হবে তুমি আমার উপর নির্ভরশীল অতএব আমার আজ্ঞা পালন করো। কি অদ্ভুত। গল্প শেষে ওই আপার দিকে তাকিয়ে আমার একটা শের মনে পড়ে গেলো "মাঞ্জিল উসি কো মিলতি হ্যায় জিনকে সাপ্নো মে জান হোতি হ্যায় পাঙ্খ সে কুচ নেহি হোতা হসলো সে উড়ান হোতি হ্যায়" অর্থাৎ গন্তব্যে সেই পৌঁছায়, যে স্বপ্ন দেখতে পারে। পাখা দিয়ে কিচ্ছু হয়না, মানুষ তার ইচ্ছা দিয়ে উড়ে। হয়ত এমন কিছুই এচিভমেন্ট হয়নাই উনার। উনি কল্পনা চাউলার মত মহাকাশে যান নাই, ম্যারি ক্যুরির মত বৈজ্ঞানিক আবিস্কার করে নোবেল পান নাই, ফুলন দেবী হন নাই,মালালা ইউসুফজাই, ফ্রিদা কাহ্লো, কমলা দেবী হন নাই। কিন্তু দিন শেষে উনার সবচেয়ে বড় এচিভমেন্ট উনি মানুষ হয়েছেন........ সকল নারী দি বস যারা নিজেকে হারিয়ে ফেলতে ফেলতে খুঁজে পেয়েছেন তাদেরকে নারী দিবসের শুভেচ্ছা। যা সিমরান যা , জি লে আপনি জিন্দেগী........❤️
শুধু চোখের আড়াল হলেই কেউ হারায় না শুধু কাছে না থাকলেই কেউ পর হয়না। মানুষ হারায় তখনই, যখন দূরে গেলেও হয়না বিচ্ছেদের ব্যথা একদা যে অতি প্রিয় ছিল, তার জন্য আর বিরহ জাগেনা........ "খুচরা কাব্য" রাখী নাহিদ
বড়পুত্র মাশ আল্লাহ আগ্রহী পাত্রীদের পিতামাতারা যোগাযোগ করতে পারেন........🥳
ট্রেনে এক বাংলাদেশী ভাই কানে হেডফোন লাগায়ে হিন্দি গান শুনছেন। কিন্তু কোন এক রহস্যময় কারনে উনি বুঝতে পারছেন না যে উনার হেডফোন কাজ করছে না।উনার ফোন এর গান ট্রেন ভর্তি লোক সবাই শুনতে পাচ্ছে। এর থেকেও বড় সমস্যা উনার গানের কালেকশন খুবই উইয়ারড এই মুহুরতে জোরে জোরে বাজতেসে আঠরা বারাস কি কাওয়ারি কালি থি ঘুঙ্ঘাট মে মুখরা ছুপাকে চালি থি চুড়ি টুটি চানে কি ক্ষেত মে জোড়াজোরি চানে কি ক্ষেত মে.... অর্থাৎ, আঠারো বছরের কচি কুমারী ছিলাম ঘোমটা দিয়ে মুখ ঢেকে চলছিলাম চুড়ি ভাঙলো বুটের ডাল এর ক্ষেতে ধস্তাধস্তি হলো বুটের ডাল এর ক্ষেতে আল্লাহ বাচাইসে, ট্রেন এর বেশীর ভাগ মানুষ ইংরেজি ছাড়া আর কিছু বুঝে না....... 
আমার পুত্র চারটা মাস শুধু মায়ের মুখের দিকে তাকিয়ে, তার চিরচেনা পরিবেশ ফেলে একটা ছোট্ট ঘরে কাটিয়ে দিলো। তার একমাত্র বিনোদন মাসে একবার দুইবার ম্যানহাটন গিটার সেন্টার যায় আমার সাথে।ঘণ্টার পর ঘণ্টা তার পছন্দের সব ব্র্যান্ড এর গিটার বাজায়। আজকে দেখি বসে বসে পিয়ানো বাজাচ্ছে।কখন শিখেছে কে জানে? আমার পুত্র একটা সোনার টুকরা।এই যুগে এত লক্ষ্মী বাচ্চা সচরাচর দেখা যায় না। আমার মত উড়নচণ্ডীর পেট এরকম প্রোডাকশন কিভাবে হয়েছে আল্লাহ জানে......❤️
প্রতিবার প্রেম ভাঙ্গার পর আমি ভাবি, এটাই আমার জীবনের শ্রেষ্ঠ প্রেম ছিল। এমন উজার করে এর আগে কাউকেই ভালোবাসিনি এত তীব্র বিরহের অনুভূতি আর কারো বেলায় হয়নি আমি নিশ্চিত থাকি, এত প্রেম আর কখনো কারো সাথে হবে না এমন মনের মানুষ আর কোথাও খুঁজে পাবোনা প্রতিবার প্রেম ভাঙ্গার পর, আমার ভাঙ্গা বিক্ষিপ্ত মন ছড়িয়ে থাকে, অগোছালো বিছানায় , অপরিপাটি বেশভুষায় রাত জেগে রচিত হয় ব্যর্থতার কাব্য দীর্ঘশ্বাসের মিছিলে দিনগুলো কেটে যায় অতঃপর স্মৃতির পাতায় ধুলো জমে অস্পষ্ট হতে থাকে একদা সবচেয়ে কাছের সেই মানুষ হারিয়ে যায় ,একদা সবচেয়ে প্রিয় ভাবা, প্রিয়তমের মুখ। বিচ্ছেদের শোক আর কাটিয়ে সেরে উঠে শরীর আর সমস্ত সত্ত্বা ভাঙ্গা মন জোড়া লাগে কিন্তসুগী শিল্পকর্মের মত প্রবল বিচ্ছেদ আর মানবিক সম্পর্কের টানাপোড়েন সয়ে, আমি আরো সমৃদ্ধ হই। তারপর দীর্ঘ খরার পর যেভাবে বর্ষা আসে, রুক্ষ শীত এর পরে পত্র পুষ্পে পল্লবিত বসন্ত, ঠিক তেমনি আমার একাকীত্বের জীবনে আবার কেউ আসে। নতুন মানুষটার জন্যেও আগের বারের মতই, আমার হৃদস্পন্দন বাড়ে, শরীর উষ্ণ হয়, আগের বারের মতই আমি বিপথগামী, বিপদজনক হয়ে উঠি। আমি তাকে ছাড়া জগতে আর কিছুই বুঝি না, কিছুই দেখি না সব ভালোবাসা উজাড় করে দিয়ে আবারও আমি, সর্বস্বান্ত কাঙালিনী হয়ে যাই । অথচ আমি জানি আবারো তৈরি হতে হবে, প্রেম পরবর্তী অপ্রেমের জন্যে আবারো মনের উপর বইবে সাইক্লোন দশ নম্বর বিপদ সীমা অতিক্রম করবে প্রবল বেদনা। আবারো আমি ভেঙ্গে গুড়িয়ে যাব, ভাববো এটাই ছিল আমার জীবনের সবচেয়ে উল্লেখযোগ্য প্রেম, প্রতিবার প্রেম ভাঙ্গার পর আমি আর প্রেমে পড়ব না পণ করি অথচ প্রতিবার প্রেম ভাঙ্গার পর, আমি আবার ঠিক প্রথমবারের মতই ভেঙ্গেচুরে প্রেমে পড়ি।
কালো সাদা বুঝিনা আয়নার দিকে তাকালে দেখি আল্লাহ তায়ালা প্রতিটা অঙ্গ প্রত্যংঙ্গ যায়গা মত দিয়েছেন। হাত পা নাক মুখ সব যায়গা মত আছে, অতএব আমি সুন্দর। তবে মিথ্যা বলব না, আমি ভেতরে ভেতরে সামান্য রেসিস্ট। আমার খালি কালো ভালো লাগে। উল্টা ফর্সাদের জন্য মাঝে মাঝেই বলতে হয় মেয়েটা ফর্সা কিন্তু সুন্দরী। আর ভ্যাকভ্যাকা ফর্সা পুরুষ আমার দুই চক্ষের বিষ........🙊 
এইখানের খাবার দাবারে এমনিতেই টেস্ট পাইনা আর নিজের হাতের রান্না আরো খেতে ইচ্ছা করেনা। কাজে যাই দুইটা ডিম সিদ্ধ আর একটু ফ্রুটস নিয়ে। কিন্তু এমনই রাজ কপাল,ডিম সিদ্ধ পড়ে থাকে আর আমি প্রতিদিন হরেক রকম খাবার খাই। কোনদিন জুলিয়েট আপা বিরিয়ানি রান্না করে আনেন। কোনদিন রুবি আপা তার হাজবেন্ড এর রান্না করা মাছ তারকারি ভাত খাওয়ায় জোর করে। কখনো রামান টুপ করে দোকান থেকে কিছু কিনে এনে বলে - রাখী পাঞ্চ মিনিট ব্রেক লে লো।খা লো পেহেলে। মান্নান ভাই কাজ এর ফাকে জ্যাকসন হাইটস এর বাংলা দোকান থেকে দুধ চা এনে বলেন - আপা আপনার জন্য কম চিনি দেয়া চা নিয়ে আসছি।চা খেয়ে পরে কাজ করেন। আমার হাউজমেট মাহী না থাকলে হয়ত এতদিনে,গরুর ভুঁড়ি,হাসের মাংস জাতীয় রোমান্টিক খাবারের নামই ভুলে যেতাম।সে এমন যত্ন করে খাওয়ায় যেন আমি তার বাপের বাড়ির দিকের আত্মীয়। আর,বন্ধুবান্ধবের কথা কি বলব? এরা একবেলা খাওয়ায় আর তিন বেলার টা বক্সে ভরে দিয়ে দেয়। আমি বুঝি না এরা বেশী ভালো মানুষ? না কি আমার চেহারা ফকির মিসকিন এর মত......? 🙊
কোন কিছু লেখে শান্তি নাই। সব লেখার মধ্যে কমেন্ট, ভাইয়া কি বলে? ভাইয়ার অনুভূতি কি ? ভাগ্য ভালো কবিগুরুর আমলে ফেসবুক ছিলোনা। নইলে উনি কবিতা পোষ্ট করলেও মানুষ কমেন্ট করতো - কি গুরুজি, বৌঠান এর সাথে ঝগড়া হয়েছে বুঝি? কি যে অসহ্য ব্যাপার! যারা আমার লেখার সাথে কথায় কথায় তাদের ভাইয়া অর্থাৎ আমার স্বামীকে প্যাচায় আমার ইচ্ছা করে তাদের হিসা দিয়া হিডায়া হিদা করি......... যত্তসব......