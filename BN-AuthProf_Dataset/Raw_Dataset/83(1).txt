ভর দুপুর অথচ মেঘলা আকাশে চারদিকে সন্ধ্যা নামার আয়োজন। দক্ষিণা বাতাসে ব্যালকনির ফুল গাছটা এলোমেলো দুলছে। আমি ঠিক বেতের মড়ায় বসে বসে সিগারেটের ধোয়া বাতাসে হারিয়ে যাওয়া দেখছি। পাশে রাখা সাউন্ড বক্স থেকে মৃদু আওয়াজে ভেসে আসছে বাউল সুর....... "ধন্য ধন্য বলি তারে বেঁধেছে এমন ঘর শূন্যের উপর ফটকা করে।। সবে মাত্র একটি খুঁটি খুঁটির গোড়ায় নাইকো মাটি......." এতো গান নয়, মনে হয় ইবাদত ......... হাজার বছরের ইবাদত......
ঢাকা বিশ্ববিদ্যালয় ও পূর্ববঙ্গীয় সমাজ আগামীকাল ঢাকা বিশ্ববিদ্যালয় একশত বছরে পা রাখবে। পূর্ব বাংলার প্রথম বিশ্ববিদ্যালয়। এ বিশ্ববিদ্যালয় নিয়ে কতশত আশা- আকাঙ্ক্ষা ও প্রত্যাশা ছিল, আছে এবং থাকবে। এ বিশ্ববিদ্যালয়ের প্রথম দশকের ছাত্র এবং পরবর্তী সময় শিক্ষক ছিলেন আবদুর রাজ্জাক স্যার। পূর্ব বাংলার সমাজ সম্পর্কে তার অভিজ্ঞতা এবং পর্যবেক্ষণ অনন্য। তার স্মৃতিকথার আলাপ কাগজের পাতায় তুলে ধরেছেন আরেক দিকপাল সরদার ফজলুল করিম। আজ সকাল থেকে পড়া শুরু করেছি। স্মৃতি কথা পড়তে ভালোই লাগে। যারা ঢাকা বিশ্ববিদ্যালয় এবং পূর্ব বাংলা তথা বর্তমান বাংলাদেশের সমাজ এবং ঢাকা বিশ্ববিদ্যালয় নিয়ে জানতে চান তারা বইটি পড়তে পারেন। আশা করি নতুন করে ভাবতে শিখাবে........ বইটা শেষ করে লম্বা কিছু লেখা যাবে........
আওয়ামী লীগের ৬৬তম জন্মদিনে স্মরণ করছি সেই সব আওয়ামী লীগের নেতাদের যাদের যোগ্য নেতৃত্বর কারণে এবং যাদের হাত ধরে পাকিস্তানের ঔপনিবেশিক শাসন থেকে স্বাধীন বাংলাদেশের জন্ম হয়েছিল। ২৩জুন বাঙালি জাতির কাছে দুটি কারণে খুবই গুরুত্বপূর্ণ। প্রথমত, ১৭৫৭ সালের ২৩ই জুন পলাশির আম্রকাননে বাংলার যে স্বাধীনতার সূর্য ডুবেছিল, দ্বিতীয়ত, ১৯৪৯ সালের ২৩ই জুন আওয়ামী লীগের জন্মের মধ্যে দিয়ে সে ডুবান্ত সূর্যের চূড়ান্ত উদায়ের সূচনা শুরু হয়। আপনি আওয়ামী লীগের সমর্থক নাই হতে পারেন কিন্তু তাই বলে আওয়ামী লীগের দীর্ঘ সাফ্যলের পথযাত্রা অস্বীকার করতে পারেন না। কারণ আওয়ামী লীগের হাত ধরেই বাংলাদেশের জন্ম। আপনি যদি পাকিস্তানের জন্য আজও মায়াকান্না করে থাকেন তবে বলব,আপনাকে সত্য জানানো হয়নি কারণ পাকিস্তান সৃষ্টির পিছনে শেরে বাংলা এ কে ফজলুল হক, হোসেন শহিদ সোহরাওয়ার্দী ,মাওলানা আব্দুল হামিদ খান ভাসানীর অবদান পশ্চিম পাকিস্তানের নেতাদের থেকে বেশি ছিল। তাঁদের আন্দোলন ও পূর্ব বাংলার জনগণের সমর্থনের কারণে পাকিস্তানের জন্ম হয়েছিল । যে লাহোর প্রস্তাবের ভিত্তিতে পাকিস্তানের জন্ম সে লাহোর প্রস্তাবের উপাস্থাপক ছিলেন পূর্ব বাংলার নেতা। পশ্চিম পাকিস্তানরা শাসন কার্যে লাহোর প্রস্তাবকে অস্বীকার করার কারণেই আওয়ামী লীগের জন্ম এবং পরবর্তীতে বাংলাদেশের জন্ম । পাকিস্তান নামক রাষ্ট্রটি সৃষ্টির পিছনো পূর্ব বাংলার জনসাধারণের ভূমিকা এবং এ অঞ্চলের নেতাদের ভূমিকা পশ্চিম পাকিস্তানের নেতাদের ও জনসাধারণের চেয়ে হাজারো গুণ বেশি ছিল। কিন্তু পাকিস্তান সৃষ্টি হওয়ার পর থেকেই পশ্চিম পাকিস্তানীরা অন্যায় ভাবে এ অঞ্চলের মানুষ ও নেতাদের সাথে চরম বৈষম্য সৃষ্টি করে। পূর্ব বাংলার মানুষ যে উদ্দেশ্যে ব্রিটিশ বিরোধী আন্দোলনে সামনে থেকে নেতৃত্ব দেন এবং পাকিস্তান রাষ্ট্র তৈরি করতে সংগ্রামী ভূমিকা পালন করে, পাকিস্তান সৃষ্টির পর থেকেই সে আশা মরীচিকায় পরিণত হয়। পশ্চিমারা পূর্ব বাংলাকে তাঁদের কলোনীতে পরিণত করে। তারা শুধু মাত্র রাজনৈতিকভাবেই বৈষম্য সৃষ্টি করিনি বরং অথনৈতিক, সামাজিক, প্রশাসনিক, সামরিক, সাংস্কৃতিকসহ মানব জীবনের সকল ক্ষেত্রে বৈষম্য তৈরি করে। আওয়ামী লীগের জন্ম হয়েছিল মানব জীবনের এ সকল বৈষম্য দূর করে সাম্য,সামাজিক ন্যায়বিচার এবং ব্যক্তি জীবনের স্বাধীনতা দান করার লক্ষে। আওয়ামী লীগ তার জন্মের শুরু থেকেই এ অঞ্চলের মানুষকে সাথে নিয়ে তার দাবী আদায়ের জন্য গণতান্ত্রিক ও নিয়মতান্ত্রিক আন্দেলন চালিয়ে যায়। এবং সকল আন্দোলনেই আওয়ামী লীগ এ অঞ্চলের মানুষকে কাছে পেয়েছিল। ১৯৭১ সালের মহান মুক্তিযুদ্ধ আওয়ামীলীগের নেতৃতে পরিচালিত হয়েছিল। সুতরাং আপনি বাংলাদেশের ইতিহাস রচনা করতে গেলে আওয়ামী লীগের অবদানকে স্বীকার করতে হবে।
রিমঝিম বৃষ্টি আর মৃদু বাতাস বইছে। দালানের দক্ষিণ পাশে সারি সারি নারিকেল গাছ বাতাসে দুলে দুলে এক অদ্ভুত সূরের মূর্ছনা রাতের নিশ্চব্ধতায় এনেছে স্বর্গীয় পবিত্রতা। পশ্চিম পাশের কদম গাছ হেলে দুলে তার ফুলের সৌন্দর্যের মাদকতা ছড়াচ্ছে রাতের অন্ধকারে। অপারাজিতা হলের লাইটের আপসা আলোয় দূরের বাগানে বৃষ্টির ফোটা গুলো মুক্তার মত ছিটকে পড়ছে গাছের পাতার উপর। আমি নিশ্চিন্তে দাঁড়িয়েই আছি ছাদের পশ্চিম - দক্ষিণ পাশে ঠিক দেয়াল ঘেসে। বৃষ্টির পানিতে আমি ভিজে গেছি সে অনেক্ষণ আগেই। ইতির সাথে ফোনে কথা বলতে বলতে ছাদে উঠেছি তখন ঘন্টার কাটা একটা ছুঁই ছুঁই। আর এখন! দুইটার কাটা পেরিয়ে তিনটার ঘন্টার কাটা ছুঁই ছুঁই। প্রায় বছর দুয়েক পর কল করেছে। শেষ যে বার কথা হয়েছিল তখন আমি পুরানা ঢাকার এক বাসার ছাদে থাকতাম। বলা যায় চিলে কোঠা। অদ্ভুত হলেও সত্য সেদিন ঝুম বৃষ্টি ছিল। অবিশ্বাস্য হলেও ওর সাথে আমার প্রথম যেদিন সন্ধ্যায় দেখা হয়েছিল সেদিন ঢাকার আকাশে অঝোর ধারায় নেমেছিল বৃষ্টি! সেই বর্ষাই ছিল আমাদের প্রেমের সূচনা আর সমাপ্তি। সে শহর ছেড়ে দিয়েছি আমরা দুজনেই কিন্তু আমাদের মায়ার জাল এখনো টিকে আছে শ্রাবণধারার মত। আবার কোন বৃষ্টিভেজা রাতে তার সাথে কথা হবে........ আর আমি বৃষ্টিভেজা রাতের সৌন্দর্যে তাকে খুঁজে ফিরব.........
ফ্যানের বাতাসে জানালার পর্দা দুলছে। বাহারি ফুলে আঁকা পর্দাকে ফাঁকি দিয়ে চোখ চলে যাচ্ছে জানালার ওপারে খোলা মাঠে। প্রখর রোদের তাপ থেকে নিস্তার পেতে ছোট্র একটা নাম না জানা পাখি আশ্রয় নিয়েছে খোলা মাঠে অসহায় দাঁড়িয়ে থাকা শিশুমনি গাছে।খানিকক্ষণ আগে একটা চড়ুই পাখি আমার রুমে ঢু মেরে গেল। বাইরের উত্তপ্ত রোদেলা বাতাস খানিক বাদে বাদে রুমে ঢুকছে। বহুক্ষণ ধরে ১৯৪৭ সালের শরণার্থী নিয়ে একটা বইয়ের পাতা উল্টাচ্ছি আর এলোমেলো চিন্তায় নিজেকে আচ্ছন্ন করে রেখেছি। হঠাৎ মায়ের নাম্বার ভেসে উঠেছে মোবাইল স্কিনে।মায়ের সাথে কথা বলছি। মায়ের আলতো কন্ঠের আলাপ আমার উষ্ণ রুমে শীতল বৃষ্টির পরশ এনেছে।এতক্ষণের অস্থিরতা কেমন যেন নিমিষেই হারিয়ে গেছে দৃষ্টিসীমার বহুদূরে! (বাড়িতে ঝুম বৃষ্টি হচ্ছে। আমি আর মা সিঁড়িতে বসে আছি। পাশের পুকুরে হাসগুলো নিশ্চুপ ভাসছে।খই ফোটা বৃষ্টি। টিনের চালে বৃষ্টির নান্দনিক শব্দে ভাতিজা ফারসান হেলেদুলে নাচ্ছে। হাসিমাখা মুখে মা গল্প বলছেন আর আমি শুনছি। অনন্তকালের গল্প....... আমি ফিরতে চাই আমার মায়ের গল্প শুনতে)
"একদিন আমিও থাকবো না এই শহরে, চেনা শহর হয়ে যাবে অচেনা, শহরটি হয়ে যাবে আলোহীন নিস্তব্ধ" অচেনা শহর পরিচিত হয়ে উঠছে যার হাত ধরে.........
জনইতিহাসবিদ অধ্যাপক মুনতাসীর মামুনঃ জন্মদিনে শ্রদ্ধাঞ্জলি জীবনের বহু স্মৃতিরেখা কালের ধুলোয় অস্পষ্ট হয়ে হারিয়ে যায় অদৃশ্যে। যারা সন্ধ্যার গোধূলির আলো-আধারের খেলা দেখেই জীবনের সীমারেখা টানতে চায়, অন্ধকারের ভয়ে থমকে দাঁড়ায় তাদের জীবনের স্মৃতিরেখা ঝাপসা হয়ে ধীরে ধীরে মলিন হয়ে কালের গর্ভে বিলীন হয়ে যায়। তবে যারা অমাবস্যার অন্ধকারেও ভোরের আলোর প্রত্যয়ী তাঁদের স্মৃতিরেখা কালোত্তীর্ণ হয়ে উঠে। তারা সাধারণের বৃত্তে থেকেই অসাধারণ হয়ে উঠেন। মহাসমুদ্রে নাবিক যেমন আকাশের তাঁরায় প্থ-নির্দেশ খুঁজে তেমনি জনমানুষ এসব কালোত্তীর্ণ মানুষের স্মৃতি অভিজ্ঞতায় প্রেরণা-নির্দেশনা খুঁজে ফিরে। জীবনের খেরোখাতায় শব্দের ক্যানভাসে তাঁরা তুলে আনেন বহমান সময়ের স্থিরচিত্র যেমন ভাস্কর তাঁর সৃষ্টি কর্মে ফুটিয়ে তুলেন সময়ের গল্প। কবি সুফিয়া কামাল তাঁর শেষ ইচ্ছায় বলেছিলেন আমার কবর যেন আজিমপুরের সাধারণ গোরস্থানে হয়, কোন চিহ্ন যেন না থাকে কবরের। তাঁর ভাষায়-“চলে যাবো হাসিমুখে মনে নাহি রবে কোনো খেদ, কেননা মাটির সাথে আমি হয়ে রহিব অভেদ।“ তিনি সাধারণের সঙ্গে থেকে সাধারণ থাকতে চেয়েছিলেন। কিন্তু তিনি কি জানতেন যে কত অসাধারণ হয়ে উঠেছিলেন তিনি! অধ্যাপক মুনতাসীর মামুন তাঁর স্মৃতিরেখায় সুফিয়া কামালের শেষইচ্ছার বর্ণনা দেন। কিন্তু অধ্যাপক মুনতাসীর মামুন যিনি ১৯৬৮ সালে মফস্বল শহরের গন্ডি পেরিয়ে বিক্ষোভে উত্তাল মিছিলের নগরী ঢাকায় সাধারণের মিছিলে যোগ দিয়ে পরবর্তী পঞ্চাশ বছরে নিজেই হয়ে উঠলেন অসাধারণের প্রতিচ্ছবি। হয়তো তিনি নিজেও তাঁর অসাধারণ হয়ে উঠা জানেন না কিংবা জানতেও চাননা। যেমন সুফিয়া কামালরা জানতে চাননি। অধ্যাপক মুনতাসীর মামুন বিগত পঞ্চাশ বছরের কর্ম জীবনের নানা আঙিনায় বহুমাত্রিক শৈল্পিক চিত্ররূপময় কবিতার রেখা এঁকেছেন যেমন শীতের কুয়াশার সকালে সবুজ শস্য মাঠের ভিতরে চলা উদাসী বালক নিজের অজান্তেই পিছনে ফুটিয়ে তুলে অনিন্দ্য কারুকার্য। তাঁর কর্মযজ্ঞে যেমন খুঁজে পাওয়া যায় স্রোতের বিপরীতে দাঁড়িয়ে জীবনের জয়গানের বাণী উচ্চারণ যেমন বর্ষার প্রচন্ড ঝড়ে বাতাসে মাথা উচু করে কদম ফুল তার দৃঢ়তা ছড়ায় শৈল্পিক ভাষায়। আবার তাঁর কর্মেই খুঁজে পাওয়া যায় হাজার বছর ধরে বয়ে চলা শান্ত অথচ দৃঢ় নদীর মত যে তার লক্ষ্যে নিরবে বয়ে চলে সমুদ্রের পানে। ফলে অধ্যাপক মামুন যেভাবে কলমে, ভাষায় রাজপথে সদ্য জন্ম নেওয়া শিশু রাষ্ট্রের জন্মকালীন বিরোধীতাকারী নরপিশাচের বিচারের দাবীতে সরব ছিলেন, শিশু রাষ্ট্রের বিকাশে গণতন্ত্র, মানবাধিকার, অসাম্প্রদায়িক চেতনা, সাংস্কৃতিক আন্দোলনে তিনি ছিলেন অগ্রপথিক তেমনি তিনি দক্ষিণ এশিয়ার স্বল্প পরিচিত অথচ বৈচিত্রময় ঢাকা আর পূর্ববঙ্গকে ফুটিয়ে তুলেছেন তাঁর ইতিহাস আর সাহিত্যের চিত্ররেখায়। ঢাকা আর পূর্ববঙ্গের ইতিহাস রচনায় তিনি জীবন্ত কিংবদন্তী। আর মুক্তিযুদ্ধের বয়ান চিত্র অঙ্কনে তিনি অনন্য । অনেকটা প্রধান ধারাভাষ্যকারের মতই। জীবনে হেটেছেন বহু পথে আর এঁকেছেন শৈল্পিক নানা ছবি- ছাত্র রাজনীতি, সাংবাদিক, শিক্ষক,বুদ্ধিজীবী, চিত্র সমালোচক, শিশু সাহিত্যিক, সমাজ কর্মী, সংগঠক, রাজনৈতিক ভাষ্যকার আর কিংবদন্তী ঐতিহাসিক । আদর্শের সাথে কখনো আপোস করেননি। থেমে বা দমে যাননি কখনো লক্ষ্য পৌছাতে অথবা কোন রক্তচক্ষুকে ভয় পাননি । এজন্য বরণ করতে হয়েছিল কারাবরণ অথবা কখনো কখনো দাড়াতে হয়েছিল পুরো রাষ্ট্রযন্ত্রের বিরুদ্ধে। অধ্যাপক মুনতাসীর মামুন যখন জাতীয় অধ্যাপক আব্দুর রাজ্জাকের স্মৃতিচারণ শব্দের ক্যানভাসে ফুটিয়ে তুলেন তখন তাঁর নিজের চিত্রের অববয়ে ফুটে উঠে বিশ্ববিদ্যালয়ের একজন তরুণ শিক্ষক যিনি ছুটে ফিরছেন ইতিহাসের বিভিন্ন জানা-অজানা দিক আর চিন্তাগুলো নিজের শৈল্পিক শব্দের খেলায় কিভাবে তুলে আনার গল্প। কখনো ছুটে ফিরেন ব্রিটিশ মিউজিয়ামে কখনো ন্যাশনাল লাইব্রেরিতে। সময়ে সময়ে ফিরে আসেন গুরুর কাছে নিজেকে শাণিত করে নিতে। নিজের সীমাবদ্ধতা তুলে ধরেন অকপটে আর গুরুও অভয় বাণীতে বলেন- “শুনেন, ঐসব মেধাটেধা বাজে কথা। পরিশ্রম হচ্ছে ৯৫ ভাগ, আর মেধা ৫ ভাগ।“ তাহলে আমি যদি পরিশ্রম করি, হবে? উত্তরে বলেছিলেন অবশ্যই। আব্দুর রাজ্জাক স্যার মুনতাসীর মামুনের ব্যাপারে প্রশংসা করে বলেছিলেন, “ওর হবে, পরিশ্রম করতে পারে।“ । তাঁর স্মৃতির খাতায় ফুটে উঠে অন্য রকম আব্দুর রাজ্জাক স্যার। দেখা যাবে তরুণ মুনতাসীর মামুনের ঐতিহাসিক হয়ে উঠার গল্প। আবার যখন অধ্যাপক মুনতাসীর মামুন শিল্পী কামরুল হাসানের শিল্প জীবনের গল্প বলেন তখন কামরুল হাসানের শিল্পী হয়ে উঠার গল্প যেভাবে জানা যায় তেমনি শিল্প সচেতন মুনতাসীর মামুনকে পাওয়া যায়। ফুটে উঠে মধ্যবিত্ত রক্ষণশীল মুসলিম পরিবারে শিল্পী হয়ে উঠার সংগ্রামের গল্প। দেখা যায় মুনতাসীর মামুন শিল্পীর সাথে চলে যান বংশী নদীর ওপারে যেখানে শিল্পী তাঁর চিত্রের ক্যানভাসে জীবনের গল্প বলেন। যখন তিনি জাহানারা ইমাম, অধ্যাপক কবির চৌধুরীর অথবা ফেরদৌসি প্রিয়ভাষীণীর স্মৃতির গল্প বলেন তখন মনে হয় রাজপথের লড়াকু যোদ্ধা মুনতাসীর মামুন, যিনি রাজপথে অগ্নিবৃষ্টি ঝড়ান মানবতাবিরোধীদের শাস্তি নিশ্চিত করতে। তাঁর গল্প বলার মধ্য দিয়ে ফুটে উঠে কিভাবে যুদ্ধাপরাধীদের বিচার আন্দোলন সফল হয়। গত পাঁচ দশকে তিনি যে কত বিচিত্র ধরনের কাজের সামনে থেকে নেতৃত্ব দিয়েছেন তাঁর কিছু রুপকল্প পাওয়া যাবে শিল্পী হাসেম খানকে নিয়ে লিখা তাঁর স্মৃতিরেখায়। বঙ্গবন্ধু জাদুঘর, ঢাকা জাদুঘর, আদিবাসীদের নিয়ে জাদুঘর, জাতীয় বিশ্ববিদ্যালয়ের অধীনে মুক্তিযুদ্ধ জাদুঘর, বাংলাদেশ ব্যাংকের “টাকা জাদুঘর”, গনহত্যা নির্যাতন আর্কাইভ ও জাদুঘর, গনহত্যা- বধ্যভূমিতে ফলক স্থাপন, ত্রিপুরায় মুক্তিযুদ্ধের স্মৃতিতে নির্মিত “ভারত-বাংলাদেশ মৈত্রী উদ্যান”, ত্রিপুরার জাতীয় জাদুঘরে মুক্তিযুদ্ধের স্মরণে একটি কক্ষ, বাংলাদেশের প্রথম থিমেটিক ক্যালেন্ডারের পরিকল্পনা , মুক্তিযুদ্ধে বিদেশী বন্ধুদের সম্মান জানানোর প্রস্তাব, জাতীয় জাদুঘরের মুক্তিযুদ্ধ বিষয়ক গ্যাল্যারি, ১৯৭১ সালের গনহত্যা নির্যাতন বিষয়ক ৭১টি ডাকটিকিট প্রকাশ সহ কত শত কাজের উদ্যাগের সাথে তাঁরা জড়িত ছিলেন। তাঁরা সারাদেশে ঘুরে বেরিয়েছেন।স্কেচ করেছেন আর বই বের করেছেন। তাঁদের তুলি আর কলমে ফুটে উঠেছে অপরুপ বাংলার নৈসর্গিক চিত্ররেখা। আজ মুনতাসীর মামুনের ৬৯ তম জন্মদিন। কিছুদিন আগে করোনায় আক্রান্ত হয়ে হাসপাতালে ভর্তি হন। তাঁর শুভাকাঙ্ক্ষী মহলে নেমে আসে অনিশ্চয়তার শঙ্কা। সবাই প্রার্থনা করেন তাঁর দ্রুত সুস্থতার জন্য। তিনি সুস্থ হয়ে ফিরে আসলেন। আবার কলম ধরেছেন। লিখছেন দুহাতে অবিরাম। তাঁর কলমের শব্দের ক্যানভাসেই আমাদের মত তরুণরা মুক্তিযুদ্ধের ইতিহাস, চেতনা-প্রেরণা, আর বাঙালির সুখ-দুঃখের গল্পের সাথে পরিচিত হই। আপনার স্মৃতিরেখা কালের ধূলোয় মুছে যাবে না বরং সময়ের ব্যবধানে আরো বেশি উজ্জ্বল হয়ে জাতির কাছে প্রকাশ হবে। শুভজন্মদিন প্রগতিশীল মানুষের প্রেরণার বাতিঘর। গতবছর স্যারের জন্মদিন উপলক্ষে লেখা ...... ৭০ তম জন্মদিনে স্যারের প্রতি নিরন্তর শুভেচ্ছা
বৃষ্টি থেমে গেছে কিছুক্ষণ আগে। পুকুরের পানিতে চলছে নিরবতা। খানিক থেমে থেমে হিজল গাছের পাতা ভেজা দুয়েক ফোটা পানি শব্দ করে নিশ্চল পানিতে পড়ে হালকা আলোড়ন তুলছে। মাঝে মাঝে হালকা বাতাস বইছে। বাতাসে পুকুরে ভেসে থাকা শাপলা পাতা আর ফুলে দুল খাচ্ছে। পুকুরের তিন পাশে বাহারি ফুল ফলের গাছের সাড়ি। সদ্য ফোটা সোনালু আর কৃষ্ণচূড়া ফুল পুরো পুকুর পাড়গুলো যেন লেপটে আছে। কিছুক্ষণ আগের দমকা ঝড়ে কৃষ্ণচূড়া ফুল আর সোনালু ফুলে পুকুরের পানিকে দিয়েছে নতুন সাজ। দক্ষিণ পাড়ে খানিকটা ফাঁকা ফাঁকা হোগলা পাতা গাছ ছড়িয়ে ছিটিয়ে আয়েশি হালতে দুলছে। তারই মাঝে মাঝারি আকারের একটা কাঠাল গাছ গোটা ত্রিশে কাঠাল নিয়ে দাঁড়িয়ে আছে। দক্ষিণা বাতাসে পাকা কাঠালের মৌ মৌ ঘ্রাণের আবাস দিচ্ছে। পুকুরের পূর্ব পাশে ঝড়ে ভেংগে পড়া ছোট এক ভাসমান ডালে রঙিন মাছ রাঙা পাখি শিকারের অপেক্ষায়। আর আমি বসে আছে উত্তর পাড়ের বাধানো পাকা সিঁড়িটা ঠিক এক কোণায় যেখান থেকে গোটা দৃশ্যপট দেখা যায়। নির্জন এ বাড়িতে আজ আমি একাই। আশে পাশের বাড়িতেও কয়েকদিন কেউ নেই। কিছুক্ষণ পরেই সূর্য রাতের বিশ্রামে যাবে। গোধুলি নেমে আসবে তারপর রাত। সে রাতে আমি আর আমার সাথে থাকবে নাম জানা না জানা বহু পাখিরা যারা সারাদিন ঘুরেফিরে বাসায় ফিরতে শুরু করেছে। আমার হাতের পাশেই রাখা বাশিঁটা। গোধুলির শেষে রাতের অন্ধকারে পাখিরা যখন নিশ্চুপ হয়ে যাবে তখন সুর তুলবো বাশিঁতে। আমার বাশিঁর সুরে ঘুমিয়ে পড়বে ক্লান্ত পাখিরা....... ইদ মোবারক
"আধুনিক বাংলা কবিতার বিচিত্রস্বর" লেখক: তানভীর দুলাল স্যার। ধন্যবাদ প্রিয় তানভীর দুলাল স্যার এত চমৎকার বই উপহার দেওয়ার জন্য। আপনার বিশ্লেষণাত্মক লেখা আমাদের চিন্তায় নতুন দিগন্তের সন্ধান দিবে....... কবিতার সাথে অল্পবিস্তর পরিচয় থাকলেও আপনার লেখার মধ্য দিয়ে নতুন করে কবিতার সাথে পরিচিত হচ্ছি আর সাহিত্যের অফুরন্ত সজীবতায় আন্দোলিত হচ্ছি........
২০১৬ সালের অক্টোবর মাসের শেষের দিকের গল্প। কিছু দিন আগেই জীবনের বহু দিনের গল্পের ইতি টেনেছি। আগের কোন ব্যস্ততা নেই। সকাল হলে একটা ব্যাগ নিয়ে ক্যাম্পাসে চলে আসি আর রাতে জগন্নাথ হলে খাওয়া দাওয়া করে বাসায় ফিরি। সারাদিন লাইব্রেরিকে কেন্দ্র করে ঘুরাঘুরি করি। তবে লাইব্রেরিতে থাকা হত খুবই কম। হঠাৎ একদিন আমরা কয়েকজন মিলে বুড়িগঙ্গা নদীতে ঘুরতে যাই। আমি সোয়ারিঘাট চিনতাম। সেখানে গিয়ে একটা নৌকা ভাড়া করেছিলাম। নৌকার মাঝির সাথে সেদিন অনেক গল্প হয়েছিল। তার বাড়ি বরিশালের বানারীপাড়া। আসার সময় সে আমার মোবাইল নাম্বারটা রেখে দিয়েছিল। আমি সেদিন তার নাম্বারটা রাখিনি। কয়েক মাস পরের ঘটনা। একদিন বিকেল এ একটা কল আসল। ভাই! আমি ফারুক, বুড়িগঙ্গার নৌকা।আপনি কি আর ঘুরতে আসবেন না? এরপর তার সাথে বহু যোগাযোগ হয়েছে।কোন কারণ ছাড়াই তিনি ফোন দিয়েছেন। একবার তার জরুরি রক্ত প্রয়োজন ছিল আমি ম্যানেজ করে দিয়েছিলাম। সেবার তিনি কত যে কৃতজ্ঞতা প্রকাশ করেছিলেন। ২০১৮ সালের পহেলা মে এর বিকেলে বুড়িগঙ্গা ঘুরতে গিয়েছিলাম। আগ থেকেই তার সাথে কথা বলে রেখেছিলাম। আমার সাথে আরো কত বন্ধু ছিল। অনেক দিন হল তিনি বানারীপাড়া ফিরে গেছেন। সেখানে কাজকর্ম করেন। আজ বিকেলে তিনি কল দিয়েছেন। বললেন, ভাই কেমন আছেন? আপনি কোথায় আছেন? আমার এই নাম্বারটা বন্ধ ছিল তাই আপনাকে কল দিতে পারিনি। আমি খুলনা বিশ্ববিদ্যালয়ের শিক্ষক হয়েছি শুনে খুব খুশি হয়েছেন।কুশল বিনিময় হল। কোন স্বার্থ ছাড়াই শুধু ভালো লাগা থেকেই কল দেওয়া। আজ সকালে ফেইসবুকে একটা মেমোরির নোটিফিকেশন আসছে। সেটি ২০১৮ সালের। সেই ছবির মানুষের কারো সাথেই এখন আর তেমন কথা হয় না। অথচ একটা সময় কতটা প্রয়োজন ছিল কথা বলাটা। সেই ছবির একটা গল্প তো কতটা দুঃস্মৃতি সেটা আমার কাছের জনেরা জানেন। আজ তারা দুজনে জীবনের গল্পে কতশত দূরে অবস্থান করছে। একজন বন্ধু ইউরোপে পাড়ি জমিয়েছেন তাও অনেক দিন হল। অথচ ফারুক ভাইর সাথে আমার যোগাযোগ ঠিকই রয়ে গেল..... ছবিতে..... আমি আর নৌকার মাঝি ফারুক ভাই। ১লা মে ২০১৮ সাল।
শুধু একমুঠো ভাতের জন্য যে নারীকে পতিতালয়ে জীবন কাটাতে হয়, তিনি কি শ্রমিক না!!!! এ সমাজ জালেম সমাজ, এ সমাজ ভন্ড সমাজ, এ সমাজ মুখোশধারী মিথ্যে সমাজ........
"কিন্তু ভাই  এই জাহিলিয়াতের সমাজে, যে মানুষ লাশ হয়ে গেছে, মজলুমের চিহ্ন রেখে।  আসুন অন্ততঃ তার জালেমকে ঘেন্না করি, মজলুমের লাশ না খুঁটিয়ে। ওইটুকু দরদ যেন পায় কোন লাশ।"
আর কিছুক্ষণ পর আমি বাহারি ফল দিয়ে ইফতারি করব। আমার একাউন্টে মাসের শেষের দিনে বেতন ঢুকে। আমার কোন চিন্তা নেই। আমার বয়স ত্রিশের কোটা এখনো পৌঁছেনি। অথচ অন্য দিকে বাশঁখালিতে ৫ জন শ্রমিক বেতনের দাবিতে, ন্যায্য অধিকারের দাবিতে আন্দোলন করতে গিয়ে লাশ হতে হয়েছে যাদের বয়স ত্রিশও হয়নি। ১৯৭১ সালের ১৭ এপ্রিল আমার দেশ তার সূচনায় বলেছিল সামাজিক ন্যায়বিচারের কথা। আমি সম্পদের সুষ্ঠ বণ্টন চাই। পুঁজিবাদী, মুনাফাখোর কোম্পানির পক্ষ হয়ে যে পুলিশ সাধারণ জনগনকে গুলি করল আমি তার তীব্র নিন্দা জানাই। আমি এই হত্যাকাণ্ডের বিচার চাই। আমি মুনাফাখোর পুঁজিবাদীদের বিচার চাই।
শিল্পী মমতাজের সম্মানসূচক ডক্টরেট ডিগ্রি অর্জন করায় অভিনন্দন জানাচ্ছি। আর তার ডক্টরেট ডিগ্রি নিয়ে যারা উপহাস করছেন তাদের এধরনের নিচু মানসিকতা, বর্ণবাদী আচরণ, জাত্যভিমানের বিরুদ্ধে ঘৃণা প্রকাশ করছি। এ দেশের সাধারণ মানুষের ঘামের টাকায় বিশ্ববিদ্যালয় পড়ালেখা করে এদেশের শিকড়কে অস্বীকার করে, নিজের দেশের লোকায়িত শিল্প এবং শিল্পীকে অবজ্ঞা করা আর পশ্চিমা সংস্কৃতিকে ডুবে থাকা জ্ঞানপাপীদের প্রতি ঘৃণার মাত্রাটা একটু বেশি প্রকাশ করছি। আমার এ জনপদের সকল শিল্পী যারা এ মাটি আর মানুষের গল্প বলেন তাদের প্রতি শ্রদ্ধা..... (যে বিশ্ববিদ্যালয়ের ডিগ্রির উল্লেখ করা হয়েছে তা নিয়ে বিতর্ক তৈরি হয়েছে। সে বিশ্ববিদ্যালয় ভূয়াও হতে পারে। আমার বক্তব্য হচ্ছে মমতাজ গানের শিল্পী হিসেবে সম্মানসূচক ডিগ্রি পেতে পারেন। সেটা ভালো বিশ্ববিদ্যালয় থেকেই। কিন্তু তার ব্যাপারে কিছু মানুষ এমন মানসিকতা দেখাচ্ছেন সেটা নিচু মানসিকতার। আর আমার অবস্থানটা তার বিরুদ্ধে)শিল্পী মমতাজের সম্মানসূচক ডক্টরেট ডিগ্রি অর্জন করায় অভিনন্দন জানাচ্ছি। আর তার ডক্টরেট ডিগ্রি নিয়ে যারা উপহাস করছেন তাদের এধরনের নিচু মানসিকতা, বর্ণবাদী আচরণ, জাত্যভিমানের বিরুদ্ধে ঘৃণা প্রকাশ করছি। এ দেশের সাধারণ মানুষের ঘামের টাকায় বিশ্ববিদ্যালয় পড়ালেখা করে এদেশের শিকড়কে অস্বীকার করে, নিজের দেশের লোকায়িত শিল্প এবং শিল্পীকে অবজ্ঞা করা আর পশ্চিমা সংস্কৃতিকে ডুবে থাকা জ্ঞানপাপীদের প্রতি ঘৃণার মাত্রাটা একটু বেশি প্রকাশ করছি। আমার এ জনপদের সকল শিল্পী যারা এ মাটি আর মানুষের গল্প বলেন তাদের প্রতি শ্রদ্ধা..... (যে বিশ্ববিদ্যালয়ের ডিগ্রির উল্লেখ করা হয়েছে তা নিয়ে বিতর্ক তৈরি হয়েছে। সে বিশ্ববিদ্যালয় ভূয়াও হতে পারে। আমার বক্তব্য হচ্ছে মমতাজ গানের শিল্পী হিসেবে সম্মানসূচক ডিগ্রি পেতে পারেন। সেটা ভালো বিশ্ববিদ্যালয় থেকেই। কিন্তু তার ব্যাপারে কিছু মানুষ এমন মানসিকতা দেখাচ্ছেন সেটা নিচু মানসিকতার। আর আমার অবস্থানটা তার বিরুদ্ধে)শিল্পী মমতাজের সম্মানসূচক ডক্টরেট ডিগ্রি অর্জন করায় অভিনন্দন জানাচ্ছি। আর তার ডক্টরেট ডিগ্রি নিয়ে যারা উপহাস করছেন তাদের এধরনের নিচু মানসিকতা, বর্ণবাদী আচরণ, জাত্যভিমানের বিরুদ্ধে ঘৃণা প্রকাশ করছি। এ দেশের সাধারণ মানুষের ঘামের টাকায় বিশ্ববিদ্যালয় পড়ালেখা করে এদেশের শিকড়কে অস্বীকার করে, নিজের দেশের লোকায়িত শিল্প এবং শিল্পীকে অবজ্ঞা করা আর পশ্চিমা সংস্কৃতিকে ডুবে থাকা জ্ঞানপাপীদের প্রতি ঘৃণার মাত্রাটা একটু বেশি প্রকাশ করছি। আমার এ জনপদের সকল শিল্পী যারা এ মাটি আর মানুষের গল্প বলেন তাদের প্রতি শ্রদ্ধা..... (যে বিশ্ববিদ্যালয়ের ডিগ্রির উল্লেখ করা হয়েছে তা নিয়ে বিতর্ক তৈরি হয়েছে। সে বিশ্ববিদ্যালয় ভূয়াও হতে পারে। আমার বক্তব্য হচ্ছে মমতাজ গানের শিল্পী হিসেবে সম্মানসূচক ডিগ্রি পেতে পারেন। সেটা ভালো বিশ্ববিদ্যালয় থেকেই। কিন্তু তার ব্যাপারে কিছু মানুষ এমন মানসিকতা দেখাচ্ছেন সেটা নিচু মানসিকতার। আর আমার অবস্থানটা তার বিরুদ্ধে)শিল্পী মমতাজের সম্মানসূচক ডক্টরেট ডিগ্রি অর্জন করায় অভিনন্দন জানাচ্ছি। আর তার ডক্টরেট ডিগ্রি নিয়ে যারা উপহাস করছেন তাদের এধরনের নিচু মানসিকতা, বর্ণবাদী আচরণ, জাত্যভিমানের বিরুদ্ধে ঘৃণা প্রকাশ করছি। এ দেশের সাধারণ মানুষের ঘামের টাকায় বিশ্ববিদ্যালয় পড়ালেখা করে এদেশের শিকড়কে অস্বীকার করে, নিজের দেশের লোকায়িত শিল্প এবং শিল্পীকে অবজ্ঞা করা আর পশ্চিমা সংস্কৃতিকে ডুবে থাকা জ্ঞানপাপীদের প্রতি ঘৃণার মাত্রাটা একটু বেশি প্রকাশ করছি। আমার এ জনপদের সকল শিল্পী যারা এ মাটি আর মানুষের গল্প বলেন তাদের প্রতি শ্রদ্ধা..... (যে বিশ্ববিদ্যালয়ের ডিগ্রির উল্লেখ করা হয়েছে তা নিয়ে বিতর্ক তৈরি হয়েছে। সে বিশ্ববিদ্যালয় ভূয়াও হতে পারে। আমার বক্তব্য হচ্ছে মমতাজ গানের শিল্পী হিসেবে সম্মানসূচক ডিগ্রি পেতে পারেন। সেটা ভালো বিশ্ববিদ্যালয় থেকেই। কিন্তু তার ব্যাপারে কিছু মানুষ এমন মানসিকতা দেখাচ্ছেন সেটা নিচু মানসিকতার। আর আমার অবস্থানটা তার বিরুদ্ধে)শিল্পী মমতাজের সম্মানসূচক ডক্টরেট ডিগ্রি অর্জন করায় অভিনন্দন জানাচ্ছি। আর তার ডক্টরেট ডিগ্রি নিয়ে যারা উপহাস করছেন তাদের এধরনের নিচু মানসিকতা, বর্ণবাদী আচরণ, জাত্যভিমানের বিরুদ্ধে ঘৃণা প্রকাশ করছি। এ দেশের সাধারণ মানুষের ঘামের টাকায় বিশ্ববিদ্যালয় পড়ালেখা করে এদেশের শিকড়কে অস্বীকার করে, নিজের দেশের লোকায়িত শিল্প এবং শিল্পীকে অবজ্ঞা করা আর পশ্চিমা সংস্কৃতিকে ডুবে থাকা জ্ঞানপাপীদের প্রতি ঘৃণার মাত্রাটা একটু বেশি প্রকাশ করছি। আমার এ জনপদের সকল শিল্পী যারা এ মাটি আর মানুষের গল্প বলেন তাদের প্রতি শ্রদ্ধা..... (যে বিশ্ববিদ্যালয়ের ডিগ্রির উল্লেখ করা হয়েছে তা নিয়ে বিতর্ক তৈরি হয়েছে। সে বিশ্ববিদ্যালয় ভূয়াও হতে পারে। আমার বক্তব্য হচ্ছে মমতাজ গানের শিল্পী হিসেবে সম্মানসূচক ডিগ্রি পেতে পারেন। সেটা ভালো বিশ্ববিদ্যালয় থেকেই। কিন্তু তার ব্যাপারে কিছু মানুষ এমন মানসিকতা দেখাচ্ছেন সেটা নিচু মানসিকতার। আর আমার অবস্থানটা তার বিরুদ্ধে)
খুঁজে ফেরা কাকাভাই, তুমি আর কান্না করনা।তুমি এত বাচ্চাদের মত কান্না কর কেন? তুমি না কত বড় মানুষ? আমি থাকতে তোমার এত দুঃখ কেন? আমি তোমার সব দুঃখ ভুলিয়ে দিব,আমি তোমার সব গল্প শুনব,আমি তোমার হারিয়ে যাওয়া সোনালী অতীতের রাজ কন্যাকে জানব, যার জন্য তুমি আজও তাকিয়ে আছ, যার জন্য তুমি সব ত্যাগ করে এখনও স্বপ্নের মিছে জাল বুন, আজ আর তুমি আমাকে ফাঁকি দিতে পারবে না, আমাকে সব বলতে হবে, আমি অনেক বড় হয়েছি। তুমি এদিকে ফির,আমি তোমার চোখের জল মুছে দেই। তুমি একটুও কান্না করবা না ,একনাগাড়ে কথাগুলো ক্লাস নাইনে পড়া মেঘলা বলছিল। অন্যদিকে নোমান আদনান জানালা দিয়ে কিছুদুরের বৃষ্টি ভেজা শেফালী ফুল গাছের দিকে অপলক নয়নে তাকিয়ে আছে; নিঃশব্দে চোখ দিয়ে অবিরাম জল পড়ছে আর অতীতের স্বর্ণ মন্দিরের স্বর্ণ মুদ্রা খুজে ফিরছে।যদিও সে জানে স্বর্ণ মন্দির আজ এক অতীত বাস্তবতা। তবুও সে অতীত খুজে ফিরছে জীবনের প্রায় ৬০ বছর ধরে। জীবনের শেষলগ্নে এসেও ভুলতে পারেনি সেই অতীত! অতীতকে পুঁজি করে আজো বেঁচে আছে ...... মেঘলার হাতের ছোঁয়ায় আদনান চমকে উঠল । পরক্ষনে নিজেকে সামলে নিয়ে মুচকি হাসি দিল কিন্তু চোখের পানি থামাতে পারিনি। আদনানের সেই তারুণ্যের হাসি আজ অমলিন, এমন সুন্দর হাসতে জানা মানুষেরও বুক ভরা দুঃখ থাকতে পারে সেটা মেঘলাকে ভাবায়! মেঘলা ছোট বলে অনেক সময় এ বিষয়টা ওকে ভাবায়! আসলে আদনান এক অদ্ভুত ধরণের মানুষ। ব্যক্তি জীবনে কলেজ অধ্যাপক, কলেজে আদনান স্যারের ব্যাপক জনপ্রিয়তা, সেই খুব সকালে কাঁধে একটা বই ভর্তি ব্যাগ নিয়ে কলেজে প্রবেশ করেন যখন কিনা অফিস সহকারীরাও কলেজে আসেনা আর সেই পড়ন্ত বিকেলে কলেজের সর্ব শেষ ব্যক্তি হিসেবে মাথা নিচু করে বাড়ির পথে হাঁটা ধরবে। সারাদিন ক্লাস নিবেন আর বাকি সময় লাইব্রেরীতে বই পড়বেন। বই পড়া যেন তাঁর নেশা। তাঁর ক্লাস নেয়ার পদ্ধতিও আলাদা-কখন যে ক্লাস শেষ হয়ে যায় তা ছাত্ররাও জানেনা-ইতিহাসের অতীত কাহিনীগুলো কীভাবে যে জীবন্ত করে ছাত্রদের মাঝে তুলে ধরেন সেটাই ছাত্রদের কাছে অবাক করা বিষয়। ছাত্রদেরকে অতীতের ঘটনার ভিতরে নিয়ে যাওয়ার এক অসাধারণ ক্ষমতা তাঁর আছে- কিন্তু সেই দক্ষতাই সম্ভাবত তাকে নিজের জীবনের অতীত থেকে বের হতে দেয়নি, আর সেও বের হওয়ার চেষ্টা করেনি কারন সেই অতীত স্মৃতিই যে তাঁর বেঁচে থাকার একমাত্র অবলম্বন ! কাকাবাবু,তুমি বল কেন আজোও একা আছো? কি কারণে তুমি বাসায় এতো নিরব থাক? উদাসীন হয়ে যাও কেন? কেন তুমি সারা রাত জেগে থাক ? কেন তোমার সকালের সুর্যোদয় দেখতে ভালো লাগে?কেন মাঝে মাঝে তুমি ২/৩ দিন না খেয়ে থাক? কেন তুমি মসজিদ ,মন্দির কোথাও যাওনা? কেন তুমি ধর্মের ব্যাপারে এত নিরব থাক, অথচ তুমি নাকি মাদরাসায়ও পড়েছিলে ? কাকাবাবু, বল তুমি কাকে উদ্দেশ্য করে গল্প বল। কেন তুমি দরজা বন্ধ করে যখন জোরে জোরে কান্না কর আর বাবু বাবু বল? ভরা পূর্ণিমার কোন রাতে কেন তুমি ঘুমাও না? কে সেই বাবু কে? কি হয়েছিল তাঁর সাথে? তোমাকে আজ বলতেই হবে? আদনান কোন কথা বলছেনা । শুধু প্রশ্নগুলোর উত্তর খুঁজে? যে প্রশ্নের উত্তর সে নিজে পাইনি সেই প্রশ্নের উত্তর সে কীভাবে দিবে!!! এ প্রশ্নগুলোর উত্তর খুঁজতে খুঁজতে হয়তবা হারিয়ে যাবে অজানা পথে। আদনান আজো খুঁজে বেরায় সেই বাবুকে যে হারিয়ে গেছে বাস্তবতার ভীরে ......জীবন সঙ্গী হিসেবে নয় শুধু একবার বাবু বলে ডাক দেয়ার জন্য .........একবার তোশর কাপড়ের ডিপ খয়েরী রঙে র , গোল্ডেন পাড়ের শাড়ি পড়া আর মাঝ কপালে গাড় করে সিঁদুর পড়া অবস্থায় দেখতে ইচ্ছা করছে! আর তোমার হাতের একটি থাপ্পড় খেতে ইচ্ছা করছে।। জানতে ইচ্ছা করছে বাবু আমার সুখে আছেতো!!!
তখন আমি বিশ্ববিদ্যালয়ের বারান্দায় পা রাখিনি। দুনিয়ার লোকজনের সাথে আলাপ-সালাপ খুব কমই হত। আমার দুনিয়া বলতে ছিল সকালে উঠে পত্রিকা মুখস্থ করা আর দুপুরের পর থেকে পাঠ্যবইয়ের বাইরে যতবই পাওয়া যায় তা মন আর যোগ দিয়ে শেষ রাত অবধি পড়া। মাঝে বিকেলে গ্রামের শেষ প্রান্তে হাটাহাটি করে আসা। কতদিন যে ক্লাস ফাঁকি দিয়ে গল্পের আর পত্রিকার কলাম পড়েছি তার ইয়াত্তা নেই। যে মেসে থাকতাম সেখানে আমার পত্রিকার কলাম মুখস্থ নিয়ে মাঝেমাঝে কথাবার্তাও হত। সে সময়ে আমার নির্দিষ্ট কোন প্রেমিকা থাকতো না। প্রায় দুএকদিন বাদে বাদেই নতুন নতুন প্রেমিকা জুটতো। তাদের নিয়ে কত হাসিকান্নার ঘটনা ঘটতো। প্রতিটি উপন্যাসের নায়িকাই আমার নায়িকা হয়ে যেত। সেই দিনগুলো অনেক বেশি রঙিন এবং রঙিলা ছিল। বিশ্ববিদ্যালয়ে আসার পর রাতের পর রাত জেগে গল্প আর উপন্যাস পড়ায় ভাটা পড়ল। আমার দুনিয়ার পরিধি বেড়ে গেল। নায়িকার সংখ্যা কমে আসল। ফলে একধরনের আফসোস বেড়েই চলছে। সাদাত হোসাইনের লেখা এর আগে পড়া হয়নি। ফেইসবুকে তার লেখা পড়ে এক ধরনের ভালোলাগা কাজ করছিল। বিশেষত স্মৃতিগন্ধ্যা নিয়ে বিভিন্ন লেখা শেয়ার দেওয়ায় আমি রকমারিতে প্রি-অর্ডার দিয়েছিলাম। সুযোগের অভাবে পড়া হয়ে উঠেনি কয়েক দিনে। আজ সকালে পড়া শুরু করেছিলাম। সারাদিন একটানা উপন্যাসটা পড়লাম। সাদাত হোসাইন আমাকে সারাটা দিন শেষে মধ্যরাত অবধি বেধে রাখলেন মহিতোষ মাস্টার, পারু, পারুর মা অঞ্জলি, ফরিদ, পারুর বোন চারু আর ভুবনডাঙ্গার ঘটনাবলীতে। এদেশ ছেড়ে যাওয়া ওপারে পাড়ি জমানো মানুষের গল্পটা এত সুন্দরভাবে লেখক তুলে আনলেন। অপেক্ষায় আছি পারুর কি হয়েছে সেটি জানার অধির অপেক্ষায়........ বহুতদিন পর মনে হয় আমি আমার হারানো সেই দিন ফিরে পেয়েছি
দুনিয়ার জীবনের সমাপ্তি মানে জীবনের শেষ নয় বরং জীবনের নতুন অধ্যায়ের নব সূচনা মাত্র। আমার নব জীবনের সূচনা করতে চাই পূর্বপুরুষের নব যাত্রার স্থান থেকে যেখানে আমার দাদা, দাদু অপেক্ষায় আছেন আমাদের জন্য। কিছুদিন আগে যখন দাদিকে নব যাত্রায় শেষ বিদায় জানিয়েছিলাম সেদিন দাদিকে বলেছিলাম দাদু, মন খারাপ কর না। আমরাও আসছি তোমাদের সাথে মিলিত হতে। শুধু সময়ের ব্যবধান। তুমি দাদার সাথে অপেক্ষা কর! মহা বিচারের দিনে আমি তোমাদের সাথেই মালিকের সামনে হাজির হতে চাই। সর্বশেষ যেদিন বাড়ি থেকে ফিরছিলাম সেদিন কোন এক অদ্ভুত কারণে দাদা-দাদুর কবরের সামনে দাড়িয়ে আবেগ আপ্লুত হয়ে অশ্রুতে নিজেকে ভিজিয়েছিলাম। দাদা-দাদুর নতুন সংসারের কত কাছে দাড়িয়ে কতটা দূরে অবস্থান করছি সে উপলব্ধি কতটা বেদনার সেটা ভাষায় ব্যক্ত করার সক্ষমতা নেই। পূর্বপুরুষের কাছে ফিরে যাওয়ার বাসনা মানুষকে পাগল প্রায় করে দেয়। আমি এ শহুরে জীবনের কত শত আয়োজন শেষে মিলিত হতে চাই আমার গ্রামের নিরব নির্জন বাঁশ বাগানের নিচে। যেখানে আমার পূর্বপুরুষেরা কাদা মাটি,পানি, আর সবুজের সমারোহের মধ্যে তাবু টানিয়ে অপেক্ষায়..... এ কাদা মাটি আর পানির অদ্ভুত টান আমায় ব্যাকুল করে তুলছে যেমন পাখি সন্ধ্যায় তার আপন নীড়ে ফিরতে ব্যাকুল হয়ে দীর্ঘ পথ পাড়ি দেয়! আমি কি ফিরতে পারবো বাঁশ বাগানের আপন নীড়ে নাকি করোনা আমায় এ শহরেই শেষ বিদায় দিবে যেমন সব পাখি সন্ধ্যায় ফিরতে পারে না তার আপন নীড়ে! কত শত অপ্রত্যাশিত বিপদ কেড়ে নেয় পাখির জীবন!! নিজ গৃহে থাকুন নিরাপদ থাকুন ৭এপ্রিল ২০২০ এক বছর আগের লেখা
এটা আমার বকবকানির হাদিয়া..... এখন আর বকবকানি করতে পারি না, কথায় জড়তা চইলা আইছে😃 বয়সতো কম হয় নাই😃
বার্মার মুক্তিকামী জনতার বিজয় আসবেই...... দুনিয়ার সকল জুলুমত নিপাত যাবে...... মিয়ানমারের মান্দালে শহরে সেনাবিরোধী বিক্ষোভ। ১ এপ্রিল ২০২১। ছবি: রয়টার্স 
"ইয়াঙ্গন ইউনিভার্সিটির ছাত্রী হান তার বক্তব্য শুরু করেন সেই আন্দোলনকারীদের প্রতি শ্রদ্ধা জানিয়ে, যারা গণতন্ত্রের জন্য প্রাণ দিয়েছেন মিয়ানমারের রাজপথে। মিস গ্র্যান্ড মিয়ানমার হান বলেন, তার দেশের মানুষ যেমন গণতন্ত্রের দাবিতে রাজপথে আন্দোলন করছে, তেমনি তিনিও নিজের জায়গা থেকে সেই একই দাবি বিশ্বের সামনে তুলে ধরছেন প্রতিযোগিতার এই মঞ্চ থেকে। প্রতিযোগিতার চূড়ান্ত পর্বে নিজের দেশের পরিস্থিতির বিবরণ দিতে গিয়ে চোখের জল ফেলেন এই তরুণী। গণতন্ত্র প্রতিষ্ঠায় বিশ্ববাসীকে তিনি মিয়ানমারের পাশে থাকার আহ্বান জানান।" বার্মার জনপদে ফিরে আসবে গণতন্ত্র , নিপাত যাবে স্বৈরাচারী সামরিক শক্তি......... 
শুভজন্মদিন প্রিয় রাব্বি ভাই আগামীর পথ চলা অটুট থাকবে প্রথমের মতই এ অঞ্চলের খেটে খাওয়া সাধারণ মানুষের অধিকার আদায়ের আন্দোলনে হাতে হাত রেখে লড়ে যাব শেষ বিদায়ের দিনেও যেমন আমাদের যাত্রার শুরু হয়েছিল এক স্বপ্নিল কাব্য নিয়ে...
সুধী, খুলনায় প্রতিষ্ঠিত গণহত্যা জাদুঘর ও গণহত্যা-নির্যাতন ও মুক্তিযুদ্ধ বিষয়ক গবেষণা কেন্দ্রের উদ্যোগে জাতীয় গণহত্যা দিবস উপলক্ষে আগামী ২৯ মার্চ ২০২১, সোমবার সকাল ১০.০০টা থেকে ঢাকার বাংলা একাডেমিতে গণহত্যার পাঁচ দশক: স্বীকৃতি, বিচার ও ইতিহাসের দায় শিরোনামে একটি দিনব্যাপী সেমিনারের আয়োজন করা হয়েছে। সেমিনারে মূল প্রবন্ধ উপস্থাপন করবেন গণহত্যা জাদুঘরের ট্রাস্টি লেখক সাংবাদিক শাহরিয়ার কবির। উক্ত সেমিনারের উদ্বোধক ও সম্মানিত অতিথি হিসেবে উপস্থিত থাকবেন সংস্কৃতি বিষয়ক মন্ত্রণালয়ের মাননীয় প্রতিমন্ত্রী জনাব কে এম খালিদ, এম.পি। প্রথম অধিবেশনে সম্মানিত অতিথি হিসেবে উপস্থিত থাকবেন মুক্তিযুদ্ধ বিষয়ক মন্ত্রণালয়ের মাননীয় মন্ত্রী জনাব আ.ক.ম. মোজাম্মেল হক। সভাপতিত্ব করেবন গণহত্যা জাদুঘরের সভাপতি, চট্টগ্রাম বিশ^বিদ্যালয়ের বঙ্গবন্ধু চেয়ার ইতিহাসবিদ অধ্যাপক ড. মুনতাসীর মামুন। আপনি সবান্ধব আমন্ত্রিত। ধন্যবাদান্তে ড. চৌধুরী শহীদ কাদের ট্রাস্টি গণহত্যা জাদুঘর
সাত বছর আগের ছবি............... জীবনের কতশত গল্প রংধনুর মত হারিয়ে গেছে চোখের সামনে......... গত সাত বছরে জীবনের কত গলি পথে হেঁটেছি সেই খবর বা কে রাখে...... ছবিটা দেখে মনে হয় কতটা পথ পাড়ি দিয়েছি এই সাত বছরে ! "চাঁদের পাহাড়" উপন্যাসের নায়ক শঙ্কর আফ্রিকার কালাহারি মরুভূমি পাড়ি দিতে যতটা সংগ্রাম করেছিল তার থেকে অনেকাংশেই ......... ফলে জীবনের গল্প বদলের সাথে সাথে চেহারার মানচিত্র কতটা বদলে গেছে সেটা জেনে আর কি হবে...... ...... (সিলেট সেনানিবাসের ভিতরে সাত বছর আগের ছবি )
৪১ তম বিসিএস এর যখন আবেদন করছিলাম তখন মনে হহয়েছিল এটাই আমার শেষ সুযোগ। যেভাবেই হউক কিছু একটা করতে হবে। আজ সেই ৪১ তম এর প্রিলি পরীক্ষা! পরীক্ষার সেন্টার ঢাকার হয়তো কোন স্কুল বা কলেজে । অথচ যাচ্ছি যশোরের একটি প্রত্নতত্ত্ব সাইট দেখতে........ এইতো জীবন......জীবন কতটা বৈচিত্র্যময়........ 
আমি দোতলার এ বাসায় থাকছি প্রায় বছর তিনেক হল। এ বাসায় একাই থাকি। বাসার দক্ষিণ পাশে আমার রুমের সাথেই একটা ব্যালকনী। ব্যালকনীর পাশ ঘেসেই শুরু হয়েছে নানান ফুল ফলের গাছের বাগান। ব্যালকনীর পূর্ব-দক্ষিণ কোণে একটা কাঞ্চন ফুলের গাছ ব্যালকনী বরাবর এসে থেমেছে। কিছুদিন আগে গাছটিতে ফুল ফুটেছে। ব্যালকনীর পশ্চিম দিকে হাত পাচেক দূরে পলাশ ফুল গাছে ফুল এসেছে এই পূর্ণিমার প্রায় শুরুর দিকে।একটু দূরে দাঁড়িয়ে আছে নাম না জানা এক ফুলের গাছ যা অনেকটা সোনালী হলুদ। বাড়ির চারপাশে প্রাচীর দিয়ে ঘেরা । সেই প্রাচীর ঘেসেই বেড়ে উঠেছে নারিকেল গাছ। পূর্ণিমার চাঁদের আলো গাছগাছালির অন্ধকার ছিন্ন করে আমার ব্যালকনীর বাগানবিলাস ফুলের গাছকে আলোকিত করেছে। তখন রাত আর কতইবা হবে! ১০ বা ১০.৩০ মিনিট! আগামীকাল একটা সেমিনারে আলাপ আছে। সকাল সকাল রুম থেকে বের হতে হবে। তাই সিগারেটা দ্রুত টান দিতে দিতে ব্যালকনীর চেয়ারে গা এলিয়ে দিলাম। পুর্ণিমার চাঁদ আলোর পসরা বিছিয়েছে নারিকেল গাছের বিছিয়ে রাখা ডানায়।পূর্মিণার আলো আর বাগানের অন্ধকার মিলেমিশে একাকার। দূরে কোথাও থেকে একটা পাখি কিছুক্ষণ পর পর রাতের নিস্তব্ধতা ভেংগে ডাক দিচ্ছি। পাখির ওসুরের ভিতর কেমন যেন এক মোহিত করার শক্তি আছে। যখন খুব ছোট ছিলাম তখন দাদুর কাছে রাতের আগমনি পাখিদের নাম জেনে নিতাম। কত পাখির সাথে আমার আর দাদুর মিতালী হয়েছিল! আমি ওদের কখন দেখিনি, ওদের চিনতাম শুধু ওদের কণ্ঠ শুনে। সময়ের ব্যবধানে হয়তো ও পাখিরাও আমাদের সেই ফেলে আসা গ্রাম ছেড়ে অন্য কোথাও পাড়ি জমিয়েছে। তখন ঠিক কটা বেজেছে মনে নেই। আমি হারিয়ে আসা সেই ছোট্রবেলার পাখিদের কন্ঠের মায়াবী ডাক মনে করতে করতে অনেকটা উদাসী হয়ে কাঞ্চন ফুল দেখছিলাম। দূরের পাখিটাও ইতিমধ্যে ঘুমিয়ে পড়েছে। চারদিকে নিরবতা। আমিও ঘুমাতে যাব। চেয়ার থেকে উঠে মোবাইলটা হাতে নিলাম। মোবাইলের স্কীনে আলো জ্বলে উঠল। কিছুক্ষণ আগেই একটা মেইল এসেছে। মেইলটা চেক করতে গিয়ে দেখি আমার বিশ্ববিদ্যালয়ে শিক্ষকতার প্রথম সময়ের সহকর্মী, বন্ধু তামিমের মেইল। মেইলে কয়েকটা ছবি দিয়ে যা লিখল তা দেখে আবার চেয়ারে শরীরটা এলিয়ে দিলাম। চোখ দুটো বন্ধ করে হারিয়ে গেলাম বছর ত্রিশ আগের সেই শিক্ষকতার প্রথম দিকের দিনগুলোতে। আমরা চারজন এক সাথে খুলনা বিশ্ববিদ্যালয়ে যোগদান করেছিলাম। তামিম রাজশাহী বিশ্ববিদ্যালয়ের ছাত্র ছিল। স্মৃতি, সোহান আর আমি ঢাকা বিশ্ববিদ্যালয় থেকে এসেছিলাম। ওরা দুজন আবার একই ব্যাচের ছিল। আমি তামিম থেকে এক ব্যাচ আর ওদের থেকে দুই ব্যাচ সিনিয়র ছিলাম। প্রথম দিকে আমরা আপনি আপনি আর স্যার, ম্যাম বলে ডাকতাম। একটু ফরমাল ফরমাল। কিন্তু মাস চারেক পর এসব উধাও হয়ে যায়। আমরা চারজন এক সাথে ঘুরতে যেতাম, আড্ডা দিতাম। আমাদের দেখলে মনে হত বিশ্ববিদ্যালয়ের প্রথম বর্ষের ছাত্র। নতুন বিশ্ববিদ্যালয়ে এসেছি! সোহান ভালো গান গেতে পারত। দরাজ কন্ঠ। এখনো মনে আছে ও ডরমেটরির ছাদে বসে কত রাত আমাদের ঘন্টার পর ঘন্টা গান শুনিয়েছে। বাউল গান,মারেফতি গানে ও ছিল অনন্য। স্মৃতি বাউল গান পারত না তবে আধুনিক গানের সুর ভালোই ছিল। স্মৃতি পূর্ণিমারাত আসলেই উদাসী হয়ে যেত। ও আকাশের প্রায় সব তারার খোজ রাখত। পূর্ণিমার চাঁদ দেখার জন্য কত রাত যে ও ক্যাম্পাসে কাটিয়েছে সে হিসেব কেইবা রাখে! তখন খুলনা বিশ্ববিদ্যালয়ের জয় বাংলা ভবন হয়নি। ফলে মেয়েদের ফজিলাতুন্নেসা হলের সামনের রাস্তায় বসে পূর্ণিমার চাঁদকে দেখা যেত। মেয়েদের হলের সামনের রাস্তার পরেই বিলের মত বিস্তৃত জমিনে কয়েকটা গাছ মাথা উঁচু করে দাঁড়িয়ে ছিল। মাঝে মাঝে মনে হত বিলের ঐ গাছের মাথা দিয়েই উকি দিচ্ছি পূর্ণিমার চাঁদ। দক্ষিণা বাতাসে নারিকেল গাছের নিচে বসে আমরা কত যে পূর্ণিমার রাত পার করেছি সে হিসেব স্মৃতিই হয়তো জানে। রাস্তার কোল ঘেসেই একটা হিজল গাছ ছিল। সে গাছকে সাক্ষী রেখে সোহান কত গল্পই না বলতো! বছর খানেক পরে এক ঝড়ে হিজল গাছটা ভেংগে যায়। সেদিন প্রথম আমরা সোহানের চোখে পানি দেখেছিলাম। সোহানের মন খারাপ হলে এই গাছের নিচে এসে নিশ্চুপ হয়ে বসে থাকত। ও মাঝে মাঝে এখানে ওর ছাত্র-ছাত্রীদের নিয়ে আড্ডাও দিত। হয়তো এ হিজল গাছের সাথে ওর কোন জীবনের গল্প জড়িয়ে ছিল । স্মৃতি একাতো আর ক্যাম্পাসে থাকতে পারতো না তাই বাধ্য হয়ে আমাদেরও ওর সাথে সারারাত ক্যাম্পাসে ঘুরতে হত। এ ঘুরায় সোহানকে পাওয়া যেত না। কারণ ও ক্যাম্পাসে এসেই এক মেয়ের প্রেমে পড়ে। পরে পারিবারিকভাবে ওই মেয়ের সাথে বিয়ে ঠিক হয়। রাত দশটা বাজছে তো সোহান উধাও। ওকে আর খুজে পাওয়া যেত না। এনিয়ে আমরা কত মজা করেছি। ও কখনো রাগ করত না। তামিম রাজনীতি করা মেধাবী ছাত্র। কম কথা বলে। তবে সব সময় মুসকি মুসকি হাসত। ও কখনো রাজশাহীর বাইরে যায়নি। ফলে ঘুরতে যাওয়ার কথা উঠলে বলত সব জায়গাই আমার নতুন। আমার যেতে অসুবিধা নেই। হাটতে ভালবাসতো। সূর্য উঠার আগে ও উঠে যেত। তারপর পুরো ক্যাম্পাসে একা একা হাটত। ওর এ অভ্যাস বেশি দিনের না। বছর দুয়েক আগের। যখন ও মাস্টার্সের ছাত্র তখন ওর জীবনের বাকটা ঘুরে যায়। রাজশাহীর ক্যাম্পাসে রাজনীতি করত। তখন ওদের দল ক্ষমতায়। প্রভাবশালী ছাত্রনেতা কিন্তু প্রেম করে না। ভালো ছাত্র আবার ভালো বক্তৃতা দিতে পারত। ফলে মেয়েদের বহু প্রস্তাব ছিল কিন্ত ও কখনো এসবে জড়ায়নি। ভুল্টা করেছিল মাস্টার্সের প্রায় শেষের দিকে এসে। বিশ্ববিদ্যালয়ের এক জুনিয়র ছাত্রীর প্রেমে পড়েছিল কিন্তু তা শেষ পর্যন্ত টিকেনি। সেই চলে যাওয়ার কষ্টটা মেনে নিতে পারেনি। স্বল্প সময়ের প্রেম ওকে প্রভাবিত করেছিল জীবনব্যাপী যেমন নদী প্রভাবিত করে তার চারপাশের জনবসতিকে। চলে যাওয়ার দিনগুলোতে ও ঘুমাতে পারত না। সারারাত নির্ঘুম কাটিয়ে খুব সকালে বাসা থেকে বের হয়ে পদ্মার পাড় ধরে ঘন্টার পর ঘন্টা হেটে বেড়াত। সময় অনেক কিছুই বদলে দেয় তেমনি তামিমও বদলে গেছে কিন্তু সেই খুব সকালে হাটার অভ্যাস থেকে গিয়েছিল। আমি মাঝে মাঝে ওর সাথে হাটতে বের হতাম। তখন রাজনীতি, অর্থনীতি, সমাজ নিয়ে বহু আলাপ হত। আমি কৃষক পরিবার থেকে এসেছিলাম। আমার দাদা কৃষক ছিলেন। বাবাও কৃষক। কৃষকের গন্ধটা আমি উপভোগ করতাম। ছাত্রজীবন সরাসরি ছাত্ররাজনীতি না করলেও বাম আন্দোলনের প্রতি একটা সমর্থন ছিল। কখনো ওদের মিছিলে শামিল না হলেও ওদের পত্রিকা টাকা দিয়ে কিনে পড়তাম। ওদের আড্ডায় আমি চুপচাপ বসে বসে গল্প আর আলাপ শুনতাম। রুহুল ভাই, প্রীতিলতা দিদি, প্রিন্স ভাইদের সাথে যোগাযোগ ছিল। আমি যখন খুলনায় আসি তখন রুহুল ভাই খুলনায় শ্রমিক আন্দোলন করছেন। বছর ৬ ওনার সাথে দেখা ছিল না। জানতামও না উনি কোথায় আছেন। হঠাত পত্রিকায় ওনার গ্রেফতারের ছবি দেখি। ঢাকা বিশ্ববিদ্যালয়ের সেই মেধাবী রুহুল ভাই আজ পাট শ্রমিকের আন্দোলন করতে গিয়ে জেলখানায়! কি কারণে যেন মনে বিষণ্ণতা ভর করল। আমি প্রান্তিক মানুষের গল্প শুনতে ভালবাসতাম। নিজেকে তাদেরই অংশিজন মনে করতাম। তামিম আমাকে প্রলেতারিয়েত ভাই বলে ডাকত। আমরা এক সাথে কত মিছিলে গিয়েছিলাম। "এসমাজ জীর্ণ সমাজ, এ সমাজ ভাংতে হবে, " এরকম কত মিছিল করেছিলাম আমরা হাতে হাত রেখে। স্মৃতি রাজনৈতিক পরিবার থেকে আসলেও রাজনীতি নিয়ে আগ্রহী ছিল না। সোহান ছিল মারেফতি প্রেমিক লোক। রাজনীতির ধারেকাছেও যেত না। একবার ওদের চক্করে পড়ে এক ব্রান্ডের দোকান থেকে একটা প্যান্ট কিনেছিলাম। সে প্যান্ট বেশি দিন পড়তে পারিনি ওদের জ্বালায়। যখনি এই প্যান্ট পড়তাম তখনি বলত, কি ভাই! জাত পরিবর্তন করলেন নাকি? বুর্জ্যয়া , পুঁজিবাদীদের দলে যোগ দিলেন! আমি আর কখনো নিউমার্কেট ছাড়া কাপড় কিনি নাই। আমাদের এসব আলাপে কখন মন খারাপ হত না। রাতের সৌন্দর্য নিয়ে অথবা পূর্ণিমারচাঁদ নিয়ে কোন কথা উঠলে তামিম নিশ্চুপ হয়ে যেত। ওর কাছে এসব অর্থহীন মনে হত। এক পূর্ণিমা রাতে ওর সেই বান্ধুবী সারারাত চাদের আলোয় গল্প করতে চেয়েছিল। কিন্তু সেদিন ও রাজনৈতিক প্রোগ্রাম নিয়ে এত ব্যস্ত ছিল যে তার কথা রাখতে পারেনি। সেদিন তামিম তাকে ওয়াদা করেছিল আমি আগামী পূর্ণিমায় চাঁদের আলোয় তোমার হাতে হাত রেখে সমুদ্রতট হেটে বেড়াব অথব পাহাড়ি পথে চাঁদের আলোয় হারিয়ে যাব। কিন্তু সেই সুযোগ তামিমের আর হয়ে উঠেনি। তাই তামিমের আকাশের তারা অথবা পূর্ণিমারাত কোনটাই টানে না। তবে মাঝে মাঝে উদাস মনে লেকের পাশে বসে খুব ছোট্র করে স্মৃতি কে প্রশ্ন করত, স্মৃতি ! "বলতে পারো ও জোসনার আলোয় তোরা কি খুজে পাও? ও চাদের আলোয় তোরা এতটা বিমোহিত কেন! জানো স্মৃতি ! আমি যখন খুব ছোট ছিলাম তখন চাদের সাথে পাল্লা দিয়ে দৌড়াতাম। আমি যেদিকেই যেতাম চাঁদ আমার সাথে সাথে সেদিকেই যেত। আমার এখনো মনে আছি একবার বাবার সাথে গ্রামে দাদার বাড়ি বেড়াতে গিয়েছিলাম। সেবার ভরা পূর্ণিমা ছিল। আমি বাবা, মা আর আমার বড় ভাই এক সাথে চাদের আলোয় দাদা বাড়ির পিছনের খোলা মাঠে ঘুরতে গিয়েছিলাম। সেবার আমার চাদের সাথে আমার কত যে গল্প হয়েছিল। আমি আর বড় ভাই দুজনে মিলে কত দুষ্টামি করেছিলাম! চাদের সাথে আমার বন্ধুত্বটা অনেক নিবিড় হয়েছিল সেবার। আমরা পুরো পূর্ণিমাটা দাদুর বাড়িতেই সেবার কাটিয়েছিলাম। আমার দাদু সেবার অনেক খুশি হয়েছিল। আসলে শহরের চাদের সাথে গ্রামের চাদের কেমন যেন একটা অমিল আছে। গ্রামের চাঁদ যতটা সজীব এবং প্রাণচঞ্চল , শহুরে চাঁদ ততটাই পুঁজিবাদী- বস্তুবাদী। স্মৃতি , আমার আর কখনো গ্রামের চাঁদ দেখা হয়ে উঠেনি। আর সেই পূর্ণিমার চাঁদ আমার জীবনের এক ট্রাজিডি ডেকে আনলো!" তামিম কখনো তার সেই গল্প শেষ করতে পারেনি। নির্বাক হয়ে চোখ দুটিকে ছুড়ে দিতো লেকের পাশের নাম না জানা বাহারি ফুলের গাছের লাগোয়া পূর্ণিমার চাদের দিকে। মনে হত এই গাছের মাথার উপরেই চাঁদ হাসছে......! আমাদের জয়েনের পর প্রথম জন্মদিন ছিল আমার। মার্চের তিন তারিখ। এক তারিখ থেকেই ওরা আমাকে কিছু না জানিয়ে চুপিচাপি কি যেন করছিল। আমি ওদের কাছে গেলে আলোচনা থামিয়ে অন্য বিষয়ে আলাপ জুড়ে দিত। আমি কিছুই বুজে উঠতে পারিনি। এতদিন এক সাথে ঘুরিফিরি আর আজ হঠাত করে আমাকে রেখে ওরা কোথায় যেন যাচ্ছে। আমার কিছুটা খারাপ লেগেছিল। আমি নিজের মত কাজ করছিলাম। দুই তারিখ বিকেলে নাফিসা ম্যামকে নিয়ে স্মৃতি আমার ডরমের বাসায় আসল। নিচ তলায় আমার রুমের সামনে দাঁড়িয়ে জোরে ডাক দিয়ে বলল, প্রলেতারিয়েত ভাই, প্রলেতারিয়েত ভাই! দ্রুত নিচে আসেন, আমরা ক্যাম্পাসে ঘুরব। সেদিন আমরা সবাই মিলে অনেক ঘুরে ছিলাম। নাফিসা ম্যাম যাওয়ার আগে আমাকে এক পাশে ডেকে বলেছিল আপনি কাল আপনার নীল পাঞ্জাবীটা পড়ে আসবেন আমার নীল শাড়িটা ওটার সাথে বেশ মানাবে। আমি মুসকি হেসে বললাম, ম্যাম! বেদনার রং তো নীল। নাফিসা ম্যাম কিছু একটা বলতে চেয়েছিল এমন সময় সোহান নাফিসা ম্যাম, নাফিসা ম্যাম ডাকতে ডাকতে চলে আসল। ম্যাম তার কথাটা শেষ করতে পারেননি। পরদিন ওদের আয়োজন দেখে আমি তো অবাক। ওরা আমার জন্মদিন উপলক্ষে কিসব আয়োজন করেছিল। তামিম জানতো আমি এসব পছন্দ করি না । তাই ও আমাকে কিছুই জানতে দেয়নি। আমি কোন দিন জন্মদিন পালন না করলেও সেদিন ঐ আয়োজনে প্রশান্তি খুজে পেয়েছিলাম। নিজের কাছে ভালো লেগেছিল। আমরা সেদিন সবাই সারাদিন ঘুরেছিলাম। আমাদের সাথে যোগ দিয়েছিলেন শ্রদ্ধেয় সিনিয়র হাফিজ স্যার, মাহমুদ স্যার, কেয়া ম্যাম। তাদের সেদিনের অংশগ্রহণ আমাদের আনন্দকে অনেক বাড়িয়ে দিয়েছিল। আমাদের ডিসিপ্লিনের হেড স্যার ছিলেন তানভীর দুলাল স্যার। সেদিন স্যার আমাকে তিনটা কলম উপহার দিয়ে বলেছিলেন লিখে যাও অবিরাম। সে কলম দিয়ে আমি কি লিখেছিলাম সেটা মনে নেই তবে আমি বহুটা পথ হেটেছি তার অনুপ্রেরণায়। সেদিন বিকেলে আমরা রুপসা নদীর তীরে ঘুরতে গিয়েছিলাম। একুশে গল্পে যেমন অপুরা হেটে বেড়াত আজিমপুরের পথ ধরে তেমনি আমরাও হেটে বেড়াতাম নদীর পাশ ধরে গ্রামের পর গ্রাম। কত শত মানুষের গল্প দেখতাম এ সময়। শহুরে জীবন আর গ্রামের মানুষের জীবনের সংগ্রামটা উপলব্ধি করা যেত। নদীর তীরের মানুষের গল্প দেখে মনে পড়ত পদ্মা নদীর মাঝির কথা। চোখ ধাঁধানো উন্নয়ন শহুরে জীবনকে বদলে দিয়েছিল অতিদ্রুত কিন্তু কিছু দূরেই গ্রামীণ জীবন, নদীর তীরের মানুষের সংগ্রামটা এখনো সেই আদি স্বাদেই থেকে ছিল। বিকেলের শেষে সন্ধ্যার আগমনি বার্তা কি এক অপরুপ রুপ নিয়ে হাজির হত রুপসা নদীর তীর বাসীদের জন্য! সেদিন নদীর তীরে নাফিসা ম্যামের সাথে আমার একটা ছবি তোলা হয়েছিল। দুজনে নীল কাপড় পড়া। পড়ন্ত বিকেলে ক্লান্ত সূর্য পশ্চিমাকাশে ডুবে যাচ্ছে। নদী আর সূর্য মিলেমিশে একাকার। নদীর শান্ত ঢেউ আমাদের পায়ে এসে লাগছে। আর আমরা নদীর দিকে আনমনে তাকিয়ে দেখছি নদী আর সূর্যের মিতালি । আমরা সেদিন গোধূলিরও কিছুক্ষণ পরে বাসায় ফিরছিলাম। তামিম আমাকে সেই ছবিটা মেইল করে বলল ভাই, শুভজন্মদিন। আমি নতুন একটা সিগারেট টান দিতে দিতে অতীতের স্মৃতির খেরোখাতা দেখছিলাম। নাফিসা ম্যামের সাথে আমার সর্বশেষ দেখা হয়েছিল মিশরের আলেকজান্দ্রিয়ায় এক সেমিনারে। সেদিন একবার জানতে ইচ্ছে হয়েছিল, নাফিসা! তুমি সেদিন কেন নীল পাঞ্জাবীটা পড়তে বলেছিলে! আর বিষাদের রং নীল এটা শুনে তুমি কি বলতে চেয়েছিল! তা কিন্তু এতটা পথ, বছর পাড়ি দিয়েও জানা হল না.......আসলেই কি বিষাদের রং নীল! আমি এখনো নাফিসাকে খুজে ফিরি রাতের নিস্তব্ধতায় অথবা কোলাহল মুখোরিত শহুরে মানুষের ভীড়ে...... 
একবিংশ শতাব্দীতে আসেও ন্যায্য অধিকার পায়নি নারীরা .................. আন্তর্জাতিক নারী দিবস ২০১৬ উপলক্ষে সকল নারীর প্রতি রইল সংগ্রামী লাল সালাম ।
যারা সমাজের আমূল পরিবর্তনের স্বপ্ন দেখান তাদেরকে অবশ্যিই নারীর অধিকারের ব্যাপারে কথা বলতে হবে,বিশেষত তাঁদের অর্থনৈতিক অধিকার বাস্তবায়নের জন্য কাজ করতে হবে। একটি বিষয় স্মরণ রাখা দরকার যে আমাদের সমাজটি পুরুষ শাসিত সমাজ সুতরাং নারীর অর্থনৈতিকসহ সকল ধরনের অধিকার বাস্তবায়নে পুরুষকে মূল ভুমিকা পালন করতে হবে। নারীর অর্থনৈতিক অধিকার বাস্তবায়ন না করলে কখনোই তার প্রকৃত মুক্তি মিলবে না ......যতই না তাঁদের মায়ের মর্যাদার কথা দেইনা কেন...যতই না ধর্মের বাণী শুনাই.........
মাননীয় প্রধানমন্ত্রী শেখ হাসিনার রাজনৈতিক উপদেষ্টা এইচ.টি ইমাম এর মৃত্যুতে বাংলাদেশ ইতিহাস সম্মিলনী পরিবার শোকাহত
“পৃথিবী প্রবীণ আরো হ’য়ে যায় মিরুজিন নদীটির তীরে; বিবর্ণ প্রাসাদ তার ছায়া ফেলে জলে। ও-প্রাসাদে কারা থাকে? কেউ নেই- সোনালি আগুন চুপে জলের শরীরে নড়িতেছে- জ্বলিতেছে- মায়াবীর মতো জাদুবলে”
আমি সেদিন পূর্ণিমার চাঁদে আলো দেখেনি বরং কিছুক্ষণে রাতের আধারে নিজের অস্তিত্ব বিলীনের বিলাপ শুনেছিলাম......... আমি সেদিন পূর্ণিমারচাঁদকে মিথ্যে আশ্বাস দিয়েছিলাম যেমন মিথ্যে আশ্বাস দিয়েছি আমি আমায়......
ছোট স্বপ্নের গল্প সেদিনের সেই স্বপ্নিল গল্প আজ ছোট রুপ নিয়েছে। অজানা কোন এক নির্জন পল্লীতে অথবা পাহাড়ি অরণ্যে ছোট্ট একটা কুঁড়ে ঘর আঁকব। যেখানে শুধু বিচরণ হবে তোমায় আর আমায়। যেখানে থাকবে না এই সভ্য সমাজের সংস্কৃতির অত্যাচার, থাকবে না বিশ্বাসের বাড়াবাড়ি ,অথবা সভ্য-সুশীলতার, নৈতিকতার রাহাজানি.. .।তোমায় দিব সেই স্বপ্নের বাস্তবতা। আধুনিক এই সভ্য নাগরিক জীবনের কোন সুবিধা তুমি পাবে না সেথায়, তবে তুমি পাবে নদীর মোহনা থেকে অথবা পাহাড়ি ঝর্ণা থেকে পানি আনার সেই তোমার স্বপ্নের স্বাদ ......ঝলমলে বিদ্যুতের আলোর সন্ধান তোমায় দিতে পারব না, তবে দিতে পারব তোমার গোত্রীয় পূর্ণিমার সেই উজ্জ্বলতা............ আধুনিক সভ্যতার বিনোদনের কোন খোজ না দিতে পারলেও পারব অনাবিল প্রশান্তির ঠিকানা......... চল না বাঁধি সেই স্বপ্নের ঘর!!!
অত:পর তিনি সবাইকে জামিন দিয়ে দিলেন। আর আমরা আসামী হয়ে বেচে রইলাম।
মুক্তিযুদ্ধের ইতিহাস রচনায় অনন্য কাজ এশিয়াটিক সোসাইটি প্রকাশিত  ১০ খন্ডে " বাংলাদেশ মুক্তিযুদ্ধ জ্ঞানকোষ "।  এত বৃহৎ কর্মযজ্ঞে আমার ছোট একটা লেখা আছে। নিজেকে ভাগ্যবান মনে হচ্ছে। অশেষ কৃতজ্ঞ আমার শিক্ষক ও অভিভাবক অধ্যাপক মনিরুজ্জামান শাহিন স্যারের প্রতি যার নির্দেশনায় লেখাটি সম্ভব হয়েছে।
"শরীরের তীব্রতম গভীর উল্লাসে তোমার চোখের ভাষা বিস্ময়ে পড়েছি- তোমার তোমাকে আমি ছুঁতে পারি নাই।" সাদাকালো হাসির পিছনে লুকিয়ে থাকুক এক রাজ্যের না পাওয়ার গল্প........
আসরের নামাজ শেষ করলাম কিছুক্ষণ আগে। মসজিদ থেকে বেরিয়ে সোজা ক্যাম্পাসের দিকে হাটা ধরলাম। সন্ধ্যার আগেই নিজের বাসায় ফিরতে হবে।আমার বাসা ক্যাম্পাসের প্রায় শেষ মাথায়। পায়ে হেটে প্রায় আধ-ঘন্টা লাগে। মসজিদের দক্ষিণে যে রাস্তাটা সেটা ধরে যাওয়া যায় উজবেকিস্তানের বোখারা শহরে। শহরে থেকে বিশ্ববিদ্যালয়ের ক্যাম্পাস ঘন্টা খানেক দূরত্বের। এ ক্যাম্পাসে আছি প্রায় বছর ত্রিশ ।যদিও মাঝ খানে বছর দুয়েক ছিলাম তেহরানের এক বিশ্ববিদ্যালয়ে। এর আগে ছিলাম তুর্কেমিনিস্তানের একটি বিশ্ববিদ্যালয়ে বছর দশেক। যদিও বিশ্ববিদ্যালয়ের এ যাত্রাটা শুরু করেছিলাম আফগানিস্তানের কাবুলের এক অখ্যাত বিশ্ববিদ্যালয় থেকে। ক্যাম্পাস নিরিবিলি। পকেট থেকে সিগারেটটা বের করে ধরালাম। বছর দুয়েক হল আমার এক ইন্দোনেশিয়ান বন্ধু এই বিশেষ সিগারেট এর সন্ধান দিল। যদিও সিগারেটের অভ্যাস শুরু করেছিলাম বিশ্ববিদ্যালয়ে শিক্ষকতা শুরুর মাস দুয়েক পর থেকে। নিস্তব্ধ ক্যাম্পাসটা অনেক আপন লাগে। জীবনের কোলাহল যেখানে সমাপ্তি জানিয়েছে দশক চারেক আগে সেখানে প্রকৃতির নিস্তব্ধতা আপনই মনে হয়। দ্রুত হাটছি সন্ধ্যার পরে বাসায় এক ছাত্র আসবেন আমার সাথে দেখা করতে। তার বাড়ি বাংলাদেশে। সুফিজমের কোন এক টপিকে গবেষণার কাজে এ বিশ্ববিদ্যালয়ে আসছেন। তখন আমার খোজ যেন কিভাবে পেল। নাম্বার নিয়ে কল দিল। আমি ক্যাম্পাসের বাইরে ছিলাম। তার সাথে দেখা করার জন্যই জোর কদমে হাটছি। বহুদিন পর দেশের কোন ছেলের সাথে সাক্ষাৎ হবে ব্যাপারটা ভেবেই নিজের মধ্যে কেমন যেন একটা ভাবান্তর ঘটল। আলাপের প্রায় শেষের দিকে। দুজনে ডাইনিং এ বসে খাচ্ছি আর গল্প করছি। এ ছেলেকে যতই দেখছি ততই অবাক লাগছে। মনে হচ্ছে বহু বছর ধরে ওর সাথে আমার পরিচয়। ওর সাথে আমার কোন আত্মার টান অনুভব করছি। কণ্ঠস্বর মনে হয় আগেও কোথাও শুনেছি। নিজের ভিতর অস্থির লাগছে। নিজেকে স্বাভাবিক রাখতে চাচ্ছি কিন্তু সব কিছু এলোমেলো লাগছে। নিজেকে স্বাভাবিক রাখতে ছাত্র জীবনের গল্প শুরু করে দিলাম। ওকে বললাম ঢাকা বিশ্ববিদ্যালয়ে পড়েছিলাম ইতিহাসে এবং শিক্ষকতার সূচনা করেছিলাম ইতিহাসেই যদিও পরবর্তীতে আর ইতিহাসে ছিলাম না। ইতিহাস শুনে ও বলল; স্যার, আমার মাও ইতিহাসে ছাত্রী ছিলেন। তার নাম মাহবুবা রেহমান। আমার ভেতরটা কেমন চমকে উঠল! অজানা কতগুলো প্রশ্ন নিমেষেই তাদের উত্তর পেয়ে গেল। নিজের অস্থিরতার উত্তর খুজে পেয়েছি। ওকে দ্রুত বিদায় জানিয়ে আমি বাসার ছাদে উঠলাম। আকাশের চাঁদ এখনো নিজেকে সমহিমায় উদ্ভাসিত করেনি। রাতের আপসা অন্ধকার আর চাঁদের ক্ষীণ আলোয় নিজেকে স্পষ্ট দেখতে পারছি না। চারদিকের নিস্তব্ধতা মনের ভিতরের চলমান গল্পগুলোর কোন সমাধান খুজে দিবে না। মাহবুবা রেহমান! আমি জানতাম না সে হারিয়ে যাবে। বিশ্ববিদ্যালয়ের শিক্ষকতার মাত্র শুরু। নিজেকে গুছিয়ে কোন একটা ব্যবস্থা করার গল্প আঁকছিলাম। আমি গল্প গুছিয়ে ছিলাম। বাবা মা তখনও আছেন। আমি আগের রাতে প্রায় ঘন্টা খানেক গল্প করেছিলাম মাহবুবাকে নিয়ে। সারাদিনের কর্ম ব্যস্ততাকে দিনের আলোর সুতোয় বেধে চেয়েছিলাম রাতে তাকে আমাদের জীবনের নতুন গল্প বলব বলে। কিন্তু সেদিন আমার কোলাহল জীবনের অস্ত আগে ডুবেছিল সূর্যের অস্তগামী হওয়ার আগে। রাতের শেষে আবার সূর্যোদয় হয়েছিল নিয়মিত কিন্তু আমার বেলায় ঘটেনি। আমার গল্প গুছিয়ে বলার সময়ে মেহবুবা হারিয়ে গেছে অজানা ঠিকানায়। আমি আর নতুন করে গল্প গুছাতে চাইনি। জীবনের প্রায় শেষ প্রান্তে। ওর সাথে আর দেখা হয়নি। হয়তো আর হবেও না। কিন্তু ওর ছেলের সাথে দেখা হল। মনের অজান্তে সর্বশেষ নাম্বারে আবার ডায়েল করলাম। ওপর প্রান্ত থেকে কন্ঠ ভেসে আসল। আমি বললাম; বাবা, তুমি কি আর একবার আমার বাসায় আসবে? উজবেকিস্তানের বোখারা শহরের শেষ প্রান্তে এ ক্যাম্পাস। গভীর রাতে আকাশে চাঁদের আলোয় হাট বসেছে। আমি নিশ্চুপ হয়ে সময়ের হিসেব কষছি। প্রায় চার দশক আগে ফিরছি। কোন এক সন্ধ্যায় আমি তার হাতেরেখে ওয়াদা করে ছিলাম হাতটা ছাড়বো না....... আমি হাতটা ধরে রাখতে পারিনি....... তাই এ জীবনে নতুন কারো হাত ধরিনি....... বোখারা, উজবেকিস্তান ২৪/১২/ ২০৫৮
সকালের নিস্তব্ধতা ভেংগে ঝকঝকানির মোহনীয় শব্দে শহর ছেড়ে পালিয়ে যাচ্ছে ট্রেন। দিনের আলো ফোটার আগেই আমি এ ট্রেনের যাত্রী হয়েছি। আলো আধারের অন্ধকারে বাড়ির আঙিনায় শিশিরে ভেজা শিউলি ফুল কুড়িয়ে নিয়েছি। যাত্রা পথে মালা বানাবো বলে। যাত্রার উদ্দেশ্য ঠিকানাহীন। কতশত বিচিত্র যাত্রী নিয়ে ট্রেন কতশত মাইল পাড়ি দিচ্ছি! আমি সেই বিচিত্রদেরই একজন। যে নিজের পরাজয়কে মেনে নিয়েছে হৃদয়ের কান্নাজলে অথচ মুখজোড়া হাসি! যে গতরাতে বিদায় জানিয়েছে নিজের অস্তিত্বকে হাসিমুখে অথচ চোখের জলে আর শিশিরে ভিজিয়ে কুড়িয়েছে ঝড়েপড়া শিউলি! আমার পাশে যাত্রী বসে আছেন তিন হয়তো নেমে যাবেন কয়েক স্টেশন পড়েই অথচ কতটা নির্বিঘ্নে তিনি ঘুমাচ্ছেন আর আমি! কতটা রাত আগে ঘুমকে বিদায় জানিয়েছি তা জানে আমার নির্জন বাড়ির নিশাচর প্রানীগুলো। নির্ঘুম রাতে ব্যালকনীতে বসে থাকতে থাকতে ওদের সাথে আমার মিতালী হয়েছে-ওরা হয়তো ভেবেই নিয়েছে আমি ওদেরই একজন। আমি ওদের নাম জানিনা কিন্তু আমি নিজেই ওদের নাম দিয়েছি।হয়তো ওরাও আমার নতুন কোন নাম দিয়েছে। গতরাতে এক হুতুমপেচার সাথে কথা হচ্ছিল। ওর সাথে মাস ছয়েক হল পরিচয়। এক অনির্দিষ্ট, উদ্দেশ্যহীন যাত্রার লক্ষ্যে এ বাড়িকে বিদায় জানাচ্ছি শুনলো তখন ওর চোখ আদ্র হয়েছিল। ও আমার মত কোন এক রাতে এ নির্জন বাড়ি এসেছিল প্রিয়জনকে হারিয়ে। আমি প্রিয়জনকে হারাইনি বরং পরাজয় মেনে নিয়ে তাকে বিদায় জানিয়েছি। আমি যখন শিউলি কুড়াচ্ছিলাম তখন আমায় সহায়তা করেছিল এক পা হারানো চড়াই পাখি। ও কিভাবে যেন টের পেয়েছিল আমি বিদায় নিচ্ছি এ বাড়ি থেকে। দুবছর আগে এক ঝড়ের দিনে ও হারিয়েছিল প্রিয়জনকে। আমিই ওকে এ বাড়িতে নিয়ে এসেছিলাম। হয়তো আমার অনুপস্থিতিতে ও এ বাড়িকে বিদায় জানাবে! আমি ট্রেনে বসে বসে যে শিউলি ফুলের মালা বানাচ্ছি তা কখনোই তাকে দেওয়া হয়ে উঠবে না। সে আমার থেকে বহু ক্রশ দূরে। আমি নিজেই পালিয়ে বেড়াচ্ছি ফেরারি হয়ে। আজ সে হারিয়ে যাবে আমার অভিশপ্ত জীবন থেকে। আর আমি পালিয়ে যাচ্ছি আমার এ জনপথ থেকে ছোটবেলায় কবি শামসুর রহমানের ট্রেন চলছে কবিতা পড়ে কল্পনার রাজ্যে যে ট্রেনকে এঁকেছিলাম সে ট্রেনকে কতশত খুঁজেছি! আমি এ উদ্দেশ্যহীন ট্রেন যাত্রায় বারবার মনে পড়ছে সে ছোট বেলায় সন্ধ্যায় হারিকেনের আলোয় মায়ের পাশে বসে ট্রেন চলছে কবিতা পড়া আর মাকে শত শত প্রশ্ন করে ট্রেন দেখতে কেমন তা জানতে চাওয়া; মা আমার কতশত কল্পনার ট্রেনের বাস্তবচিত্র দিতে চাইতো অথচ তিনি এখনো ট্রেন দেখেননি........ দিনের আলো যত বাড়ছে আমার প্রিয়জনকে হারোনার যন্ত্রনা ততবাড়ছে! আর আমি পরাজিত সৈনিকের মত পালিয়ে যাচ্ছি সকল দৃষ্টিসীমার বাইরে.........
দুই প্রলেতারিয়েত এর গল্প ছবিতে যে দুটি ছেলেকে দেখতে পাচ্ছেন,তারা এ সমাজের প্রলেতারিয়েত শ্রেণীর সদস্য। এ সমাজের দুই বিপরীত মেরু থেকে তারা উঠে এসেছে। তবে তাদের এক জায়গায় ব্যাপক মিল- এরা সমাজের প্রান্তিক পর্যায়ের মানুষ। ফলে তাদের ভিতর অদ্ভুত এক মিলও রয়েছে।যেমন বলা হয়, "দুনিয়ার মজদুর এক হও লড়াই কর"। এই প্রলেতারিয়েতরা সর্বদা হলের ডাল ভাত খেয়েই জীবন কাটাতে চেষ্টা করে বা এর বিকল্প ব্যবস্থাও ওদের কপালে নেই। কিন্তু কালে ভদ্রে যদি কখনো ভালো খাবারের সুযোগ আসে তবে তারা আনন্দে দিশেহারা! তেমনি কোন একদিন ওরা কিছু টাকা ব্যবস্থা করে রেস্টুরেন্ট এ ভালোমন্দ কিছু খেতে গেল। মনে সেই আনন্দ!!! কিন্তু বিপত্তি দেখা গেল অর্থাৎ সেই হাসিমাখা মুখটা মলিন হয়ে গেল যখন তাদের সামনে একটা খাবারের মেন্যু জাতীয় কিছু ধরিয়ে দিল। ওরা ইংরেজি পড়তে পারলেও খাবার কোনটি কোন ধরনের সেটি কিছুতেই বুঝতে পারছে না। অনেক ঘটনার পর তারা কিছু একটা খেয়ে বিপদ থেকে বাচল। ওরা বুঝল এসব স্থান ওদের জন্য নয়। তাদের জীবনের সেই হাসিকান্নার সময়টিকে ধরে রাখার জন্য ছবি তুলতে কিন্তু একটুও ভুল করেনি। এত সাধের খাবার!!! যদি সেটির কোন ছবি না থাকে...... আর সেই প্রলেতারিয়েত দুজনের খাবারের ছবি নিচে...... 
আমার এই অর্জন সম্ভব হয়েছিল একজন নবীন তরুণ  শিক্ষকের অনুপ্রেরণায়। যার অনুপ্রেরণায় জীবনের বাকিটা পথ চলতে চাই। অনুপ্রেরণা মানুষকে বদলে দেয়,বদলে দেয় জীবনদর্শন.........
বাংলাদেশ ইতিহাস সম্মিলনী খুলনা বিশ্ববিদ্যালয় শাখা গঠন আজ ২৩/০১/২০২১ সোনাডাঙ্গাস্থ ১৯৭১: গণহত্যা নির্যাতন আর্কাইভ ও জাদুঘরে অসাম্প্রদায়িক ও গণমুখী ইতিহাস চর্চার জাতীয় প্রতিষ্ঠান বাংলাদেশ ইতিহাস সম্মিলনীর কেন্দ্রীয় কমিটির প্রধান উপদেষ্টা অধ্যাপক মুনতাসীর মামুনের উপস্থিতিতে এবং বাংলাদেশ ইতিহাস সম্মিলনীর সাংগঠনিক সম্পাদক (খুলনা অঞ্চল ) অমল কুমার গাইন এর সভাপতিত্বে এক সভা অনুষ্ঠিত হয়। সভায় প্রধান অতিথি অধ্যাপক মুনতাসীর মামুনের পরার্মশে এবং উপস্থিত সকলের সম্মতিতে ড. মো: মাহমুদ আলমকে আহবায়ক এবং হাফিজ আহমেদকে সদস্য সচিব করে খুলনা বিশ্ববিদ্যালয়ে বাংলাদেশ ইতিহাস সম্মিলনীর একটি আহবায়ক কমিটি গঠিত হয়। উক্ত আহবায়ক কমিটিতে কোষাধ্যক্ষ হিসেবে জান্নাতি কাওনাইন কেয়া এবং সদস্য হিসেবে কাজ করবেন ড. মো: দুলাল হোসেন, মো: শহিদুল ইসলাম, বিদিশা হক, কে, এম, আব্দুল্লাহ আল- আমিন রাব্বি, মো: রবিউল আলম রনি ও শাপলা সিংহ। সংবাদদাতা আবুল বাশার নাহিদ দপ্তর সম্পাদক বাংলাদেশ ইতিহাস সম্মিলনী
এই ছবিতে আমার হাতে যে ঘড়িটা দেখছেন ওটি প্রায় বছর খানেক আগে ঢাকার কোন ফুটপাথ থেকে কিনেছিলাম। মাস দুয়েক আগে ঢাকাকে বিদায় জানিয়ে খুলনায় চলে আসছি! বিপত্তি ঘটে খুলনায় আসার দুই দিনের মাথায় ঘড়িটা আর কারো কথা শুনছে না! ওর নিজস্ব মতে চলাফেরা করছে.....বাঁধন হারা ঘুরতে চায়......আমি ওকে ওর মতই চলতে দিচ্ছি কিন্তু আমার হাতের বাঁধন ছাড়া হতে দিচ্ছি না......... ওর প্রতি যে মায়া তৈরি হয়েছে সেটা ভুলার মত না...... হয়তো ওর প্রয়োজন আর নেই। তাই বলে কি ওকে প্রত্যাখান করতে পারি!😀 ছবিটা তুলতে গিয়ে ঘড়িটার কথা মনে হল আর মুসকি একটা হাসি চলে........ 😀
তখন ক্লাস এইটে পড়ি। জানা-শুনার দুনিয়া খুবই কম। অপরিচিত কারো সাথে তেমন কথা বলা হয়ে উঠতো না। তবে বই পড়ার খুব ইচ্ছে হত। তাই সুযোগ পেলেই নিজের সাইকেল নিয়ে চলে যেতাম বরিশালের কেন্দ্রীয় গণগ্রন্থাগারে। সেই লাইব্রেরিতে বসে কত মানুষের সাথে যোগাযোগ হয়েছিল! রবীন্দ্রনাথ, নজরুল, জসীম উদ্দিন এর সাথে অল্প বিস্তার পরিচয় আগে থাকলেও এখানে এসে ব্যাপক সখ্যতা গড়ে উঠেছিল। শরৎচন্দ্রের সাথে তো এখানে এসেই সেই হৃদতা গড়ে উঠেছিল! বছর দুয়েকের মধ্যে এ অঞ্চলের প্রখ্যাত লেখকদের অনেকের সাথেই চুটিয়ে আড্ডা দিয়েছিলাম। তাদের বলা কথা গুলো আমি কত মনোযোগী হয়ে শুনতাম! আমার এখনো মনে আছে ২০০৮ এর নির্বাচনের পরের দিন আমি এক লেখকের স্মৃতিলেখা পড়ে একা একা কত হেসেছি আবার চোখের জল ফেলেছি! লাইব্রেরির সেই দিনগুলো জীবনের সেরা সময় ছিল বটে। এত কথা বলার কারণ - এ লাইব্রেরিতে বসে এক ভাইয়ের সাথে পরিচয় হয়েছিল যিনি রাজশাহী বিশ্ববিদ্যালয়ে পড়তেন।তাকে দেখে রাজশাহী বিশ্ববিদ্যালয়ে ভর্তি হওয়ার স্বপ্ন দেখেছিলাম! তার গল্পে রাজশাহী বিশ্ববিদ্যালয়ের যে চিত্র আমার মানসপটে এঁকেছিলাম তা এখনো জীবন্ত! রাবিতে পড়ার সুযোগ হয়নি......। কিন্তু আমার মানসপটে চিত্রিত প্রথম বিশ্ববিদ্যালয় রাবি........ প্রথম প্রেমিকার স্মৃতি যেমন অমলিন থাকে মানসপটে তেমনি আমার মানসপটে ভেসে বেড়ায় রাবির কল্পিত সেই রুপচিত্র........ রাবি........ রাত ৮.৫০, ১৬/০১/২০২১ পুকুরপাড়, প্যারিসরোড, রাজশাহী বিশ্ববিদ্যালয়।
গত শতকের শেষার্ধে এ অঞ্চলে একটা কথা প্রচলিত ছিল- মস্কোতে বৃষ্টি হলে ঢাকায় একটা গোষ্ঠী ছাতা ধরতো...... এখন তুরস্কে বৃষ্টি হলে ঢাকায় ছাতা ধরার এক নতুন জনগোষ্ঠী সৃষ্টি হয়েছে......... 
ডরমেটরি থেকে তাড়াহুড়ো করে বের হচ্ছি ভোরের ট্রেন ধরবো বলে। রাতের নিরবতার আঁচলে ঘুমিয়ে আছে ক্যাম্পাস। নিস্তব্ধ ক্যাম্পাসে সবাই গভীর ঘুমে। রাতের শুভ্র কালো অন্ধকার গা ছমছম ভয় জাগায়।শেষ রাতের আলো-অন্ধকারের মিশেল ভয়ে যখন মন্দিরের পাশ দিয়ে যাচ্ছি তখন দূরের কোন মসজিদ থেকে ফজরের আজানের আহবান ভেসে আসছে। এখন মন্দিরে শ্রদ্ধা নিবেদন বা মুয়াজ্জিনের ডাকে সাড়া দেওয়া সম্ভব হয়ে উঠবে না। আমাকে দ্রুত ছুটতে হচ্ছে। সত্যি বলতে কত বছর আগে শেষ রাতের আলো- আধারের মিশেল ভয়ে ফজরের নামাজে গিয়েছিলাম তা মনে নেই। মন্দিরে শ্রদ্ধা নিবেদন জানাতে গিয়েছিলাম তাও বছর খানেক আগে যখন আমি আর ও হাতে হাত রেখে ঘুরে ঘুরে দেখতাম শহরের প্রতিটি ইবাদতখানা! ও শহরের প্রতিটি মসজিদ, মন্দির, গীর্জা, প্যাগোডা, গুরুদুয়ারার ইবাদতখানায় আমাদের দুজনের দেখা মিলতো। আজ দুজনে শত মাইল দূরবর্তী শহরে নিজেদের গল্প লিখছি। সূর্য যখন তার সারা রাতের আলস্য ছেড়ে পূর্বাকাশে উকি দিচ্ছে তখন আমাদের ট্রেন শহর থেকে দ্রুত পালাচ্ছিল গ্রামের সবুজ শ্যামল মাঠ - গ্রামের পথ ধরে। ট্রেনের জানালা দিয়ে তাকিয়ে আছি দূরের বিস্তীর্ণ সবুজে আকা কৃষকের আলপনায়। কতশত বাহারি সে আলপনা! ভোরের প্রথম স্নিগ্ধ আলো আর শিশিরের মিশেল যেন কৃষকের সবুজ ফসলি মাঠকে দিয়েছে অনিন্দ্য কাব্যের পদাবলি! কৃষকের বিস্তৃত কাব্যের পদাবলিতে চোখ সবুজ মাঠ পেরিয়ে হারিয়ে গেছে গভীর ঘুমের কল্পনার রাজ্যে..........! কতশত মাইল বিরামহীন পাড়ি দিয়ে ট্রেন কোন এক অজপাড়া স্টেশনে বিশ্রাম নিচ্ছে ক্ষণিকের জন্য! দু একজন লোকের আনাগোনা বাইরে দেখা যাচ্ছে। মিনিট খানেকের মধ্যে আবার ঊর্ধশ্বাসে ছুটছে ট্রেন। সূর্যাস্তের আগেই পৌছাতে হবে শেষ স্টেশনে। আমাকে যেতে হবে ও স্টেশন থেকেও আরো বহু পথ দূরে..... কিছুক্ষ্ণ পড়েই সবুজ শ্যামল কৃষকের শস্যখেত শেষ হয়ে পাহাড়ি পথের দেখা মিলবে। পাহাড়ি সে পথে কতশত গল্প............ (ছবি: ইন্টারনেট)
এইতো মিনিট দশেক পরেই  ভোরের প্রথম ট্রেন স্টেশনকে বিদায় জানাবে।  আমি বিদায় জানাবো এ শহরকে দিন দুয়েকের জন্য।  ফিরে যাবো এক অজানা শহরে যেখানে  অপেক্ষায় আছে গত শীতের কোন এক শিশির ভেজা সকালে হারিয়ে যাওয়া তিনি.....।
প্রথম যে দুজন মানুষ আমাকে বিশ্ববিদ্যালয়ের শিক্ষক হওয়ার স্বপ্ন দেখিয়েছেন....... সদ্য যোগদানের পরপর আপনাদের চিন্তা-আলাপ আমার মত পিছিয়ে পরা ছাত্রদেরও দারুণভাবে আন্দোলিত করেছিল...... শুভজন্মদিন প্রিয় ম্যাম.........
লাউডাঙ্গা গ্রহে আমার এক বন্ধু আছে। মাঝে মধ্যে আমার বিভিন্ন বিষয়ে আলাপ-শালাপ হয়। গতকাল রাতে আলাপ প্রসঙ্গে জানালো ওদের বিচার বিভাগ নাকি নতুন এক সমর জারি করলো কোন নারী বিবাহ কাজে দায়িত্ব পালন করতে পারবেন না........ বন্ধু মারফত আরো জানলাম এ সিদ্ধান্ত গ্রহণে একজন নারী বিচারপতিও ছিলেন...... এ বিষয়ে বিস্তারিত আলাপ কেবল শুরু করলাম হঠাৎ গ্রামের রহিম চাচা মসজিদ থেকে বলে উঠলেন ঘুমের থেকে নামাজ উত্তম..... আমি কম্বলটা টেনে পার্শ্ব পরিবর্তন করে লম্বা এক ঘুম দিলাম....
জাতির পিতা ববঙ্গবন্ধু শেখ মুজিবুর রহমান -এর জন্মশতবর্ষ উপলক্ষে 'বঙ্গবন্ধু শতবর্ষে ফিরে দেখা' গ্রন্থের নির্বাচিত প্রবন্ধের ওপর বিষয়ভিত্তিক ধারাবাহিক আলোচনা অনুষ্ঠান........ আয়োজনে: উমেশচন্দ্র পাবলিক লাইব্রেরি, খুলনা।
গতকাল সকালে মোতালেব দাদার সাথে দেখা হল। এক হাতে ভর দিয়ে হাটার লাঠি অন্য হাতে ছোট দুটি ছাগলের দড়ি। মাঠে যাচ্ছে ছাগল নিয়ে। সালাম দিয়ে জিজ্ঞাস করলাম, দাদা! কেমন আছেন? মুসকি হাসি দিয়ে কইলেন, এখন আর থাকা! কোন রকম হাটতে পারি। অথচ বছর বিশেক আগেও দাদার শীতের সকাল ছিল কতশত ব্যস্ততার! কতগুলো খেজুরের গাছ কাটতেন তা হিসেব করে বলতে না পারলেও সে সংখ্যা পনের- বিশের কম নয়। শীতের বিকেলে দাদা খেজুর গাছে যে আলপনা আকতেন তা এখনও স্মৃতিপটে ভেসে বেড়ায়। আমাদের এক চাচতো ফুফা ছিলেন। আমাদের গ্রামের দক্ষিণ দিকে তার বাড়ি। তিনি খেজুর গাছ কাটতে প্রতিদিন বিকেলে আমাদের পাড়ায় আসতেন। সেই ফুফা দুনিয়াকে বিদায় জানিয়েছেন অনেক বছর আগেই। মোতাহার চাচা এখন আর খেজুর গাছে উঠতে পারেন না। মজিদ চাচার কোন খবর জানি না। তবে তিনিও সম্ভাবত খেজুর গাছের কাছে নিজের অপারগতা স্বীকার করেছেন। বংশপরম্পরা কয়েকশো বছর খেজুর গাছে যে আলপনা আকা হত শীতের বিকেলে তা আজ প্রায় বিলুপ্ত। দ্রুত গতিতে বাস চলছে শহর-গ্রামের ভিতর দিয়ে। রাস্তার আশেপাশে খেজুর গাছের নির্লিপ্ত দাঁড়িয়ে থাকা দেখছি আর বছর পনের আগের মোতালেব দাদার স্মৃতি খুজছি। দাদার সাথে হয়তো আর কখনো মসজিদে ইতিকাফে বসা হবে না। হয়তো মোতালেব দাদাও দুনিয়াকে বিদায় জানিয়ে দিবেন হয়তো বছর দশেক পরে। কিন্তু কোন শীতের বিকেলে অথবা মসজিদের ইতিকাফে তিনি আমার স্মৃতিতে অম্লান হয়ে থাকবেন। (ছবি সংগ্রহীত) 
"রং নাম্বার" আমাদের বাঙ্গালী মুসলিম সমাজে ও এরকম হাজারো রং নাম্বার রয়েছে।মুলত প্রতিটি ধর্মকে কেন্দ্র করে এরকম হাজারো ব্যবসা প্রতিষ্ঠান রয়েছে। আর এ ব্যবসাকারীরা নিজেদের সুবিধামত ধর্মকে ব্যবহার করে। আমাদের বাঙ্গালী সমাজে কেউ করে সুফিবাদের নামে কেউ আবার রাজনৈতিক ইসলামের নামে।কেউ করে মাজার ও পীর পূজা,কেউ করে নেতার পূজা।কেউ বলে পীর ধরতে হবে,কেউ বলে নেতার আনুগত্য করতে হবে! সবগুলোই তাদের ব্যবসায়িক পন্য(শব্দ)।
রাতের শেষ ট্রেনটি চলে যাওয়ার ঘন্টা খানেক পরে স্টেশনে এসেছি। শহর থেকে বহুদূরে নির্জন গ্রামের এ স্টেশনে আজ সারারাত আমি একাই ছিলাম। যদিও মধ্য রাতের শেষ দিকে পরিচয়হীন এক মানব আত্মার সাথে আলাপ হয়েছিল। ওর আত্মা এখানে ঘুরাফেরা করছে বছর শতেক ধরে । এ স্টেশনে ও হয়তো থাকবে অনন্তকালের জন্য। আমি ছিলাম ভুল করে ঘন্টা খানেকের জন্য। রাতের নিস্তব্ধতা ভেঙে দূর মসজিদ থেকে মুয়াজ্জিনের ফজরের আজানের সুরেলা আহবান ভেসে আসছে। কিছুক্ষণ পরেই দিনের প্রথম ট্রেন চলে আসবে। আমি সেই ট্রেনের অপেক্ষায়। গন্তব্য অজানা..........
শীতের মধ্য রাত! নিস্তব্ধ গোটা গ্রাম। জেগে আছে গোটা কয়েক নিশাচর পাখি আর আবাসভূমি হারানো গোটা দশেক শিয়াল। নিঝুম রাতে গ্রামের মধ্য দিয়ে পথচলা পথিকের মনে নিশাচর পাখির গম্ভীর আওয়াজ আর দূর থেকে ভেসে আসা শিয়ালের ডাকের মিতালী এক অদ্ভুত শিহরণ জাগায়........ দিনের আলোয় আমার সেই চিরচেনা গ্রাম তার রুপ- সৌন্দর্য হারিয়ে ফেললেও রাতে ফিরে আসে তার হাজারো বছরের পুরানো সেই রুপে........
"আমরা হেঁটেছি যারা নির্জন খড়ের মাঠে পউষ সন্ধ্যায়, দেখেছি মাঠের পারে নরম নদীর নারী ছড়াতেছে ফুল কুয়াশার কবেকার পাড়াগার মেয়েদের মতো যেন হায় তারা সব আমরা দেখেছি যারা অন্ধকারে আকন্দ ধুন্দুল জোনাকিতে ভরে, গেছে; যে মাঠে ফসল নাই তাহার শিয়রে চুপে দাঁড়ায়েছে চাঁদ — কোনো সাধ নাই তার ফসলের তরে” – জীবনানন্দ দাশ
আয়েশার তো পাশে কিছু মানুষ সাপোর্ট করার ছিল কিন্তু এ সমাজে বহু আয়েশা আছেন যাদের সাপোর্ট করার মত কেউ থাকেন না। সমুদ্রে যাওয়া তো দূরের কথা ঘরের গন্ডি পারাতে পারেনি স্বামীর বাড়ি যাওয়ার আগে........ এ সমাজ কাঠামোয় মৌলিক কিছু সমস্যা বিদ্যমান যা পরিবর্তন করা জরুরী.......... 
সত্যি সত্যি একদিন এ শহর ছেড়ে চলে যাবো। আমার গ্রামের পথ ছেড়েছিলাম আলোর প্রদীপের সন্ধানে....... আজ ক্লান্ত পথিকের ন্যায় নিজ গ্রামে ফিরতে মন আকুল.......... আমি সেই সহজ সরল গ্রামের মানুষের কাছে ফিরতে চাই........ হৃদয় খুলে নিশ্বাস নিতে চাই নির্মলা বায়ুতে......যে বাতাসে নেই লাভ-লোকসানের হিসাব, স্বার্থের সংঘাত....... আমি আমার গ্রামে ফিরতে চাই
দেওবন্দ মাদরাসা থেকে পাশ করা  মাওলানা ভাসানী কথিত হুজুর বা পীর  হলেন না বরং নিজেকে দাড় করালেন নির্যাতিত মানবতার পাশে। ধর্মকে পুঁজি করে    রাজনীতি করলেন না, ধর্ম রক্ষার নামে ফাকা বুলি আওরালেন না   বরং নিজেকে প্রমাণ  করলেন একজন গনমানুষের নেতা হিসাবে! অথচ ব্যক্তি জীবনে ছিলেন অনন্য ধার্মিক ! এটাই বাঙালি সেকুলারিজাম।
১৯৭১ : গণহত্যা-নির্যাতন আর্কাইভ ও জাদুঘর এবং এর অধীন গণহত্যা-নির্যাতন ও মুক্তিযুদ্ধ বিষয়ক গবেষণা কেন্দ্র থেকে আমার প্রথম বই প্রকাশিত হয়েছে। মুক্তিযুদ্ধ নিয়ে কাজ করার সুযোগ করে দেওয়ার জন্য আমার শিক্ষকের শিক্ষক বিশিষ্ট ইতিহাসবিদ অধ্যাপক মুনতাসীর মামুন স্যারের কাছে কৃতজ্ঞ। কৃতজ্ঞ জাতীয় বিশ্ববিদ্যালয়ের ইতিহাস বিভাগের অধ্যাপক মনিরুজ্জামান শাহীন স্যারের কাছে যার পরার্মশে গাভা-নরেরকাঠী গণহত্যা নিয়ে কাজ করা। কৃতজ্ঞ জগন্নাথ বিশ্ববিদ্যালয়ের ইতিহাস বিভাগের সহযোগী অধ্যাপক চৌধুরী শহীদ কাদের স্যারের কাছে যার সার্বিক দিক নির্দেশনাই আমার এ কাজের পথকে সহজ করে। কৃতজ্ঞ আমার শিক্ষক ঢাকা বিশ্ববিদ্যায়ের ইতিহাস বিভাগের সহকারী অধ্যাপক মিঠুন কুমার সাহা স্যারের কাছে যার হাত ধরেই আমার মুক্তিযুদ্ধের বুদ্ধিভিত্তিক আন্দোলনে শরিক হওয়া। এসব মহান মানুষের সাহচর্য না পেলে এই মহান কর্মে শামিল হওয়া অসম্ভব হত। গ্রন্থটির পান্ডুলিপি প্রণয়নে নানাভাবে সহযোগিতা করায় ‘১৯৭১: গণহত্যা নির্যাতন নির্ঘন্ট গ্রন্থমালা’র সহযোগী সম্পাদক গবেষক মামুন সিদ্দিকী ভাইর কাছে কৃতজ্ঞ। গবেষণাপত্রের তথ্য সংগ্রহের ক্ষেত্রে সহযোগিতার জন্য কৃতজ্ঞ স্থানীয় কলেজ ছাত্র আল আমিনের কাছে। "পাকিস্তানি রাষ্ট্রযন্ত্র বাঙালির নিজস্ব ঐতিহ্য, আদর্শ, উদারতা, সংস্কৃতি এবং মূল্যবোধের বৈচিত্র্যকে ধ্বংস করে তাদের নিজস্ব চিন্তা-দর্শন, ধর্মগত ঘৃণা, অসহিষ্ণুতা, ঔদ্ধতা, সংঘাত ও নৃশংসতাকে চাপিয়ে দিতে চেয়েছিল। ইতিহাসের এ পর্যায়ে বঙ্গবন্ধু শেখ মুজিবুর রহমানের নেতৃত্বে বাঙালি প্রথমে গণতান্ত্রিকভাবে, পরবর্তীকালে স্বাধীনতার সশস্ত্র যুদ্ধে ঝাঁপিয়ে পড়ে। পাকিস্তানিরা অন্যায়ভাবে বাঙালিদের উপর অসম যুদ্ধ চাপিয়ে দেয়। পাকিস্তানি শাসকগোষ্ঠী পরিকল্পিতভাবে বাঙালি জনগোষ্ঠী নিশ্চিহ্ন করার লক্ষ্যে ১৯৭১ সালের ২৫ মার্চ থেকে গণহত্যা সূচনা করে ১৬ ডিসেম্বর ১৯৭১ সালে নির্লজ্জ আত্মসমর্পণের আগ মুহূর্ত পর্যন্ত পরিচালনা করে। এ গণহত্যায় জড়িত ছিল পাকিস্তানি সেনাবাহিনী, তৎকালীন সরকার, প্রশাসন এবং এ দেশীয় স্থানীয় দোসরÑ আল বদর, আশ শামস্ ও রাজাকার বাহিনী। এমনি গণহত্যার ঘটনা ঘটেছিল বরিশাল জেলার বানারীপাড়া উপজেলার গাভা-নরেরকাঠী গ্রামে। গাভা-নরেরকাঠী গণহত্যার কথা ২০১০ সালের পূর্বে কোনো সরকারি বিবরণ, পত্রিকা, সাক্ষাৎকারে খুঁজে পাওয়া যায়নি। অথচ ১৯৭১ সালের ২ মে এখানে পাকিস্তান সেনাবাহিনী এবং তার স্থানীয় দোসররা এখানে পরিকল্পিতভাবে প্রথমে হিন্দু সম্প্রদায়ের উপর এবং পরবর্তী সময়ে নির্বিচারে বাঙালি নিধনের লক্ষ্যে গণহত্যা পরিচালনা করে। গাভা-নরেরকাঠী স্থানটি বরিশাল শহর থেকে দূরবর্তী যোগাযোগ বিচ্ছিন্ন ঘন জঙ্গল ও চর এলাকা হিসেবে পরিচিত ছিল। ফলে শহরে আতঙ্কিত মানুষ নিরাপদ আশ্রয়ের খোঁজে গাভা-নরেরকাঠী গ্রামে আশ্রয় নিয়েছিল। পাকিস্তানি সেনাবাহিনী গাভা-নরেরকাঠী গ্রামে প্রথম আক্রমণ করে ২মে ১৯৭১ সালের দুপুর বেলায়। সেদিন তারা শান্তি সমাবেশের কথা বলে জনগণকে একত্রিত করে এবং হিন্দু-মুসলিম আলাদা লাইনে দাড়ঁ করায়। সেদিন শুধু হিন্দুদেরকে ব্রাশফায়ারে হত্যা করে। এর পরবর্তী সময়ে পাকিস্তানি সেনাবাহিনী এ গ্রামে চারবার আক্রমণ করে। তখন হিন্দু-মুসলিমদের নির্বচারে হত্যা এবং তাদের বাড়িঘরে আগুন দেয়। পার্শ্ববর্তী গ্রামের রাজাকাররা মুক্তিযুদ্ধের বিভিন্ন সময়ে ডাকাতি এবং লুটপাট করে। গাভা-নরেরকাঠী গণহত্যা দীর্ঘ দিন পর্যন্ত ছিল আলোচনার বাইরে। মুনতাসীর মামুনের মুক্তিযুদ্ধ কোষ, মুক্তিযুদ্ধের দলিলপত্র কোথায়ও গাভা-নরেরকাঠী বধ্যভূমি বা গণহত্যার উল্লেখ নেই। বরিশালের জেলা ইতিহাস, মুক্তিযুদ্ধের ইতিহাস গ্রন্থগুলোতে এ বধ্যভূমির নাম স্থান পায়নি। ঝালকাঠি জেলার ইতিহাসেও এর স্থান হয়নি। ১৯৭১ গণহত্যা-নির্যাতন আর্কাইভ ও জাদুঘরের পরিচালিত গণহত্যা-নির্যাতন ও মুক্তিযুদ্ধ বিষয়ক গবেষণা কেন্দ্র প্রকল্পের পোস্ট গ্রাজুয়েশন ট্রেনিংয়ের গবেষণাপত্র হিসেবে আমি এই গবেষণাপত্রটি জমা দিই। আমার শিক্ষকের শিক্ষক বিশিষ্ট ইতিহাসবিদ অধ্যাপক মুনতাসীর মামুনের কাছে কৃতজ্ঞ। কৃতজ্ঞ জাতীয় বিশ্ববিদ্যালয়ের ইতিহাস বিভাগের অধ্যাপক মনিরুজ্জামান শাহীনের কাছে যার পরার্মশে গাভা-নরেরকাঠী গণহত্যা নিয়ে কাজ করা। কৃতজ্ঞ জগন্নাথ বিশ্ববিদ্যালয়ের ইতিহাস বিভাগের সহযোগী অধ্যাপক চৌধুরী শহীদ কাদেরর কাছে যার সার্বিক দিক নির্দেশনাই আমার এ কাজের পথকে সহজ করে। কৃতজ্ঞ আমার শিক্ষক ঢাকা বিশ্ববিদ্যায়ের ইতিহাস বিভাগের সহকারী অধ্যাপক মিঠুন কুমার সাহার কাছে যার হাত ধরেই আমার মুক্তিযুদ্ধের বুদ্ধিভিত্তিক আন্দোলনে শরিক হওয়া। এসব মহান মানুষের সাহচর্য না পেলে এই মহান কর্মে শামিল হওয়া অসম্ভব হত। গ্রন্থটির পান্ডুলিপি প্রণয়নে নানাভাবে সহযোগিতা করায় ‘১৯৭১: গণহত্যা নির্যাতন নির্ঘন্ট গ্রন্থমালা’র সহযোগী সম্পাদক গবেষক মামুন সিদ্দিকীর কাছে কৃতজ্ঞ। গবেষণাপত্রের তথ্য সংগ্রহের ক্ষেত্রে সহযোগিতার জন্য কৃতজ্ঞ স্থানীয় কলেজ ছাত্র আল আমিনের কাছে। গবেষণা কাজটিতে মূলত দুটি দিক ফুটে উঠছে। প্রথমত পাকিস্তানিদের গণহত্যার দায় অস্বীকার করার যে ব্যর্থ-প্রয়াস এবং তাদের এদেশীয় দোসরদের সংখ্যাগত বির্তকের একটি তথ্যভিত্তিক উপস্থাপন। দ্বিতীয়ত বাংলাদেশ নামক রাষ্ট্র প্রতিষ্ঠায় এদেশের সাধারণ জনগণের ত্যাগ তিতিক্ষা তুলে ধরা। গবেষণা কাজটি সম্পন্ন করা হয়েছে সাক্ষাৎকারের উপর ভিত্তি করে। এ গণহত্যায় শহীদ পরিবারের ভাষ্য, প্রত্যক্ষদর্শীর বর্ণনা, স্থানীয় মুক্তিযোদ্ধাদের বর্ণনা এবং বিভিন্ন মাধ্যমে পূর্বে সাক্ষাৎকার প্রদানকারীদের বর্ণনাও অন্তর্ভূক্ত করা হয়েছে। এ ক্ষেত্রে ডিজিটাল ক্যামেরা, মোবাইল ফোন কল রেকর্ড, গণহত্যা সম্পর্কিত বিভিন্ন বইয়ের তথ্য অন্তর্ভুক্ত করা হয়েছে।"
আবার বছর কুড়ি পরে তার সাথে দেখা হয় যদি! আবার বছর কুড়ি পরে— হয়তো ধানের ছড়ার পাশে কার্তিকের মাসে— তখন সন্ধ্যার কাক ঘরে ফেরে— তখন হলুদ নদী নরম-নরম হয় শর কাশ হোগলায়— মাঠের ভিতরে। জীবন গিয়েছে চলে আমাদের কুড়ি-কুড়ি বছরের পার— তখন হঠাৎ যদি মেঠে পথে পাই আমি তোমারে আবার! জীবন গিয়েছে চ’লে আমাদের কুড়ি-কুড়ি বছরের পার— তখন আবার যদি দেখা হয় তোমার আমার! জীবনানন্দ দাশ
যখন অনেক মন খারাপ থাকে , কোথাও ঘুরতে  যেতে ইচ্ছে করে অথচ টাকাও নেই , সুযোগও নেই কিন্তু সময় আছে। তখন অনলাইন ট্যুরে বেরিয়ে পড়ি। বছর খানেক আগে এই ট্রেন লাইনে একবার ঘুরতে গেছিলাম ।আজ মনে চাচ্ছে আবার একবার ট্রেনে ঘুরতে বের হই ।  অনলাইনে অনেক ট্রেনে ঘুরেছি কিন্তু এই  ট্রেন লাইনটায় ঘুরতে   অনেক ভালো লাগে ............... হ্যাপি জার্নি
বাবার স্বপ্নটা যে নির্ভেজাল সত্যি ছিল সেটি প্রমাণ করতেই জীবনের অধিকাংশ সময় ব্যয় করেছেন ....... কৃষক -শ্রমিক মানুষের মুখে একটু হাসি ফুটাতে যিনি সদা ব্যস্ত পিতার ন্যায়...... এ হাসি এদেশের পল্লী গ্রামে ফুটে থাকা হাজারো নির্মল ফুলের হাসি.... মেহনতি মানুষের মুক্তিতেই তার জন্মদিনের আনন্দ.......
মাসুদ হাসান উজ্জল ভাই, আপনার পরিচালিত যে কোন নাটক, সিনেমা চোখ বন্ধ করে দেখা দেখা যায়। হলে দেখার অপেক্ষায় রইলাম।
বরিশালের অক্সফোর্ড মিশনের ফাদারদের গল্প পড়ছি। ইউরোপের বিলাসী জীবন ছেড়ে কি এক অদ্ভুত মায়ার টানে ছুটে এসেছেন বঙ্গোপসাগরের তীর ঘেষে গড়ে উঠা শহরে। এ অঞ্চলের সাধারণ মানুষের সাথে কাটিয়েছেন জীবনের বাকিটা সময়! এক ফাদার নৌকায় কাটিয়েছেন চল্লিশটা বছর অথচ তিনি অক্সফোর্ড এর শুধু ছাত্রই ছিলেন, র‍্যাংলার তকমাও জুটিয়েছেন ক্যারিয়ারে। কি ছিল সে জীবনের আবেদন! একদিন আমিও যেতে চাই কোন এক অজানা শহরে........
"বয়স্ক মহিলাদের বিয়ে করা সুন্নত । তালাকপ্রাপ্ত ব্যক্তিকে বিয়ে করা সুন্নত ।বিধবাকে বিয়ে করা সুন্নত । " অথচ এ অঞ্চলের বহুজনে অল্প বয়সী বিয়ে করতে চান। মনে হয় এটাই সুন্নাত। এরা খাদিজার (রা) গল্প বলতে ভালোবাসেন কিন্তু নিজেদের ব্যক্তি, পরিবার বা সমাজে বাস্তবায়ন করতে চান না।
নিলয় দুপুরের উতপ্ত রোদে ট্রেনের লাইন ধরে হাটা শুরু করেছিল। আজ সে কত আকাবাকা সোজা পথ নিঃশব্দে হেটেছে। এখন প্রায় সন্ধ্যা। চারদিকে ঘরে ফেরার সাজ সাজ রব। মানুষ, পশু- পাখির সাথে সাথে প্রকৃতিও রাতের আগমনী অন্ধকারকে জায়গা করে দিতে দ্রুত শত ব্যস্ত হয়ে উঠছে। নিলয়ের বাড়ি ফেরার তাড়া নেই। এতক্ষণে সে বুজেছে তার পা ক্লান্ত। পা আর সামনে যেতে চাচ্ছে না। সন্ধ্যার গোধূলির আভায় নিলয়ের চোখে ভেসে বেড়াচ্ছে মায়াবি সে আবছা আলো চেহারা যাকে দুপুরের ফিরতি ট্রেনে বিদায় জানিয়েছে। ট্রেন তার সর্বোচ্চ গতিতে ছুটে চলেছে আর নিলয়েও পায়ের গতিতে দ্রুত হেটে চলেছিল কিন্তু নিলয় এখনো কয়েকটি গ্রামই অতিক্রম করতে পারেনি অথচ সেই ট্রেন তার হরেক রকম যাত্রি নিয়ে পৌছে গেছে তার শেষ গন্তব্যে। গোধূলির আলো অস্পষ্ট হয়ে রাতের আধার স্পষ্ট হয়ে উঠছে। সময়ের ব্যবধানে রাতের অন্ধকার যত গভীর হচ্ছে নিলয়ের চোখে আবছা আলোয় ভেসে বেড়ানো অস্পষ্ট সেই যাত্রীর চেহারা দিনের আলোর মত স্পষ্ট হয়ে উঠছে। নিলয় তার যাত্রীকে ফিরে পেতে চায় কিন্তু ফিরে পাওয়া সে অসম্ভব। নিজেদের জেদের কাছে হেরে গেছে দুজনেই।
"নারীর সতীত্ব" প্রপঞ্চটি পুরুষতান্ত্রিক সমাজ টিকিয়ের রাখার অন্যতম হাতিয়ার!!!
"ভরা জোসনা যদি দেখতে চাও পূর্নিমা রাতে আমার বাড়িতে এসোগো সখী একদিন বেড়াতে, নীল আকাশে উড়ে চলা পঙ্খীরাজ যদি চাও দেখতে সময় করে এসো সখী আমার বাংলাতে। নদীতে ভাসা পাল তোলা নৌকা আর; ঝিলের পাড়ে ফোটা কলমি ফুল না দেখলে জীবনটা হবে মিছে ভুল, এসোগো সখী এসো দেখতে রইলো দাওয়ার আমার দেশেতে। কূমারী কদম ঠাই দাঁড়িয়ে বাদল দিনে রংধনু আকাশ রাঙ্গাবে তোমার আগমনে, কালবৈশাখীর প্রভাতফেরীতে আম কুড়াবো দুজন এসো সখী দেখে যাও আমার রূপসী ভুবন।" -আল মোমিন
আমাদের পূর্বপুরুষেরা এ জমিদার বাড়ির প্রজা ছিল। এখন জমিদারি নেই, খাজনা নেই, নেই সেই রমরমা অবস্থা। এখন নতুন পরিচয়ে....... জমিদার বাড়ির পুকুর পাড়
আমাদের গ্রামের শেষ প্রান্তের বিকেল। ঘুরতে আসার নিমন্ত্রণ........ ছোট্ট নৌকায় বসে বিকেলে মেঘের আলপনা দেখবেন....
মেঘলা আকাশে মেঘ আর সূর্যের লুকোচুরি খেলায় পরাজিত ভরাক্রান্ত সূর্য পশ্চিমাকাশে দ্রুত হারিয়ে যাচ্ছে। ঊর্ধশ্বাসে ছুটে চলা ট্রেনের সিটে ক্লান্ত শরীর এলিয়ে জালানা দিয়ে আকাশ পানে নির্বিগ্নে তাকিয়ে আছি। গোধূলির আভায় এখনো মেঘের খেলা দেখা যাচ্ছে।ট্রেনের দ্রুত গতির সাথে তাল মিলিয়ে ক্লান্ত চোখের সামনে ভেসে চলছে কতশত দৃশ্য! চোখ তাঁর সকল শক্তি হারিয়ে কল্পনায় ভেসে বেড়াচ্ছে অতীত নিকট আর দূর ভবিষ্যতে । অস্পষ্ট ঝাপসা কল্পনার চোখে ভেসে ঊঠছে ধর্মকুড়া গ্রামের নির্জন রাস্তার পাশে আকাশ আর তুষারের (ভাই) দুই ভায়ের কবর আর তারই পাশে সুপারি গাছের সাথে গা এলিয়ে দাঁড়িয়ে থাকা বাক্রুদ্ধ ঐশী ! ওরা কতটা কাছে অথচ একটা শব্দও কেউ উচ্চারণ করছে না! বুজলাম এখানে শব্দে ভাবের আদান-প্রদান হয় না; এখানে নিঃশব্দে কথোপকথন হয় বহু বছরের! গত একদিন যে মেয়েটির সব হারানোর বেদনার চিৎকার আর বাক্রুদ্ধ কান্নায় ধর্মকুড়ার গ্রামের পাষাণ ছেলেটিও চোখের পানিকে নিজের নিয়ন্ত্রণে রাখতে পারেনি সেই মেয়েটিই তাঁর ভালোবাসার মানুষের কবরের সামনে দাঁড়িয়ে কতটা শান্ত! জানিনা তখন ওদের মাঝে কি কথা চলছিল। ও অপলক নয়নে নিরবে দাঁড়িয়ে ছিল। প্রকৃতি নাকি মানুষের মনের ভাষা বুজে! তাই হয়তো ঐশীর হৃদয়ের নিঃশব্দ কান্নার পানি আকাশ থেকে বৃষ্টিরুপে ভিজিয়ে দিয়ে গেল ধর্মকুড়া গ্রামকে। হঠাত দমকা বাতাসে বৃষ্টির পানি জানালা দিয়ে ভিজিয়ে দিল। চোখের তন্দ্রাভাব চলে গেছে। চোখের কোনে জমে থাকা পানি হাত দিয়ে মুছতে ছিলাম আর ভাবছিলাম এ পানি কি আমার নিজের চোখের পানি নাকি বৃষ্টির না প্রিয় বান্ধুবীর বাক্রুদ্ধ কান্নার !! একটু দূরে জানালার পাশে বসা নিলয়ের দিকে তাকালাম। দেখছি ও অপলক নয়নে জানালা দিয়ে বাহিরে তাকিয়ে আছে। ভাবছি নিলয়ের ভাবনাতেও কি ধর্মকুড়া গ্রাম নাকি অন্য কিছু!!! আকাশ কি তাঁর নতুন জীবনের যাত্রা শুরু করবে নাকি ঐশীর অপেক্ষায় থাকবে ধর্মকুড়ার ঐ নির্জন কবরে ! প্রিয় আকাশ এবং তাঁর ভাইয়ের আত্মার মাগফেরাত কামনা করছি । আর ঐশী ধৈর্য ধারণ করতে পারে তাঁর জন্য দোয়া করছি। প্রিয় মানুষ হারানোর বেদনা বড় ভয়ঙ্কার।
সংবাদ সম্মেলন করে বলতে হবে আমি মুসলমান! বাংলার উদার মানবিক সমাজের কি হবে! সামষ্টিক প্রতিবাদ দরকার...........
আওয়ামী লীগের ৬৬তম জন্মদিনে স্মরণ করছি সেই সব আওয়ামী লীগের নেতাদের যাদের যোগ্য নেতৃত্বর কারণে এবং যাদের হাত ধরে পাকিস্তানের ঔপনিবেশিক শাসন থেকে স্বাধীন বাংলাদেশের জন্ম হয়েছিল। ২৩জুন বাঙালি জাতির কাছে দুটি কারণে খুবই গুরুত্বপূর্ণ। প্রথমত, ১৭৫৭ সালের ২৩ই জুন পলাশির আম্রকাননে বাংলার যে স্বাধীনতার সূর্য ডুবেছিল, দ্বিতীয়ত, ১৯৪৯ সালের ২৩ই জুন আওয়ামী লীগের জন্মের মধ্যে দিয়ে সে ডুবান্ত সূর্যের চূড়ান্ত উদায়ের সূচনা শুরু হয়। আপনি আওয়ামী লীগের সমর্থক নাই হতে পারেন কিন্তু তাই বলে আওয়ামী লীগের দীর্ঘ সাফ্যলের পথযাত্রা অস্বীকার করতে পারেন না। কারণ আওয়ামী লীগের হাত ধরেই বাংলাদেশের জন্ম। আপনি যদি পাকিস্তানের জন্য আজও মায়াকান্না করে থাকেন তবে বলব,আপনাকে সত্য জানানো হয়নি কারণ পাকিস্তান সৃষ্টির পিছনে শেরে বাংলা এ কে ফজলুল হক, হোসেন শহিদ সোহরাওয়ার্দী ,মাওলানা আব্দুল হামিদ খান ভাসানীর অবদান পশ্চিম পাকিস্তানের নেতাদের থেকে বেশি ছিল। তাঁদের আন্দোলন ও পূর্ব বাংলার জনগণের সমর্থনের কারণে পাকিস্তানের জন্ম হয়েছিল । যে লাহোর প্রস্তাবের ভিত্তিতে পাকিস্তানের জন্ম সে লাহোর প্রস্তাবের উপাস্থাপক ছিলেন পূর্ব বাংলার নেতা। পশ্চিম পাকিস্তানরা শাসন কার্যে লাহোর প্রস্তাবকে অস্বীকার করার কারণেই আওয়ামী লীগের জন্ম এবং পরবর্তীতে বাংলাদেশের জন্ম । পাকিস্তান নামক রাষ্ট্রটি সৃষ্টির পিছনো পূর্ব বাংলার জনসাধারণের ভূমিকা এবং এ অঞ্চলের নেতাদের ভূমিকা পশ্চিম পাকিস্তানের নেতাদের ও জনসাধারণের চেয়ে হাজারো গুণ বেশি ছিল। কিন্তু পাকিস্তান সৃষ্টি হওয়ার পর থেকেই পশ্চিম পাকিস্তানীরা অন্যায় ভাবে এ অঞ্চলের মানুষ ও নেতাদের সাথে চরম বৈষম্য সৃষ্টি করে। পূর্ব বাংলার মানুষ যে উদ্দেশ্যে ব্রিটিশ বিরোধী আন্দোলনে সামনে থেকে নেতৃত্ব দেন এবং পাকিস্তান রাষ্ট্র তৈরি করতে সংগ্রামী ভূমিকা পালন করে, পাকিস্তান সৃষ্টির পর থেকেই সে আশা মরীচিকায় পরিণত হয়। পশ্চিমারা পূর্ব বাংলাকে তাঁদের কলোনীতে পরিণত করে। তারা শুধু মাত্র রাজনৈতিকভাবেই বৈষম্য সৃষ্টি করিনি বরং অথনৈতিক, সামাজিক, প্রশাসনিক, সামরিক, সাংস্কৃতিকসহ মানব জীবনের সকল ক্ষেত্রে বৈষম্য তৈরি করে। আওয়ামী লীগের জন্ম হয়েছিল মানব জীবনের এ সকল বৈষম্য দূর করে সাম্য,সামাজিক ন্যায়বিচার এবং ব্যক্তি জীবনের স্বাধীনতা দান করার লক্ষে। আওয়ামী লীগ তার জন্মের শুরু থেকেই এ অঞ্চলের মানুষকে সাথে নিয়ে তার দাবী আদায়ের জন্য গণতান্ত্রিক ও নিয়মতান্ত্রিক আন্দেলন চালিয়ে যায়। এবং সকল আন্দোলনেই আওয়ামী লীগ এ অঞ্চলের মানুষকে কাছে পেয়েছিল। ১৯৭১ সালের মহান মুক্তিযুদ্ধ আওয়ামীলীগের নেতৃতে পরিচালিত হয়েছিল। সুতরাং আপনি বাংলাদেশের ইতিহাস রচনা করতে গেলে আওয়ামী লীগের অবদানকে স্বীকার করতে হবে। 
এ শহরের আলোর প্রদীপগুলো একে একে বিদায় নিচ্ছে....... অথচ কতশত স্মৃতি!!!
ইতিহাসবিদ অধ্যাপক মুনতাসীর মামুনঃ জন্মদিনে শ্রদ্ধাঞ্জলী জীবনের বহু স্মৃতিরেখা কালের ধুলোয় অস্পষ্ট হয়ে হারিয়ে যায় অদৃশ্যে। যারা সন্ধ্যার গোধূলির আলো-আধারের খেলা দেখেই জীবনের সীমারেখা টানতে চায়, অন্ধকারের ভয়ে থমকে দাঁড়ায় তাদের জীবনের স্মৃতিরেখা ঝাপসা হয়ে ধীরে ধীরে মলিন হয়ে কালের গর্ভে বিলীন হয়ে যায়। তবে যারা অমাবস্যার অন্ধকারেও ভোরের আলোর প্রত্যয়ী তাঁদের স্মৃতিরেখা কালোত্তীর্ণ হয়ে উঠে। তারা সাধারণের বৃত্তে থেকেই অসাধারণ হয়ে উঠেন। মহাসমুদ্রে নাবিক যেমন আকাশের তাঁরায় প্থ-নির্দেশ খুঁজে তেমনি জনমানুষ এসব কালোত্তীর্ণ মানুষের স্মৃতি অভিজ্ঞতায় প্রেরণা-নির্দেশনা খুঁজে ফিরে। জীবনের খেরোখাতায় শব্দের ক্যানভাসে তাঁরা তুলে আনেন বহমান সময়ের স্থিরচিত্র যেমন ভাস্কর তাঁর সৃষ্টি কর্মে ফুটিয়ে তুলেন সময়ের গল্প। কবি সুফিয়া কামাল তাঁর শেষ ইচ্ছায় বলেছিলেন আমার কবর যেন আজিমপুরের সাধারণ গোরস্থানে হয়, কোন চিহ্ন যেন না থাকে কবরের। তাঁর ভাষায়-“চলে যাবো হাসিমুখে মনে নাহি রবে কোনো খেদ, কেননা মাটির সাথে আমি হয়ে রহিব অভেদ।“ তিনি সাধারণের সঙ্গে থেকে সাধারণ থাকতে চেয়েছিলেন। কিন্তু তিনি কি জানতেন যে কত অসাধারণ হয়ে উঠেছিলেন তিনি! অধ্যাপক মুনতাসীর মামুন তাঁর স্মৃতিরেখায় সুফিয়া কামালের শেষইচ্ছার বর্ণনা দেন। কিন্তু অধ্যাপক মুনতাসীর মামুন যিনি ১৯৬৮ সালে মফস্বল শহরের গন্ডি পেরিয়ে বিক্ষোভে উত্তাল মিছিলের নগরী ঢাকায় সাধারণের মিছিলে যোগ দিয়ে পরবর্তী পঞ্চাশ বছরে নিজেই হয়ে উঠলেন অসাধারণের প্রতিচ্ছবি। হয়তো তিনি নিজেও তাঁর অসাধারণ হয়ে উঠা জানেন না কিংবা জানতেও চাননা। যেমন সুফিয়া কামালরা জানতে চাননি। অধ্যাপক মুনতাসীর মামুন বিগত পঞ্চাশ বছরের কর্ম জীবনের নানা আঙিনায় বহুমাত্রিক শৈল্পিক চিত্ররূপময় কবিতার রেখা এঁকেছেন যেমন শীতের কুয়াশার সকালে সবুজ শস্য মাঠের ভিতরে চলা উদাসী বালক নিজের অজান্তেই পিছনে ফুটিয়ে তুলে অনিন্দ্য কারুকার্য। তাঁর কর্মযজ্ঞে যেমন খুঁজে পাওয়া যায় স্রোতের বিপরীতে দাঁড়িয়ে জীবনের জয়গানের বাণী উচ্চারণ যেমন বর্ষার প্রচন্ড ঝড়ে বাতাসে মাথা উচু করে কদম ফুল তার দৃঢ়তা ছড়ায় শৈল্পিক ভাষায়। আবার তাঁর কর্মেই খুঁজে পাওয়া যায় হাজার বছর ধরে বয়ে চলা শান্ত অথচ দৃঢ় নদীর মত যে তার লক্ষ্যে নিরবে বয়ে চলে সমুদ্রের পানে। ফলে অধ্যাপক মামুন যেভাবে কলমে, ভাষায় রাজপথে সদ্য জন্ম নেওয়া শিশু রাষ্ট্রের জন্মকালীন বিরোধীতাকারী নরপিশাচের বিচারের দাবীতে সরব ছিলেন, শিশু রাষ্ট্রের বিকাশে গণতন্ত্র, মানবাধিকার, অসাম্প্রদায়িক চেতনা, সাংস্কৃতিক আন্দোলনে তিনি ছিলেন অগ্রপথিক তেমনি তিনি দক্ষিণ এশিয়ার স্বল্প পরিচিত অথচ বৈচিত্রময় ঢাকা আর পূর্ববঙ্গকে ফুটিয়ে তুলেছেন তাঁর ইতিহাস আর সাহিত্যের চিত্ররেখায়। ঢাকা আর পূর্ববঙ্গের ইতিহাস রচনায় তিনি জীবন্ত কিংবদন্তী। আর মুক্তিযুদ্ধের বয়ান চিত্র অঙ্কনে তিনি অনন্য । অনেকটা প্রধান ধারাভাষ্যকারের মতই। জীবনে হেটেছেন বহু পথে আর এঁকেছেন শৈল্পিক নানা ছবি- ছাত্র রাজনীতি, সাংবাদিক, শিক্ষক,বুদ্ধিজীবী, চিত্র সমালোচক, শিশু সাহিত্যিক, সমাজ কর্মী, সংগঠক, রাজনৈতিক ভাষ্যকার আর কিংবদন্তী ঐতিহাসিক । আদর্শের সাথে কখনো আপোস করেননি। থেমে বা দমে যাননি কখনো লক্ষ্য পৌছাতে অথবা কোন রক্তচক্ষুকে ভয় পাননি । এজন্য বরণ করতে হয়েছিল কারাবরণ অথবা কখনো কখনো দাড়াতে হয়েছিল পুরো রাষ্ট্রযন্ত্রের বিরুদ্ধে। অধ্যাপক মুনতাসীর মামুন যখন জাতীয় অধ্যাপক আব্দুর রাজ্জাকের স্মৃতিচারণ শব্দের ক্যানভাসে ফুটিয়ে তুলেন তখন তাঁর নিজের চিত্রের অববয়ে ফুটে উঠে বিশ্ববিদ্যালয়ের একজন তরুণ শিক্ষক যিনি ছুটে ফিরছেন ইতিহাসের বিভিন্ন জানা-অজানা দিক আর চিন্তাগুলো নিজের শৈল্পিক শব্দের খেলায় কিভাবে তুলে আনার গল্প। কখনো ছুটে ফিরেন ব্রিটিশ মিউজিয়ামে কখনো ন্যাশনাল লাইব্রেরিতে। সময়ে সময়ে ফিরে আসেন গুরুর কাছে নিজেকে শাণিত করে নিতে। নিজের সীমাবদ্ধতা তুলে ধরেন অকপটে আর গুরুও অভয় বাণীতে বলেন- “শুনেন, ঐসব মেধাটেধা বাজে কথা। পরিশ্রম হচ্ছে ৯৫ ভাগ, আর মেধা ৫ ভাগ।“ তাহলে আমি যদি পরিশ্রম করি, হবে? উত্তরে বলেছিলেন অবশ্যই। আব্দুর রাজ্জাক স্যার মুনতাসীর মামুনের ব্যাপারে প্রশংসা করে বলেছিলেন, “ওর হবে, পরিশ্রম করতে পারে।“ । তাঁর স্মৃতির খাতায় ফুটে উঠে অন্য রকম আব্দুর রাজ্জাক স্যার। দেখা যাবে তরুণ মুনতাসীর মামুনের ঐতিহাসিক হয়ে উঠার গল্প। আবার যখন অধ্যাপক মুনতাসীর মামুন শিল্পী কামরুল হাসানের শিল্প জীবনের গল্প বলেন তখন কামরুল হাসানের শিল্পী হয়ে উঠার গল্প যেভাবে জানা যায় তেমনি শিল্প সচেতন মুনতাসীর মামুনকে পাওয়া যায়। ফুটে উঠে মধ্যবিত্ত রক্ষণশীল মুসলিম পরিবারে শিল্পী হয়ে উঠার সংগ্রামের গল্প। দেখা যায় মুনতাসীর মামুন শিল্পীর সাথে চলে যান বংশী নদীর ওপারে যেখানে শিল্পী তাঁর চিত্রের ক্যানভাসে জীবনের গল্প বলেন। যখন তিনি জাহানারা ইমাম, অধ্যাপক কবির চৌধুরীর অথবা ফেরদৌসি প্রিয়ভাষীণীর স্মৃতির গল্প বলেন তখন মনে হয় রাজপথের লড়াকু যোদ্ধা মুনতাসীর মামুন, যিনি রাজপথে অগ্নিবৃষ্টি ঝড়ান মানবতাবিরোধীদের শাস্তি নিশ্চিত করতে। তাঁর গল্প বলার মধ্য দিয়ে ফুটে উঠে কিভাবে যুদ্ধাপরাধীদের বিচার আন্দোলন সফল হয়। গত পাঁচ দশকে তিনি যে কত বিচিত্র ধরনের কাজের সামনে থেকে নেতৃত্ব দিয়েছেন তাঁর কিছু রুপকল্প পাওয়া যাবে শিল্পী হাসেম খানকে নিয়ে লিখা তাঁর স্মৃতিরেখায়। বঙ্গবন্ধু জাদুঘর, ঢাকা জাদুঘর, আদিবাসীদের নিয়ে জাদুঘর, জাতীয় বিশ্ববিদ্যালয়ের অধীনে মুক্তিযুদ্ধ জাদুঘর, বাংলাদেশ ব্যাংকের “টাকা জাদুঘর”, গনহত্যা নির্যাতন আর্কাইভ ও জাদুঘর, গনহত্যা- বধ্যভূমিতে ফলক স্থাপন, ত্রিপুরায় মুক্তিযুদ্ধের স্মৃতিতে নির্মিত “ভারত-বাংলাদেশ মৈত্রী উদ্যান”, ত্রিপুরার জাতীয় জাদুঘরে মুক্তিযুদ্ধের স্মরণে একটি কক্ষ, বাংলাদেশের প্রথম থিমেটিক ক্যালেন্ডারের পরিকল্পনা , মুক্তিযুদ্ধে বিদেশী বন্ধুদের সম্মান জানানোর প্রস্তাব, জাতীয় জাদুঘরের মুক্তিযুদ্ধ বিষয়ক গ্যাল্যারি, ১৯৭১ সালের গনহত্যা নির্যাতন বিষয়ক ৭১টি ডাকটিকিট প্রকাশ সহ কত শত কাজের উদ্যাগের সাথে তাঁরা জড়িত ছিলেন। তাঁরা সারাদেশে ঘুরে বেরিয়েছেন।স্কেচ করেছেন আর বই বের করেছেন। তাঁদের তুলি আর কলমে ফুটে উঠেছে অপরুপ বাংলার নৈসর্গিক চিত্ররেখা। আজ মুনতাসীর মামুনের ৬৯ তম জন্মদিন। কিছুদিন আগে করোনায় আক্রান্ত হয়ে হাসপাতালে ভর্তি হন। তাঁর শুভাকাঙ্ক্ষী মহলে নেমে আসে অনিশ্চয়তার শঙ্কা। সবাই প্রার্থনা করেন তাঁর দ্রুত সুস্থতার জন্য। তিনি সুস্থ হয়ে ফিরে আসলেন। আবার কলম ধরেছেন। লিখছেন দুহাতে অবিরাম। তাঁর কলমের শব্দের ক্যানভাসেই আমাদের মত তরুণরা মুক্তিযুদ্ধের ইতিহাস, চেতনা-প্রেরণা, আর বাঙালির সুখ-দুঃখের গল্পের সাথে পরিচিত হই। আপনার স্মৃতিরেখা কালের ধূলোয় মুছে যাবে না বরং সময়ের ব্যবধানে আরো বেশি উজ্জ্বল হয়ে জাতির কাছে প্রকাশ হবে। শুভজন্মদিন প্রগতিশীল মানুষের প্রেরণার বাতিঘর। 
আমার দাদী যিনি কোন এ শীতের সন্ধ্যায় তাঁর মালিকের আহ্বানের চলে গেছেন আমাদের ব্যস্ত জীবনের বহু দূরে.........। দাদু......... আবার কোন এক পড়ন্ত বিকেলে তোমার শাড়ির আঁচল ধরে আমাদের গ্রামের পথ পেড়িয়ে হেটে যেতে চাই তোমার শৈশবের ফেলা আসা কাঠাখালি গ্রামে...... দাদু......... আজ প্রবল ঝড়ের বাতাসে তুমি শুয়ে আছো বাঁশের ঝাড়ের নিচে নিস্তব্ধ নিরব কাঁদা মাটির ছোট্র ঘরে......... দাদু...... অপেক্ষায় থাকো আমরাও ফিরে আসছি তোমাদের কাছে জীবনের বাকি মিছিলের সমাপ্তি টেনে......... আল্লাহ্‌ , দাদীকে জান্নাতের সর্বোচ্চ স্থান দান করুন।
"আমার মগজ আনা হয়েছে বাকিংহাম প্যালেসের কোন এক রেফ্রিজারেটর থেকে, আমার হাড়গুলো একেবারে খাটি ইন্ডিয়ান" "আমি হলাম সেই কাঠামো, যে আত্মা মাংস পোশাক সভ্যতা ইত্যাদি ইত্যাদি বয়ে বেড়াচ্ছে।" "নিরাপত্তাই যদি শেষ কথা হত তাহলে মাতৃগর্ভের প্রবল নিরাপত্তার ভিতরেই থেকে যেতাম। এই ধুলোর পৃথিবীতে আর আসতাম না।" হতাম যদি সোনালী ডানার চিল আকাশের বিন্দু থেকে মেঘ এনে দিতাম তোমার ডানায়" অসাধারণ সব সংলাপ..... পুজিবাদী ব্যবস্থা কিভাবে মানুষের স্বাভাবিক আবেগ অনুভূতি কেড়ে নিয়ে কর্পোরেট দালাল বানায় আর সমাজের অন্য মানুষেরই বা কি অবস্থা হয় পুঁজিবাদী সমাজে তার এক নিখুত চিত্র পাওয়া যাবে এ মহাকাব্যিক নাটকে। অসাধারণ সংলাপ। যারা সাম্যবাদী সমাজের কথা বলেন তারা দেখতে পারেন। দেখতে পারেন যারা নাটক দেখতে ভালোবাসেন......যারা সংলাপ ভালোবাসেন। ভালোবাসেন নাটকে ডুব দিতে....... ধন্যবাদ মাসুদ হাসান উজ্জল ভাই। অসাধারণ কাজের জন্য। দীর্ঘদিন পর আবার দেখলাম
"আপনাকে আমরা যোগ্য সম্মান হয়তো সব সময়ই দেয়নি। আমরা আপনাকে এমিরেটাস প্রফেসর করে ঢাকা বিশ্ববিদ্যালয়ের সঙ্গে জুড়ে রাখিনি। আমরা আপনাকে ন্যাশনাল প্রফেসর করিনি। সে আমাদের ব্যর্থতা, তারপরেও আপনি তো আপনার কোন কাজ থামিয়ে রাখেননি।..." স্বদেশ রায়।
মুনতাসীর মামুন: একটি প্রতিষ্ঠান অধ্যাপক মুনতাসীর মামুনের পরিচয় বহুমাত্রিক। বিশ্ববিদ্যালয়ের প্রখ্যাত শিক্ষক, বিশিষ্ট লেখক, সংগঠক, সাংস্কৃতিক ব্যক্তিত্ব, যুদ্ধাপরাধীদের বিচার আন্দোলনের অগ্রগণ্য ব্যক্তিত্ব, গবেষক, গল্পকার, অনুবাদক, শিশু সাহিত্যিক, শিল্প সমালোচক, বুদ্ধিজীবী এবং বরেণ্য রাজনৈতিক ভাষ্যকার। ১৯৬৮ সালে ঢাকা বিশ্ববিদ্যালয়ের ইতিহাস বিভাগে ছাত্র হিসেবে ভর্তি হন। একই বিভাগে ১৯৭৪ সালে শিক্ষক হিসেবে যোগদান করেন এবং "বঙ্গবন্ধু অধ্যাপক" হিসেবে সর্বশেষ অবসরে যান । জন্ম চাঁদপুরের বিখ্যাত প্রগতিশীল রাজনৈতিক পরিবারে। তবে ছোটবেলা কেটেছে চট্রগ্রামে। প্রাথমিক, মাধ্যমিক ও উচ্চ মাধ্যমিক পড়ালেখা চট্রগ্রামে। বিশ্ববিদ্যালয় জীবনে থাকতেন তাঁর চাচা প্রখ্যাত সাহিত্যিক, বুদ্ধিজীবী বোরহান উদ্দিন খান জাহাঙ্গীর এর বাসায় যিনি ঢাকা বিশ্ববিদ্যালয়ের শিক্ষক এবং প্রগতিশীল রাজনীতির সাথে জড়িত ছিলেন। মুনতাসীর মামুন ১৯৬৩ সালে তার শিশু সাহিত্যের জন্য প্রেসিডেন্ট স্বর্ণ পদক লাভ করেন। লেখালেখির হাতেখড়ি হয়েছিল সেই ছোট বেলা থেকেই। বিশ্ববিদ্যালয়ে রাজনীতি করেছেন ছাত্র ইউনিয়নের। ১৯৭২ সালে স্বাধীন বাংলাদেশের প্রথম ডাকসু নির্বাচনে তিনি ছাত্র ইউনিয়নের প্যানেল থেকে সম্পাদক পদে নির্বাচিত হন। ডাকসুর মুখপত্র "ছাত্রবার্তা" বের হত তারই সম্পাদনায়। এ পত্রিকায় ছাপা হয়েছিল "দালাল শিক্ষকরা এখনো হালাল কেন?" এ প্রবন্ধ প্রকাশ নিয়ে বিশ্ববিদ্যালয়ের সর্বোচ্চ কর্তা ব্যক্তি ভিসির সাথে তার আলোচনা সুখকর ছিল না। এরপর তৎকালীন ডাকসুর ভিপি মুজাহিদুল ইসলাম সেলিমের পরামর্শে পরবর্তীতে বিশ্ববিদ্যালয়ের প্রেস থেকে "ছাত্রবার্তা" প্রকাশ না করে অন্য জায়গা থেকে প্রকাশ করা হয়েছিল। তবুও প্রশাসনের অন্যায্য কথায় সায় দেয়নি। তিনি ছিলেন ঢাকা বিশ্ববিদ্যালয়ের সং স্কৃতি সংসদের সভাপতি। ইতোমধ্যে বিচিত্রা পত্রিকা ব্যাপক জনপ্রিয় হয়ে উঠে। সেখানে নিয়মিত লিখতেন তিনি ও তাঁরই বন্ধু শাহরিয়ার কবির। তার বিভিন্ন ধরণের লেখালেখির সাথে সাথে একাডেমিক লেখা প্রকাশ হতে থাকে। ছাত্র ইউনিয়নের রাজনীতি, ডাকসুর নির্বাচিত সম্পাদক, সংস্কৃতি সংসদের সভাপতি, এবং ব্যাপক জনপ্রিয় "বিচিত্রা" পত্রিকার লেখক হিসেবে মুনতাসীর মামুন ক্যাম্পাসে ছিলেন জনপ্রিয় মুখ। ১৯৭১ সালের মুক্তিযুদ্ধে ঢাকা বিশ্ববিদ্যালয়ের বহু শিক্ষক শহিদ হন। অনেক শিক্ষক রাজাকার হিসেবে চাকুরি হারান। ইতিহাস বিভাগের তিনজন শিক্ষক শহিদ হন এবং সম্ভবত দুইজন শিক্ষক রাজাকার হিসেবে বিভাগ ত্যাগ করতে বাধ্য হন। ১৯৭৪ সালে ইতিহাস বিভাগে যে পাঁচজন শিক্ষক যোগদান করেন মুনতাসীর মামুন তাদের মধ্যে একজন। তবে একাডেমিক ফলাফলে তিনি যোগদানকৃত অন্য শিক্ষকদের থেকে তুলনামুলক পিছিয়ে ছিলেন। তিনি শিক্ষাজনিত শূন্যপদে ৫/৬ বছর চাকুরী করার পরে স্থায়ী হন। মুনতাসীর মামুন এ কথা হাজারো মানুষের সামনে অকপটে স্বীকার করেন। তিনি মনে করেন বিভাগের শিক্ষকরা যদি শহিদ না হতেন তাহলে হয়তোবা তার এ বিশ্ববিদ্যালয়ে শিক্ষকতা করা হত না। ফলে শহিদ শিক্ষকদের বিচারের দাবী এবং কার্যকর করা তাঁর পবিত্র দায়িত্ব বলে মনে করেন। যে পাঁচজন শিক্ষক যোগদান করেছিলেন তাদের মধ্যে অধ্যাপক শরিফুল্লাহ ভূঁইয়া এবং তিনিই শেষ পর্যন্ত ছিলেন। বাকিরা বিদেশে পাড়ি দিয়েছেন। তবে শিক্ষকতার থেকে গ্ল্যামার চাকুরী না করে এখানে থাকার কারণ ছিল তিনি শিক্ষক এবং লেখক হতে চেয়েছিলেন। সারা জীবন শিক্ষকতা করেছেন আর লিখেছেন। ১৯৭১ সালে তার চাচা বোরহান উদ্দিন খান জাহাঙ্গীরের সাথে অবরুদ্ধ দেশে পত্রিকা বের করতেন। বিদেশি সাংবাদিকদের কাছে সংবাদ পৌঁছে দিতেন। ১৯৭২ সালের শুরুর দিকে শহিদ মিনারে যুদ্ধাপরাধীদের বিচারের দাবীতে যে সমাবেশ হয়েছিল সেখানে উপস্থিত ছিলেন উনিশ বছরের মুনতাসীর মামুন। সে সমাবেশে ছিলেন জাহানারা ইমাম, পান্না কায়সার প্রমূখ। কথা সাহিত্যিক জহির রায়হানের মৃত্যুর আগের দিনও তিনি ও তার বন্ধু বুদ্ধিজীবী, সাংবাদিক শাহরিয়ার কবীর একসাথে সময় কাটিয়েছেন। স্বাধীনতা পরবর্তী সময়ে ইতিহাস বিভাগ থেকে প্রথম পিএইচডি লাভ করেন মুনতাসীর মামুন। পিএইচডি থিসিস ছিল বাংলা ভাষায়। উনিশ শতকের পূর্ব বাংলা ছিল তার গবেষণার বিষয়। তার সুপারভাইজার ছিলেন উপমহাদেশের প্রখ্যাত ঐতিহাসিক অধ্যাপক সালাউদ্দিন আহমদ। পরীক্ষক ছিলেন অধ্যাপক এ আর মল্লিক এবং ভারতের অধ্যাপক সুমিত সরকার। তাঁর দীর্ঘ পাঁচ দশকের কর্মজীবনের আলোচনা দীর্ঘ সময়ের ব্যাপার। ক্লাস রুমে যেরকম ছিলেন নিয়মিত তেমনি বাংলাদেশের প্রতিটি সাংস্কৃতিক এবং গণ আন্দোলনে ছিলেন সরব। দুহাতে লিখেছেন অবিরাম। প্রায় চারশত বই প্রকাশ হয়েছে তার লেখা এবং সম্পাদনায়। ইতিহাসের জটিল কঠিন গবেষণার বিষয় যেমন তার কলমে এসেছে তেমনি লিখেছেন ভ্রমন কাহিনী, স্মৃতিকথা, অনুবাদ, ছোট গল্প, শিশু সাহিত্য, শিল্প সমালোচনা। নিয়মত লিখেছেন বিভিন্ন পত্রিকায় রাজনৈতিক ভাষ্য- বিশ্লেষণ যা ব্যাপক পাঠকপ্রিয়তা পায়। পূর্ব বাংলার ইতিহাস, ঢাকার ইতিহাস এবং মুক্তিযুদ্ধ নিয়ে লিখেছেন বহু ধরণের বই। এ তিনটি বিষয়ে মুনতাসীর মামুনকে যারা অপছন্দ করেন তারাও তার অবদানকে অস্বীকার করতে পারবেন না। মুক্তিযুদ্ধের ইতিহাস জানতে হলে মুনতাসীর মামুনের লেখা পড়তে হবে এটা তার বিরোধীরাও অকপটে স্বীকার করেন। ব্যক্তি উদ্যোগে অধ্যাপক মামুন “মুক্তিযুদ্ধ কোষ” লিখার মত অসাধ্য কাজ করে দেখান। লিখেছেন মুক্তিযুদ্ধের নানা দিক নিয়ে। আর বাংলাদেশে যুদ্ধাপরাধীর বিচারে যে কয়েকজন ব্যক্তি অসামান্য ভূমিকা পালন করেন মুনতাসীর মামুন তাদের একজন। যুদ্ধাপরাধীর বিচারের দাবীতে যেভাবে রাজপথে সরব ছিলেন, "ঘাতক দালাল নির্মূল কমিটি" সংগঠনের সামনে থেকে নেতৃত্ব দিয়েছেন তেমনি লিখেছেন অবিরাম যুদ্ধপরাধীর বিচার কেন জরুরী সে বিষয়ে। তিনি এ সংগঠনের সহ-সভাপতি। এ সংগঠন করতে গিয়ে দীর্ঘ চার দশক সহ্য করতে হয়েছিল বহু অত্যাচার। সমাজের এলিটশ্রেণি যারা পাকিস্তানিমনা, এর মধ্যে বিশ্ববিদ্যালয়ের শিক্ষকরাও আছেন যারা ঘাদানিক বলে হাসা-হাসি করতেন। রাষ্ট্রযন্ত্র তার সকল শক্তি দিয়ে থামিয়ে দিতে চেয়েছিলো, কারাবরণকরতে হয়েছিল কিন্তু তারা দমে যাননি বরং তাদের দাবী বাস্তবায়ন করেছেন জনগনে সমর্থন নিয়ে। থামিয়ে দিয়েছেন একাত্তরের পরাজিত শক্তির মিথ্যে আস্ফালন। মুক্তিযুদ্ধের অনন্য দিক হল গণহত্যা, নির্যাতন, ধর্ষণ। পাকিস্তানি হায়েনারা দেশটাকে জাহান্নামে পরিণত করেছিল। পঁচাত্তরের পরে মুক্তিযুদ্ধের বয়ান বদলে ফেলা হয়। বিজয়কে মানস পটে নিয়ে আসা হয়। মুনতাসীর মামুন এবার মুক্তিযুদ্ধের নানা দিক নিয়ে লেখা শুরু করলেন। পাকিস্তানি বাহিনীর গণহত্যাকে সামনে আনলেন। গড়ে তুললেন দক্ষিণ এশিয়ার প্রথম গণহত্যা জাদুঘর। মুক্তিযুদ্ধের অসংখ্য বধ্যভূমি যা হারিয়ে যাচ্ছিল তা তিনি সংরক্ষণের ব্যবস্থা করলেন। প্রকাশ করছেন গণ হত্যার উপর অসংখ্য বই। তিনি মুক্তিযুদ্ধের উপর শুধু বই লিখেননি বরং পরবর্তী গবেষকদের জন্য রেখে গেছেন ইতিহাসের উৎসের নানা উপকরণের সমাহার। মুক্তিযুদ্ধোকে যখন জন মানস থেকে সামরিক সরকার, স্বাধীনতা বিরোধীরা মুছে দিতে চেষ্টা করেছিল তিনি তার তীব্র বিরোধিতা করেছেন। ফলে তাকে স্বীকার করতে হয়েছিল জেল জুলুম এমনকি দেশদ্রোহী মামলা! কিন্তু তিনি থেমে যাননি বরং নব প্রেরণায় ফিরে এসেছেন। যুদ্ধাপরাধীদের বিচার আন্দোলনকে তরুন সমাজের কাছে ব্যাপক জনপ্রিয় করে তোলেন। ফলে স্বাধীনতার চার দশক পরে এসে স্বাধীনতা বিরোধিদের ফাসির দড়িতে ঝুলানো সম্ভব হয়। সামরিক শাসনেরও তিনি ছিলেন ঘোর বিরোধী। বিশ্ববিদ্যালয়ে শুরু থেকেই প্রগতিশীল গোলাপী দলের রাজনীতি করতেন। ১৯৯০ সাল পর্যন্ত শিক্ষক সক্রিয় থাকলেও পরবর্তীতে ততটা সক্রিয় ছিলেন না। কারণ ততদিনে শিক্ষক রাজনীতির বৈশিষ্ট্য বদলে গেছে। ভিসি বা প্রভোস্ট হওয়াই যেন এখন এর মূল লক্ষ্য। মুনতাসীর মামুন এসবে ছিলেন না। তবে তিনি কখনো দল বদল করেনি বরং শেষ পর্যন্ত গোলাপী দলেই ছিলেন। কোন দলের পদলেহন করে কোন পদে যাননি। মুনতাসীর মামুন এখানে অন্যদের থেকে আলাদা। ক্ষমতালোভী ছিলেন না। তিনি দায়িত্ব পালন করেছেন ঢাকা বিশ্ববিদ্যালয়ের একাডেমিক কাউন্সিল এবং সিনেটের নির্বাচিত সদস্য হিসেবে। ঢাকার ইতিহাস চর্চার জন্য তিনি প্রতিষ্ঠা করেন "সেন্টার ফর ঢাকা স্টাডিজ"। জাতীয় বিশ্ববিদ্যালয়ের "মুক্তিযুদ্ধ বঙ্গবন্ধু ও বাংলাদেশ গবেষণা ইনিস্টিটিউট " এর প্রতিষ্ঠাতা পরিচালক ছিলেন। জাতীয় জাদুঘরের ট্রাস্টি বোর্ড, বাংলাদেশ শিল্পকলা একাডেমি এবং জাতীয় আর্কাইভের পরিচালনা পর্ষদের সদস্য ছিলেন। বাংলাদেশ লেখক শিবির ও বাংলাদেশ লেখক ইউনিয়নের তিনি প্রতিষ্ঠাতা সদস্য এবং যথাক্রমে ছিলেন প্রথম যুগ্ম আহবায়ক ও যুগ্ম সম্পাদক। ঢাকা নগর জাদুঘরের অন্যতম প্রতিষ্ঠাতা। বঙ্গবন্ধু জাদুঘরের তিনি অন্যতম উদ্যোক্তা। প্রতিষ্ঠা করেছেন " মুনতাসীর মামুন- ফাতেমা মামুন ট্রাস্ট" যেখান থেকে গরিব মেধাবী শিক্ষার্থী এবং মুক্তিযোদ্ধাদের সহযোগিতা করা হয়। মুনতাসীর মামুনের নিজস্ব সংগ্রহে আছে ১০-১২ হাজার বই। অরিজিনাল পেইন্টিং আছে ৩০০ এর উপরে। বিভিন্ন দেশের আড়াইশোর উপরে কাঠের পুতুলের কালেকশন আছে তার। মুখোশের কালেশন, প্রাচীন আমল থেকে বর্তমান পর্যন্ত কয়েনের কালেকশন আছে অনেক। নিজ উদ্যোগে গড়ে তুলেছেন "বাংলাদেশ ইতিহাস সম্মিলনী " নামক অসাম্প্রদায়িক ও গণমুখী ইতিহাস চর্চার অনন্য প্রতিষ্ঠান। ইতিহাস চর্চাকে শুধুমাত্র ইতিহাসের ছাত্র শিক্ষকের জন্য সীমিত করেননি বরং ইতিহাস আগ্রহী প্রতিটি মানুষের মিলনমেলার কেন্দ্রবিন্দু হিসেবে এ সংগঠন রূপ নিয়েছে। এ সংগঠন আয়োজন করে থাকে বিভিন্ন দিবসে সেমিনার, আলোচনা সভা। প্রকাশ করে থাকে গবেষণা পত্রিকা। দীর্ঘদিন প্রতিষ্ঠাতা সভাপতির দায়িত্ব পালন শেষে এখন প্রধান উপদেষ্টা হিসেবে দায়িত্বরত আছেন। ১৯৭১ গণহত্যা-নির্যাতন আর্কাইভ ও জাদুঘরের বোর্ড অফ ট্রাস্টির প্রতিষ্ঠাতা সভাপতি হিসেবে দায়িত্ব পালন করছেন। এটি দক্ষিণ এশিয়ার প্রথম গণহত্যা জাদুঘর। মুক্তিযুদ্ধের ইতিহাসে এ প্রতিষ্ঠান যোগ করেছে নতুন মাত্রা। পাকিস্তানি বাহিনী কতটা নির্মম ,বর্বর নির্যাতন করেছিল একাত্তরে তা অনেক ক্ষেত্রে আলোচনার বাইরে থেকে গিয়েছিল। ত্রিশ লক্ষ শহিদ সংখ্যা এবং পাকিস্তানিদের গণহত্যা অস্বীকারের যে অপচেষ্টা তা রুখে দিতে এ প্রতিষ্ঠানের সার্বিক কর্মকান্ড ঈর্ষনীয়। এ প্রতিষ্ঠান প্রতি বছর আয়োজন করছে আন্তর্জাতিক সেমিনার। অধ্যাপক মামুন বলতে চান পাকিস্তানি সেনাবাহিনীর গণহত্যার বিচার যদি করা হত তাহলে দক্ষিণ এশিয়ায় মিয়ানমারের সেনাবাহিনী নতুন করে আর একটা গণহত্যা চালাতে পারতো না। অধ্যাপক মামুন অসাম্প্রদায়িক রাজনীতিতে বিশ্বাস করেন। রাষ্ট্র পরিচালিত হবে ধর্মনিরপেক্ষ মতবাদের ভিত্তিতে যা আমাদের মহান মুক্তিযুদ্ধের চেতনা এবং সংবিধানের মূলনীতি। রাষ্ট্র হবে গণতান্ত্রিক। যারা রাজনীতিতে ধর্মের ব্যবহার করার সুযোগ এবং গণতন্ত্রের কবর রচনা করে সামরিক শাসন জারি করেছিল তিনি এর প্রতিবাদে ছিলেন সোচ্চার। ফলে যারা ধর্মভিত্তিক এবং উর্দি পোশাকের রাজনীতির খেলায় মেতেছিল তারা অধ্যাপক মামুনের শত্রু হয়ে উঠল। দক্ষিণ এশিয়ার অন্যান্য দেশের মত বাংলাদেশের বিকাশ হয়নি । বাংলাদেশ অর্জিত হয়েছে ইতিহাসের বহু পথ পাড়ি দিয়ে। এ দেশের ইতিহাসের প্রতিটি বাঁকে বাঁকে জড়িয়ে আছে মাটি-মানুষের গল্প। ভাটির বাংলার মানুষের ইতিহাস চেতনা অসাম্প্রদায়িক এবং নিজস্ব বৈশিষ্ট্যমন্ডিত যা এক জন ছাত্রের জানা থাকলে সে কখনো উগ্র, জঙ্গী হতে পারে না। আর একজন ছাত্র সে ইতিহাস জানবে তার কলেজ বিশ্ববিদ্যালয় থেকেই। অধ্য়াপক মামুন এ বিষয়টি আলোচনার সামনে আনলেন। কলেজ বিশ্ববিদ্যালয়ে "বাংলাদেশের অভুদ্যয়ের ইতিহাস " পাঠ বাধ্যতামুলক করার ক্ষেত্রে তার ভূমিকাই প্রধান। আন্তর্জাতিক অপরাধ আদালতে সাক্ষী দিয়েছেন গোলাম আজমের বিরুদ্ধে। নব্বইয়ের দশকে গোলাম আজমের নাগরিকত্বের প্রশ্নে এবং জাহানারা ইমামের নেতৃত্বে গণ আদালতে যে বিচার হয়েছিল সেখানে তিনি সক্রিয় ভূমিকা রাখেন। দায়িত্ব পালন করেছেন ঢাকা বিশ্ববিদ্যালয়ের ইতিহাস বিভাগের চেয়ারম্যান হিসেবে। ঘুরে বেরিয়েছেন দুনিয়ার বিখ্যাত লাইব্রেরিগুলোতে। গবেষণার জন্য ব্রিটিশ ইন্ডিয়া লাইব্রেরিতে বহুদিন পড়ালেখা করেছেন। ব্রিটিশ লাইব্রেরীর স্মৃতিচারণ করে তিনি বলেন, "আমার খেয়াল আছে আমি যখন ইন্ডিয়া অফিস লাইব্রেরিতে পড়ছি, ওখানকার যে পরিচালক,আমাকে এসে বলেন যে, মুনতাসীর তুমিই একমাত্র লেখক গত দশ বছরে দেখলাম পাঁচবার এসেছ, প্রতিবারই তোমার দেশে গিয়ে দুইটা তিনটা বই প্রকাশ করেছ। আমরা তোমার সব বই জোগাড় করেছি, বলে একটা লিস্ট এনে দেখালেন বাংলায়। আমি বললাম আরও আছে কিছু। উনি বললেন তাই নাকি? তাদের কাছে ৪০টা বই ছিল" (স্মৃতিপটেঃ ঢাকাবিশ্ববিদ্যালয় ইতিহাস বিভাগ এ্যালামনাই এসোসিয়েশন ১৭ তম পুনমির্লনী ২০২০) ঘুরেছেন দুনিয়ার বিভিন্ন জনপদে। দেখেছেন, শিখেছেন আর দু হাতে লিখেছেন। ২০১৯ সালে দুনিয়ার বিখ্যাত গণহত্যার জাদুঘরগুলোতে ঘুরে বেরিয়েছেন। এপ্রিলে ছুটে গিয়েছেন কম্বোডিয়া, ভিয়েতনামসহ এ অঞ্চলের গণহত্যা জাদুঘরগুলোতে। নভেম্বরে গেছেন ইউরোপের গণহত্যা জাদুঘর দেখতে। জীবনের বিভিন্ন সময়ে ঘুরেছেন ক্যান্টন,হংকং,ম্যাকাও,বেইজিং,জাপান,কোরিয়া,ইন্দোনেশিয়া, ফিলিপাইন। ঘুরেছেন পশ্চিমের দেশ- জার্মানি,ইতালি,ফ্রান্স,স্পেন। ঘুরছেন আর ফিরে এসে লিখছেন সাধারণ পাঠক, গবেষকদের জন্য। মুনতাসীর মামুন এক দল গবেষক তৈরি করেছেন যারা মুক্তিযুদ্ধের নানান দিক এবং প্রেরণায় উজ্জীবিত হয়ে কাজ করছেন। মুক্তিযুদ্ধের চেতনায় বিশ্বাসী এ শিক্ষক তার এক সাক্ষাৎকারে বলেন "আমার কোন অপ্রাপ্তি নেই। আমি লেখক হতে চেয়েছি। সেকেন্ড গ্রেড একটা লেখক হয়েছি। কিন্তু লেখক তো হয়েছি। শিক্ষকতা করতে চেয়েছি, উচ্চমানের না হলেও কেউ অপবাদ দেয়নি। " যিনি প্রায় চার শত বই লিখেছেন, যার ক্লাস করার জন্য ছাত্ররা অধীর অপেক্ষায় থাকতো, যিনি ইতিহাসকে জনমানসে প্রতিষ্ঠা করার জন্য চেষ্টা করে গেছেন,বাংলাদেশে সিভিল সোসাইটি প্রতিষ্ঠার লড়াইয়ে অনন্য ভূমিকা রেখেছেন, যিনি নিজেই একটি প্রতিষ্ঠান, তার বক্তব্য কত বিনয়ী!!! মুনতাসীর মামুন এদেশের ইতিহাস, সমাজ, রাজনীতি, এবং মুক্তিযুদ্ধ ও গণহত্যা বিষয়ে কতটা অনিবার্য এবং জনপ্রিয় তা গুগলে মুক্তিযুদ্ধের বই লিখে সার্চ দিলে বুঝা যায়। বিষয় এবং লেখার ভিন্নতায় তিনি অনন্য। তিনি ইতিহাসকে শুধু শ্রেণী কক্ষে সীমাবদ্ধ করেননি বরং ইতিহাসের প্রয়োজনীয়তা তিনি জনমানসে প্রতিষ্ঠার চেষ্টা করেছেন। বাংলাদেশের ইতিহাসে বিশ্ববিদ্যালয়ের কোন শিক্ষক মুনতাসীর মামুনের মত এত জন মানসে জনপ্রিয় এবং গ্রহণযোগ্য হয়ে উঠেননি। আর তিনি যে অসামান্য লেখালেখি করেছেন তা অনেকের জন্য কল্পনাতীত। মুনতাসীর মামুন সুস্থ হয়ে আমাদের মাঝে ফিরে আসবেন আবার কলম ধরবেন। মুনতাসীর মামুন স্যারের লেখার বৈচিত্র্য সম্পর্কে একটা ধারণা পাওয়া যাবে দুটি বইয়ের শিরোনাম দেখে। যা এ বছরের বই মেলায় জার্নিম্যান থেকে প্রকাশ হয়েছে। "চেরি ফোটার দিন" ও "বৃষ্টিভেজা স্মৃতির গান" । উল্লেখ্য এ বই মেলায় তাঁর বিশের অধিক বই প্রকাশ হয়েছে। অধ্যাপক মামুন শুধু একজন ব্যক্তি নয় বরং একটা প্রতিষ্ঠান।বাংলাদেশের প্রগতিশীল মানুষের বাতিঘর। তবে সবাই যে তার সুহৃদ এমন নয়। বরং শত্রু জুগিয়েছেন কম না । তবে এ শত্রুদের বিশেষ বৈশিষ্ট্যের কারণে চিনতে অসুবিধা হয় না। এরা একাত্তরের পরাজিত শক্তি। এদের মানস পটে ভাসে পাকিস্তানি ভাবনা।এদের চাহনি ক্ষুধার্ত শকুনীর মত। এরা থাকে মৃত্যুর অপেক্ষায়। সুবিধাজনক অবস্থায় পেলেই খাবলে ধরবে।দেখাবে নিজের আসল রূপ। এ বুনো শুয়োরের দল চলাফেরা করে সংঘবদ্ধ হয়ে। এ দলে যেমন আছে বয়স্ক শুয়োর যে দেখেছে নিজের সগোত্রীয়দের নির্মম পরাজয় তেমনি আছে শাবক শুয়োর যে পুর্ব পুরুষের পরাজয়ের গ্লানি নিয়ে বেড়ে উঠছে। এরা সুযোগ পেলেই নিজের অশ্লীল রূপটা খুব কুৎসিতভাবে প্রকাশ করে। অধ্যাপক মামুন করোনা আক্রান্ত মায়ের সেবা করতে গিয়ে করোনায় আক্রান্ত হয়ে মেডিকেলে ভর্তি হন। বিভিন্ন সংবাদে যখন দেখা যাচ্ছে করোনা আক্রান্ত আপন জনকে ফেলে রেখে পালিয়ে যাচ্ছে তখন অধ্যাপক মামুন বৃদ্ধ মায়ের সেবায় সার্বক্ষণিক নিয়োজিত ছিলেন।ফলে তিনি অসুস্থ হয়ে মেডিকেলে ভর্তি হন। তার অসুস্থতার কথায় শোকের ছায়া নেমে আসে । তার সুস্থতার জন্য দোয়া করতে থাকেন। এমনি সময় আমরা দেখা পাই তাদের যারা অপেক্ষায় ছিলেন বহুদিন ধরে। পবিত্র ধর্ম ইসলাম বলছে কেউ অসুস্থ হলে তার জন্য দোয়া করবে সেই ইসলামের ভুল উপস্থাপন করে এরা অট্টহাসিতে ফেটে পড়ে। এরা নবী মুহাম্মাদ( সঃ ) এর সুন্নতকে অবজ্ঞা করে মৃত্য কামনায় উল্লাস করে। এটা এদের চারিত্রিক বৈশিষ্ট্য। এরা এবং এদের পুর্ব পুরুষেরা ১৯৭১ সালেও একই কাজ করেছিল। ইসলামের অপব্যাখ্যা দিয়ে এমন কোন অপরাধ মানব ইতিহাসে নেই যা এরা করেনি। ফলে তাদের এ প্রতিক্রিয়া স্বাভাবিক এবং চারিত্রিক বৈশিষ্ট্যের বহিঃপ্রকাশ । এবার একটু ভিন্ন প্রসঙ্গে আসি অধ্যাপক তাজ হাসমি ( Taj Hashmi) ১৯৭২ সালে ঢাকা বিশ্ববিদ্যালয়ের ইসলামের ইতিহাসে শিক্ষক হিসেবে যোগদান করেন এবং ১৯৮১ সাল পর্যন্ত এ বিশ্ববিদ্যালয়ে শিক্ষকতা করেছেন। এর পরে তিনি বিদেশি বহু নামি বিশ্ববিদ্যালয়ে পড়াচ্ছেন। ভালো মানের গবেষণা কর্ম আছে তার। রাজনীতির সাথে অনেক আগ থেকেই জড়িত। শিক্ষকতার শুরুতে প্রগতিশীল শিক্ষক সংগঠন গোলাপী দলে ছিলেন। এখনো বিদেশেই বসবাস করছেন। এ তথ্য ইন্টারনেট এবং তার লেখা ফেইসবুক স্ট্যাটাস থেকে নেওয়া বা জানা। সম্প্রতি তার একটি স্ট্যাটাস অনেকের নজরে আসে। তিনি সেখানে অধ্যাপক মুনতাসির (মুনতাসীর) মামুনের প্রসঙ্গে কথা বলেন। তিনি সেখানে অধ্যাপক মামুনের ব্যাপারে কয়েকটি অভিযোগ তোলেন। অধ্যাপক মামুন ফেরেস্তা নন যে তার ব্যাপারে কোন অভিযোগ থাকবে না। অভিযোগ থাকতে পারে সেটা বলাও যাবে এবং সেটা বলা সমাজের প্রগতির জন্য জরুরী। প্রশ্ন করার শিক্ষাটা বিশ্ববিদ্যালয়ের সূচনাতেই শিখানো হয়। বিশেষত ইতিহাসের মত বিষয়গুলোতে প্রচলিত ধ্যান-ধারণা, চিন্তা-চেতনাকে বারবার প্রশ্ন করতে শেখায়। তবে প্রতিটি প্রশ্নের একটি উদ্দেশ্য থাকে। প্রশ্নের একটা ভাষা থাকে। প্রশ্ন উত্থাপনের প্রেক্ষাপট জরুরী। হঠাৎ করে কোন প্রশ্ন আসে না। আর ইতিহাসের ছাত্র হিসেবে উৎস/ দলিল ভিত্তিক কথা বলা অনেকটা ফরজের মত, যেটা অস্বীকার করা অপরাধ। অধ্যাপক তাজ ইতিহাস পড়ান বিভিন্ন বিশ্ববিদ্যালয়ে। প্রথমত: তিনি মুনতাসীর মামুনকে তার পরিচিত জুনিয়র সহকর্মী হিসেবে উল্লেখ করেন। কিন্তু তিনি তার নামের বানান ভুল লিখেন।অধ্যাপক মামুন মিডিয়াতে ব্যাপক পরিচিত নাম ফলে গুগলে সার্চ দিলেই সঠিক বানান দেখতে পেতেন। এদিক দিয়ে আপনি অসচেতনতার পরিচয় দিয়েছেন, যেটা আপনার কাছে কাম্য নয় । দ্বিতীয়ত: তিনি আপনার জুনিয়র সহকর্মী ছিলেন এবং একই দলের রাজনীতি করতেন বলে উল্লেখ করছেন। তিনি করোনায় আক্রান্ত হয়ে আইসিইউতে ভর্তি হয়েছেন। তিনি মারা গেছেন বলে গুজব ছড়িয়েছে প্রতিক্রিয়াশীল গোষ্ঠী এবং নানা ধরণের মন্তব্য করা হচ্ছে সেটার সাথে ধর্ম বিশ্বাসকে জুড়ে দিয়ে। আপনি সেই মিছিলে যোগ দিলেন এবং নিজেকে সেখানে শামিল করে ক্ষান্ত হননি বরং কয়েক কদম এগিয়ে আপনারই একজন সহকর্মী সম্পর্কে এমন মন্তব্য(ভিত্তিহীন) করলেন যা বিশেষ গোষ্ঠীকে উসকে দিল। ( আপনি বর্তমানে সে দলের পীর কিনা সেটা জানি না। সে তথ্য ইন্টারনেট খুঁজে পাওয়া যায়নি এবং আপনার প্রোফাইলে সে তথ্য নেই তবে আপনার অনুসারীদের দেখে মনে হয় চিনি উহাদের!) ফলে আপনার উদ্দেশ্যে সততা নেই। তৃতীয়ত, আপনার ভাষার ব্যবহার। ভাষা নিয়ে বহু রাজনীতি আছে। ভাষা এবং শব্দের ব্যবহার দিয়ে সমাজের শ্রেনী বিন্যাস করা হয়- ব্যক্তির অবস্থান নির্নয় করা হয়, বক্তব্যের উদ্দেশ্য বুঝা যায়। ।ভাষার সাম্রাজ্যবাদ আছে। এসব ভিন্ন আলোচনা। সাদামাটা বললে আপনার শব্দ চয়ন এবং বাক্য বলে দেয় আপনি পরশ্রীকাতর হয়ে এসব লিখেছেন। চতুর্থত, আপনি বলেছেন তিনি ২য় শ্রেণি পেয়ে দুর্নীতি করে বিশ্ববিদ্যালয়ে জয়েন করেছেন। এ ক্ষেত্রে তিনি আওয়ামী লীগের মন্ত্রী মিজানুর রহমান এবং নব্য আওয়ামী লীগ ভিসি মতিন এর দুর্নীতিতে শিক্ষক হন। আপনি বলছেন তিনি কলেজেও চাকুরী পেত না। আপনার জানা উচিত অধ্যাপক মামুন তার অপেক্ষাকৃত খারাপ রেজাল্ট নিয়ে শিক্ষক হওয়ার কথা স্বীকার করেন। আর অধ্যাপক মামুন বিশ্ববিদ্যালয়ে ছাত্র ইউনিয়নের নেতা হিসেবে পরিচিত ছিলেন । ফলে তৎকালীন রাজনৈতিক বাস্তবতা যা বলে তাতে মনে হয় না আপনার অভিযোগ সত্য। তবে ইতিহাস বিভাগে এ ব্যাপারে কোন অভিযোগ আছে বলে আমরা শুনিনি। বরং তিনি ক্লাস রুমে অনন্য সেটা কলা ভবন শুধু নয় বিশ্ববিদ্যালয়ের পরিমন্ডলের পরিসর ছাড়িয়ে আমজনতাও স্বীকার করবেন। আপনার ভাষ্যমতে মামুন সুঁই হয়ে বিশ্ববিদ্যালয়ে প্রবেশ করেছেন। আপনি জেনে অবাক হবেন সেই সুঁই হয়ে ঢুকে পড়া মামুনের নামেই ঢাকা বিশ্ববিদ্যালয়, ইতিহাস বিভাগকে চিনে। ইতিহাসের কোন ব্যাখ্যা বিশ্লেষণ প্রয়োজন হলে সবাই মামুনের কাছেই এসে দিক-নির্দেশনা নেন। ফলে সরকারি কলেজের শিক্ষক হওয়ার যোগ্যতা রাখে না সে বক্তব্য অবান্তর । পঞ্চমত, " বিশপ হেবারের চোখে বাংলাদেশ" নামে একটা বইকে চুরির অভিযোগ দিয়েছেন। এখানে আপনি দুটি ভুল করছেন। প্রথমত বইয়ের নাম ভুল লিখছেন যেটা অন্যায় (বিশপ হেবারের চোখে ঢাকা) । দ্বিতীয়ত আপনি বলেছেন অনুবাদ করে নিজের নামে চালিয়ে দিয়েছে যেটা তার জ্ঞান চর্চায় প্রথম চুরি। আপনি এই বই সম্পর্কে আদতে কিছুই জানেন না বা পড়েও দেখেননি। যদি পড়ে দেখতেন তাহলে এই ভিত্তিহীন অভিভোগ করতেন না। আপনি আপনার বক্তব্যের সপক্ষে কোন প্রমাণ পেশ করেননি। ফলে আপনি অজ্ঞতার পরিচয় দিয়েছেন। ষষ্ঠত, আপনি লিখেছেন মুজিবের পতনের পরে নতুন এক মামুনের অভ্যূদয়। আপনার মতে মামুন গোলাপী দলের পাতি নেতা ছিল! আপনি সামনের কাতারের লোক ছিলেন? আপনি জানেন অনেকেই গোলাপী রং বদলে সাদা কখনো নীল হয়েছিল কিন্তু অধ্যাপক মামুন বিশ্ববিদ্যালয়ে গোলাপীই ছিলেন। রং বদল করেননি। অধ্যাপক মামুন বাকশালে যোগ কখনোই দেননি। ঢাকা বিশ্ববিদ্যালয়ের যে ৪ জন শিক্ষক বাকশালে যোগ দেননি অধ্যাপক মামুন তাদের একজন। ১৯৯০ সালের পরবর্তীকালে তিনি শিক্ষক রাজনীতিতে ততটা সক্রিয় ছিলেন না কারন তিনি ক্ষমতালোভী ছিলেন না। তো স্যার, আপনার গোলাপী রং পরে কী রং ধারণ করেছিল সেটা জানালে আমরা কৃতজ্ঞ থাকবো। সপ্তমত, আপনি তার চাচাদের নিয়ে বক্তব্য দিয়েছেন সেটা আপনার বিদ্ধেষপূর্ণ বক্তব্যকে শক্তিশালী করার জন্য। এখানে আপনি ইতিহাস বিভাগের অন্যতম খ্যাতনামা শিক্ষক যিনি আপনার সিনিয়র সৈয়দ আনোয়ার হোসেনের রাজনৈতিক পরিচয় নিয়ে কথা বলেছেন। এ ক্ষেত্রে আপনার এ বিষয় আমাদের থেকে অনেক ভালো জানার কথা -বাংলাদেশের রাজনৈতিক পরিস্থিতি বিভিন্নভাবে ঘোলাটে হয়েছিল। মুনতাসীর মামুন অসাম্প্রদায়িক ,গণতান্ত্রিক,যুদ্ধাপরাধী এবং পাকিস্তানি মানস মুক্ত দেশ গঠনে আওয়ামী লীগকে সমর্থন করেছেন তাই বলে তিনি গোলাপী থেকে কোন উগ্র প্রতিক্রিয়াশীল গোষ্ঠীর আধ্যাত্মিক নেতা হননি যেমনটা অনেকেরই আপনার ব্যাপারে সন্দেহ হয় বলে অভিযোগ উঠছে । এর পরে আপনি উপসংহারে দিলেন দীর্ঘ ভাষণ। বললেন মামুন চতুর্থ শ্রেনীর ঐতিহাসিক। পিএইচডি ডিগ্রিকে বললেন “তথাকথিত”। ৩০০ বই লিখেছেন যা কিনা আপনার বা অন্য কোন ঐতিহাসিকের ৯০০ বছর লাগবে। এবং তাকে নোবেল দেওয়া হউক। আপনার অবস্থা দেখে মনে হচ্ছে সেই পরিক্ষার্থীর মত, যে শুধু পাশের জনের কাছে থেকে শুনেছিল যুদ্ধে কোন পক্ষ বিজয়ী হয়েছিল। ব্যাস! লিখা শুরু, এবার থামায় কে! আপনি শুনলেন অধ্যাপক মামুন অসুস্থ। আপনাকে থামায় কে! আপনাকে যে লিখতেই হবে ! এ সুবর্ণ সুযোগ নষ্ট করা যায় না! কিন্তু আপনার কপাল খারাপ! পরীক্ষার হলে দায়িত্বরত স্যার ক্ষণিকের জন্য রুম থেকে বের হলে তৃতীয় শ্রেণীর ছাত্ররা যেভাবে ক্ষণিকের জন্য খুশি হয় আপনার অবস্থা তেমনি । আপনার জন্য দুঃখের সংবাদ অধ্যাপক মামুন সুস্থ আছেন। তিনি ফিরে আসলে লিখবেন।আর আপনি জানালার ওপারে বসে হতাশা বাড়াবেন! প্রশ্ন হল অধ্যাপক মামুন কিভাবে চতুর্থ শ্রেনীর ঐতিহাসিক হলেন তার কোন তথ্য- প্রমাণ উপস্থাপন করেননি। আপনি শুধু তার লিখিত একটা বইয়ের উল্লেখ করেছেন যদিও আপনার সে অভিযোগ মিথ্যে এবং ভিত্তিহীন । আর তার ৩০০ বই সব ইতিহাসের গবেষণা গ্রন্থ এমন দাবি তিনি করেননি। অধ্যাপক মামুনের পিএইচডি সুপারভাইজার ছিলেন উপমহাদেশের প্রখ্যাত ঐতিহাসিক সালাউদ্দিন আহমদ ।পরীক্ষক যারা ছিলেন তারাও একাডেমিক জগতে বহুল পরিচিত। অধ্যাপক মামুন পিএইচডি করেছেন পুর্ব বাংলার সমাজ নিয়ে। বলা হয়ে থাকে উনিশ শতকের পুর্ব বাংলা নিয়ে কেউ কাজ করতে চাইলে তাকে মুনতাসীর মামুনের লিখার কাছে আসতে হবে। অধ্যাপক মামুন শুধু এ একটি বিষয়েই নিজেকে সীমিত করে রাখেননি বরং আরো বহু বিষয়ে নিজের সক্ষমতার প্রমাণ পেশ করেছেন। আপনি বলতে চেয়েছেন অধ্যাপক মামুন দেশদ্রোহী । আপনার বক্তব্য সত্য । কারণ আপনি আসল রূপে ফিরে গেছেন। ছাত্রজীবনে আপনি পাকিস্তানি ছাত্র সংগঠনের লোক ছিলেন সেটা আমরা অনেকেই জানতাম না। কিন্ত আপনার পুরাতন সহকর্মীদের তথ্যের ভিত্তিতে অনেকেই তা জেনে গেছে। ও আপনি যে কিবলা পরিবর্তন করে নতুন খানকা খুলে বসেছেন সেটা ভুলেই গেছি! মুনতাসীর মামুন এ দেশ ছেড়ে যায়নি। এ দেশের মাটিতে থেকেই নিজের লড়াইটা চালিয়ে গেছেন। নিজের দায়িত্ব পালন করেছেন। আপনি মহাকাব্য লিখতে চেয়েছিলেন । সবিনয় অনুরোধ করছি সাহিত্য চর্চার জন্য যে উন্নত মানসিকতা দরকার হয় তা আপনার নেই। আপনি আপনার খানকার নতুন কিছু মুরিদ পেয়েছেন তাদের নিয়েই থাকেন। দরকার হলে এ রকম কিছু পোস্ট দিয়েন তাহলে নতুন নতুন মুরিদ পাবেন। এতে অধ্যাপক মামুন, অধ্যাপক আনোয়ারদের কিছু হবে না। তারপরেও যদি মানসিক যন্ত্রনা থেকে মুক্তি পান। শেষ করবো এ কথা বলে, আপনি অধ্যাপক মামুনের গঠন মুলক সমালোচনা করতেই পারেন । সেটা একাডেমিক এবং তাঁর দীর্ঘ সাংগঠনিক কর্মকান্ড নিয়ে। তার জন্য একাডেমিক ভাষা, পদ্ধতি আছে। আছে রাজনৈনিক শিষ্টাচার । আপনি তার কোন তোয়াক্কাই করলেন না। আপনি একজন শিক্ষক হিসেবে নূন্যতম একাডেমিক এবং রাজনৈতিক মার্জিত ব্যবহার করলেন না। অথচ আপনার একাডেমিক সমালোচনা করার মত সক্ষমতা আছে। কিন্তু আপনি সে পথে হাঁটেননি। অধ্যাপক মামুন হাসপাতালে মৃত্যুর সাথে পাঞ্জা লড়ছেন আর আপনি তখন তাঁর ব্যাপারে মিথ্যে, বিভ্রান্তিকর তথ্য ছড়াচ্ছেন। অধ্যাপক মামুন আপনার মত অহংকারী, দাম্ভিক না বরং বিনয়ী মানুষ। আপনি আপনার পোস্ট দিয়ে যে অশ্লীল, কুরুচিপূর্ণ, নিম্ন, হিংস্র মানসিকতার বহিঃপ্রকাশ ঘটালেন সেটা শিক্ষক সমাজের জন্য লজ্জাজনক। আপনি যে মামুনকে আপনার জুনিয়র, কম মেধাবী হিসেবে প্রমাণের জন্য এত চেষ্টা করলেন সে মামুন আজ শুধু একজন বিশ্ববিদ্যালয়ের শিক্ষক অথবা গবেষক নন তিনি বাংলাদেশের প্রগতিশীল জনগনের আশার প্রতীক... অধ্যাপক মামুন বেঁচে থাকবেন তার লেখনীতে............ অধ্যাপক মামুন বেচে থাকবেন এ দেশের ছাপ্পান্ন হাজার বর্গ মাইলের এ মাটি ও মানুষের হৃদয়ে। অধ্যাপক মুনতাসীর মামুন সুস্থ হয়ে ফিরে আসুন লেখার জগতে, সেটাই আমদের প্রত্যাশা। 
গল্পটা কত শক্তিশালী!!! ভিতরটা উলট পালট করে দিলো..... বার বার কোন এক দিদিকে মিস করছি। ধন্যবাদ মাসুদ হাসান উজ্জল ভাই আপনার সাথে ব্যক্তিগত পরিচয় নেই। তবে আপনার সৃষ্টিশীলতার সাথে পরিচয় হচ্ছি আর মুগ্ধ হচ্ছি।
অধ্যাপক মুনতাসীর মামুন স্যার ভালো আছেন। স্যারকে সকালে আইসিইউ থেকে কেবিনে দেয়া হয়েছে। গুজবে কান দিবেন না। স্যারের জন্য দোয়া করবেন।
উত্তাল দিনগুলিতে বিপ্লবের পরশ দিয়ে রাঙ্গিয়েছিলে জীবনের ভূবন....... ঝড় থেমে গেছে বহু আগেই কিন্তু রাতের অন্ধকার কেটে আলো ফোটেনি এখনো...... বরং অমাবশ্যার ঘন কালো অন্ধকারে নির্বিবাদী নির্জীব প্রাণীগুলোও কেমন ভয়ংকার শব্দে মেতে উঠছে...... এ অন্ধকার শেষে ভোরের আলো আসবেই তবে শংকা হয় যদি ভোরের সূচনা হয় নতুন কোন ঝড়ের আগমনী বার্তা নিয়ে...... তাহলে!!! আমি ঝড়কে উপেক্ষা করে সামনে যাত্রা করবো যেমন তুমিও করেছিলে বহু আগে...... আমাদের গন্তব্য যে একই কিন্তু সময় আর পথ ভিন্ন! (২০১৭ সালের কোন এক সময়ের ছবি) 
একটি খণ্ডিত ভালোবাসার গল্প "নাফিসা সেদিন আমাকে যা ওয়াদা করিয়েছিল তা আমি আজো ভুলিনি,আমি আজো তার অপেক্ষায় আছি অথচ সে নিজের সাথে নিজে বিশ্বাস ভঙ্গ করেছে,সে আমায় ভুলে হারিয়ে যেতে চায় নতুন ঠিকানায় " বলে সামি কান্নায় ভেঙ্গে পড়ল । জালিস ঠিক বুজে উঠতে পারছিলনা কি করবে এখন !সামি মাঝে মাঝে এ রকন আবেগ প্রবান হয়ে যায়। বিশেষত অন্ধকারাচ্ছান্ন পৃথিবীকে আলোয় ভরিয়ে পড়ন্ত বিকেলে যখন রক্তিম সূর্যটি নিজেই হারিয়ে যায় অজানা অন্ধকারের গলিপথে। সামি সূর্য ডুবে গেছে তাও বেশ সময় হল। আর কাদিস না, তোকে পত্রিকা অফিসে যেতে হবে ভুলে গেছিস কি? এতো আবেগপ্রবণ হলে বাঁচবি কি করে? জালিস কথাগুলো একসাথে বলল। সামি কিছু না বলে জালিসের দিকে তাকিয়ে একটা দীর্ঘ নিঃশ্বাস ফেলে চোখের পানি মুছে হলের উদ্দিশ্যে হাটা শুরু করল । পিছু পিছু জালিসও হাটা ধরল । কোন কথা নেই। নিঃশব্দে ওরা রমনা পার্ক থেকে বের হয়ে উদ্যানের মধ্যে প্রবেশ করল। প্রথম কথা শুরু করল জালিস, সামি দেখ এভাবে মানুষের জীবন চলেনা,জিবনে চলার পথে এ রকম কত মানুষ আসে, আবার চলে যায় তাই বলে তুই থেমে থাকবি? সেওতো ভালো থাকার জন্য তোকে ছেড়ে চলে গেছে ! তুই স্বাভাবিক হয়। আবেগকে নিয়ন্তন কর। সামি কোন কথা বলল না। টি এস সি আসার পর জালিস দুটি রং চায়ের অডার দিল।সামি এক কাপ চা হাতে নিয়ে এক চুমুক দিল। আদা চা সামি সব সময় ভালোবাসত কিন্তু আজ তার কাছে কিছুই ভাল লাগছেনা। উদাসিন মনে সদ্য ফোঁটা লাল কৃষ্ণাচূড়া ফুলগাছের দিকে তাকিয়ে আছে। হারিয়ে আসা সে দিনগুলোতে এ ফুলগুলি কত জীবন্ত মনে হতো! অথচ আজ ফুলগুলিকে কতটা নিষ্প্রাণ মনে হচ্ছে! ভাস্কর্যের সাদা বকগুলোকে সেদিনও মনে হত ওঁরা জীবন্ত,ডানা মেলে উড়ছে ,হঠাৎ আজ কেন তাদের শুধুই প্রতীক মনে হচ্ছে! সামির কাছে আজ সব কিছুই অদ্ভুত মনে হচ্ছে।সেদিনও ওর মনে হত রাজু ভাস্কর্যের প্রতীকী মানুষগুলো আজোও প্রতিবাদে ফেটে পড়ছে !কিন্তু আজ সব কেন অমন এলো মোলো লাগছে ! খুব বেশিদিন আগের কথা নয়,সামি তখন ১ম বর্ষে ছাত্র। পাহাড়ি বাঙালি ছাত্র -ছত্রীদেরএকটি অনুষ্ঠান উপলক্ষে সামি রাঙ্গামাটি যায় ।সেখানেই মুলত ওর সাথে পরিচয়।পরিচয় থেকে ভাল লাগা তারপরে ভালবাসা। নাফিসা তখন ইন্টার পরীক্ষা দিচ্ছিল। পরের বছর সে ঢাকা বিশ্ববিদ্যালয় ভর্তি হয়।সামির জীবনটা মুলত তখন থেকেই দ্রুত পরিবর্তন হতে থাকে।তার জীবনকে গুছাতে নাফিসার ভুমিকা অনেক বেশি ছিল।সামি আজ বিশ্ববিদ্যালয়ের পরিচিত সাংবাদিক।উদাসিন সামিকে দায়িত্তশীল মানুষ বানাতে ওর ভূমিকা ছিলি অনন্য ।নাফিসা ছোট হলেও যথেষ্ট প্রজ্ঞাবান ছিল।ক্যাম্পাসে ওদের চারটি বছর বেশ ভালোই জাচ্ছিল। কিন্তু সামি জানতোনা নাফিসার আসল ঘটনা।নাফিসার মা-বাবা জীবিত থেকেও আজ নেই। নানির কাছে সে বড় হয়। মার সাথে তার শেষ কথা হয় জখন সে ক্লাস সেভেনে,নাফিসা তারপর আর কখনো মার সাথে কথা বলেনি,মা চেষ্টা করলেও সে সাড়া দেয়নি। বাবার সাথে কখনো পরিচয় ঘটেনি ।বাবা-মায়ের ভুলের কারনে আজ তার জীবনটা বিপন্ন । ................................................................................................................................................................................................................................................................................................................................................................................................................................................................................................................................................................................................................................................................................................................. নাফিসাকে গত পনের দিন থেকে খুজে পাওয়া যাচ্ছেনা ।পনের দিন পূর্বে ওর ৪র্থ বর্ষের শেষ পরীক্ষা ছিল।সেদিন বিকেলে ও হাসতে হাঁসতে বলেছিল তুমি আমাকে আর খুজে পাবেনা কিন্তু! জিবনের চলার পথে হয়তবা দেখা হতেও পারে ।তুমি ক্ষমা করে দিও ।আমার খোজ নিবেনা। জিবনে অনেক বড় হবে,তোমার জন্য দোয়া রইল। কিন্তু সামি সেদিন বুজতে পারছিলনা এ কথাগুলোই ওর শেষ কথা হবে।কারন নাফিসা মাঝে মাঝে উদাসীন হয়ে যেত,আর কত কথাই না বলত !সেদিন নাফিসা সামির কাছে একটি কলম নিয়েছিল। তারপরে সামি ওকে অনেক খুজেছে ,ওর গ্রামের বাড়িতে ও গিয়েছিল কিন্তু কোন লাভ হয়নি।পরবতিতে সামি সাংবাদিকতা ছেড়ে দিয়ে দু বছর ঘুরে বেড়াল ।অবশেষে পরিবারের চাপে বি সি এস পরীক্ষা দিল।প্রথম বারেই সে ম্যাজিস্ট্রেট হল। দীর্ঘ নয় বছর বরিশালে চাকুরী করার পর পঞ্চগড় বদলি হয়।বদলি হওয়ার মাস খানেক পর একটি এতিমখানা স্কুলের অনুষ্ঠানে প্রধান অথিতি হিসেবে যোগ দিতে যান ।কিন্তু সেখানে সে এক অপ্রত্যাশিত ঘটনা ঘটল , দীর্ঘ বারো বছর পূর্বে হারিয়ে যাওয়া নাফিসাকে সেখানে প্রধান শিক্ষক খুজে পেল কিন্তু নাফিসা এখনো একা থাকলেও সামী দু সন্তানের জনক! নাফিসা সামির জিবনের গতিপথ দূর থেকে খোঁজ নিলোও সামি তার সম্পর্কে কিছুই জানতোনা ।কিন্তু নাফিসা জানতোনা সামি পঞ্চগড় বদলি হয়ে এসেছ ।সামি সেদিন নাফিসাকে অনেক প্রশ্ন করেছিল কিন্তু নাফিসা কোন জবাব দেইনি।শুধু বলেছিল আমি জানি মা-বাবার ভালবাসা বঞ্চিত শিশুদের মনের কষ্ট। বঞ্চিত এ শিশুদের জন্য কিছু করার মধ্যই আমি আমার হারানো শৈশবের মা-বাবার বঞ্চিত ভালবাসা পেতে চাই।আমি জানতাম তোমার সাথে আমার দেখা হবে কিন্তু .................................
দুনিয়ার জীবনের সমাপ্তি মানে জীবনের শেষ নয় বরং জীবনের নতুন অধ্যায়ের নব সূচনা মাত্র। আমার নব জীবনের সূচনা করতে চাই পূর্বপুরুষের নব যাত্রার স্থান থেকে যেখানে আমার দাদা, দাদু অপেক্ষায় আছেন আমাদের জন্য। কিছুদিন আগে যখন দাদিকে নব যাত্রায় শেষ বিদায় জানিয়েছিলাম সেদিন দাদিকে বলেছিলাম দাদু, মন খারাপ কর না। আমরাও আসছি তোমাদের সাথে মিলিত হতে। শুধু সময়ের ব্যবধান। তুমি দাদার সাথে অপেক্ষা কর! মহা বিচারের দিনে আমি তোমাদের সাথেই মালিকের সামনে হাজির হতে চাই। সর্বশেষ যেদিন বাড়ি থেকে ফিরছিলাম সেদিন কোন এক অদ্ভুত কারণে দাদা-দাদুর কবরের সামনে দাড়িয়ে আবেগ আপ্লুত হয়ে অশ্রুতে নিজেকে ভিজিয়েছিলাম। দাদা-দাদুর নতুন সংসারের কত কাছে দাড়িয়ে কতটা দূরে অবস্থান করছি সে উপলব্ধি কতটা বেদনার সেটা ভাষায় ব্যক্ত করার সক্ষমতা নেই। পূর্বপুরুষের কাছে ফিরে যাওয়ার বাসনা মানুষকে পাগল প্রায় করে দেয়। আমি এ শহুরে জীবনের কত শত আয়োজন শেষে মিলিত হতে চাই আমার গ্রামের নিরব নির্জন বাঁশ বাগানের নিচে। যেখানে আমার পূর্বপুরুষেরা কাদা মাটি,পানি, আর সবুজের সমারোহের মধ্যে তাবু টানিয়ে অপেক্ষায়..... এ কাদা মাটি আর পানির অদ্ভুত টান আমায় ব্যাকুল করে তুলছে যেমন পাখি সন্ধ্যায় তার আপন নীড়ে ফিরতে ব্যাকুল হয়ে দীর্ঘ পথ পাড়ি দেয়! আমি কি ফিরতে পারবো বাঁশ বাগানের আপন নীড়ে নাকি করোনা আমায় এ শহরেই শেষ বিদায় দিবে যেমন সব পাখি সন্ধ্যায় ফিরতে পারে না তার আপন নীড়ে! কত শত অপ্রত্যাশিত বিপদ কেড়ে নেয় পাখির জীবন!! নিজ গৃহে থাকুন নিরাপদ থাকুন
তিনবেলা খাবারের ব্যবস্থা তার ঘরে থাকলে সেও আমাদের মত ঘরে বন্দি থাকতো...... নিম্নবিত্ত জীবনে গল্প...........
তোমরা যারা সভ্যতার অগ্রগতি হয়েছে, মানবতার জয় হয়েছে, আধুনিকতার জয় গান গেয়ে আকাশ পানে চিৎকার করছো, তোমরা যারা মধ্য যুগের অন্ধকারের সমাপ্তি টেনে আলোর মশালের জয় ধ্বনিতে আত্মতৃপ্তিতে ডেকুর তুলতে, অমানবিক দাস-মালিক সম্পর্কের ইতি টেনে শ্রমিকের মর্যাদার কথা বলে পুজিবাদের পা চাটতে তাদের বলতে চাই তোমরা আদলে কিছুই করনি বরং সব কিছুকে নতুন মোড়কে এনেছো। সেই বাইজি খানা এখন নতুন রুপে, দাস-মালিক সম্পর্ক নতুন ভার্সনে। আর জনগনের ক্ষমতায়ন! ক্ষমতা কেবল চার্চের মোল্লাদের হাত থেকে নতুন এক শ্রেণীর নতুন মোল্লাদের হাতে পড়েছে। এখানে মজুর, শ্রমিক,কৃষক শ্রেণির ভাগ্যে কোন পরিবর্তন ঘটেনি। রাষ্ট্রযন্ত্র তাদেরকে পাত্রাও দেয় না। শুধু প্রয়োজনে ব্যবহার করে মাত্র। ফলে দিন মজুর, কৃষক মজুরও এসব কথিত মালিকদের মানে না..... নিজেদের সমাধান নিজেদের মত করেই করতে চায়! ওদেরতো ডাক্তার নাই, আধুনিক হাসপাতাল নাই, গৃহবন্দি থাকার মত ঘর নেই, পেটে ভাত নেই, ফলে ও মনে করে ঐ মন্দির, গীর্জা, মসজিদ, প্যাগোডার মালিকই শেষ রক্ষা করতে পারবে!কারণ ওরা বহু দিন ধরেই ওখানেই প্রশান্তি খুজেছে! ওর তো এর ভিন্ন অন্য জায়গায় স্থান ছিল না! ফলে আপদ বিপদ আসলে ওরা ওখানেই দৌড় দেয়। চিকিৎসা না পেলেও মানসিক প্রশান্তি সেখানে মিলাতে চায়! আর শহুরে সব বুর্যোয়া, পেটি বুর্যোয়াসহ সব এক সাথে শিয়ালের মত হু আক্কা হু করার পিছনে কারণ হল এবার যে বিপদ আসছে তার সাথে এরা অপরিচিত। এবার এ বিপদ কাউকে রক্ষা করছে না! কি বুর্যোয়া কি প্রলেতারিয়েত! কিন্তু প্রলেতারিয়েতরা এ ধরনের মৃত্যু প্রতি বছর বহু দেখে। কখনো চিকুনগুনিয়া, কখনো সড়ক দুর্ঘটনা, বহু আগে কলেরা, মেলেরিয়া রোগ দেখে দেখে, গল্প শুনে শুনে বড় হয়েছে! ফলে এ রকম মৃত্যু এদের কাছে স্বাভাবিকই মনে করে। এবার শহুরে পেটি বুর্যোয়ারা এ রকম চিল্লাপাল্লা নিজেদের বাচানোর জন্য, প্রলেতারিয়েত দিন মজুর ভাইদের প্রতি সহানুভূতি থেকে নয়। যার প্রমাণ এ দানব দাস মালিকদের যখনই উৎপাদনের প্র‍য়োজন হল সাথে সাথে বহু কিলোমিটার হাটিয়ে এসব ভাইদের মৃত্যুপুরীতে ডেকে আনলো। তাদের উৎপাদন দরকার। শুনেননি ভাইরাল হওয়া ভদ্র মহিলার ভাষণ!!! রাষ্ট্র মানবিক হতে চায় কিন্তু তারা যাদের হাতে বাধা তাদের স্বার্থ রক্ষা করতেই ব্যস্ত! ঘরে থাকুন নিরাপদ থাকুন
কোন এক গোধূলির আভায় বিদায় জানাবো শহুরে জীবনের শত ব্যস্ততাকে...... ফিরে যাবো আমার পূর্বপুরুষের বর্ণিল মায়া মাখা গ্রামে। যেখানে ভরদুপুরের নিস্তব্ধতা ভাংগে ঝি ঝি পোকার গানে আর জোনাকি পোকার মেলা বসে পূর্নিমার রাতে.....
আপনারা যারা এই বিপদের সময় সহযোগিতার হাত বাড়িয়ে দিচ্ছেন তারা সহযোগিতা গ্রহণকারী ব্যক্তির ছবি তোলার ক্ষেত্রে একটু সতর্ক হলে ভালো হয়। প্রত্যেক সন্তানই চায় তার বাবা মায়ের মাথা উচু থাকুক। হউক সে রিক্সা চালক বা স্বল্প বেতনের মানুষ।
বিশিষ্ট লেখক, গবেষক ও সাহিত্যিক অধ্যাপক বোরহানউদ্দিন খান জাহাঙ্গীরের মৃত্যুতে অামরা শোকাহত।
আমি অন্তত মায়ের সাথে কথা বলার সময় মায়ের ভাষায় কথা বলার চেষ্টা করি...... এই শহুরে ভাষাটা কৃত্রিম মনে হয়........
যারা মনে করেন পতিতাদের নামাজের জানাজা জায়েজ নেই তারা শুনতে পারেন.........
স্মৃতি লেখা বা আত্মজীবনী পড়ার একটা বিশেষ দিক হল লেখকের সাথে হারানো দিনের রোমাঞ্চকর পথে হাটা যায়......
আজ শ্রদ্ধেয় প্রিয় মোহাম্মদ গোলাম সাকালীন সাউকি স্যার থাকলে অনুষ্ঠানটি পূর্নতা পেত(আমার জন্য) ........ প্রিয় স্যার আপনার জন্য দোয়া রইলো। জান্নাতে ভালো থাকবেন। (ঢাকা বিশ্ববিদ্যালয়ের ইতিহাস বিভাগ অ্যালামনাই এসোসিয়েশন এর ১৭ তম পুর্নমিলনী)
মহান নেতার আগমন❤❤❤ বাঙ্গালির প্রকৃত বিজয় তো ১০ই জানুয়ারি যেদিন জাতির পিতা দেশে ফিরেছিলেন❤❤❤
২০০৭ সালে পর গত সোমবার দাদা দাদুর নতুন জায়গায় নতুন পরিবেশে সাক্ষাৎ হয়েছে। দীর্ঘ ৬০/৬২ বছর সংসার করার পরে দাদা একটু আগেই দুনিয়ার যাত্রার সমাপ্তি টেনে দাদুর জন্য অপেক্ষা করছিলেন কোন এক অজানা স্টেশনে। দাদুকে কবরে বিদায় দিয়ে আল্লাহর কাছে বলেছিলাম,হে আসমানের মালিক! আমার দাদা দাদুর দীর্ঘ ১২ বছরের পরের তাদের আজকের সাক্ষাৎ টি জান্নাতে করার সুযোগ করে দাও। [করবস্থান থেকে ফিরতে ফিরতে মনে হচ্ছিল আপনজনকে কবরে রেখে আসা কতটা কঠিন। দাদুর মৃত্যুর সাথে সাথে ৮৫ বছরের একটি জীবন্ত ইতিহাসের ছন্দপতন ঘটলো। ] আল্লাহ! তুমি দাদা দাদুকে জান্নাতুন ফিরদৌস দান কর..........
সত্যি সত্যি একদিন এ শহর ছেড়ে চলে যাবো। আমার গ্রামের পথ ছেড়েছিলাম আলোর প্রদীপের সন্ধানে....... আজ ক্লান্ত পথিকের ন্যায় নিজ গ্রামে ফিরতে মন আকুল.......... আমি সেই সহজ সরল গ্রামের মানুষের কাছে ফিরতে চাই........ হৃদয় খুলে নিশ্বাস নিতে চাই নির্মলা বায়ুতে......যে বাতাসে নেই লাভ-লোকসানের হিসাব, স্বার্থের সংঘাত....... আমি আমার গ্রামে ফিরতে চাই
"যারা গণহত্যা করে তারা হারামজাদা, যারা গণহত্যা সমর্থন করে তারাও হারামজাদা " অধ্যাপক মুনতাসীর মামুন 
মানব সভ্যতা বিকাশে যারা সবচেয়ে বেশি ভূমিকা পালন করেছিল মূলত তারা সে সভ্যতার কোন সুফল ভোগ করতে পারেনি।প্রাচীন সভ্যতা বিকাশের ইতিহাস বিশ্লেষণ করলে দেখা যায় যে শ্রমিকশ্রেণী ও দাসদের রক্তঘামের উপর যে সভ্যতা নির্মিত হয়েছিল, সেখানে তাঁদের দুমুঠো ভাতের নিশ্চয়তা ছিলনা।উৎপাদকরা কখনোই তার উৎপাদিত পন্যের সুফল নিজে ভোগ করতে পারেনি।উৎপাদকরা বরাবরই বঞ্চিত থেকেছে।ইতিহাসও সেসব উৎপাদক বা নির্মাতাদের স্মরন করে না। আজ সভ্যতা তার চরম শিখরে অবস্থান করলেও এর কারিগরদের মূল্যায়ন করা হচ্ছে না।তারা আজও অবহেলিত। সভ্যতার কারিগরদের সুফল ভোগ করছে অন্যরা।বিভিন্ন সভ্যতার উন্নয়নে আমরা যেসব রাজা-বাদশাহদের কৃতিত্ব দেই মূলত তারা ছিল শোষক শ্রেণী।আমাদের নতুন করে ভাবা উচিৎ এবং সভ্যতার কারিগরদের মূল্যায়ন করা দরকার।দেখুন,আমরা কৃষকশ্রেণী /পোশাক তৈরিকর্মী,রাজমিস্ত্রি তাদের কেমন মূল্যায়ন করি?......................
যারা মনের আনন্দে অন্যের ব্যক্তিগত বিষয় শেয়ার দেন তারা একটু দেখেন আপনি কি করছেন!!!!
এরকম একটা পরিবেশ চাই যেখানে বসে সারাজীবন সাধারণ মানুষের গল্পগুলো লিখতে পারি..... আমি অন্য কিছুই চাই না...... (বাংলা একাডেমির লাইব্রেরি থেকে তোলা ছবি)
এ শহরের চায়ের ব্যবসা ছেড়ে আমি একদিন আমার গ্রামে একটি টংয়ের চায়ের দোকান দিবো।এ শহুরে প্যান্ট শার্ট ছেড়ে লুংগি আর গামছা গায়ে দক্ষিণা বাতাসে বসে খরিদদারদের সাথে রাজনীতি, সমাজ,দর্শন, ধর্ম নিয়ে চুটিয়ে আলাপ দিবো........ 
গ্রামের সন্ধ্যা প্রায় পনের বছর আগের কথা।আমি থাকতাম আবহমান জীববৈচিত্র্যের সরল-সৌন্দর্যে ভরপুর আমার গ্রামের বাড়িতে। এটি বরিশাল শহরের নাগরিক জীবনের ব্যস্ততার অনেক দূরে অবস্থিত ছিল।যেখানে সন্ধ্যার আগমনে প্রকৃতিতে সাজ সাজ রব উঠতো। একটা সন্ধ্যাকে বরণ করতে যেমন মানুষের থাকতো বিশাল কর্মযজ্ঞ তেমনি প্রকৃতিতে থাকতো অনিন্দ্য সুন্দর আয়োজন। সূর্যি মামা সকাল থেকে দীর্ঘ পথ পাড়ি দিয়ে সন্ধ্যার আগমনে আমাদের গ্রামেরই পশ্চিম প্রান্তে বিশ্রাম নিবে এ নিয়ে আমাদের কিশোর মনে কত-শত জল্পনা কল্পনা কাজ করত! সেই সময়ে আমাদের গ্রামে চোখ ধাধানো বিদ্যুৎ নামক রাতের সৌন্দর্য খাদক ছিল না বরং আমরা ছোট্ট আলোর প্রদীপ জ্বালিয়ে রাতের অন্ধকারকে স্বাগত জানাতাম যেমন রাতের জোনাকিপোকা বাহারি রংয়ের অদ্ভূত আলো আকাশের চাদের সাথে মিতালি করে বরন করতো সন্ধ্যাকে.….....থোকায় থোকায় জোনাকির আলোর সাথে ঝিঝি পোকার শব্দের মিতালি আর নাম জানা-অজানা বহু পাখির মিষ্টি সুর,গ্রামের শেষ প্রান্তের জংগল থেকে শিয়ালের ডাক আমার গ্রামকে এক অনিন্দ্য সুন্দর এ রুপ দিত।মাঠ থেকে গরু-ছাগলের পাল নিয়ে আসার সময় রাখাল বালক বালিকার কন্ঠে শুনা যেন সন্ধ্যার আগমনীর গান! মা-চাচীদের সারাদিনের কর্মের সমাপনী অনুষ্ঠান চলতে কত বৈচিত্র্যময়তার মধ্য দিয়ে! সারাদিনের ব্যস্ততার পরে নিস্তব্ধ রাতকে বরণ করে নেওয়ার এ সন্ধ্যার আয়োজন ছিল স্বাতন্ত্র্য। কিন্তু আমার গ্রামের সেই অনাবিল সন্ধ্যা এখন আর আসে না। জোনাকিপোকার থোকা থোকা আলোর বদলে এসেছে রাতের অন্ধকারের নিস্তব্ধতার বিমোহিত সৌন্দর্য হরনকারী বিদ্যুৎ নামক দানব। এখন আর এ গ্রামে সন্ধ্যা নামে না। আলোর প্রদীপ জ্বলে না।উন্নয়নের ছোয়ায় আমার জীব বৈচিত্র্য হারিয়ে গেছে।পাখিরা অভিমান করে এ গ্রাম ছেড়ে চলে গেছে বহু দূরের পথে।শিয়ালগুলো তার পৈত্তিক আবাসন হারিয়ে কোথায় যে চলে গেছে তার খবর নেই যদিও দুএকজন বহুদিন ধরে মা-বাবার স্মৃতি ধরে রাখতে এখানে থেকে ছিল কিন্তু সভ্যতার উন্নয়ন তাদের মৃত্যু ডেকে এনেছিল।এখন আর রাখাল বালক-বালিকা নেই।নেই মা-চাচীদের সমাপনী কর্মযজ্ঞ। নেই গ্রামীণ সেই সন্ধ্যার অনাবিল বৈচিত্র্য। হারিয়ে গেছে সভ্যতার উন্নয়ন নামক দানবের কবলে........
বাবার স্বপ্নটা যে নির্ভেজাল সত্যি ছিল সেটি প্রমাণ করতেই জীবনের অধিকাংশ সময় ব্যয় করেছেন ....... কৃষক -শ্রমিক মানুষের মুখে একটু হাসি ফুটাতে যিনি সদা ব্যস্ত পিতার ন্যায়...... এ হাসি এদেশের পল্লী গ্রামে ফুটে থাকা হাজারো নির্মল ফুলের হাসি.... মেহনতি মানুষের মুক্তিতেই তার জন্মদিনের আনন্দ.......