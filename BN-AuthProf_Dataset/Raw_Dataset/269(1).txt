(} সবকিছু খুলে গেছে, ফুর্তি! সেভাবেই ঘুরবি আগে যেমন ঘুরতি। স্কুল গেটের ওই তালাটা চিরঘুমে লক -এ গেছে, স্মরণে সেথা দিই মালাটা।
(} নাগরিক..... দিনে মারি মাছি রাতে মারি মশা এই নিয়ে আমাদের রোজ ওঠাবসা থাকি মেগাসিটি হাসি মিটিমিটি খুশিতে রোজ পড়ি উন্নয়ন চিঠি। এই বেশ থাকা মুখ ঢাকা মাস্কে হাসি এঁকে রাখা হাসি মুখে জুবুথুবু হাসি মুখে ঘামি প্রিয় ঢাকার হাসিমুখী নাগরিক আমি।
নকল সাজে রাজার পাটে কাটছে সারাবেলা মুখোশ জীবন চলছে খেলে মানুষ মানুষ খেলা।
(} চলতি হাওয়া...... ১. কেঁচো খুড়তে বেরিয়ে আসে সাপ জন্মদাতা সমাজ বলে, 'বেজন্মা! কে তোর বাপ?' ২. খোঁজ নাই টিকার খোঁজো ফরেন লিকার। ৩. আমাদের কেরু একেবারে হারু লোকে তারে ভাবেনাকো উন্নত দারু! তাই, আফসোস বেশি, পাবলিকের দেশপ্রেম মুরগীতে দেশী! ৪. বীণ বাজিয়ে ওঝা নাচায় সাপ তুললে ফণা সাপের উপর নামে অভিশাপ।
(} ২৯ জুলাই ছিল বিশ্ব বাঘ দিবস..... 'বাঘ আছে ফাঁপরে লোকালয়ে ঘোরে মানুষ বাঘছাল কাপড়ে!'
(} মৃত্যুবার্ষিকীতে রেড স্যালুট কমরেড সিএম। কতদিন স্বপ্ন ছিল, কতদিন বাস্তবতায় স্বপ্ন মিশে থাকে আর- লড়াইয়ে বসন্ত আসে, অহোরাত্র ফুটে থাকে লালজবা,পলাশ-শিমুল মানুষের মুক্তির মিছিলে লাল পতাকায় আঁকা সূর্যের রূপ বয়ে নিয়ে যেতে যেতে বিতর্ক ও যুক্তিতে- আজও লড়াই মানে চারু মজুমদার। ছবি সংগ্রহ- এবং জলার্ক পত্রিকার চারু মজুমদার সংখ্যা ১৩'র প্রচ্ছদ থেকে।
রৌদ্র বললো শোনো- আমার ছটা গোনো বৃক্ষ বললো- আমার পত্রে নাচছে সমীরণও জল বললো- তাই, তরঙ্গ বয়ে যায় আকাশ বললো- জিয়ন হেসে সাদা মেঘ উড়ে যায়।
(} ডি মারিয়া শান্ত করলো বি-বাড়িয়া। (না কি অশান্ত?)
(} কে বলেছে বেকুব মোরা আমরা আসল সাচ্চা সাপোর্টারের ক্যাটাগরিতে আমরা বাঘের বাচ্চা! ব্রাজেন্টিনার লোকজনেতে যা পারে না করতে আমরা পারি সাপোর্ট দিয়ে পতাকা বুকে মরতে! বিপক্ষরে করতে ঘায়েল বাগিয়ে লাঠি ধরবো ব্রাজিল আর আর্জেন্টিনার পক্ষে থেকে লড়বো! যত দূরেই হোক না খেলা থাকবো রেশারেশিতে দেশের ফুটবল গোল্লায় যাক মাতি নেইমার-মেসিতে!
(} এইভাবে খুন হোক আরো কিছু লোক দেখেও না দেখে যাক রাষ্ট্রীয় চোখ বড় জোর উহু আহা দুইদিন শোক প্রতিবেলা প্রতি কোপে খুন হোক লোক। উন্নয়ন গল্পে তৃপ্তিতে থেকে শাসকেরা নিজ মুখে সুখী ছবি এঁকে দন্ত বিকাশে মুখ,হাসে দুই চোখ জানেনাতো তারা 'কোথায় মরলো কোন লোক!' জোর গলায় ভয় পাই বলি চুপিচুপি এই বেশ ভালো আছি নিয়ে কোপাকুপি আমাদের দাম নেই,বদ,অপয়া এতদিন বেঁচে আছি,শাসকের দয়া। আজ হবে কাল হবে খুন হবে লোক চুপচাপ দেখবে তা রাষ্ট্রীয় চোখ তারপর অলসতা, নেই সমাধান কভু তবু আমি দাস রবো, বেঁচে থাকো প্রভু! ................. ** ক'বছর আগে দেশে যখন কোপাকুপিতে হত্যাকাণ্ড ঘটছিল তখন লিখেছিলাম এই ছড়াটা। নারায়ণগঞ্জে আগুনে পুড়ে খুন হয়ে যাওয়া ৫২জন মানুষের কথা ভেবে আজ আবার প্রকাশ করলাম এখানে। 
(} এ রাষ্ট্র আগুন পোষে। যেমন আমি আগুন পুষি বুকে- আমার আগুন জ্বলে বিদ্রোহে। রাষ্ট্র আগুন জ্বালায় তার খেয়ালখুশি আর সুখে। ছবি ও খবরঃ ঢাকা ট্রিবিউন।
(} বেঁচে থাকা শুধু ধনীর জন্যে আমার জন্যেও তাহা দিনমজুর মরেছে অভাবে অস্ফুটে বলি 'আহা!' ভাত বেঁচে থাকে খাদকের পেটে মজুরের পেটে ছাই বাঁচবে প্রভু। গরীব তুচ্ছ, বাঁচার কারণ নাই।
(} সমর্পনের স্রোতে তোমার ফুল-১ তারপর তোমার মুখের পাশে ভেসে আসে ফুল আমি নিরন্তর চাওয়ার পর দেখি তোমার ঠোঁটদুটো ফুলের মত কাঁপছে; আমি ছুঁয়ে দিতে তা পাখি হয়ে গান গেয়ে উঠলো। আমি চাতক হয়ে ছিলাম আমি তৃষাতুর ছিলাম আমি কামনার আগুনে পুড়ছিলাম তোমার সুবাস জল আমাকে করলো জীয়নপাখি আমি তোমার মাঝে সমর্পিত হয়ে বেড়ে উঠলাম এই পৃথিবীতে। তারপর হৃদয়ের রঙ প্রজাপতির মতো পাখা মেলে উড়ে যায় আমি অপলক চোখে দেখি আমার ভালোবাসা তোমার ঘরের সামনে নদী হয়ে বয়ে যাচ্ছে একা একা। তুমি সে নদীতে অবগাহন করো; জলে নেমে ডাকো আমাকে আমি তোমার কাছে যাই তুমি আমাকে ভেজাও তোমার প্রেমে। তারপর স্নান শেষে আমরা ছুঁয়ে ছুঁয়ে থাকি পরস্পরের স্মৃতি।
মেঘের ছায়ায় অন্ধকারে রেখেছি ঢেকে তারে এই-যে আমার সুরের ক্ষেতের প্রথম সোনার ধান, বাদল-দিনের প্রথম কদম ফুল করেছ দান। -রবীন্দ্রনাথ ঠাকুর। কদম ফুলের সাথে।
(} তোমার একা মন খারাপের ধরনটা কি বৃষ্টি মতো, ঝরলো অথবা ঝরলো না ? তোমার বুকের মায়ায় ডুবলো কোন সে সখী পড়লো জলে, ভিজলো তবু ভিজলো না ? কারো কারো জীবন আজ শুক্তি মতো, মুক্তা আছে অথবা কোথাও মুক্তা উধাও ।
(} ভরা বাদর মাহ ভাদর মেঘে মেঘে ভরছে আকাশ কী গান আছে জলে আমার কথা তোমার সাথে শুধুই কথা বলে আকাশ যত আঁধার হয়ে আসে কালো মুখে আমার বুক কাঁদছে কেবল তোমার সকল দুঃখে আজকে না হয় বাদলধারায় বিরহ সব রাখি আমার আমি তোমার তুমিতে সদাই ভ্রমে থাকি
(} চুপচাপ বিকাল...... দুল পরোনি? এই নাও, সোনালু ফুল ঝুমকো লতা; কী বললে? আবার আড়ি? থাকবো চুপ? বন্ধ কথা? তা হবে না। কথাগুলো সব মেঘ হয়েছে; বৃষ্টি হয়ে পড়বে ঝরে- ভিজতে হবে। কেমন করে বাঁচবে তুমি উঠোন ছেড়ে দূরে সরে? তোমার দুয়ার তোমার উঠোন তোমার বাড়ির সবগুলো ঘর- সবাই আমার নিকটতম; বন্ধু মোরা সব পরস্পর। কী বললে, ভুল বলছি? ফুলের মালা ফিরিয়ে দেবে? যে জানালায় দাঁড়িয়ে আছো সে জানালাই সাক্ষি দেবে কবি'র প্রেম মিথ্যা হয় না; সে সমুদ্র আঁকতে জানে! এই নাও তবে সমুদ্র ঢেউ। ঝুমকো করো তোমার কানে। 
বাজেট পরবর্তী ব্যক্তিগত বিবৃতি-- ১. আহ! বেশ ভালো আছি হেসে আর খেলে চকচকে দামি হই সয়াবিন তেলে। ২. বাজেট মানেই দাম বাড়া আর কমা মানিব্যাগ তুমি আমায় করো ক্ষমা। ৩. ওয়াসা'র জন্য প্রবাদটা গেল মরে আর বলবো না, কিনেছি 'জলের দরে'। তাই চিন্তায় চিন্তায়... ৪. চলো ফিরে যাই শৈশবে কুমড়ো লতা টেনেও ধূমপান হবে। অবশেষে কী আর করা... ৫. দাম কমেছে ভাবনা নাই তাই তো বসে মুড়ি খাই।
রঙিন নদীর জল...... আম্মা আর আমি। দুজনই তখন ছোট ছিলাম।
৪ঠা জুন প্রথম জাতীয় চা দিবস। দেশে এই প্রথম আমার মনের মতো আপন একটা দিবস পাওয়া গেল। জীবনে চা আর কবিতা লেখা এই দুইটা বিষয়ে আমার কোন বিরক্তি, ক্লান্তি, সময়-অসময় নেই। তাই------- (} আমিও তোমার মত যেমন তুমি শর্তহীন হলোইবা একটা জীবন পুরোপুরি অর্থহীন। কার কী তাতে কী এসে যায়? আমরা না হয় দুজন বসে একটা চা ভাগ করে খাই ।
(} স্বাস্থ্য বটিকা....... ০ বুঝলে ভাস্তে সব মধু স্বাস্থ্যে! ০ পিওন বা বড় পদ স্বাস্থ্যই সম্পদ! ০ স্বাস্থ্যই সকল সুখের মূল সুখে যারা বাগড়া দেয় তারা চক্ষুশূল।
০ চতুর্দিক চৌদ্দশিক। ০ গুমোর ফাঁক হয় যদি কড়া মাফ নাই, হাতে হাতকড়া। ০ জুলুম মাপার আমিন নাই উচিত কথার জামিন নাই। 
আমি বললাম ফুল, তুমি বললে ফুল সে তো কাগজের। আমি বললাম, তবুও তো ফুল। লোকটা তো কাগজ দিয়ে বন্দুক বানাতে পারত। --সমুদ্র গুপ্ত
আমরা দুজনে ভাসিয়া এসেছি যুগল প্রেমের স্রোতে অনাদিকালের হৃদয়-উৎস হতে। --অনন্ত প্রেম। রবীন্দ্রনাথ ঠাকুর।
সতত বহতা নদী..... আমাদের জীবনে ব্যবহারিক ও তত্বগতদিক থেকে সকল সময়েই একটা যৌক্তিক ও সুন্দর আস্থার জায়গা থাকে। সে আস্থার বর্তমান বাস্তবিক অথবা অতীত রূপের কাছে আমরা সদা নির্ভর করে নিরবসাদ, নির্ভয় ও নির্ভার থাকতে পারি। সেই আস্থার শক্তিতেই আমাদের জন্ম। আমাদের যাপন। পুত্রসন্তানের প্রথম নায়িকা কিংবা কন্যাসন্তানের প্রথম নিপুণ, নিবিড় সই হচ্ছেন মা। একমাত্র এই মানুষটিই সবচেয়ে আগে বুঝতে পারেন সন্তানের সকল রকম চিন্তাকে। সৎ চিন্তাতে নিষ্ঠার সাথে সমর্থন দেন। অসৎ চিন্তাতে হুংকার দিয়ে রুখে দাঁড়ান। নিজের সবটুকু সামর্থ্য দিয়ে পরিপূর্ণ করে তোলেন সন্তানদের, সন্তানতুল্য মানুষদের। তিনিই বাঁচিয়ে রাখেন সভ্যতা, মানুষ ও প্রকৃতিকে। প্রবহমান নদী জগতে বহুবিধ বাস্তবজীবন গল্প ও উপাখ্যান তৈরি করে। নদী তার নিজস্ব শক্তি দিয়ে কালনিরূপণ করে বয়ে চলে বহুদূর। সাহসিক এই পরিক্রমা ঘটে বলে একমাত্র নদীই জানতে পারে মানুষ ও জনপদের আসল ঠিকানা তৈরির মন্ত্র। জগতে মা হচ্ছেন সেই নদী যার চড়াই-উতরাই আছে কিন্তু বিনাশ নেই। এই ছবিটি আমার আম্মার যুবতিকালের। প্রায় ছাপান্ন বছর আগের ছবি। ছবিটি তুলেছিলেন আমাদের মেজচাচা।মায়েদের আটপৌরে জীবনের মতোই আমার আম্মাও সর্বদা সাধারণ থেকে অসাধারণ একজন মানুষ। আম্মা, মা, মাতৃতুল্য সকল মানুষ ও জগতের সব মায়ের জন্য ভালোবাসা। শ্রদ্ধা।
একটা জীবন সাগরসম সবদিকেতে হলেন জিৎ জীবন মানেই চিন্তা-মুগ্ধ শিখিয়ে গেছেন সত্যজিৎ ২ মে ২০২১ কীর্তিবাস সত্যজিৎ রায়ের জন্মশতবর্ষে শ্রদ্ধা। ছবি-গুগলে সত্যজিৎ রায় উইকিপিডিয়া থেকে।
পয়লা মে......... 'মালিক শ্রমিক ভাই ভাই' -এরচেয়ে বড় মিথ্যা নাই।
সংযমী লোক লোকটা খুব চুজি দাম বাড়লেও তাঁর প্রিয় সেই তরমুজই লোকটা খুব ভালো পাঁচ'শ দিয়ে আঙুর কেনেন রসালো নাদুস কালো লোকটা হ্যান্ডসাম এক লহমায় নিচ্ছেন কিনে ইঁচড়েপাকা আম এড়িয়ে ভিড় ছোঁয়া সুপার শপে লোকটা কেনেন খেঁজুর আজোয়া। এদিকে, আমার কপাল খল জীবন কাটছে পরীক্ষা দিয়েই শূন্য ফলাফল! 
ডিউক হুদা। এই মানুষটা আমার ছোটচাচা। সহজ মননের আর হাসি মুখের মানুষটা অনেকটা পরিব্রাজকের মতো ভাবনা ও বাস্তবতা নিয়ে জগৎ-যাপন করেন। সমাজ আর সময়কে দেখেন চিন্তার চোখ দিয়ে। মনে প্রশ্ন আনেন। উত্তর খোঁজেন। তাঁর  নাগরিক হৃদয় ব্যথিত হয়। বিস্ফোরিত হয়। আলোড়িত হয়। তিনি বুকের ভিতরের কথাগুলো প্রকাশ করেন কবিতা লিখে। তিনি আপন চিন্তায়, বোধতাড়িত হয়ে সহজ কথায় কবিতা রচনা করেন। সে সব কবিতা নিয়েই তাঁর রচিত প্রথম বই 'এ দেশ তোমার আমার'। বইমেলায় বইটি প্রকাশ করেছে দেশ পাবলিকেশন্স। পাওয়া যাচ্ছে  মেলার সোহরাওয়ার্দী উদ্যানে দেশ পাবলিকেশন্সের ৫৬,৫৬, ৫৭ নং স্টলে। মানবতাবাদী বিপ্লবী কবি ডিউক হুদা তাঁর বইয়ের বিক্রয়লব্ধ সব টাকা মানুষের কল্যাণের কাজে যুক্ত করবেন বলে সে কথা বলেছেন বইতে। ভাবনা ও ব্যবহারিক মানসে রণনময়ী কবি'র কাজ, চিন্তা ও রচনার জয় হোক সময়জুড়ে।
ইতিহাস কী? ইতিহাস কোথা থেকে আসে? কারা রচনা করেন ইতিহাস? কেনইবা সেই ইতিহাস যুগ যুগ ধরে বহমান হয় সমাজে? জগতে ইতিহাসের সারবত্তা কী? সব প্রশ্নগুলোর সহজ সরল উত্তরে নিজ চিন্তায় বলতে পারি, জানার জন্য, শেখার জন্য, নিজেকে চেনার জন্য সেই চলে যাওয়া সময়ের সত্য রূপকে সমাজবলয়ে সামগ্রিকভাবে স্থান দিয়ে বর্তমান সময়ের সাথে যোগসূত্র নির্মাণ ইতিহাসের এক মহৎ কাজ। সময়ের প্রেক্ষাপটে হাজারো ইতিহাস রচিত হয়। সেই ইতিহাসের প্রতি নির্মোহ থেকে তাকে বর্তমান সময়ে সত্যসন্ধরূপে প্রকাশিত করার একটা পথ হচ্ছে পাঠআনন্দের জন্য উপাখ্যান তৈরি করা। পাঠক ইতিহাসকে পড়বেন সময়কে জানার জন্য। চরিত্রগুলোকে চিন্তার চোখে বিস্তারিতভাবে দেখার জন্য। পাঠক সেই সময়ের সাথে নিজেকে মিশিয়ে নিজেই হয়ে উঠবেন কোন না কোন একটা চরিত্র। তবেই মানুষের ইতিহাস নিয়ে রচিত উপাখ্যানের যুক্তিযুক্ততা। আমি তেমন উন্নত পাঠক নই। তবু কেন জানি পড়তে পছন্দ করি। সব পাঠেই আমার আনন্দ। তবে অনেক সময় পাঠক হিসেবে 'পিছনের বেঞ্চিতে বসে থাকা' ছাত্রের মতন ফাঁকি দেয়াতে অনেক পাঠ থেকেই অনেক কিছু বুঝতে পারি না। তবে কোন কোন বই তো আছে যা সুশিক্ষকের মতো ফাঁকিবাজি ছাত্রকেও মনোযোগী করে তোলে। সেরকম বই পড়ি সময়ে সময়ে। মেজভাই দীপু মাহমুদের রচিত বই পাঠ করি। পাঠ আনন্দ পাই। চিন্তার দিক পাই। ফাঁকিবাজি ছাত্র থেকে সুশিক্ষকের কথার প্রতি মনোযোগী হই। ঔপন্যাসিক দীপু মাহমুদ কেমন লেখেন তা তাঁর একনিষ্ঠ পাঠকেরা সর্বত অবগত। এখানে আমি কেবল ব্যক্তিগত অনুভূতি প্রকাশ করতে পারি। আমি নিজেও যতটুকু লিখি তা আমাদের পরিবারে সাহিত্যসত্তার একটা আবহ থাকাতে লিখতে পারদর্শী হলেও মেজভাই'র সার্বক্ষণিক উৎসাহ আরো বেশি করে লিখতে আলোড়িত করে। এবারের একুশের বইমেলা একদম শেষপ্রান্তে। মহামারী করোনার কারণে জনজীবন বিপর্যস্ত। তবুও মানুষকে বাঁচতে হয়। লড়াই করে জিততে হয় সবকিছু। জগতে জয়ের জন্য, অধিকারের জন্য এবং বেঁচে থাকার জন্য লড়াইয়ের যে বিকল্প নেই তাও দেখতে পাই পাঠকপ্রিয় কথাসাহিত্যিক দীপু মাহমুদের উপন্যাসে। প্রিয় সুহৃদ, সময়কে জানা প্রিয় পাঠকগণ, বইমেলা থেকে বা পরবর্তী সময়ে সংগ্রহ করে পাঠ করতে পারেন দীপু মাহমুদের বইগুলো। জয় হোক মানুষের। জয় হোক মানুষের জীবনকে নিয়ে সকল রচনার। শ্রদ্ধাস্পদেষু লেখকের লেখার জয় হোক সর্বত্র। এখানে তিনটি বইয়ের প্রচ্ছদের ছবি দিলাম। বইমেলায় সোহরাওয়ার্দী উদ্যানে পার্ল পাবলিকেশন্সের ৪ নং প্যাভিলিয়নে বইগুলো পাওয়া যাবে। অন্যান্য বইগুলোও বইমেলায় আছে বিভিন্ন প্রকাশনীতে। এছাড়াও মেজভাই'র রচনা উপন্যাস, গল্প ও শিশু-কিশোরদের জন্য লেখা দারুণ সব বই বইয়ের দোকানসমূহে ও রকমারী ডট কমে পাওয়া যাবে। সকলের জন্য ভালোবাসা।
সুধা তিয়াসে সুখিত যদিও শারি শুক জানে শত সহস্র লীলাস্মিত বাসনা বাগেশ্রীতে তবু থাকে আহাজারি তাই, তোমার ভূপালিতে হয়েছি স্থিত।
(} লকডাউনের হালচাল চিত্র.............. ০ আমি থাকি সেই টাউনে সকল খোলা লকডাউনে। ০ মুখ ঘষি লাক্সে ঢাকবো কেন মাস্কে। ০ তিন ফুট দূরে থাকা যায় না দূরে থেকে মনে হয় কেউ কারো ভাই না। ০ গলায় গলায় ভাব ভাবটা এমন একটা গাছেই দশ কাঁদি ডাব!
মন ছুটছে গো আজ বল্গা-হারা অশ্ব যেন পাগলা সে, আজ সৃষ্টি সুখের উল্লাসে! -- কাজী নজরুল ইসলাম। (দাহু তজরের আঁকা ছবি। তবে ছবিটা একটি চিত্রমডেল দেখে আঁকা।)
(}ওপেন ডায়েরি....... ৫ এপ্রিল ২০২১ আমি এখন করোনামুক্ত। সকল প্রিয় সুহৃদ, আপনজনদের প্রতি কৃতজ্ঞতা। সকলের জন্য আমার ভালোবাসা। গতকাল ১৪ দিন শেষে টেস্ট করিয়ে আজ নেগেটিভ ফলাফল পেয়েছি। -উপরের কথাগুলো লিখেছিলাম বিকালে। সাথে একটি আঁকা ছবিও দিয়েছিলাম। এখান থেকে ছবিটা সরিয়ে নিয়েছি কারণ করোনাযুক্ত থাকার সময় দশম দিনে মনোকথা মতো একটা ছোট লেখা লিখেছিলাম তা এখানে যুক্ত করার জন্য। একটু বড় লেখার সাথে ছবিটা থাকলে তা আরো বড় হয়ে যাবে দ। ছবিটা আলাদা করে পোস্ট করবো নাহয়। ....... আমার মুক্তি আলোয় আলোয়..... একটা মানুষ নানান কাজের ভিতর দিয়ে জীবন অতিবাহিত করে। বিশ্বসংসারে জীবনযাপনের মাঝে সে মানুষটার হয়তো কখনো মনে হতে পারে একটু অবসর পেলে মন্দ হতো না। কিন্তু সে অবসরটা যদি অকেজো অবসর হয় তাহলে সেটা কতটা মন্দ হয় তা বোঝা যায় করোনা হলে ঘরবন্দি অবসরে। একজন মানুষ অসুস্থ হয়ে ঘরে শয্যাগত বা হাসপাতালে চিকিৎসারত সেটা একরকম ব্যাপার। কিন্তু একজন মানুষ এমন একটা অসুখে ঘরে বন্দি যে, সে চেহারায়, দেহের বহিরাংশে সুস্থ কিন্তু ভয়ংকর ভাইরাস বহসকারী তাহলে তার অবসরটা কতটা কষ্টকর তা কেবল ভুক্তভোগীই বুঝবে। এখানে রোগীকে সকল রকম সেবা, সহায়তা, মানসিক সমর্ধন দেয়ার পরেও রোগী একা। কারণ অসুখের নিয়মটাই এরকম। সবচেয়ে মুশকিল, 'এখন তো ভালো আছি। কিন্তু কখন যে অক্সিজেন কমে যায়? কখন যে লাংসে ক্ষত ধরা পড়ে ' এই চিন্তাটা। রোগী জানে জরুরী হাসপাতালে নিতে হলে আপনজনদে থেকে তার সবরকম সুযোগ সমর্থন পাওয়া যাবে। তারপরেও মনের ভিতরে 'হয়তো নাও ফিরতে পারি' এরকম চিন্তা দোলা দেয়। সাধারণ সময়ে বা ব্যস্ততাকালে ১৪ দিন খুব বেশি সময় না। কিন্তু যখন একটা অসুখ, একটা চিন্তা নিয়ে বেঁধে দেয়া বৃত্তের ভিতরে থাকতে হয় তখন ১৪ দিন পার করাটা মুশকিল। সময় অতিবাহিত করার যতোই সুযোগ সুবিধা থাকুক না কেন তারপরেও এই সাময়িক বাধা জীবন পার করা খুব কষ্টের। আনন্দহীনও বটে। কী কষ্ট? কষ্টটা আসলে মানসিক। ভয়েরও। নিজেকে সতর্ক রাখা যেন তার ভাইরাস অন্যদের মাঝে না যায়। অন্যরা সতর্ক আছে কিনা সেটাও একটা চিন্তা। ব্যবহার্য জিনিসপত্র ব্যবহারে পর ঠিকমতো জীবাণুমুক্ত করা গেল কিনা সেটাও একটা চিন্তা। সবচেয়ে বড় সমস্যা, সময় কীভাবে পার করা যাবে সে চিন্তাটা। এখন অনেকেরই অনলাইনে পেশাগত কাজ করা যায়। (যদিও আমার পেশার কাজ আমাকে অনলাইনে করতে হয় না)। তাছাড়া আক্রান্ত রোগী অসুখের সময় আইসোলেশনে থেকে নানান কাজ করতে পারে। যেমন লেখাপড়া করা, নাটক সিনেমা দেখা, ছবি আঁকা, গান শোনা, লেখালেখি, চিন্তা-ভাবনা, ধর্মকর্ম, রাম্তায় তাকিয়ে থাকা, ফোনে-মেসেজে-ইনবক্সে-ইমেইলে কথা বলা, ফেসবুকে সক্রিয় থাকা এরকম অনেক কিছুই করা যায়। কিন্তু ওই যে, মন অস্থির থাকলে কোন কিছুতেই মন বসে না। কোন কাজই পুরোপুরি হয় না। যারা পারে তাদের অসীম সাহস আর ধৈর্য। তবে বেশির ভাগ মানুষেরই এই দুই গুণ সঠিক সময়ে সঠিক ভাবে থাকে না। আমার তো একেবারেই নেই। আইসোলেশনের দশম দিনে এসে আমি নিজের কাছে নিজেই কেমন বোকা বোকা হয়ে গেছি। যত্নআত্তি, খাবার, সকলের থেকে খোঁজ-খবরের কোন ত্রুটি নেই। তারপরেও কেমন একটা কাচের ঘরে বন্দি। এ ঘর থেকে আমি জগতের সবকিছু দেখতে পারছি। কিন্তু তা স্পর্শ করতে পারছি না। পূবের বাতাস বয়ে যাচ্ছে পশ্চিমে। কিন্তু তা গায়ে মেখে ছেড়ে দিতে পারছি না অপরের জন্য। ঘরের দরজার ওপাশের ঘরের আলো, পাশের ঘরের টিভির হালকা শব্দ, ওপারের বাড়ির উচ্চ স্বরের কথা সব দেখতে শুনতে পারছি। কিন্তু কাছে যেয়ে বলতে পারছি না, 'এই তো আমিও এসবের সঙ্গি। আমি এসে গেছি!' খুব আপন মানুষদেরকে একবার স্পর্শ করতে না পারার কষ্টটা বেশী পীড়াদায়ক। এ এক এমন অসুখ যা সবই স্পর্শের বাইরে। তারপরেও আমি ভালো আছি। মনীষা, রূপাই দুজনেই সবরকম সাপোর্ট আমাকে দিচ্ছে। আমাদের গৃহসহযোগী আফরোজাও ধৈর্যের সাথে ভয়হীন ভাবে কাজ করছে। আব্বা আম্মা ফোন করছেন দিনে কয়েকবার। ভিডিও কলে দেখাও হচ্ছে। ভাই-বোন ভাবিদের সাথে, বাচ্চা-কাচ্চাদের সাথেও কখনো কখনো কথা হচ্ছে। চাচা ফুপুদের সাথে, আত্মীয়-স্বজনদের সাথেও কথা হচ্ছে। তাঁরা ফোন করছে। অফিসের প্রিয় কলিগরা খোঁজ খবর রাখছে নিয়মিত। এর বাইরে সকল সুহৃদ, শুভাকাঙ্ক্ষী আর কাছের আপন প্রিয় বন্ধুরা তো আছেই ফোনে, মেসেজে আর ইনবক্সে খবরাখবর নিতে। তাঁরা আমাকে সাহস দিচ্ছে। আনন্দ দিচ্ছে। এ লেখা পড়ে চিন্তার কিছু নেই। মন খারাপেরও কিছু নেই। মানুষ নানান অসুখে, বৈরি সময়ে আটক হবে। মানুষ তার মানসিক শক্তি দিয়েই মুক্ত হবে। মুক্তি ঘটবে আলোয় আলোয়, এই আকাশে। তবে সজাগ থাকতে হবে যেন এরকম অসুখে কারো না পড়তে হয়। সকলের জন্য ভালোবাসা। ৩১ মার্চ ২০২১, বুধবার। **পাঁচ দিন আগের এ লেখার কিছু অংশ অনেকটা ডায়েরি লেখার মতো। অনুভুতির এ লেখাটা প্রকাশ করলাম কারণ ঠিক এ সময়ে আমার পরিচিত অনেক প্রিয়জন, সুহৃদ মানুষেরা করোনা আক্রান্ত। তাঁরা সকলে সুস্থ হবে সেই বড় আশাটা করি বারবার। সকলের জন্য অপার ভালোবাসা।
(} ত্রিবেণি . তোমাকে ছুঁয়েছি বৃষ্টির মতো করে তোমাকে ছুঁয়েছি বাউরি হাওয়ার গানে মেতেছি তোমার ভিতরে রৌদ্রকরে পুষ্পরজ'তে মধুপ হবার টানে। অনন্তজলে তোমাকে ভেজালো নদী অনন্তমূলে তোমাকে সাজালো বর্ষী পেতেছি দু'হাত তোমার রূপেতে। যদি; আঁখিপাতে দেখো দুয়ারে এই পড়শি।
আমার আব্বা প্রফেসর মোহাম্মদ কামরুল হুদা সম্পাদিত এই বই। বাংলা ভাষার খ্যাতিমান কবি-ছড়াকার, সাহিত্যিকদের পাঠকনন্দিত কাব্যসমূহ নির্ভুলভাবে একমলাটের ভিতরে এনেছেন আব্বা। প্রায় শতবছরের পূর্বের কবিতা থেকে শুরু করে অধুনাতন সকল জনপ্রিয় শিশু-কিশোর কবিতা এই বইয়ে পাওয়া যাবে। আব্বা বাংলা সাহিত্যের ছাত্র হিসেবে সারাজীবন বাংলা সাহিত্য ও ব্যাকরণ নিয়ে পাঠ, লেখা, চর্চা করেছেন। বাংলা ব্যাকরণ ও সাহিত্যের যুগকাল নিয়ে তাঁর রচনা গ্রন্থ রয়েছে তিনটি। যা পর্যায়ক্রমে মাধ্যমিক, উচ্চমাধ্যমিক ও সম্মান ম্রেণিতে পঠিত ও পঠনীয়। এ ছাড়াও আব্বার রচিত বইয়ের সংখ্যা মোট ০৮টি। খ্যাতিমান লেখকদের রচিত শিশু-কিশোর এই কবিতাগুলো স্ব স্ব লেখকদের বইয়ে পাওয়া যায়। পাওয়া যায় আলাদা করে বিভিন্ন প্রকাশনাতেও। তাই প্রশ্ন আসতে পারে তাহলে এই বই কেন? এই বইটা এ জন্য যে, অনেক সময় লেখকের অনুপস্থিতিতে যত্রতত্র যখন তাঁর কবিতা ছাপা হয় তখন তা অনেক সময়ই মূল লেখার সঠিকতা নিয়ে থাকে না। লাইন, দাঁড়ি, কমা, সেমিকোলনসহ বিরামচিহ্ন গুলো এদিক ওদিক হযে যায় সম্পাদনাতে ঠিকভাবে ও জেনে মনোনিবেশ না করাতে। আব্বা সেদিকে খেয়াল রেখেই তাঁর কর্মচিন্তার দৃঢ় চর্চা থেকে দীর্ঘ সময় যত্ন করে এ কাজটা করেছেন। তিনি জনপ্রিয় ও বহুল পঠিত কবিতাগুলোর মূল লেখার সঠিক রূপটা যেন বর্তমানের শিশু-কিশোরসহ পাঠকেরা পেতে পারে সেজন্য আন্তরিক চেষ্টা করে বইটি সম্পাদনা করেছেন। বইটি কেনার আহবান থাকলো পাঠকদের কাছে। অমর একুশে বইমেলা ২০২১, বাংলা একাডেমি। পার্ল পাবলিকেশন্স। প্যাভিলিয়ন ৪, সোহরাওয়ার্দী উদ্যান চত্ব
মাঠের ধারে সবুজ গাছে ফুলটা হলো লাল সময় নাচুক ত্রিতন্ত্রী সুরে ত্রিভঙ্গে চিরকাল
করোনাকালীন ছড়া... ০ চৌদ্দদিন চৌদ্দ শিকে করোনা এখন দিকে দিকে। ০ আমিও আটক আটক তুমিও দুই সপ্তাহ নাক ডেকে ঘুমিও। ০ হও রাম রহিম কিংবা ডেভিড মাস্ক নাই, অসচেতনতা! ছাড়বে না কোভিড। ০ হঠাৎ জ্বরে কাঁপি অক্সিজেন মাপি। ০ করোনা কী? হারাবো তাকে চার গোলে! অথচ এখন দিন কাটে ভাপ আর গার্গলে। ০ ধুস্ করোনা তো খায় না কোন ঘুষ। ০ কী আর করা করোনা মানেই ভয় নাই, তবে চৌদ্দ দিন ধরা। . তাই...... ০ যত সুখ ফেসবুক।
(} 'হলে কোভিড-১৯ ঘরে চৌদ্দদিন গুনিস' . আমার এখন এই অবস্থা। ২২ মার্চ শুরু। আজ এগারোদিন। ১ এপ্রিল ২০২১ বৃহস্পতিবার। 
(} বনলতা সেন পাঁচটাকার মুড়ি কিনে পাঁচশো দেন হেসে বলি 'বাকি থাক। তবে আসবেন'। বনলতা সেন বন্ধ করেছেন সব লেনদেন।
ওপেন ডায়েরি... প্রতিটা মানুষেরই অন্তর্জগতে কিছু ভাবের উদয় হয়। সে ভাব মানে সমাজকে দেখার ভিতর দিয়ে তার নিজস্ব চিন্তা। নিজস্ব বক্তব্য। চিন্তা থেকে উৎপদ্যমান সেসকল কথামালা মনের কথকতা হয়ে প্রকাশযোগ্য হয়ে ওঠে লেখাতে। আমারও সেরকম কিছু চিন্তার প্রকাশ ঘটেছে আমার রচনা কবিতায়। অনেকটা সরল সাদামাটা গোছের কিছু কবিতা নিয়ে গতবছর একুশে গ্রন্থমেলায় আমার প্রথম কবিতার বই 'আশ্চর্য মেঘদল' প্রকাশ হয়েছিল। শ্রদ্ধেয় ব্যক্তি হাসান জায়েদী তাঁর প্রতিষ্ঠান পার্ল পাবলিকেশন্স থেকে বইটি প্রকাশ করেছিলেন। বইটির প্রচ্ছদ করেছিলেন অপূর্ব চিন্তা ও কাজের শিল্পী সুহৃদ সব্যসাচী হাজরা। গতবছর আমার শুভাকাঙ্ক্ষী সুহৃদ ও বন্ধুগণ অনেকেই বইটি কিনেছিলেন। তাঁদের প্রতি আমার কৃতজ্ঞতা। বাংলা একাডেমি আয়োজিত এ বছরের অমর একুশের গ্রন্থমেলার সোহরাওয়ার্দী উদ্যান চত্বরে পার্ল পাবলিকেশন্স, প্যাভিলিয়ন নং-৪ এ আমার বই 'আশ্চর্য মেঘদল' পাওয়া যাবে। সাধারণ ধরণের কবিতা পাঠে আগ্রহী সুহৃদ পাঠকেরা বইটি কিনতে পারেন। সকলের প্রতি ভালোবাসা। 
পানাম নগরে হাঁটছি। বন্ধু রনক বললো, 'তোরা এই বারান্দায় দাঁড়া। ছবি তুলে দিই'। আমরা ছবি তুলতে দাঁড়ালাম।  রনক ছবি তুলে দিল।ছবির নাম দিলাম 'রঙিন রোদ বৃষ্টি ছায়া'।
(} বসন্ত বাতায়নের বিকাল... এই বুঝি বিষণ্ন মনে এই বুঝি ঘর থেকে উঠোনে এই বুঝি চিলেকোঠা রোদে এই বুঝি অভিমান শোধে এই বুঝি বিকালের ছাতে এই বুঝি মেঘ নামে হাতে! এই ভাবে এক দিনমান এই ভাবে বিরহের গান এই ভাবে আমি খুঁজি কাকে? আমি কি হারাই আমাকে? হাত পেতে ছোঁয়া নিই তব শিশিরের শব্দেরা জানে তুমি বুঝি বেহাগের ভ্রমর গুন গুন করে যাও কানে! আমি বুঝি আজ ফুল-লতা রং দিয়ে বসে আঁকি ছবি নিশি তারা জানে আমি কে আর জানে সব মোর কবি।
রঙ যেন মোর মর্মে লাগে, আমার সকল কর্মে লাগে, সন্ধ্যাদীপের আগায় লাগে, গভীর রাতের জাগায় লাগে। - রবীন্দ্রনাথ ঠাকুর
(} আন্তর্জাতিক নারী দিবসে সকল নারীকে শ্রদ্ধা, শুভেচ্ছা। প্রিয় নারী, আমিই পারি তোমার হাতে রাখতে হাত তোমার সাথে পাড়ি দিতে তের নদী সমুদ্র সাত। প্রিয় নারী, রেখ জারি চোখের শাসন বুকের মায়া আমি পুরুষ পাহাড় হলেও তুমিই মেঘ, দাও যে ছায়া।
বিকাল তাই সন্ধ্যা-রঙে মেতে শেষ, যে শেষ সারাদিনের পরে একটি গানে গহন স্বাক্ষরে। জানো কি সেই গানের আমি চাতক? -- একটি কাফি- বিষ্ণু দে।
রাষ্ট্র, শোনো.. তোমার হাতে ভীষণ রকম শক্তি তোমার হাত ভীষণ রকম কালো হাত পেতে নাও লুন্ঠিত সব ভক্তি তোমার হাত জ্বালতে পারে না আলো। কেমন করে ফোটাবে আলোর ফুল তুমি তো নও জনগণের কেউ 'অধিকার' মানে তোমার কাছে ভুল কালো হাতে তাই রুদ্ধ করছো ঢেউ। ন্যায্য চাওয়া বুঝতে শেখোনি আজও কেবল শিখেছো শোষক হবার মন্ত্র যেমন খুশি তেমন তুমি সাজো ভাবছো সবাই পুতুল, সবাই যন্ত্র? বান আসলে রুখতে পারে না কেউ, মানুষ ভাঙ্গছে নিজের দেহের ভাঁজ কাঁধে কাঁধ মিলে আসছে লড়াই ঢেউ কালো হাত ভেঙ্গে মানুষ বাঁচবে আজ।
ওপেন ডায়েরি আশ্চর্য জাদুকর.... আমাদের মায়েদের জীবনে নিজের কয়েকটা প্রিয় দিন থাকলেও নিরন্তর সকল কাজের চাপে মায়েরা একা বা প্রিয়জনদের নিয়ে সম্মিলিতভাবে তা উদযাপনের উপযোগী অবসর পায় না। কারণ সে দিনগুলোও সংসারের কাজের চাপে সাদামাটা দিনের মতোই হয়ে যায়। আমাদের মায়েদের জীবনে সাধারণত তিনটা দিন বেশ ঘনিষ্ট হয়ে থাকে। এক, তাঁর জন্মদিন। দুই, তাঁর বিয়ের দিন। তিন, তাঁর প্রথম মা হওয়ার দিন। তবে বাঙালী সমাজের আটপৌরে জীবনের মায়েদের জন্মতারিখের কথা বেশির ভাগ সময়ে তাঁর নিজের তো জানা থাকে না, এমনকি অনেক সময় পরিবারের অন্যরাও তেমন করে মনে রাখে না। কিছু মায়েদের জন্ম তারিখ হয়তো জানা থাকে। সে তারিখে সন্তান, প্রিয়জনেরা মায়ের জন্মদিন পালন করে। মা জানতে পারেন তাঁরও নিজস্ব একটা অন্যরকম আনন্দের দিন আছে। মা মানুষটা সমুদ্রের মতন সাহসী একজন মানুষ। একজন নারী মা হয়ে যাবার পর তাঁর ভিতরে জগতের মাঝে প্রকাশিত সকল রূপ আর শক্তিকে ধারণ করে নেয়। তাই, সেই মায়ের থেকেই আমরা বিশ্বচরাচরে বেঁচে থাকার সকল রকম মন্ত্র জানতে পারি। শিখতে পারি। আমাদের নীল আকাশ, জ্যোৎস্নার চাদর, অপূর্ব বাদলধারা, শান্তির পুবাল হাওয়া, চির হরিৎ মাঠ, ছায়াকর বৃক্ষ, অবিনশ্বর পর্বত আর আনন্দিত মাটি হয়ে মা থাকেন সকলের সাথে সোনার কাঠি-রূপার কাঠি হাতে। আসলে জননী মানে সেই রূপকথার গল্প যা প্রকৃতি সৃষ্টি করেছে শাশ্বতী সত্য রূপ দিয়ে। আজ ১০ ফেব্রুয়ারি ২০২১ আমাদের আম্মার জন্মদিন। তাঁর ৭৫ বছর বয়স পূর্ণ হচ্ছে। আমাদের আম্মা হামিদা বেগমের প্লাটিনামজয়ন্তীতে যে মহৎ আনন্দ তা সকল প্রিয়জনদের সাথে ভাগ করে নিতেই সামাজিক যোগাযোগ মাধ্যমে আমার এ লেখা। আজকের দিনে অন্য সকলের মায়েদের জন্মদিনেরও শুভেচ্ছা ও শ্রদ্ধা জানাই। এ জগতে আজকের দিনে যত মানুষ জন্মেছেন সকলকে শুভেচ্ছা জানাই। আমাদের আম্মা কেবল আমাদের সাত ভাইবোনের মা তা নয়। তিনি তাঁর জীবনের সন্তানতুল্য সকল মানুষের মা। তিনি তাঁর পরিচিত সন্তানতুল্য সকল সন্তানের স্নেহময়ীরূপী মানুষ। আমাদের বৃহৎ পরিবারের সকলের জীবনজুড়ে কাজ, শিক্ষা ও স্বপ্ন বাস্তবায়নের ক্ষেত্রে আমাদের পিতার পাশে থেকে সবচেয়ে শক্তিধর মানুষটি হচ্ছেন আমাদের মা। আমাদের আম্মা একজন আশ্চর্য জাদুকর। শুভ জন্মদিন আম্মা। ভালোবাসা।
ওপেন ডায়েরি... 'বাঁধভাঙ্গা আওয়াজের খোঁজে' আমাদের নিত্য জীবনযাপনে নৈমিত্তিক আমরা নানা রকম কাজ করে থাকি। দায়িত্বের নিয়মিত রুটিনে বেঁচে থাকার জন্য পেশাগত কাজ, সামাজিক-সামগ্রিক বৈকল্য দূর করতে শিল্প-সাহিত্য নির্মাণ, রাজনৈতিক দর্শনের বিন্যাস ও চর্চা করে থাকি। আমরা সব কাজের ভিতর দিয়ে আমাদের সু-মনুষ্যচরিত জীবন নিয়ে আনন্দে থাকি। একই সাথে অতৃপ্তির একটি বৃক্ষকে নিজ বলয়ে রোপণ করে রাখি। এরকম ধারাতেই আমাদের সমাজজীবনে যাপন সার্বত্রিক। তারপরেও এর মাঝ থেকেই অচলায়ত ভেঙ্গে বিপ্রতীপ কোন কিছু নির্মাণের সহসা ডাক আসে কারো কারো কাছে। সময়কে বদল করার জন্য কিছু মানুষ উদ্যোগ নেয়। তাঁরা তাঁদের কাজে উদ্যমী হয়ে ওঠেন। নৈতিক পথ তৈরি করেন। চিন্তা করে তা কোন এক মাধ্যমে জনসমক্ষে প্রকাশ করেন। যার ফলে চলমান সমাজের ভিতরে ঘূর্ণায়মান বৈরি এবং শোষণ কাজকে রুখে দিতে যৌক্তিক সব প্রশ্ন আমাদের সামনে আসে। আমাদের মাঝে যারা 'শক্তির প্রয়োগে জড়কে বাতিল এবং গণমানুষের শক্তির উত্থান ঘটুক' এরকম চাওয়াকে পোষণ করে তাঁরা একটি বাঁধভাঙ্গা আওয়াজের অপেক্ষায় থাকেন। কখনো কখনো সে আওয়াজ আসে। আমরা হয়তো শুনতে পাই। কিন্তু নিজেদের অভ্যাসগত অলসতাতে তা হারিয়ে ফেলি। দীর্ঘ প্রায় ত্রিশ বছর এই দেশে কমিউনিস্ট রাজনৈতিক দর্শন ও চিন্তার পার্টির কর্মী হয়েও আমি বাঁধভাঙ্গা আওয়াজ শুনতে পাইনি। তা আমার ব্যর্থতা হয়তো। এছাড়া লোভী বৈষয়িক মোহ মুক্তিও ঘটেনি নিজের ভিতরে। লাইন নিয়ে যৌক্তিক তর্ক করার জন্য পাইনি কোন শিক্ষক। তাই, পার্টির প্রতি মুগ্ধতা ত্যাগ করে ব্যক্তিজীবনে স্বাধীন হয়ে গেছি। আজ ৬ ফেব্রুয়ারি দুজন মানুষের এ ধরাতে আগমন ও প্রস্থানের দিন। তাঁদের স্মরণ করে তাদের কিছু কাজ শুনতে, পড়তে, দেখতে যেয়ে উপরের এত কথা মনে পড়লো। মনের ভিতর সারাক্ষণ মনে হয়, আমি তো আজো বাঁধভাঙ্গা আওয়াজের খোঁজে আছি। সে রণন বাজবে কবে? সমাজ বদলের জন্য বিপ্লবী চিন্তার ধারক দু'জন মানুষ মহান চলচ্চিত্রকার ঋত্বিক ঘটকের মৃত্যুদিবসে ও মহান সঙ্গীত শিল্পী বব মার্লের জন্মদিবসে তাঁদের প্রতি লাল সালাম।
(} I am কার Man/ All The কার Men পারি নাকো বুঝতে তাই করি প্রশ্ন উত্তর খুঁজতে...... ............................................ মন খারাপ, করি বিলাপ, মনে বড় শোক বুঝতে পারি না ছাই আমি কার লোক কার ছবি, কার নামে জয়ধ্বনি তুলি বৃথা যায় বুঝি মোর সোনা দিনগুলি? সবচেয়ে বেশি থাকি নিজেরই সাথে মমতার ডানহাত রাখি বামহাতে নিজেরে খাওয়াই পরাই নিজেরই আয়ে বহুদূর হেঁটে যাই নিজ দুই পায়ে- নিজের দুঃখে কাঁদে নিজ দুই চোখ বুঝে গেছি আজ আমি আমারই লোক। 
সাদা মেঘ উড়ে যায় ধনধান্য পুষ্প ভরা সুভাকুসুম অপরাজিতা নিপবন অংশুময়ী শ্যামা নন্দিনী গুড্ডু রাজিত মনস্বী রূপাই-- বারো নামের কন্যা'র দ্বাদশ বর্ষ পূর্তিতে আমরা আনন্দিত। প্রিয় সন্তানের জীবন ও জগৎ চিন্তা, লড়াই আর জয়ের হোক।
অধরোষ্ঠ ছুঁয়ে.. কখনো তোমার দুঃখ ছুঁইনি প্রিয় কেবল ছুঁয়েছি ফুলের সুগন্ধি জল মন খারাপের জানলা আমায় দিও আঁখিতে রাখবো বিরহ অনর্গল কখনো হইনি তোমার গল্প বলা কেবল হয়েছি অগ্নি শেষের স্মৃতি চাইছি সমুদ্র জলের রত্ন পলা জগৎ কখনো করবো না বিস্মৃতি কখনো দেখিনি উষার মতো তোমায় কেবল দেখেছি উষসী কাব্য পুথি মেঘ সন্তরণে পরশ দিও আমায় শ্বেত জ্যোৎস্নায় আঁকবো সুখানুভূতি কখনো তোমার কামিনী মাখিনি বুকে কেবল মেখেছি বালির অগ্নি প্রথা সুবাস মাখা আঙুল দিও মুখে থামিয়ে দিও শেষ বলা সব কথা।
চপল পায় কেবল ধাই উপল-ঘায় দিই ঝিলিক, দুল দোলাই মন ভোলাই, ঝিলমিলাই দিগ্বিদিক। -ঝর্ণার গান, সত্যেন্দ্রনাথ দত্ত।
ঝরনার জল জানে পাথর কতটা ভিজলে জন্ম নেয় পাথর মানুষ...
(} বন্ধু(!) দিয়েছে বর বেশ গ্রাহক মোদের দরবেশ।
(} টুকরো গল্প সিরিজ-৬ 'সমাপ্তি' বুকপকেটে পাওয়া গেল কাগজটা। লেখা আছে 'চলে যাচ্ছি। আমার সাথে চলে যাবে পেটের ক্ষুধাও।' বহুদিন নিরন্ন থেকে ভোরে লোকটা আত্মহত্যা করেছে।
(} শহর যখন স্মৃতির রুমাল....... অনেক ভাবেই আমাদের দেখা হয়ে যায়; হয়তো আমি রাস্তা পার হচ্ছি তুমি দাঁড়িয়ে আছো রিকশার জন্য। অথবা কোন মেলার মাঠে আমার হাতে খৈ, তোমার হাতে চুড়ি; কৈশোরের দিনের ফিরে আসা সময়ে দেখা হয়ে যাওয়া! সময়, দিন চলে যায়। ভালোবাসা চলে যায়। স্মৃতি চলে যেতে যেতে বিবর্ণ পাতার মতো ঝরে পড়ে। হয়তো তোমার সাথে দেখা হয়ে গেল পথ ভুলে কোন এক ভুল পথের মোড়ে- তুমি ডাকবাক্সে চিঠিটা যেই ফেললে অমনি আমি ঠিকানা লেখা কাগজটাতে আরেকবার চোখ রাখলাম..
(} মধ্যাহ্ন শ্লোক... তুমি বুঝি ঘোর লাগা দিন তুমি বুঝি মন-অভিমান তুমি বুঝি দূরে দেখা নদী মাঝি একা; আনমনা গান। আমি বুঝি দুঃখকে ছুঁই আমি বুঝি বরষার স্মৃতি আমি বুঝি রংধনু এনে আঁকি মুখ ভেঙ্গে সব রীতি।
'ঊর্মিমালা ছুঁয়ে' - নদীর পাড়ে বসি তোমার বিষাদ মুঠো ভরে মুক্তো খুঁজি; জলপ্রবাহ চলে যায় তোমার মতন; একাএকা-- একা সূর্য অস্ত যাবার আগে শোনায় পূরবীর সুর সে সুর ধরে নয়নধারা বয়ে যায় ভূপালি-বেহাগের পানে আমি অগোছালো হতে হতে পুড়ি জ্যোৎস্নার অভিশাপে। নদীর সামনে বসি তোমার নীরদের ছায়া ছুঁতে হাত রাখি জলে; আঙুলের ছোঁয়া পেয়ে হারিয়ে যায় মেঘডম্বর তোমার মতন; একা একা--
ঘরে-বাইরে চলে যায় দিন, সাক্ষী থাকে এই অহল্যা মন- সমুদ্র বলে আকাশ দেখেছো, আজ আমাকে তোমাকে ছুঁয়েছে সুন্দরবন!
ঝরনার জলের মতন সময় একা একা যাচ্ছে চলে এখনো বুঝিনি ভালো, ভালোবাসা কাকে ঠিক বলে
বিকাল মানেই মেঘ বাতাসে গল্প হলো লেখা বিকাল মানেই আয়নাজুড়ে সাজের মুখ দেখা
(}টুকরো গল্প সিরিজ-৫ পেট..... 'ঘুমা।' 'খিদেয় ঘুম আসে না।' 'কুলাঙ্গার জন্মাইছে। ভাত পাবি কোথায়?' -জিল্লু অন্য বাড়িতে চুরি করা চালটুকু বুড়োবুড়ির দরজায় রেখে আসলো।
(}টুকরো গল্প সিরিজ-৪ 'খিদে' প্রচণ্ড মারে অজ্ঞান ভাত চোর শামসু জ্ঞান ফিরলে দেখলো সে পড়ে আছে ত্রাণের চাল চুরি করে মজুদ করা মেম্বারের ঘরে।
(}টুকরো গল্প সিরিজ-৩ 'রঙিন দিন' ............. -যাবে? -যাবো। -কষ্টের কাজ কিন্তু? -হোক। তবুও... রঙিন জোকারের পোশাকে মানিয়েছে দুজনকে। সার্কাসের বেতনটা আরেকটু বাড়লেই তারা সংসার শুরু করবে।
(}টুকরো গল্প সিরিজ-২ 'ইচ্ছাপূরণ' রতন উঠোনে নেমেই দেখলো, বাবা হাসিমুখে নতুন লাল সাইকেল নিয়ে দাঁড়িয়ে। হাটে গরুটা নিয়ে যাবার সময় বাবার চোখ ছলছল করছিল।
(}টুকরো গল্প সিরিজ-১ 'দ্বন্দ্ব' ...... অনন্ত দাঁড়ালো ও.টি'র সামনে। ডাক্তার বললেন, 'কাকে বাঁচাবেন, সন্তান না মাকে'? অনন্ত জানে এরপর সুস্মিতা আর মা হতে পারবে না।
অবাক বিকাল নাচছে কোথাও স্রোতস্বিনী গাইছে সুর গগনজুড়ে উড়ছে ঘুড়ি জগৎ হলো আনন্দপুর।
অবাক বৃক্ষ চন্দ্রালোকে মাতালো বনতল পরশপাথর শ্লোক জানে ভোরের নদীর জল
(} দিল্লীকে ঘেরাও করা ভারতের সাধারণ কৃষকদের প্রতি অভিবাদন... অভিবাদন আমার দেশের সাধারণ কৃষকদেরকেও। ০ কৃষক তুমি হাঁটো তোমার সাথে হাঁটছে ফসল হাঁটছে ক্ষেত-মাঠও। ০ তোমার মতো আমিও নিরেট চাষা নিত্য হোক এই পরিচয়, এটাই ভালোবাসা। ০ তোমার ধান তোমার গোলা হাল ছেড়ো না কভু কাস্তেতে শান- ঝা চকচকে, ভয় পেয়ে যাক প্রভু। ০ ক্ষেত-খামারে লড়ো রাজা-উজির যতোই আসুক, তুমিই সবার বড়। ০ জোর গলাতে আওয়াজ তুলে করো লড়াইয়ের চাষ তোমার কাস্তে ধারালো থাকুক দিবস দিবস মাস।
(} দিঘল বৃক্ষ দুপুর পাঠালো খামে মেঘ ভাসালো ভেলায় গোলাপ গান নীলাভ গগন সবুজ ছুঁয়ে নামে জগৎজুড়ে আমার অভিমান। চুপ অভিমান সমুদ্র সন্তরণে বেলাভূমিতে মন খারাপের ঢেউ অশ্রু মালা গাঁথছে স্মৃতির সনে সময় জানালো আমি ফুরানো কেউ।
আকাশ লিখলো চিঠি; পাতায় পাতায় লেখা হেমন্ত পাখির কাছে থেকে রোদের গান শেখা
অগ্রহায়ণের রৌদ্র মাখে ফুল হেমন্ত মানে সে ধানক্ষেত আমি হুলস্থুল
বন্ধু সমগ্র........ বন্ধু তোমার বয়স হলো কত? আমার বয়স খুব বেশি না সাতাশ; বন্ধু তোমার মুঠোয় ভরা রৌদ্র আমিও মাখছি তোমায় ছোঁয়া বাতাস। বন্ধু তোমার দেখার দু'টি অাঁখি দেখছে বুঝি ধানক্ষেতেরই দোলা বন্ধু তোমার মন লিখছে কথা আমিও জানি সব আমাকেই বলা। বন্ধু তোমার বিরহ সবুজ মাঠে রেখেছো উদার দরাজ কপাট খুলে বন্ধু তোমার হৃদয় মাঝে উষা আমিও নিত্য উড়ছি রৌদ্র ফুলে। বন্ধু তোমার বৃষ্টি হলো স্মৃতি পরশপাখি গান ধরেছে সুরে বন্ধু তোমার হাত বাড়িয়ে রাখো ধরবো আমি, যতই থাকি দূরে।
দূরের সুর... তুমি মাটির রাস্তার মতোই সুন্দর। তোমার জন্য সব বুনোফুল তোমার জন্য ছায়াবন তোমার জন্য ঝরাপাতা ছুঁয়ে যাওয়া বাতাস। দুই আঁখিজুড়ে কথা রেখেছ কত; সে কাব্যমালা পড়তে পড়তে আমার একটা জীবনে পাহাড়ের মতো আরো খাঁটি হতে ইচ্ছা করে। বাঁধ ভাঙ্গা প্রণয় প্রশ্রয়ে পালতোলা নৌকার মতো ভেসে ভেসে তোমার সাত সমুদ্র তের নদী ছুঁয়ে যেতে বলে চিন্তারা। তোমাকে স্পর্শের তরে বুকে হাহাকার নিয়ে অপেক্ষমান আমি- তাই তুমি দিগন্তের মতোই সুন্দর। সু-অন্ধ আমি; তোমার কাছে যাই। তোমাকে ছুঁতে পারি না।
একটা আকাশ নামলো বুঝি এক বৃক্ষের পত্র ছুঁয়ে আমিও তোমায় বাসছি ভালো, তোমার সকল ছত্র ছুঁয়ে রূপাই ছবি তুলে দিল
(} ট্রাম্প গেছে হাইরা জিতছে তার ভায়রা ভাইবো না বিশ্বজুড়ে উড়বে শান্তির পায়রা। ..….......
(} (পাহাড় খেকো) উন্নয়ন পর্যটনের নতুন শ্লোগান.................... 'চলো যাই পাহাড়ে ফাইভ স্টারে আহারে'
দুঃখ আমি কোথাও রাখিনি তুলে দুঃখ কেবল দুঃখ যাইনি ভুলে
বুঝেছি, ব্যর্থ পৃথিবীর পাড় বোনা; স্বপ্নের ভাঁড় সামনেই ওলটানো। তামাসা তো শেষ; পারের কড়িও গোনা। কঙ্কালখানা কালের স্কন্ধে টানো। পদাতিক, সুভাষ মুখোপাধ্যায়।
আমি ধরা দিয়েছি গো আকাশের পাখি, নয়নে দেখেছি তব নূতন আকাশ। দুখানি আঁখির পাতে কী রেখেছ ঢাকি, হাসিলে ফুটিয়া পড়ে উষার আভাস। হৃদয়-আকাশ, রবীন্দ্রনাথ ঠাকুর।
খুঁজি তারে আসমান জমিন আমারে চিনি না আমি কী বিষম ভ্রমের ভ্রমি এ বিষম ভ্রমের ভ্রমি আমি কোন জন সে কোন জনা কী কথা কয় রে দেখা দেয় না। নড়েচড়ে হাতের কাছে খুঁজলে জনমভর মেলে না কী কথা কয় রে দেখা দেয় না। --ফকির লালন সাঁই
দিকচক্রে আছড়ে পড়ে নদী মাঠের পরে মাঠ পেরোনো ঢেউ সন্ধ্যা নামে মন খারাপের হাতে অশ্রু জানে, আমি অন্য কেউ।
ও গোধূলি ও সবুজ ও আমার অপেক্ষমান মা আমি রয়েছি তোমাতেই নুয়ে....
তেঁতুলিয়া ডাক বাংলোর সামনে মহানন্দা নদীর পাড় থেকে দেখা কাঞ্চনজঙ্ঘা। সত্যি বলছি এটা কাঞ্চনজঙ্ঘা, মেঘ না। প্রায় তেত্রিশ কিলোমিটার দূরের কাঞ্চনজঙ্ঘার চূড়া দেখলাম ভোরবেলা বাংলাদেশ থেকে।
বিষণ্ণবেলা এসে ডাকে শৈশবের নাম ধরে গোধূলির রং মেখে পাখিরা ঘরে ফেরে অশ্রুআঁখি সহসা খুঁজে পায় দাওয়াজুড়ে মায়ের আঁচল... সন্ধ্যা মানে জননীর অপেক্ষমাণ রূপ।
(} নয়নে নয়ন রেখে... মাঝে মাঝে আর কিছু নয়, কেবল ভালো লাগে মুখোমুখি বসতে। মনে হয়, তুমি আমার সামনে বসে আছো আকাশ হয়ে। সে আকাশের নিচে টেবিলটা নদী, একটা শঙ্খচিল উড়ছে তোমার মাঝে। আমি অবাক পুরুষ তৃষাতুর হয়ে উঠছি তুমি জুড়ে বৃষ্টি পাবার আশায়। মাঝে মাঝে সব কথা বলি, তবুও মনে হয় কত কি বলা হলো না। এই তো তোমার চোখ নিয়ে কিছু বলা হলো না। তোমার চিবুকের চিকচিক ঘাম যা দূর্বার উপরে শিশিরের মত তা নিয়ে কিছু বলা হলো না। তোমার হাসির তরঙ্গে যে ঝিনুক খেলে গেল সেই ঝিনুকের কাব্য বলা হলো না। মাঝে মাঝে আমি এত এলোমেলো যে পরিপাটি তোমার পাশে বসে মানায় না আমাকে। তবু কি আশ্চর্য তোমার মায়া আমাকে ঠিক মানিয়ে নেয়! তুমি যেন বাতাস হয়ে সর্বগ্রাসী হয়ে ওঠো আমার কাছে তুমি যেন কখনো প্রজাপতি হও রঙের মাতামাতিতে তুমি যেন নিরন্তর রৌদ্র হয়ে ওঠো সূর্যমুখী ফুলের কুসুমে। মাঝে মাঝে মুখোমুখী বসি। মাঝে মাঝে আমার সামনে তুমি বসো একটা আকাশ হয়ে, মাঝে মাঝে আমি প্রবল মেঘ হয়ে যাই তোমার মাঝে। মাঝে মাঝে মুখোমুখী বসতে দিও প্রিয়।
(} প্রিয় বাংলাদেশ শোনো...... ১. কিনতে আলু বেরিয়ে যাচ্ছে দম কেমনে হবে সাধের আলুর দম! ২. পটল কিনতে হয়তো পটল তুলবো পটলচেরা চোখের চাহনি ভুলবো! ৩. আর যাচ্ছে না শাক দিয়ে মাছ ঢাকা ভাতের থালাতে সব ফাঁকা সব ফাঁকা! ৪. অল্প টাকায় আহার দিনে রাতে- পুরোনো চাল সত্যি বাড়ুক ভাতে! ৫. রতনকে রতন নিচ্ছে চিনে বুঝে আমরা অধম কচুও পাই না খুঁজে!
(} পাহাড়ে, সমতলে খেলে যায় ধর্ষক বাদাম চিবোয় গ্যালারীতে রাষ্ট্র দর্শক! ......................................................... 
আমি অত তাড়াতাড়ি কোথাও যেতে চাই না; আমার জীবন যা চায় সেখানে হেঁটে হেঁটে পৌঁছুবার সময় আছে, পৌঁছে অনেকক্ষণ বসে অপেক্ষা করবার অবসর আছে। জীবনের বিবিধ অত্যাশ্চর্য সফলতার উত্তেজনা অন্য সবাই এসে বহন করুক : আমি প্রয়োজন বোধ করি না : আমি এক গভীরভাবে অচল মানুষ হয়তো এই নবীন শতাব্দীতে নক্ষত্রের নিচে। -উনিশশো চৌত্রিশের; জীবনানন্দ দাশ।
সমঝোতা আমি বহু বেদনায় চেয়েছি একটা সবুজ মাঠ একটা একা রাস্তা, জারুলের দিনের সন্ধ্যা, চোখে চোখ রেখে শুনতে চেয়েছি অমৃতভাষিণী শ্লোক দেখতে চেয়েছি পৃথক দুই হাতের রেখার রঙিন জোড়া আলপনা। দুঃখী প্রেম বহু অপেক্ষার শেষে* ফিরে গেছে নিধুবন ছেড়ে ভিন্ন পালঙ্ক থেকে উপহাস করেছে সুরধুনীর ঢেউ বসন্তদূতের অভিশাপে পুড়ে পুড়ে হয়েছি ছাই। আমি বহু বেদনায় চেয়েছি একটা হলুদ ঘুড়ি আকাশের একা একটা কোণ, বাতাসের শরৎ দুপুর, রাজমুকুট মাথায় পরে কাশফুলের সাদা মেখে মেখে যাদুর জীবন- দেখতে চেয়েছি, কাদা মেখে সাপের মতো পড়ে থাকা লাইন ধরে ক্লান্ত রেলগাড়ির চলে যাওয়া। নকল ভূষণ খুলে মধ্যরাতের আকাশে একা ফ্যাকাসে দূর চাঁদ দেখে মনে হয়- একটা জন্ম এমনি এমনি কেটে গেলো।* একটা জীবন দেখতে দেখতে চলে যাচ্ছে।* ............... তারা (*) চিহ্ন দেয়া তিনটি লাইন নিয়েছি আমার পছন্দের কবি তারাপদ রায়ের একটা কবিতা থেকে। তিনি বেঁচে থাকলে আমি তাঁর থেকে অনুমতি নিতাম। তিনি নেই। তবুও তার কবিতার অনুভবের থেকে অনুমতি চেয়ে নিয়েছি। যদি কাজটা ভুল হয় প্রিয় বন্ধুরা ক্ষমা করবেন নিশ্চয়?
আমার দুঃখগুলো রাখি শিউলির পাপড়িতে আমার দুঃখগুলো নিয়ে তাকেই মানায় আমি তো ডুবেছি জলে অকূল নদীতে ভ্রান্তির কলস ভরে কানায় কানায়
ঘড়ির কাঁটায় অপরাহ্ণের নদী দিন ফুরালো রাত ফুরালো জল আমার কেবল ঢেউ গুনে যাওয়া খেলা ভঙ্গ হলেই আঁখি তারা ছলছল
ও ঝড়, ও দুরন্ত বাতাস বন্ধু হও চিরন্তনে ও ঝড়, ও দুরন্ত বাতাস তোমায় পুষেছি মনে মনে
বুকপকেটে আশ্চর্য এক চিঠি খামের ভিতর মেঘের আনাগোনা দিবানিশি যায় মেঘের ডাক শুনে অথচ আজও তোমাকে হলো না শোনা।
সব পাখি ঘরে আসে— সব নদী— ফুরায় এ-জীবনের সব লেনদেন; ---জীবনানন্দ দাশ।
যে প্রেম সর্বনাশ আনে, তাকে ছাড়া জীবনের ঔজ্জ্বল্য কোথায়! সঞ্চয়ে যদি বজ্র না পড়ে, সে আসর তো প্রদীপহীন রয়ে যাবে --মির্জা গালিব। ভাষান্তরঃ জাভেদ হুসেন 
মেঘ বসেছে দাওয়ায়.. দুপুর বৃষ্টি যাবার সময় বললো হেসে তোর উঠোনে নেচে গেলাম ভালোবেসে- তুই কি জানিস তোর উঠোনে কেন ঝরি? কেন এমন দিঘল হয়ে আছড়ে পড়ি, কেন এমন হচ্ছে মরণ মেঘদুপুরে- উত্তর পাবি রাখলে হাত ফুল নূপুরে। ইচ্ছা ক'রে ছুঁয়ে বলি আমিও আছি বৃষ্টি হয়ে দুপুরে খেলি কানামাছি তোর উঠোনে জলের সাজে যাচ্ছি ভেসে আমি কেবল মরতে জানি ভালোবেসে।
একটা কোথাও সুখ ও দুঃখের মাঝামাঝি এক অনুভূমিক থাকে যেখানে নিজেকে রাজা মনেহয়, কিন্তু সেখানে নিজের কোন রাজ্য থাকে না।
মেঘ নিংড়ে বৃষ্টি নামলো জলে লহরি তুললো কদমবর্ষা সুর জলরঙেতে কমল উঠলো ফুটে প্রজাপতি হলো জগৎআনন্দপুর