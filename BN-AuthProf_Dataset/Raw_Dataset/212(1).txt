ভিকারুননিসার অধ্যক্ষ আপা যে পিস্তলটা বালিশের নিচে নিয়া ঘুমান, ওইটা কি লাইসেন্স করা?
সব ধরনের ফোনালাপ ফাঁসই অপরাধ, অনৈতিক। কিন্তু কিছু কিছু ফোনালাপ ফাঁস না হলে তো আমরা জানতেও পারতাম না ওই লোকগুলো আসলে কতটা কদর্য। আমরা জানতে পারতাম না, শিক্ষক পরিচয়ের আড়ালেও কত ভয়ঙ্কর, রাষ্ট্র ও শিক্ষাব্যবস্থার জন্য ভয়াবহ ক্ষতিকর লোকজন গুরুত্বপূর্ণ শিক্ষাপ্রতিষ্ঠানের দায়িত্বে রয়েছেন!
যখন জনবল সংকটে করোনা ডেডিকেটেড হাসপাতালও বন্ধ ঘোষণা করা হয় কিংবা জনবল না থাকায় আধুনিক অবকাঠামো আর যন্ত্রপাতিতে সুসজ্জিত কোনও হাসপাতাল খালি পড়ে থাকে, তখন এটি বুঝতে বাকি থাকে না যে, দেশের স্বাস্থ্য খাতে কী পরিমাণ লোকবলের অভাব রয়েছে। প্রশ্ন হলো, করোনার মতো মহামারিকালেও কেন স্বাস্থ্য বিভাগের শূন্য পদে লোক নিয়োগ করা যাচ্ছে না? সরকারের কি টাকার অভাব? করোনায় ক্ষতিগ্রস্ত বিভিন্ন খাতে প্রণোদনার চেয়ে মানুষ বাঁচানোর জন্য চিকিৎসক নার্স ও মেডিক্যাল টেকনিশিয়ান নিয়োগের পেছনে অর্থ খরচ করাই যুক্তিযুক্ত নয়?
একজন অধ্যক্ষের ফোনালাপ ও তার ভাষা! এই মহিলা কী করে শিক্ষক হলেন? একজন অবসরপ্রাপ্ত অধ্যক্ষের ছেলে হিসেবে লজ্জিতবোধ করছি।
ধন্যবাদ ব্র্যাক ব্যাংক: সকালে পান্থপথে ব্র্যাক ব্যাংকের বুথ থেকে টাকা তোলার পরে একটি এক হাজার জাল নোট পেয়েছিলাম। এটা নিয়ে অভিযোগ জানানোর পরে দ্রুততম সময়ে সমাধান হয়ে গেছে। জাল টাকা পরিবর্তন করে আমাকে একটি আসল নোট দেয়া হয়েছে। কর্তৃপক্ষের আন্তরিকতায় আমি মুগ্ধ। বিশেষভাবে ধন্যবাদ ইকরাম কবীর ভাই ।
‘গঞ্জে যখন আইলাম, চাচার নামে একটা মামলা দিয়া যাই’— বাঙালির মামলাবাজ চরিত্র বোঝার জন্য এর চেয়ে ভালো কোনো প্রবাদ হয় না। বাংলাদেশের মানুষের মতো পৃথিবীর আর কোনো জাতি পরস্পরের বিরুদ্ধে এত মামলা দেয় কি না এবং বাংলাদেশের মতো পৃথিবীর আর কোনো দেশের বিচারব্যবস্থাও এত বেশি মামলাবান্ধব কি না--তা আমার জানা নেই। দেখবেন, লোকজন কথায় কথায় মামলা দিয়ে দেয়। শুধু নিজের জন্য নয়, অপরকে খুশি করতেও মামলা করে। যার বড় উদাহরণ ডিজিটাল নিরাপত্তা আইন। এই মুহূর্তে সারা দেশের আদালতে বিচারাধীন মামলার সংখ্যা ৩৯ লাখ ৩৩ হাজার। ভাবা যায়? বাঙালি কেন এরকম কথায় কথায় মামলা করে--তা নিয়ে লিখলাম নিউজবাংলায়।
যে মানুষ আইসিইউর অপেক্ষায় সে জানে, কিছুক্ষণ বাদে ওই কক্ষটি খালি হবে তারপর তার নিজেরটাও বাদ যাবে না অপেক্ষার সারিতে থাকা ওই মানুষগুলোও... সকলেই পাবেন এই নিবিড় পরিচর্যা।
যা হবার তা-ই হয়েছে। না হলে টাকা ও আইনের শাসনের উপর মানুষের আস্থাই নষ্ট হয়ে যেতো!
ফেসবুক প্রোফাইলে যারা নামের আগে জার্নালিস্ট বা সাংবাদিক লেখেন, তারা সাংবাদিক নন। তারা ফ্রেন্ড রিকোয়েস্ট পাঠালে আমি অ্যাকসেপ্ট করি না। এদের বয়কট করুন। কারণ কেউ যখন নিজের নামের আগে এরকম পেশার পরিচয় দেন, বুঝবেন তার ধান্দা অন্য।
বাবা : হেরা ঘাড়ের উপরে উঠো না, জ্যাম হয়ে আছে। হেরা : আচ্ছা, দাঁড়াও আমি একটা পাউরুটি নিয়ে আসি।
গরু ও হেরা: ২০১৯ সালের কোরবানির ঈদ। হেরার বয়স তখন সাড়ে ৪ বছর। আমাদের গ্রামের বাড়িতে ঘুরছে। আত্মীয়স্বজনদের ঘরের সামনে আশপাশে বেশ কয়েকটি গরু বাঁধা দেখে হঠাৎ তার প্রশ্ন: বাবা কোথাও তো পিংক কালারের গরু দেখছি না। ঘোরাঘুরি করে এর কিছুক্ষন পরে তার প্রশ্ন : বাবা সব গরুই কেন কালো সু পরে। ওদের কি আর কোনো কালারের সু নেই?
কোরবানির সময় ঢাকায় অসহায় লাগে: পত্রিকা ছেড়ে রেডিওতে সাংবাদিকতা শুরুর পরেই এক বছরে দুটি ঈদ বাড়িতে বাবা-মায়ের সাথে করার সুযোগ শেষ হয়ে যায়; যা আরও অসম্ভব হয়ে পড়ে টেলিভিশনে গিয়ে। সংবাদভিত্তিক টেলিভিশন চ্যানেলের সাংবাদিকরা দুই ঈদে ছুটি পাবেন—এটা কল্পনারও অতীত (খুব বতিক্রম ছাড়া)। ফলে যে বছর রোজার ঈদে বাড়ি গিয়েছি, সে বছর কোরবানিতে অবধারিতভাবে ঢাকায় অবস্থান। আর যে বছর রোজার ঈদে যাইনি, সে বছর কোরবানিতে। তবে অধিকাংশেরই টার্গেট থাকে কোরবানির ঈদে ছুটি। কিন্তু সবাইকে তো কোরবানিতে ছুটি দেয়া সম্ভব নয়। সুতরাং এটা বাইরোটেশন। তবে দুই ঈদের মধ্যে কোরবানির ঈদে যতবার ঢাকায় থেকেছি, খেয়াল করে দেখেছি, নিজেকে খুব অসহায় লাগে। রোজার ঈদে এরকম অসহায় লাগে না। কেন? রোজার ঈদের আনন্দটা সর্বজনীন। এটা নিছকই আনন্দের ব্যাপার। অন্য কোনো অ্যাক্টিভিটি নেই। ফলে যেকোনো সময় যেকারো বাসায় যাওয়া যায় বা আমার বাসায়ও যেকোনো সময় যেকেউ আসতে পারেন। কিন্তু কোরবানির ঈদের অ্যাক্টিভিটি ভিন্ন। এই ঈদের মূল আয়োজন পশু কেনা, ঈদের দিন সেই পশু জবাই এবং সেগুলো কেটেকুটে মাংস বণ্টন; পরিস্কার-পরিচ্ছন্নতা। অর্থাৎ যারা কোরবানি দেন, তাদের পুরো দিন চলে যায় ব্যস্ততায়। ঢাকায় আমি কোরবানি দিই না। বাবাকে টাকা পাঠাই। তিনি বাড়িতে আত্মীয়-স্বজনদের সাথে মিলে একসাথে গরু কেনেন। তার মানে কোরবানির ঈদে ঢাকায় থাকলেও এখানে আমার কোনো অ্যাক্টিভিটি নেই। যেহেতু কিছু নির্দিষ্ট অতিথি আসবেন, তাই আগেভাগেই গরু খাসি মুরগি কিনে ফ্রিজে রেখে দিই। ঈদের দিন সেগুলো রান্না হয়। কিন্তু অসহায় কেন লাগে? আমাদের প্রতিবেশী, বন্ধুবান্ধব, সহকর্মীদের মধ্যে যারা ঢাকায় কোরবানি দেন, তারা দিনভর পশু জবাই ও মাংস বণ্টনের নানাবিধ কাজে ব্যস্ত থাকেন। ফলে সন্ধ্যার আগে কারো সাথে দেখা-সাক্ষাৎ সম্ভব হয় না। আবার সারাদিন শরীরের ওপর দিয়ে ধকল যায় বলে সন্ধ্যার পরে অনেকে বিশ্রাম নেন। অথচ আমি যেহেতু ঢাকায় কোরবানি দিই না, ফলে সারাদিনই পারতপক্ষে বাসার বাইরে যাই না। খুব ব্যতিক্রম হলে আজিমপুরে বড় বোনের বাসায় যাই। অসহায় লাগার আরেকটি বড় কারণ, কোরবানির ঈদে বেশি লোক ছুটিতে যায়। ফলে ঢাকা শহরটা বেশি ফাঁকা ফাঁকা লাগে। এই ফাঁকা শহরে রিকশায় ঘুরতে মজাই লাগে। কিন্তু এই মজার ভেতরেও কেমন যেন একটা বিষণ্নতা, একটা হাহাকার টের পাই। এই শূন্যতার ভেতরে অনেক সময় নিজেকে খুব অসহায় লাগে। আমি একাকীত্ব উপভোগ করি। কিন্তু কোরবানির সময়ের এই একাকীত্ব, এই বিষণ্নতা ঠিক অন্য সময়ের মতো নয়। কোরবানির ঈদের প্রথম অ্যাক্টিভিটি সকালে ঈদের নামাজ। পাড়ার মসজিদে নামাজ শেষেই দেখি সবাই পশু জবাইয়ের জন্য তোড়জোর শুরু করে দেন। চারিদিকে দারুণ ব্যস্ততা। কিন্তু আমি টের পাই, নামাজ শেষে বাসায় এসে আমার টিভি দেখা কিংবা ল্যাপটপে বসে কিছু একটা লেখা ছাড়া কোনো কাজ নেই। এই বিষণ্নতা বা হাহাকার দূর করার অনেক উপায় আমি জানি। যেমন চাইলেই ঢাকা শহরে থাকা আত্মীয়-স্বজন ও বন্ধুদের বাসায় চলে যেতে পারি। কিন্তু যেহেতু সবাই দিনভর ব্যস্ত থাকেন, তাই কারো ব্যস্ততায় ব্যাঘাত ঘটাই না। বরং একটি উৎসব কী করে আমাকে একা ও বিষণ্ন করে দেয়, তা-ই ভাবি। গত বছরের মার্চে চ্যানেল টোয়েন্টিফোর ছেড়ে নেক্সাস টিভিতে জয়েন করার পরে দুটি ঈদ এসেছিলো। যেহেতু টেলিভিশনটি এখনও বাণিজ্যিক সম্প্রচার শুরু করেনি, তাই ভেবেছিলাম, বহু বছর পরে এইবার বোধ হয় এক বছরের দুটি ঈদই বাড়িতে বাবা মায়ের সাথে করব। কিন্তু করোনায় সেটি আর হলো কই! জীবনের প্রথম পরপর দুটি ঈদে কার্যত ঘরবন্দি থাকলাম। করোনা পরিস্থিতি ভয়াবহ না হলে এবার কোরবানিতে বাড়িতে যেতে পারতাম। কিন্তু মানুষ যেভাবে যাচ্ছে, আবার ২৩ তারিখ থেকে পূর্বঘোষিত লকডাউন, মানে ঈদের পরদিনই লাখ লাখ মানুষ গাদাগাদি করে ঢাকায় ফিরবে—তাই স্ত্রী সন্তান নিয়ে এরকম হাঙ্গামা করে বাড়িতে যাওয়া সমীচীন মনে হয়নি। বরং আরও একটি বিষণ্ন, আরও একটি একাকী ঈদ উদযাপনের প্রস্তুতি নিয়ে ঘুমাতে যাচ্ছি। সবাইকে শুভরাত্রি। ঈদ মোবারক। ২০ জুলাই ২০২১, রাত ১১.১৫
- হেরা গাবটা খাও। - আমি খাই না। - খাও, এটায় প্রচুর ভিটামিন ও আয়রন আছে। - আয়রন মানে কী? - লোহা। - আমি লোহা খাবো? ওয়াক থু...। 
সাইমন ড্রিংয়ের সাথে আমার পরিচয় ছিল না। সাংবাদিকতা বিষয়ে তাঁর ক্লাসে উপস্থিত থাকার সৌভাগ্যও হয়নি। কিন্তু দূর থেকে তাঁকে শ্রদ্ধা করতাম। আজ শুনলাম তিনি পৃথিবী থেকে বিদায় নিয়েছেন। আমাদের মহান মুক্তিযুদ্ধে তাঁর অবদান বিশাল। ২৫ মার্চ কালরাতের খবর বিশ্ববাসীকে জানিয়ে জনমত গড়ে তুলেছিলেন। একটি রাষ্ট্রের জন্মের প্রক্রিয়ায় নিজের জীবন বাজি রেখেছিলন এই ভিনদেশি। এরপর স্বাধীন বাংলাদেশের টেলিভিশন সাংবাদিকতার নতুন যুগের সূচনায়ও তাঁর অবদান বিশাল। অথচ এরকম একজন মহৎ হৃদয়ের অধিকারীকে বাংলাদেশ ছাড়তে হয়েছে অসম্মানিত হয়ে। আমরা নিজেদের সম্মান করতে পারি না। অপরকে তো নয়ই। এমনকি বন্ধুকেও না। আমাদের ক্ষমা করবেন সাইমন ড্রিং....।
বাড়িতে যাইনাই। মানে ঢাকায় আছি। ঢাকাবাসী ইনবক্সে দাওয়াত দিতে পারেন। দিন ও সময় উল্লেখ করে। একা নাকি সপরিবারে, সেটাও উল্লেখ করবেন দয়া করে। ঈদ মোবারক!!! 
বিভিন্ন মহলের চাপে পড়ে লকডাউন শিথিল করে লোকজনকে বাড়ি যাওয়ার সুযোগ করে দিয়ে রাস্তার মাঝখানে তাদের যে অবর্ণনীয় ও অমানবিক কষ্টের মধ্যে ঠেলে দেয়া হলো--এর দায় কার? কখন কোন সিদ্ধান্ত দিলে তার পরিণতি কী হবে--সেটুকু বোঝার ক্ষমতা নীতিনির্ধারকদের থাকা উচিত নয়? আমাদের রাস্তাঘাটের পরিস্থিতি সম্পর্কে আমাদের কি পরিস্কার ধারণা নেই? আমার এক প্রতিবেশী ঢাকার ফার্মগেট থেকে টঙ্গি যাওয়ার জন্য গত রাত প্রায় সাড়ে ১০ টা পর্যন্ত গুগল ম্যাপে তাকিয়ে ছিলেন যে কখন রাস্তায় লাল চিহ্ন মানে হেভি ট্রাফিক চিহ্নটা হালকা হয়ে আসে। মানুষ যদি স্বস্তিতে বাড়ি যেতেই না পারে; তীব্র গরমে ট্রাকের উপরে দাঁড়িয়ে থেকে থেকে যদি নিষ্পাপ পশু মরে যায়; যদি লাখ লাখ মানুষের গাদাগাদি করে বাড়ি যাওয়া আসা এবং পশুর হাটে কোনো ধরনে স্বাস্থ্যবিধি না মানার কারণে আরও বেশি লোক করোনায় সংক্রমিত হয় এবং মৃত্যুর রেকর্ড বাড়তেই থাকে, তাহলে সেই উৎসবের কী অর্থ? মহামারির সময়ে কোনো ধর্মীয় বিধান পালনেরও বাধ্যবাধকতা নেই। হজও হচ্ছে সীমিত লোক দিয়ে। সুতরাং হজ ফরজ হলেও যারা এই মহামারির কারণে যেতে পারলেন না এবং যদি তাদের কেউ মরেও যান, তাতেও তাদের পাপ হবার কথা নয়। সুতরাং আগের তিনটি ঈদের সঙ্গে কোনোভাবেই এবারের কোরবানির তুলনা চলে না। এবারের পরিস্থিতি অন্য যেকোনো সময়ের চেয়ে বেশি খারাপ। এবার কোনো চাপেই সরকারের মাথা নত করা উচিত হয়নি।...
করোনায় আজ সর্বোচ্চ মৃত্যুর রেকর্ড। এই পরিস্থিতিতেও যে তরিকায় হাজার হাজার কিংবা লাখ লাখ লোক বাড়ি যাচ্ছেন, পশুর হাটে যাচ্ছেন, তাতে আগামী আগস্ট সেপ্টেম্বরে দৈনিক মৃত্যুর রেকর্ড ছাড়াতেই থাকবে--এমনকি সংখ্যাটা হাজার হলেও বিস্ময়ের কিছু থাকবে না--যদি সৃষ্টিকর্তা দয়া না করেন।...
অভিনেতা মোশাররফ করিমসহ চারজনের বিরুদ্ধে কুমিল্লার আদালতে ৫০ কোটি টাকার মানহানি মামলা করা হয়েছে। ‘হাই প্রেসার-২’ নাটকে আইনজীবীদের হেয়প্রতিপন্ন করে বাজেভাবে উপস্থাপন করার অভিযোগে এ মামলা করা হয়। এই সংবাদটি পড়ার পরে মনে হলো, পৃথিবীতে এ যাবত যত শিল্পী নারীর নগ্ন শরীরের ছবি এঁকেছেন, তাদের সবার বিরুদ্ধে মামলা হওয়া উচিত। ভোদাইয়ের দল জানে না শিল্প সাহিত্যে গল্প কবিতায় গানে ও ছবিতে যা লেখা হয় দেখানো হয়--তার বিরুদ্ধ মামলা হতে থাকলে পৃথিবীতে কোনো শিল্প সাহিত্য হবে না৷
মানুষকে পশুর নামে ডাকা, যেমন কাউকে গরু, ছাগল, কুকুর, কাউয়া ইত্যাদি বলা মারাত্মক অপরাধ। এই অপরাধটি আমরা প্রতিনিয়ত করি। তার সাথে প্রতি বছর কোরবানির সময় যুক্ত হয় মানুষের নামে গরুর নাম রাখা। যেমন এবারও কোথাও কোথাও গরুর নাম দেখা গেছে শাকিব, হিরো আলম। শুধু তাই নয়, মূলধারার গণমাধ্যমও শিরোনাম করেছে হিরো আলমের ওজন ৩১ মণ; কোরবানির জন্য প্রস্তুত শাকিব ইত্যাদি। এগুলো হয়তো রসিকতার বিষয়। কিন্তু বড় ধরনের অন্যায়, পাপ।
আমার ঘনিষ্ঠ বন্ধুদের অনেকেই ইভ্যালি থেকে পণ্য কিনে খুশি। তারা আমাকে অনেক পটাইছে। মাগার আমি এক টাকার জিনিসও কিনিনাই বা হেতেগো এক টাকাও দিইনাই। অর্ধেক দামে ফ্রিজ--তাও কিনতে রাজি হইনাই। কারণ আমার মনেই হচ্ছিলো এটা ফাপরবাজি। তো এখন নিজেকে বেশ বুদ্ধিমান মনে হচ্ছে।...
পৃথিবীর সব কাজ সবার জন্য নয়। প্রত্যেকের কাজ আলাদা। কিন্তু মুশকিল হলো আমরা সবাই সব কাজ করতে চাই। সবাই সবকিছু হতে চাই। তাতে করে যার যা কাজ বা যিনি যে কাজটি করলে ভালো হয়, সেটি সেখানে সীমাবদ্ধ থাকে না। ছাগলের কাজ হালচাষ করা নয়। তবে ছাগলের অন্য কাজ আছে। তিনি সেটি করলেই ভালো। আবার গরু যদি মনে করেন যে তিনি মানুষের ভূমিকা পালন করবেন, তাও অবাস্তব। গরুকে বুঝতে হবে তার সীমানা। কিন্তু আমরা এইসব আমলে না নিয়ে নিজের কাজের বাইরে গিয়ে যা কাজ নয়, সেটি করায় বেশি উৎসাহী। তাতে করে আমি যে কাজটি মন দিয়ে করলে সফল হতাম, সেখানে ব্যর্থ হচ্ছি। তেমনি যে কাজের জন্য আমি নই, সেটি করতে গিয়ে হাস্যরসের পাত্র হচ্ছি এবং এটি যার কাজ, তার জন্য প্রতিবন্ধকতা তৈরি করছি।.... 
১৭ কোটি লোকের দেশে জনবল সংকটে করোনা মহামারির কালে বন্ধ হয়ে গেলো ঢাকা দক্ষিণ সিটিতে করোনা চিকিৎসার জন্য ডেডিকেটেড ঢাকা মহানগর জেনারেল হাসপাতাল
যে চোর সে সবখানেই চুরি করবে। সেটা বঙ্গবন্ধুর নামে মিলাদ হোক আর প্রধানমন্ত্রীর নামে ঘরই হোক। চোরের ধর্মই সেটা। মুশকিল হলো, চুরি করার সব পথ খোলাই থাকে। চোরদের পৃষ্ঠপোষতকাও দেয়া হয়। কারণ এই চুরির ভাগ বড় চোরদের অ্যাকাউন্টেও জমা হয়। আপনি আমি হুদাই ফেসবুকে চিল্লাই।
২১ জুলাই ঈদ করার জন্য লকডাউন শিথিল৷ ২৩ জুলাই থেকে আবার কঠোর। তার মানে ঈদ করেই পরদিন সবাইকে দৌড় দিয়ে ঢাকায় এবং অন্যান্য কর্মস্থলে ফিরতে হবে (যাদের অফিস খোলা)। তো এইরকম যাওয়া-আসায় পাবলিকরে দৌড়ানির ব্যবস্থা করে, বাস লঞ্চ ট্রেন ও ফেরিতে গাদাগাদি করে নিয়ে এসে ২৩ তারিখ থেকে পুনরায় কঠোর লকডাউন---এইরকম উর্বর মস্তিষ্ক নিয়া আপনারা, মানে পলিসি মেকাররা ঘুমান কেমনে? নাকি ঘুমান না!!!
তিন সন্তানই থাকেন বিদেশে। করোনায় আক্রান্ত স্ত্রী মরে পড়ে ছিলেন ঘরে। তাঁকে দাফন তো দূরের কথা, করোনায় আক্রান্ত স্বামী নিজেও মুমূর্ষু অবস্থায় পড়ে ছিলেন বিছানায়। নিকট কোনো আত্মীয় পাশে না থাকায় ঘটনা কেউই জানতে পারেননি। এদিকে করোনায় আক্রান্ত পরিবার বলে প্রতিবেশীরাও এড়িয়ে চলছিলেন তাঁদের বাড়ি। এমন অবস্থায় ফোনে খবর পেয়ে তাঁদের উদ্ধার করেন উপজেলা নির্বাহী কর্মকর্তা (ইউএনও)। ঘটনাটি ঘটেছে সোমবার সকালে চাঁদপুর শহরের ট্রাক রোড এলাকার খানবাড়ি এলাকায়। গত বছরে যখন করোনার প্রকোপ বাড়ছিলো, আমাদের এক বন্ধু বলেছিলেন, আমাদের যে ম্যানেজমেন্ট, তাতে রাস্তাঘাটে লোকজন মরে পড়ে থাকবে। আমরা তার ওই কথার তীব্র প্রতিবাদ করি এবং তাকে এই অলক্ষুণে কথা উইথড্রো করতে বলি। কিন্তু আজ প্রথম আলোর এই সংবাদটি পড়ার পরে মনে হচ্ছে, সেরকম দৃশ্যই বোধ হয় আমাদের সামনে অপেক্ষা করছে। যদিও বৃহস্পতিবার থেকে সবকিছু শিথিল করে দেয়া হচ্ছে। ধর্মীয় অনুভূতি আর ব্যবসা-বাণিজ্য বিবেচনায় সরকার যে এই সিদ্ধান্ত নিয়ে কার্যত করোনায় মৃত্যুর পরিসংখ্যান আরও লম্বা করবে--তা নিয়ে সংশয়ের কোনো অবকাশ নেই।
কয়েকটি মূলধারার সংবাদপত্রে আজকের সংবাদ শিরোনামগুলো খেয়াল করুন: ১. করোনায় মৃত্যুতে বিশ্বে শীর্ষ দশে বাংলাদেশ। ২. কিছুতেই কমছে না সংক্রমণ, সামনে ভয়াবহ সময়! ৩. কিসের লকডাউন, সবইতো দেখি খোলা। ৪. ১৫ জুলাই থেকে ২৩ জুলাই পর্যন্ত চলবে গণপরিবহন। ৫. রাজধানীতে কোরবানির পশুর হাট ১৭ জুলাই থেকে। এবার বুঝে নিন করোনায় বাংলাদেশ কেমন আছে এবং এরকম একটি অতিমারি মোকাবেলায় আমাদের ব্যবস্থাপনার হাল কী?
রাস্তায় বাস ছাড়া সবই চলছে, নির্বিঘ্নে। রিকশায় বাসা থেকে অফিসে আসার পথে কারওয়ানবাজার এলাকায় যে পরিমাণ ব্যক্তিগত গাড়ি, মোটরসাইকেল ও রিকশার চাপ দেখলাম, তাতে বোঝারই কোনো উপায় নেই যে, দেশে ‘কঠোর লকডাউন’ চলছে। বরং বলা হয়েছিলো, জরুরি প্রয়োজনেই কেবল বের হওয়া যাবে। কিন্তু এই বিপুল পরিমাণ যানবাহনের চাপ দেখে যে প্রশ্নটি সামনে আসছে তা হলো, এত লোকের জরুরি প্রয়োজন? গত বছরের মার্চ থেকে এখন পর্যন্ত একদিনও মাস্ক ছাড়া রাস্তায় বের হইনি। এমনকি বাসার সামনেও না। দুই ডোজ টিকা নেয়ার পরেও না। অথচ এখনও, যখন প্রতিদিন মৃত্যু দুই শতাধিক, সংক্রমিত হাজার হাজার এবং প্রতিদিনই রেকর্ড ভাঙছে, তখনও অসংখ্য লোককে দেখি মাস্ক না পরে বা থুতনির নিচে ঝুলিয়ে রাস্তায় হাঁটছেন। সেটা বয়স, পেশা ও লিঙ্গ নির্বশেষে। অনুসন্ধান করলে দেখা যাবে, যারা মারা যাচ্ছেন এবং সংক্রমিত হচ্ছেন, তাদের অধিকাংশই এরকম বেখেয়াল, উদাসীন, বেপরোয়া অথবা এইসব লোকদের দ্বারা সংক্রমিত অসুস্থ ও বয়স্ক মানুষ। ফলে বহুদিন ধরেই যেটা বলছিলাম যে, যানবাহন নিয়ন্ত্রণের চেয়েও বেশি জরুরি হচ্ছে সঠিক নিয়মে মাস্ক ছাড়া কাউকে দেখলেই তাকে পিটানো এবং অন্তত এক সপ্তাহ এই কাজটি করা গেলে দেখবেন সংক্রমণের হার ৫ শতাংশের নিচে নেমে আসবে। না হলে আগামী সপ্তাহে আমাদের জন্য ভয়াবহ পরিস্থিতি অপেক্ষা করছে। কোনো হাসপাতালে সিট নেই। আইসিইউ তো দূরে থাক। লোকজন হাসপাতালের বারান্দায়ও জায়গা পাবে না। জায়গা পেলেও পরীক্ষা নিরীক্ষা বা চিকিৎসার আগেই মারা যাবে। হিসাব পরিস্কার।
আর্জেন্টিনা ২০২২ বিশ্বকাপের ফাইনালে উঠে প্রতিপক্ষের চাইতে ১ গোল বেশি দিলেই চ্যাম্পিয়ন হবে। চ্যালেঞ্জ। কেউ বাজি ধরতে রাজি আছেন?
ডিজিটাল নিরাপত্তা আইন নিয়ে কথা বলতে বলতে বিষয়টা তেঁতো হয়ে গেছে—কিন্তু তারপরও এরকম একটি ভয়াবহ আইনে গণমাধ্যমকর্মীদের বিরুদ্ধে মামলার প্রবণতা বন্ধ হচ্ছে না। অবস্থাদৃষ্টে এটি এখন আর ডিজিটাল নিরাপত্তা নয়, বরং গণমাধ্যমকর্মী নিয়ন্ত্রণ আইনে পরিণত হয়েছে—যার সবশেষ ভিকটিম ঠাকুরগাঁওয়ের সাংবাদিক তানভীর হাসান তনু…। শুধু গ্রেপ্তার নয়, হাতকড়া পরা অবস্থায় হাসপাতালের বিছানায় তার শুয়ে থাকার একটি ছবিও সোশ্যাল মিডিয়ায় ছড়িয়ে পড়েছে। তার অপরাধ, তিনি হাসপাতালে খাবার সরবরাহের দুর্নীতির রিপোর্ট করেছেন। অর্থাৎ দুর্নীতির রিপোর্ট করলেও ডিজিটাল নিরাপত্তা আইনে মামলা হয়—এ এক আজব কারখানা। এই আইনের উদ্দেশ্য সম্পর্কে বলা হয়েছে, ডিজিটাল নিরাপত্তা নিশ্চিতকরণ এবং ডিজিটাল মাধ্যমে সংঘটিত অপরাধ শনাক্তকরণ, প্রতিরোধ, দমন, বিচার ও আনুষঙ্গিক বিষয়াদি সম্পর্কে বিধান প্রণয়ন। কিন্তু একজন সাংবাদিকের রিপোর্ট কী করে ডিজিটাল মাধ্যমে সংঘটিত অপরাধের মধ্যে পড়ে এবং একটি গণমাধ্যমের রিপোর্টের বিরুদ্ধে কী করে এই আইনে মামলা হয় এবং পুলিশ কী করে এই মামলা গ্রহণ করে এবং একজন সাংবাদিককে গ্রেপ্তার করে নিয়ে যায়? কে কাকে এই প্রশ্ন করবে?
কোনো একটি কারখানায় বা ভবনে আগুন লেগে বহু মানুষের হতাহত হওয়ার পরদিনই দণ্ডবিধিরি ৩০২ ধারায় হত্যা মামলা দায়ের এবং তারপরেই প্রতিষ্ঠানের চেয়ারম্যানসহ আটজনকে গ্রেপ্তার করে রিমান্ডে নেয়ার ঘটনা দেশের ইতিহাসে বিরল। কিন্তু প্রশ্ন হলো, আদৌ কি তাদের বিরুদ্ধে হত্যার অভিযোগ প্রমাণ করা যাবে? দ্বিতীয়ত, দেশের বিচারিক প্রক্রিয়া যে পরিমাণ ধীর, তাতে কতদিনে বিচার শেষ হবে এবং সেটি কার্যকর হতে কত সময় লাগবে? তৃতীয়ত, এর আগে নিমতলি, চকবাজারের চুড়িহাট্টা এবং রূপগঞ্জের অব্যবহিত আগে রাজধানীর মগবাজারের বিস্ফোরণে যে মানুষেরা নিহত হলেন—সেই সব ঘটনায় তো হত্যা মামলা হয়নি। তাহলে এর বিচার কী হবে? নিমতলির ঘটনায় তো কোনো মামলাই হয়নি। বরং বংশাল থানায় একটি সাধারণ ডায়েরি (জিডি) হয়েছিল। সেটিরও তদন্ত হয়নি। এত বড় একটি ঘটনা, যেখানে ১২৪ জন মানুষের প্রাণহানি হলো, সেই ঘটনায় কেন হত্যা মামলা হলো না— সেই প্রশ্নও তোলা দরকার। ...তবে এর সবগুলো প্রশ্ন ছাপিয়ে যেটি মূল কথা, তা হলো ধরা যাক নিমতলি, চকবাজার, মগবাজার এবং রূপগঞ্জের আগুনের ঘটনায় সুষ্ঠু বিচার হলো। তাতেও কি ওইসব ঘটনায় যারা নিহত হয়েছেন, তারা ফিরে আসবেন? যে সন্তান তার বাবাকে হারিয়েছে, সে কোনোদিন আর তাকে বাবা বলে ডাকতে পারবে? যে পিতা তার সন্তানের লাশ কাঁধে করে কবরস্থানে গেলেন, তার শোকের অশ্রু কেউ মুছতে পারবে? যে নারী তার স্বামীর পুড়ে যাওয়া লাশটিও শনাক্ত করতে পারেননি, তার মনের যন্ত্রণা কে নেভাবে? এইসব ঘটনায় ধরা যাক গাফিলতি, অনিয়ম ও অব্যবস্থাপনার দায়ে অনেক লোকের বিচার হলো। যাবজ্জীবন কারাদণ্ড এবং কারো কারো মৃত্যুদণ্ডও হলো, তাতেও কি এই নিশ্চয়তা দেয়া যাবে যে, ভবিষ্যতে আর কোনো কারখানায় গরিব শ্রমিকের শরীর পুড়ে কয়লা হবে না? আর কোনো আবাসিক ভবন কেমিক্যালের গোডাউনে পরিণত করা হবে না বা কেমিক্যালের গোডাউন আছে এমন কোনো ভবনকে বাসাবাড়ি হিসেবে ভাড়া দেয়া হবে না? বিচার হলেও কি পুরান ঢাকা থেকে কেমিক্যালের গোডাউন পুরোপুরি সরিয়ে ফেলা যাবে? এসব তদারকির জন্য রাষ্ট্রের যেসব প্রতিষ্ঠান দায়িত্বপ্রাপ্ত, তারা কি সবাই নিজের কাজটা ঠিকমতো করবে নাকি ঘুষ খেয়ে কারখানার ফিটনেস সার্টিফিকেট দিয়ে দেবে? রাজনৈতিক ও অর্থনৈতিক প্রভাবে তদন্ত রিপোর্টে মূল অপরাধীদের আড়াল করবে? যদি এই পৌনঃপুনিকতা চলতে থাকে, তাহলে দুয়েকটি ঘটনায় বিচার করেও সামগ্রিক সিস্টেম বদলানো যাবে না। বরং রূপগঞ্জের জুস কারখানার পরে আমাদের হয়তো অন্য কোনো কারখানায় এরকম অগ্নিকাণ্ডের ব্রেকিং নিউজ দেখার জন্য টেলিভিশনের স্ক্রলে চোখ রাখতে হবে। 
মেসি নেইমার বা ডি মারিয়া নয়, রিয়েল হিরো মার্টিনেস। আর্জেন্টিনার গোলকিপার। তাকে প্লেয়ার অব দ্য কোপা ২০২১ ঘোষণা করা উচিত।
দুই দলই মারতেছে এবং নেইমারের মতো তারকাও ফাউল করে। মানে উভয় দলই চাপে আছে। ডিবক্সের ভিতরে গিয়াও মেসি প্যাচায়। মানে সে তার স্বাভাবিক খেলাটাই খেলতেছে না।
আর্জেন্টিনা জিতে গেলে ব্রাজিলের সমর্থকরা লিখবেন: ১. যাক, অবশেষে আপনাদের কান্না থামলো। ২. মেসির জন্য এই সান্তনাটুকু প্রয়োজন ছিলো। ৩. ব্রাজিল এ পর্যন্ত যতগুলো শিরোপা জিতেছে, আপনারা এখনও তার ধারেকাছেও নাই। বেশি লাফাইয়েন না। তবে আর্জেন্টিনার জেতার চান্স কম। কারণ: ১. খেলা হবে ব্রাজিলে। ব্রাজিল এই ভেন্যুর সুবিধা পাবে। ২. যেহেতু ব্রাজিলের জয়ের রেকর্ড বেশি, তাই তাদের সাথে খেলা হলে আর্জেন্টিনা চাপে থাকে। ৩. ব্রাজিল শুরু থেকেই মেসিকে আটকাবে, মানে কোনোভাবেই তাকে খেলতে দেবে না। ৪. ক্রিকেটে ভারতসহ আরও দুয়েকটা দেশ যেমন আইসিসির প্রিভিলেজ পায়, ফুটবলে সেটা পায় ব্রাজিল। সুতরাং এটিও আর্জেন্টিনার জন্য বাড়তি চাপ হিসেবে থাকবে। কিন্তু তারপরও প্রত্যাশা, আর্জেন্টিনা জিতুক। 
আমি আর্জেন্টিনার সাপোর্টার হয়েছি অনেক পরে। শুরুতে ইতালির সাপোর্টার ছিলাম। মূলত বন্ধুদের মধ্যে ব্রাজিল সমর্থকদের আচার-আচরণে ক্ষুব্ধ হয়ে আর্জেন্টিনায় যোগ দিই। সেটা বড় কথা নয়, বড় কথা হলো কাল খুব ভোরে কোপা আমেরিকার ফাইনালে আর্জেন্টিনা-ব্রাজিল। আবার কাল মধ্য রাতে ইউরোতে সেই ইতালির সাথে ইংল্যান্ডের ফাইনাল। আর্জেন্টিনা হচ্ছে স্ত্রী এবং ইতালি সাবেক প্রেমিকার মতো। একই দিনে দুজনের বিজয় দেখব নাকি দুটি পরাজয়--সেই ভাবনায় এক অদ্ভুত শিহরণ!...
সেজান জুসের কারখানায় তো আম থাকার কথা। আমে আগুন ধরে না। মাগার ওখানে তো শুধুই কেমিক্যাল। জুসের প্যাকেটে তারা কি শুধুই কেমিক্যাল ভরে দেয়? আগুন ও মৃত্যুর খবরে এই বিষয়টিও যেন এড়িয়ে না যায়।
৫২ জন শ্রমিকের মৃত্যু; মানুষের না। ২৪ ঘণ্টায় আরও ২১২ জন করোনা রোগীর মৃত্যু। মানুষের না।
তদন্ত কমিটি কিন্তু হয়েছে। তারা নিশ্চয়ই তদন্ত করে দেখবে এই বিভৎস আগুনের পেছনে কার ষড়যন্ত্র আছে। তদন্ত রিপোর্টে তারা অনেকগুলো সুপারিশ করবে এবং সেই সুপারিশের আলোকে দেশের সবগুলো কারখানা পরিচালিত হবে এবং কোনো কারখানায় আর আগুন লাগবে না....। 
আমাদের পাপের সংখ্যা এত বেড়েছে যে, আজ চকবাজার, কাল মগবাজার, পরশু নারায়ণগঞ্জ। করোনায় মৃত্যুর উর্ধ্বগতি। যখন করোনায় নাস্তানাবুদ ইউরোপও মাস্ক ফ্রি হওয়ার পথে, তখন আমরা দেখছি মৃত্যুর মিছিল। তখন আমাদের মড়ার ওপর খাড়ার ঘা হয়ে আসে ডেঙ্গি, আসে বন্যা। তখন দুর্নীতির নিরীহ ভিকটিম হয়ে গরিব মানুষের জন্য আশ্রয়ন প্রকল্পের ঘরের নিচে চাপা পড়ছে এক্সপ্রেসওয়ে কিংবা পদ্মা সেতুর পিলার৷....
যে মানুষ শ্রেণিকক্ষে কোনোদিন তার শিক্ষকের মুখে আদর্শের কথা, নীতি-নৈতিকতার কথা, জনবান্ধব রাজনীতি ও অর্থনীতির কথা শোনেননি; যখন তিনি এসব জিনিস ব্যক্তিগত উদ্যোগেও পড়েননি--তিনি যখন সোশ্যাল মিডিয়ায় এরকম কোনো কথা শোনেন বা পড়ে, তখন তিনি আকৃষ্ট হন। তখন ওই ব্যক্তিকে তার অনেক বড় পণ্ডিত মনে হয়। অথচ তিনি যেসব কথায় আকৃষ্ট হচ্ছেন, সেগুলো নতুন কোনো কথা নয়। যে কারণে টেলিভিশনের টকশোতে সাহেদের মতো একজন ফটকাবাজও দ্রুত জনপ্রিয় হয়ে ওঠেন এবং গ্রেপ্তার হওয়ার আগ পর্যন্ত অনেক মানুষ তার কথায় মুগ্ধ হন। তাকে আইডল মনে করেন। অর্থাৎ মানুষের সামনে যখন কোনো আইডল থাকে না, তখন যে কেউ আইডল হিসেবে দাঁড়িয়ে যায়। যখন সত্যিকারের বুদ্ধিজীবীর সংকট তৈরি হয়, তখন বুদ্ধিজীবী হিসেবে এমন সব লোকের নাম সামনে চলে আসে, যাদের অনেককে নিয়ে মানুষ হাসাহাসি করে। 
গরিব মানুষের জন্য আশ্রয়ন প্রকল্পের অনেকগুলো ঘর ভেঙে পড়ার ঘটনায় আমাদের সমাজের বিশিষ্টজনরাও দেখছি শুধু প্রধানমন্ত্রীর আবেগকে গুরুত্ব দিচ্ছেন। বিষয়টা কি এরকম যে, এই প্রকল্পটি প্রধানমন্ত্রীর নিজের, সুতরাং এখানে দুর্নীতি করা যাবে না--কিন্তু অন্য প্রকল্পে দুর্নীতি হলে অসুবিধা নাই?
ইটিভির সামনে থেকে রিকশায় উঠলাম। যাব গুলশান। সাতরাস্তার মোড়ে এসে রিকশা থামালেন বয়স্ক চালক। - কী সমস্যা চাচা? মুচকি হেসে.. - একটু বসেন দৌড়ে ঢুকলেন পত্রিকার স্টলে। একটা দৈনিক পত্রিকা কিনে আনলেন। আমার হাতে দিয়ে বললেন, একটু রাখেন। - আপনার নিজের পড়ার জন্য কিনলেন? - জি। - নিয়মিত পত্রিকা পড়েন? - জি, পড়ি। - পড়ালেখা কোন পর্যন্ত করেছেন? - সিক্স। - আরেকটু হলেই তো ম্যাট্রিক পাসটা হয়ে যেতো। - হয়নাই নানা কারণে।... 
কোপা আমেরিকার সেমি-ফাইনাল শেষে রিমোট চাপতে চাপতে আমাদের দেশের একটি টেলিভিশনে গিয়ে থামলাম। সেখানে সংবাদপত্র পর্যালোচনা বিষয়ক অনুষ্ঠান। তো প্রেজেন্টার দেখছি শুধু উপরের দিকে তাকাচ্ছেন। ঠিকমতো কথাও বলতে পারছেন না। মানে ক্যামেরা কোনদিকে আর তিনি কোনদিকে তাকাবেন, কী বলবেন--এই কাণ্ডজ্ঞানটুকু তাঁর নিজের যেমন নেই, তেমনি অনুষ্ঠানের প্রযোজক এবং সংশ্লিষ্ট অন্যরাও হয়তো তাঁকে কিছু বলছেন না। কী ভয়াবহ অবস্থা! তবে এটি শুধু এই ভদ্রলোকের সমস্যা নয়। তাঁর মতো আরও একাধিক লোক আমাদের টেলিভিশনগুলোয় সিরিয়াস অনুষ্ঠান/সংবাদের প্রেজেন্টার, মানে নিজের চেহারা দেখান। তাঁদের মধ্যে কারো কারো মুখের এক্সপ্রেশন দেখলেই আর অনুষ্ঠান/সংবাদ দেখার রুচি থাকে না। অথচ এই লোকগুলোর কাছে গিয়ে কেউ বলে না বা বলার সাহস পায় না যে, ভাই/আপা টেলিভিশনে চেহারা দেখানোর বাইরেও অনেক কাজ আছে--সেগুলো করেন। প্রেজেন্টেশনটা বাদ দেন।
সাবেক সহকর্মী, চ্যানেল টোয়েন্টিফোরের সুনামগঞ্জ প্রতিনিধি, ছোট ভাই জুয়েল লিখেছে: কাল ৭ নম্বর মাসের ৭ তারিখ সকাল ৭ টায় কোপা আমেরিকায় আর্জেন্টিনার সাথে কলম্বিয়ার সেমিফাইনাল খেলা! সবকিছুতেই কেন 7 থাকতে হবে? এর সাথে ব্রাজিলের সেভেন আপের কোনো সম্পর্ক নাই তো? 
রাজধানীর কাঁটাবনসহ দেশের অন্যান্য স্থানে খাঁচায় পোষা পশুপাখির দোকানগুলো লকডাউনের আওতামুক্ত রাখা দরকার। কারণ বদ্ধ দোকানের ভেতরে দীর্ঘদিন থাকার ফলে এদের অনেকে মারা যাবে। অনেকে অসুস্থ হয়ে যাবে। মানুষের মতো এদেরও বেঁচে থাকার অধিকার আছে। মৎস্য ও প্রাণিসম্পদমন্ত্রী শ. ম রেজাউল করিম অত্যন্ত সংবেদনশীল ও নীতিবান মানুষ। তাঁর দৃষ্টি আকর্ষণ করছি। 
এই সময়ের বুদ্ধিজীবীদের তালিকা হওয়াই উচিত--যাতে লোকেরা তালিকা ধইরা সিরিয়াল অনুযায়ী গালি দিতে পারে।...
বুদ্ধিজীবীর তালিকা: আপনি একটি তালিকা করুন, যে তালিকায় আমার নাম থাকবে। এরপর আমিও একটা তালিকা করব, যেখানে আপনার নাম থাকবে।
ঢাকায় কর্মরত গণমাধ্যমকর্মীদের সামাজিক যোগাযোগমাধ্যমভিত্তিক গ্রুপ ‘আমাদের গণমাধ্যম, আমাদের অধিকার’ সম্প্রতি এক প্রতিবেদনে জানিয়েছে, চলতি বছরের প্রথম ছয় মাসে, অর্থাৎ জানুয়ারি থেকে জুন পর্যন্ত গণমাধ্যমকর্মীদের বিরুদ্ধে ৩৬টি মামলা হয়েছে। এর মধ্যে ডিজিটাল নিরাপত্তা আইনে ১৩টি মামলায় আসামি কমপক্ষে ৮০ জন গণমাধ্যমকর্মী। মূলত প্রকাশিত সংবাদের প্রতিক্রিয়া এবং অন্যান্য ক্ষোভের বশবর্তী হয়ে বিভিন্ন রাজনৈতিক ও প্রভাবশালী ব্যক্তিরা মামলাগুলো দায়ের করেন। বিভিন্ন অনলাইন নিউজ পোর্টাল, মুদ্রিত সংবাদপত্র এবং টেলিভিশনে খবর প্রকাশিত ও প্রচারিত হলেও মামলা হয়েছে ডিজিটাল নিরাপত্তা আইনে। মামলার অভিযোগে বলা হয়, খবরগুলো সামাজিক যোগাযোগমাধ্যমে ছড়িয়ে সংশ্লিষ্ট ব্যক্তির সম্মানহানি করা হয়েছে বা ভুয়া সংবাদ প্রকাশ করে সমাজে অস্থিরতা সৃষ্টির চেষ্টা করা হয়েছে। ডিজিটাল নিরাপত্তা আইনের এটি একটি জাদুকরি শক্তি যে, সংবাদে ক্ষুব্ধ হয়ে সংবাদমাধ্যম ও সাংবাদিকের বিরুদ্ধেও এই আইনে মামলা করা যায় শুধুমাত্র অনলাইন প্লাটফর্মে খবরটি ছড়ানোর অভিযোগে। অথচ কোনো ব্যক্তি বা গোষ্ঠী কোনো সংবাদে সংক্ষুব্ধ হলে তার প্রতিকারের জন্য প্রথম উপায় হচ্ছে সংশ্লিষ্ট গণমাধ্যমপ্রতিষ্ঠানে প্রতিবাদ পাঠানো। এরকম আরও অনেক ধাপ আছে। কিন্তু ডিজিটাল নিরাপত্তা আইন হওয়ার পরে প্রভাবশালীরা এখন আর সেসব প্রক্রিয়া অনুসরণের ধারেকাছে না গিয়ে বরং সরাসরি ডিজিটাল নিরাপত্তা আইনে মামলা করে দেন। কারণ এই আইন অন্য যেকোনো আইনের তুলনায় অনেক বেশি শক্তিশালী এবং এই আইনে মামলা হওয়ার পরে দ্রুততম সময়ের মধ্যে আসামিকে গ্রেপ্তার করে জেলহাজতে পাঠিয়ে দেয়া সম্ভব। সংশ্লিষ্ট পত্রিকা বা টেলিভিশনে প্রতিবাদ পাঠিয়ে এই সুবিধা পাওয়া যায় না। সুতরাং, ডিজিটাল নিরাপত্তা আইন শুধু ফেসবুক নিয়ন্ত্রণ নয়, বরং এটি এখন গণমাধ্যম নিয়ন্ত্রণ আইন হিসেবেও ব্যবহৃত হচ্ছে।
ইকুয়েডরের ভাইয়েরা আর্জেন্টিনারে যে পরিমাণ ল্যাং মারতেছে, তাতে ভয় হয়, ফাইনালে হলুদ দলটির গ্যাব্রিয়েল জিসুসের মতো মার্শাল আর্ট জানা খেলোয়াড়রা না জানি আর্জেন্টিনার কতজনরে হাসপাতালে পাঠায়! 
গত ২৮ জুন জাতীয় সংসদে তোফায়েল আহমেদসহ আরও কয়েকজন সংসদ সদস্য সরকারের আমলানির্ভরতার কড়া সমালোচনা করেন। এ নিয়ে এখনও নানা ফোরামে আলোচনা চলছে। সিনিয়র রাজনীতিবিদ ও এমপিদের এসব বক্তব্য এবং মানসিক যাতনায় এটি স্পষ্ট যে, তাঁরা রাষ্ট্রপরিচালনায় নিজেদের অবহেলিত বা বঞ্চিত মনে করছেন। কিন্তু এ প্রশ্নও এড়িয়ে যাওয়ার সুযোগ নেই যে, সরকার কেন এভাবে অতিমাত্রায় আমলানির্ভর হয়ে গেলো বা তাঁদের ভাষায় কেন রাজনীতি রাজনীতিবিদদের হাতছাড়া হয়ে গেলো? এখানে তাঁদের নিজেদের কোনও দায় নেই? লিখলাম বাংলা ট্রিবিউনে...। লেখার লিংক কমেন্ট বক্সে। 
আজ ঢাকা বিশ্ববিদ্যালয়ের ১০০ বছর পূর্তি। ফেসবুকে এই বিশ্ববিদ্যালয়ের সাবেক শিক্ষার্থীদের অনেকেই মধুর স্মৃতি উদযাপন করছেন। একটা ব্যক্তিগত ঘটনা/অনুভূতি শেয়ার করি। তখন এবিসি রেডিওতে কাজ করি। ২০০৯-১০ সাল বোধ হয়। ঢাকা বিশ্ববিদ্যালয়ের একজন প্রখ্যাত অধ্যাপক এলেন আমাদের অফিসে। কোনো একটা কাজে। তাঁর সঙ্গে আড্ডা দিতে দিতে ঢাকা বিশ্ববিদ্যালয়ের প্রসঙ্গও এলো। তাঁকে বললাম, স্যার আমার জীবনের একটা বড় দুঃখ বা না পাওয়া হলো, আমি ঢাকা বিশ্ববিদ্যালয়ে পড়তে পারিনাই। স্যার আমার মুখের দিকে তাকিয়ে বললেন, পড়তে পারোনি তা নিয়ে দুঃখ পাওয়ার কিছু নেই; পড়াবে।... স্যারের কথা মনে পড়ছে।
খোদ জাতীয় সংসদে দাঁড়িয়ে তোফায়েল আহমেদের মতো বর্ষিয়ান রাজনীতিবিদকেও কেন আমলাতন্ত্রের সমালোচনা করতে হচ্ছে? সূতোটা কোথায় আলগা হয়ে গেলো? 
বলিভিয়া খুবই বাজে দল, খারাপ খেলছে--এই জন্য আর্জেন্টিনা ৪-১ গোলে জিতছে; ভালো কোনো দল হইলে বলিভিয়া ৭ গোল খাইতো....!
যাদের দুই ডোজ ভ্যাকসিন নেয়া আছে, তাদের সঙ্গে ভ্যাকসিন সার্টিফিকেট এবং মুখে মাস্ক থাকলে 'কঠোর' লকডাউনের ভেতরেও তাদের স্বাধীনভাবে চলাচল করতে দেয়া উচিত। তাতে ব্যক্তির পরিচয় যাই হোক...। রাস্তাঘাটে তাদের হয়রানি বা অসম্মান করা উচিত হবে না। জীবন-জীবিকার বারোটা বাজিয়ে করোনা ম্যানেজমেন্ট কঠিন। আর দুই ডোজ টিকা নেয়ার পরও যদি মানুষ মুভমেন্ট করতে না পার, তাহলে এই টিকা দেয়ার কোনো প্রয়োজন ছিল না। 
রাজধানীর মগবাজারে বিস্ফোরণের ঘটনায় সাংবাদিক পলাশ মাহবুব ফেসবুকে লিখেছেন, তিনি ও মাহমুদ মেনন অলৌকিকভাবে বেঁচে গেছেন। বস্তুত আমরা সকলেই তো এই শহরে অলৌকিকভাবে বেঁচে আছি--তাই না?
অফিস খোলা। গণপরিবহন বন্ধ। মানে, হয় আপনার ব্যক্তিগত গাড়ি থাকতে হবে, না হয় বেশি ভাড়া দিয়ে রিকশায় যাবেন কিংবা হাঁটবেন। বড়লোকি রাষ্ট্রে বড়লোক নীতিনির্ধারকদের বড়লোকি ডিসিশন। গরিবরা ঘুমান। 
বার্সেলোনায় মেসির বর্তমান বেতন বছরে ৭১ মিলিয়ন ইউরো। তাহলে বাংলা টাকায় তাঁর মাসিক বেতন কত হয়? আমি অংকে কাঁচা।
লকডাউন-শাটডাউনের বিকল্প কী? লকডাউন অথবা শাটডাউন যাই বলেন, তার চেয়ে বেটার অপশন আমাদের খুঁজতে হবে। কারণ গত এক বছর ধরে তো দেখছি এগুলো সেভাবে কার্যকর হয় না। বাস্তবিক কারণেই হয় না। একটা উদাহরণ দিই। আমার বাসা থেকে অফিসের পথটুকু বেশি নয়। এই পথেই এখনও আমার ধারণামতে ৬০ শতাংশের বেশি মানুষ মুখে মাস্ক না পরেই রাস্তায় চলাচল করেন। ঢাকার বাইরের পরিস্থিতি আরও খারাপ। সকালে চ্যানেল টোয়েন্টিফোরের লাইভে রিপোর্টার বললেন, সেখানে পরিস্থিতি অত্যন্ত ভয়াবহ। তারপরও মানুষের মধ্যে কোনো বিকার নেই। মাস্ক পরে না। গবেষণাও বলছে, শুধু ঠিকমতো মাস্কটা পরলেই করোনার ঝুঁকি ম্যাক্সিমাম মোকাবেলা করা যায়। কিন্তু তারপরও মানুষ নানা অজুহাতে মাস্ক পরে না। অতএব রাস্তায় মাস্ক ছাড়া লোক দেখলেই, তাতে তার পরিচয় ও বয়স যাই হোক, আইনশৃঙ্খলা বাহিনীর উচিত হবে গণহারে পিটানো। কিছু সমালোচনা হবে৷ হোক। এটা মেনে নিয়েই পিটানোটা অব্যাহত রাখতে হবে। সপ্তাখানেক এটা করা গেলে আর লকডাউন বা শাটডাউন লাগবে না। কিন্তু লকডাউন বা শাটডাউন--যে ডাউনেই যান না কেন, তার অর্থনৈতিক ধাক্কা সামলানো যাবে না। লাখ লাখ দিনমজুরের বাড়িতে খাবার পৌঁছাবে না। সেই ম্যানেজমেন্টও আমাদের নেই। লকডাউনে বেসরকারি প্রতিষ্ঠানগুলো সবচেয়ে বেশি ক্ষতিগ্রস্ত হয়। রাষ্ট্র সেই ক্ষতি পুষিয়ে নিতে সহায়তা দেয় না। সব ক্ষতি পোষানোও যায় না। অতএব লকডাউন বা শাটডাউনের বিকল্প নিয়েই ভাবতে হবে।....
পরিবার, বন্ধু ও সুহৃদদের তরফে একই প্রশ্ন পাচ্ছি। ভাই, সোমবার থেকে নাকি কঠোর লকডাউন অথবা শুনতেছি শাটডাউন। তাইলে এতদিন কী ছিলো বা এখন কী চলতেয়াছে?... 
আবারও ‘কঠোর লকডাউন’। সরকারি-বেসরকারি সব অফিস বন্ধ। এরকম ঘোষণা দেখলেই আমার সরকারি চাকরি না করার আফসোস তীব্র হয়।... ইহা একটি ফান পোস্ট...। 
যে বোঝে সে না বললেও বোঝে ইঙ্গিতে বুঝে নেয় কী বলতে চায় অন্যজনা যে বোঝে না সে বললেও বোঝে না তর্জমা যতই হোক মাতৃভাষায় বা প্রেমের ভাষায়; সে নাবুঝ বান্দা বোঝার মুরদ আল্লা তারে দ্যান নাই যে বোঝে না সে বোঝে বড় বেশি এতটাই বোঝে সে যে- যে বোঝে তার চেয়েও বেশি বোঝে এমনই বিশ্বাস তার ফলে যে বোঝে তার সাথে যে না বোঝে তার নিত্য বাহাস তর্কাতর্কি; বেহুদা সময় পার পৃথিবীতে উচ্চকণ্ঠ বরাবর নাবুঝেরাই...
প্রখ্যাত ফরাসি লেখক আন্দ্রে মারোয়া তাঁর ‘আর্ট অব লিভিং’ বইতে লিখেছেন, প্রেমে এলিজেবল পুরুষ হিসেবে ইংরেজি অধ্যাপকরা এগিয়ে থাকেন। অর্থাৎ ছাত্রীরা তাদের প্রেমে পড়েন। মুশকিল হলো, জীবনানন্দ দাশও ইংরেজির অধ্যাপক ছিলেন। কিন্তু তাঁর জীবনে কোনো সফল প্রেম নেই। বরং খুড়তুতো বোনকে ভালোবাসতেন। সেটিও ব্যর্থতার ইতিহাস। কলকাতা সিটি কলেজ, দিল্লির রামযশ কলেজ, বাগেরহাট কলেজ, বরিশাল বিএম কলেজ, মেদিনীপুরের খড়্গপুর কলেজ, কলকাতার বড়িশা কলেজ কিংবা হাওড়া গার্লস কলেজে অধ্যাপনার কালে কোনো ছাত্রী তাঁর প্রেমে পড়েছেন কিংবা কোনো ছাত্রীর সঙ্গে তাঁর প্রেম হয়েছে--তা জানা যায় না। এর একটি কারণ হতে পারে এই যে, জীবনানন্দ যথেষ্ট স্মার্ট ছিলেন না। কল্যাণকুমার বসু (প্রসঙ্গ জীবনানন্দ, পৃষ্ঠা ৭৭) আমাদের জানাচ্ছেন, ‘‘জীবনানন্দ নার্ভাস প্রকৃতির ছিলেন। চোখের দিকে তাকাতে পারতেন না। গলা নিচু ছিলো। সেই কারণে ক্লাসে পড়াতে তিনি একটু অস্বস্তিবোধ করতেন।’’
তথ্যপ্রযুক্তির বিকাশ যতই হোক; অনলাইনে বক্তৃতা দেয়া যায় ঠিকই, এর দ্বারা কার্যকর কোনো যোগাযোগ হয় না। শুধু বলে যেতে হয়। শ্রোতার চোখে চোখ না রেখে, চেহারা না দেখে কথা বলা যায় না। কোনো বিষয়ে লম্বা সময় কথা বলার প্রথম শর্তই হলো শারীরিক উপস্থিতি। প্রযুক্তি দিয়ে সবকিছু হয় না। তথ্য অধিকার বিষয়ে একটা কর্মশালায় বক্তৃতা দিতে গিয়ে সকালের অভিজ্ঞতা। এ অভিজ্ঞতা আগেও হয়েছে। 
চপ সিঙ্গারা নিয়ে কথা বললে বা কার্টুন প্রকাশ করলে নাকি বিশ্ববিদ্যালয়ের ভাবমূর্তি ক্ষুণ্ন হয়। বস্তুত ‘ভাবমূর্তি’ একটি বায়বীয় বিষয়। প্রশ্ন হলো, যখন বিশ্ববিদ্যালয়ের শিক্ষকদের বিরুদ্ধে চৌর্যবৃত্তির অভিযোগ ওঠে; যখন শিক্ষকরা শিক্ষা ছুটি নিয়ে বছরের পর বছর বিদেশে কাটান; যখন তারা নিজের প্রতিষ্ঠানের কাজ ফাঁকি দিয়ে প্রাইভেট বিশ্ববিদ্যালয় বা এনজিওতে খ্যাপ মারা কিংবা টেলিভিশনের টকশোতে বেশি সময় দিতে সাচ্ছন্দ্যবোধ করেন; যখন তারা দলীয় রাজনীতির নামে নিজেদের প্রকাশ্যে বিভক্ত করেন; যখন আবাসিক হলগুলোতে কথিত ‘গণরুমে’ শিক্ষার্থীরা অস্বাস্থ্যকর ও অমানবিকভাবে জীবনযাপন করেন এবং তাদের ওপর নির্যাতনের ঘটনা প্রকাশিত হয়—তাতে বিশ্ববিদ্যালয়ের ভাবমূর্তি ক্ষুণ্ন হয় না? 
সরকারি অফিসগুলোর কাজকর্ম ডিজিটাল হওয়ায় তথা ডিজিটাল বাংলাদেশের পথে এগিয়ে গেলেও সরকারি অফিসে ঘুষ, দুর্নীতি, দুই নম্বরি এবং মানুষের হয়রানি কত শতাংশ কমেছে বলে আপনার মনে হয়? 
ব্রাজিলের সমর্থকেরা যতটা না নিজের দল, তার চেয়ে বেশি চিন্তিত আর্জেন্টিনাকে নিয়ে। নিঃসন্দেহে এটি তাঁদের উদারতা!
ব্রাজিলের সমর্থকদের সমস্যা হইলো, তাহাদিগকে একইসঙ্গে ব্রাজিল ও আর্জেন্টিনা--দুই দেশ নিয়া ভাবিতে হয়। এই কারণে শরীর ও মনের উপরে যে চাপ পড়ে, সেইটা তাহাদের দৈনন্দিন অন্যান্য কাজে কী প্রভাব ফেলে, তা নিয়া গবেষণা হইতে পারে।
রবিউল ভাইয়ের বাসায় গিয়েছিলাম। সপরিবারে। রাজশাহীতে তাঁদের নিজেদের গাছের আম খেতে। আগেই তিনি চ্যালেঞ্জ দিয়েছিলেন যে, অন্তত চল্লিশটা আম যদি খেতে না পারি, তাহলে আমি কোনো বরিশাইল্লাই না। কিন্তু দেখা গেলো দুপুরের মেন্যুতে নানারকম খাবারের সাথে অসম্ভব সুস্বাদু বুটের ডাল আর গরুর কালোভুনার ট্র্যাপে পড়ে এতটাই অনিয়ন্ত্রিতভাবে খেয়ে ফেললাম যে, আম খেতে গিয়ে ধরা। আমার পারফরম্যান্স দেখে ভাবীও হতাশ। ভাবলাম, জীবনটা এরকমই। নানারকম বুটের ডাল আর কালোভুনার ট্র্যাপে পড়ে মূল কাজটাই হারিয়ে যায়।
আদনান ত্বহার খোঁজ মিলেছে। এতদিন কোথায় ছিলেন, কী হয়েছিলো, এসব বিষয়ে আশা করি তিনি সত্য কথা বলবেন এবং ভবিষ্যতে ইউটিউবে তিনি কী ধরনের কথা বলেন, কনটেন্ট, টেক্সট ও পলিটিক্স কী--সেদিকেও আমাদের খেয়াল রাখতে হবে। 
ঢাকা বিশ্ববিদ্যালয় শব্দের উচ্ছারণ সটিক না হলেও কি তার বিরুদ্ধে বৈজ্ঞানিক পদ্ধতিতে ব্যবস্থা নেয়া হবে?
ঢাকায় পাতালরেল হবে, ভালো সংবাদ। ২০২৬ সালে মানুষ পরিবহন শুরু হবে, আরও ভালো সংবাদ। মুশকিল হলো, ১৭-১৮ কোটি লোকের দেশে সবই তো ঢাকাকেন্দ্রিক। চিকিৎসার জন্য ঢাকায়; শিক্ষার জন্য ঢাকায়; নদী ভাঙলে তার ঠিকানা ঢাকায়; কাজ না থাকলে তার ঠিকানাও ঢাকায়। মানে ঢাকাই বাংলাদেশ। পুরো দেশ একটি শহরের মধ্যে। এভাবে এই শহরের সুবিধা বাড়াতে থাকবেন এবং মানুষ সারা দেশ থেকে এখানে এসে স্থায়ী হতে থাকবে। তার চেয়ে সুবিধাগুলো সারা দেশে ছড়িয়ে দেয়া দরকার। এরশাদকে যতই গালি দেন, ওই লোকই প্রশাসনিক বিকেন্দ্রিকরণের আইডিয়াটা নিয়ে এসেছিলেন। কিন্তু ব্যর্থ হয়েছেন। কারণ আমলারা ঢাকার বাইরে যাবেন না; ডাক্তাররা ঢাকার বাইরে যাবেন না; বড় ব্যবসায়ীরা ঢাকার বাইরে যাবেন না। সবার প্রাণ এই প্রাণকেন্দ্রে। একটা শহরের উপরে এত চাপ দিলে সে তো একদিন সবকিছু নিয়ে ধসে পড়বে। ঢাকার বাইরের হাসপাতালগুলো কেন এমন করা হয় না যে, কোনো রোগেই জন্যই মানুষকে ঢাকায় আসতে হবে না। ঢাকার বাইরে কেন এমন শিক্ষাপ্রতিষ্ঠান গড়ে তোলা হয় না যাতে অভিভাবকদেরকে ঢাকায় ছুটতে না হয়। ঢাকার বাইরে কাজের পরিবেশ কেন এমনভাবে গড়ে তোলা হয় না যাতে মানুষকে ঢাকায় আসতে না হয়। রাজধানী শহর তো থাকবে ফ্রি। নির্ভার। এখানে চাপ থাকবে সবচেয়ে কম। শুধু প্রশাসনিক গুরুত্বপূর্ণ ভবন ছাড়া কিছুই থাকা উচিত নয় এখানে। বিশ্বের সবচেয়ে ক্ষমতাধর রাষ্ট্র যুক্তরাষ্ট্রের রাজধানী ওয়াশিংটনে যারা গিয়েছেন তারা জানেন, কত ছোট একটি শহর এবং সেখানে একটি আন্তর্জাতিক বিমানবন্দরও নেই। সবাই আশপাশের রাজ্যে বসবাস করেন। কারণ সব রাজ্যই স্বয়ংসম্পূর্ণ এবং প্রত্যেক রাজ্যের সাথে প্রত্যেকে রাজ্যের অসাধারণ যোগাযোগব্যবস্থা গড়ে তোলা হয়েছে। তারা শুধু ওয়াশিংটন নিয়ে পড়ে থাকেনি। আমরাও যেন শুধু ঢাকা নিয়ে পড়ে না থাকি।
যাদের করোনার দ্বিতীয় ডোজ টিকা নেয়ার সময় আরও আগেই শেষ হয়ে গেছে কিন্তু টিকার সংকটের কারণে নিতে পারেননি, তাদের ভবিষ্যৎ কী? নতুন টিকাদান কর্মসূচি শুরুর পরে কি তারা দ্বিতীয় ডোজ নেবেন? সেক্ষেত্রে এই যে বড় গ্যাপ হয়ে গেলো, তাতে অসুবিধা হবে না? 
কে প্ল্যানার, কে টার্গেট আর কে ভিকটিম? নতুন অভিযোগ, বোটক্লাবে পরীমণিকে ধর্ষণ ও হত্যাচেষ্টার আগের রাতে গুলশানের অল কমিউনিটি ক্লাবে গিয়ে তিনি ভাঙচুরের চালিয়েছেন৷ এ নিয়ে থানায় জিডি হয়েছে। প্রশ্ন হলো, এই ঘটনাটি ঘটনার ৯ দিন পরে কেন জানা গেলো? মানে পরীমণির মামলার পরে কেন জানা গেলো? আর ওই জিডিটা কবে হয়েছে? ঘটনার ৯ দিন পরে নাকি ব্যাকডেটে (যেহেতু এই দেশে সবই সম্ভব)। গণমাধ্যমে প্রচারিত ছবিতে গুলশানের ওই ক্লাবে ঢোকা এবং বের হওয়ার দৃশ্য দেখা গেলেও পরীমণি যে সেখানে ভাঙচুর চালিয়েছেন সেটি স্পষ্ট নয়। যদি চালিয়েও থাকেন, তাহলে ৭ তারিখ থেকে ১৫ তারিখ পর্যন্ত এটা জানা গেলো না কেন? আপসের চেষ্টা চলছিলো? কার সাথে কার আপস? কিসের বিনিময়ে কিসের আপস? লেনদেনটা আসলে কী? অনেক প্রশ্ন আছে। এই পুরো ঘটনায় সবচেয়ে বড় রহস্য হলো, এখনও ঠিক বোঝা যাচ্ছে না যে, আসলে কে প্ল্যানার, কে টার্গেট আর কে ভিকটিম?
এইবার অল কমিউনিটি ক্লাব নিয়া খেলতে থাকুন। খেলার দেশে এত খেলোয়াড় যে একটা খেলার মধ্যে আরেকটা হাজির।
বছরজুড়ে এত এত দিবস। এমনকি ডিম দিবসও। একটি দিবস যদি এমন হয় যে, স্মার্টফোন ও ইন্টারনেটমুক্ত দিবস। তাহলে ওইদিন পৃথিবীতে কী কী ঘটনা ঘটবে?
ইন্টারনেট সংযোগসহ একটি স্মার্টফোন মূলত একটি অ্যাটমবোমা এবং আমরা প্রত্যেকে পকেটে একটি করে অ্যাটমবোমা নিয়ে ঘুরি...
পরীমণির মামলার অভিযোগ ধর্ষণ ও হত্যাচেষ্টা: নারী ও শিশু নির্যাতন দমন আইনের ৯ (খ) ধারার বিধান মতে, যদি কেউ ধর্ষণের চেষ্টা করেন, তাহা হইলে উক্ত ব্যক্তি অনধিক দশ বৎসর কিন্তু অন্যূন পাঁচ বৎসর সশ্রম কারাদণ্ডে দণ্ডনীয় হইবেন এবং ইহার অতিরিক্ত অর্থদণ্ডেও দণ্ডনীয় হইবেন। আর হত্যাচেষ্টা মামলার শাস্তিও দণ্ডবিধির ৩০২ ধারার মতোই সর্বোচ্চ শাস্তি মৃত্যুদণ্ড। 
আবু ত্বহা: ইউটিউবে তার কয়েকটা বক্তৃতা বা বক্তৃতার অংশ দেখলাম। মূলত কেয়ামতের আলামত, দাজ্জাল, ইহুদিবাদ নিয়ে কথা। তার সব কথার সাথে একমত নাও হতে পারি। অথবা তার সব কথার সাথেই ভিন্নমত পোষণ করতে পারি। তার অর্থ এই নয় যে তাকে গুম/নিখোঁজের পক্ষে বলবো। সুতরাং যারাই তাকে নিয়ে যাক, দ্রুত তার সন্ধান দাবি করি। এমনকি আমি আমার শত্রুরও মানবাধিকারের পক্ষে। না হলে আগামীকাল আমিও গুম/নিখোঁজ হবো এবং কেউ আমার সন্ধান দাবি করবে না।
আইনশৃঙ্খলা বাহিনী বলেছে, তাই সাংবাদিকরা লিখেছেন রক্ষিতাসহ গ্রেপ্তার। আইনশৃঙ্খলা বাহিনী বলেছে জিহাদি বই, তাই সাংবাদিকরা লিখেছেন জিহাদি বই উদ্ধার। আইনশৃঙ্খলা বাহিনী বলেছে জঙ্গি বা জঙ্গি সংশ্লিষ্টতা রয়েছে, তাই সাংবাদিকরা লিখেছেন। কেউ কোনোদিন প্রশ্ন করেন না যে রক্ষিতার সংজ্ঞা কী বা তিনি যে রক্ষিতা ছিলেন তার প্রমাণ কী? কখনো প্রশ্ন করেন না জিহাদি বইয়ের সংজ্ঞা কী? এগুলো যে জিহাদি বই অথবা এর সাথে যে জঙ্গি সংশ্লিষ্টতা আছে--তার প্রমাণ কী? প্রমাণ করার দায়িত্ব আদালতের তা ঠিক। কিন্তু আমরা কখনো প্রশ্ন করি? করি না। কারণ এসব প্রশ্ন করলে ভাইব্রাদারদের সঙ্গে সম্পর্ক খারাপ হয়৷ বরং সম্পর্ক ভালো রাখলে অনেক সুবিধা। অথবা এইসব প্রশ্ন করার মুরদই আমাদের নেই। অথবা সেই মুরদ অন্য কোথাও বন্ধক দিয়ে রেখেছি।
দেখা গেলো, পরীমনির মতো একজন বিখ্যাত অভিনেত্রীকেও ধর্ষণ ও হত্যাচেষ্টার বিচারের দাবিতে প্রধানমন্ত্রীর হস্তক্ষেপ চাইতে হয়েছে। তিনি অভিযোগ করেছেন, থানায় গিয়ে তিনি সহায়তা পাননি। পরীমনি তো বিখ্যাত। রাষ্ট্রের সবচেয়ে গুরুত্বহীন মানুষটিও যদি কোনো অন্যায়ের শিকার হন, তাহলে তো লোকাল থানায় গেলেই তার আশ্রয় ও বিচার পাওয়ার কথা। তাই না? 
এর আগে এর চেয়ে অনেক ছোট খাট ঘটনায়ও প্রধানমন্ত্রীর হস্তক্ষেপ চাওয়া হয়েছে। কিছুদিন আগে আবদুল গাফফার চৌধুরী একটি কলামে লিখেছেন, আমলারা খোদ মন্ত্রীদেরও পাত্তা দেন না। তারা বলেন, মাননীয় প্রধানমন্ত্রীর সঙ্গে কথা বলে দেখি। 
সমস্ত ব্যাপারে প্রধানমন্ত্রীর হস্তক্ষেপ চাওয়ার মানেই হলো রাষ্ট্রের বাকি সব প্রতিষ্ঠান, অঙ্গ, মন্ত্রণালয়, দপ্তর, অধিদপ্তর, পরিদপ্তর, উপদপ্তর, বাহিনী--সবগুলো অকার্যকর। কেউ কোনো কাজ করে না। কোথাও কোনো সিস্টেম নেই। প্রধানমন্ত্রী বলবেন, তারপর হবে। তাই তো?
পরীমনিকে ধর্ষণ ও হত্যাচেষ্টা মামলার কয়েক ঘণ্টার মধ্যে নাসিরউদ্দিন নামে এক ব্যবসায়ীকে গ্রেপ্তারের মোরাল অব দ্য স্টোরি হলো, এ জাতীয় অপরাধ করার আগে যথেষ্ট প্রভাবশালী হতে হবে; ব্যবসায়ী হলেই হবে না, বরং এরকম ঘটনা হজম করে দেয়ার মতো ক্ষমতা থাকতে হবে--যাতে আপনার নাম লিখতেও সাংবাদিকরা সাহস না পায়। 
পরীমনি ইস্যুতে যেন কুষ্টিয়ায় পুলিশের গুলিতে শিশুসহ তিনজনকে গুলি করে হত্যার ঘটনাটি আড়াল হয়ে না যায়। এটি আরও বড় ঘটনা। কারণ জনগণের কর্মচারী যখন জনগণের করের পয়সায় কেনা অস্ত্র দিয়ে সেই জনগণকে প্রকাশ্য দিবালোকে গুলি করে হত্যা করে, তখন বুঝতে হবে ওই কর্মচারী নিজেকে কর্মচারী নয়, বরং জনগণের প্রভূ ভাবছে। এই ভাবনাটা ভয়ঙ্কর। এটি শুধু পুলিশের মধ্যে নয়, জনগণের পয়সায় বেতন ভোগকারী প্রত্যেকটি প্রতিষ্ঠানের লোকদের মধ্যে তীব্র হচ্ছে--যে কারণে তারা এখন জনণের কাছ থেকে ‘স্যার’ শব্দটি না শুনতে পেলে গোস্বা করে। একটা ভয়াবহ সময়ের ভেতর দিয়ে আমরা যাচ্ছি। 
আজকের বাংলাদেশ: ১. চিত্রনায়িকা পরিমণীকে ধর্ষণ ও হত্যাচেষ্টার অভিযোগ। ২. ইসলামিক বক্তা আবু ত্বহা আদনান তিন সঙ্গীসহ নিখোঁজ। ৩. কুষ্টিয়ায় তিনজনকে গুলি করে হত্যা করলেন পুলিশের এএসআই 
প্রথম আলোকে দেয়া বিশেষ সাক্ষাৎকারে জাহাঙ্গীরনগর বিশ্ববিদ্যালয়ের অর্থনীতি বিভাগের অধ্যাপক আনু মুহাম্মদ বলেছেন, ‘সরকার চায় নির্বোধ, প্রশ্নহীন, অনুগত মানুষ।’ আমার মনে হয়, শুধু সরকার না; আপনি আপনার আশপাশে, আপনার কর্মক্ষেত্রে, সর্বত্রই তাকিয়ে দেখুন, সবখানেই নির্বোধ, প্রশ্নহীন, অনুগত মানুষেরা ভালো আছেন। কারণ তারা কোনো কিছু নিয়ে চ্যালেঞ্জ করেন না। ‘ভাই শার্টটা অনেক সুন্দর হইছে’--এই যে আপনি আপনার বসকে কথাটা বললেন, এটির কোনো অর্থ হয় না। আপনি নিজেও জানেন এটি আপনি নিছকই তাকে খুশি করার জন্য বলেছেন। আপনার বসও তাতে খুশি। তিনি আপনাকেই চান। আপনি নির্বোধ ও নিঃশর্ত অনুগত থাকবেন; প্রশ্ন করবেন না। ‘ভাই এটা ঠিক না; এটা আপনি ঠিক করেননি; আমি আপনার সঙ্গে একমত না’--এইসব বলার অর্থই হলো আপনি আপনার নিজের কবর রচনা করছেন। সুতরাং, অধ্যাপক আনু মুহাম্মদ যে কথা বলেছেন যে ‘সরকার নির্বোধ, প্রশ্নহীন, অনুগত মানুষ চায়’--আসলে এটা আমরা সবাই চাই। আমরা কোনো ধরনের চ্যালেঞ্জের মুখে পড়তে চাই না। আমরা চাই সবাই আমার প্রশংসা করবে। মানুষের আর দোষ কী বলুন। যেখানে স্বয়ং সৃষ্টিকর্তাই সারাক্ষণ তার বান্দাদের কাছ থেকে প্রশংসা শুনতে চান!‘
আমরা সব সময় যেসব বলি: ১. বাপের অনেক জায়গা জমি থাকলে কৃষক হইতাম। ২. মাস শেষে বাসা ভাড়া আর বাজারের টেনশন না থাকলে চাকরি করতাম না। খালি লেখালেখি করতাম আর মাঝেমধ্যে টকশোতে গিয়া জ্ঞান দিতাম। ৩. ডিজিটাল নিরাপত্তা আইন না থাকলে ফেসবুকে বহু লোকের গুষ্ঠি উদ্ধার করতাম। ৪. লোকে খারাপ বলবে। না হলে প্রতিদিন কত লোকরে যে পিটাইতাম! ৫. ভাবতেছি কী লিখমু... 
মডেল মসজিদ তৈরি করার চেয়ে মডেল মানুষ তৈরি করা বেশি জরুরি...। কোথাও সেই প্রয়াস নেই। না গৃহে, না ইশকুল কলেজ মাদ্রাসা বিশ্ববিদ্যালয়ে।
অবশেষে কলিমুল্লামুক্ত হচ্ছে রংপুরের বেগম রোকেয়া বিশ্ববিদ্যালয়। আপাতত মনে হতে পারে এটা ভালো সংবাদ। কিন্তু তার পরে যিনি আসবেন তিনি কী করবেন? বিশ্ববিদ্যালয় বলতে যা বুঝায় তিনি সেটি কার্যত প্রমাণ করতে পারবেন? যদি না পারেন তাহলে কলিমুল্লা বা সলিমুল্লায় কিছু যায় আসে না। যে লাউ সেই কদু। দ্বিতীয়ত নতুন ভিসিকেও সার্বক্ষণিক ক্যাম্পাসে থাকতে হবে। শর্ত এরকমই। মূলত ভিসিদের শর্ত এরকমই থাকে৷ কিন্তু অধিকাংশই মানেন না। কারণ ওনাদের আত্মা পড়ে থাকে ঢাকায়৷ সে কারণে ঢাকায় একটা লিঁয়াজো অফিস খুলে নেন। সুতরাং এই কালচারও যদি বন্ধ করা না যায় তাতে রাজা যাবে রাজা আসবে, প্রজার দুঃখ ঘুচবে না।
সম্প্রতি সুপ্রিম কোর্টের ক্যান্টিনে গরুর মাংস রান্নার ইস্যুতে যে বিতর্ক সৃষ্টি হয়েছিলো এবং এ নিয়ে সোশ্যাল মিডিয়ার আলোচনাটি যেভাবে সাম্প্রদায়িক রূপ নিচ্ছিলো, সেই বাস্তবতায় অতি স্পর্শকাতর ইস্যুটি নিয়ে লিখলাম বাংলা ট্রিবিউনে। একটি নির্মোহ বিশ্লেষণ দেয়ার চেষ্টা করেছি। সময় থাকলে পড়তে পারেন এই লিংকে। আমি যা বলতে চেয়েছি তা হলো: ১. ব্যক্তিগত হেঁশেল, বাণিজ্যিক রেস্টুরেন্ট এবং প্রাতিষ্ঠানিক ক্যান্টিনে কিছু মৌলিক তফাৎ রয়েছে। আপনি আপনার ব্যক্তিগত হেঁশেলে কী রান্না করবেন, সেই এখতিয়ার আপনার। বাণিজ্যিক রেস্টুরেন্টে কী রান্না হবে, সেটি ওই রেস্টুরেন্ট মালিকের কৌশল। এখানে তার কাছে মূল বিবেচ্য ব্যবসা। তিনি যদি তার রেস্টুরেন্টে ‘নো বিফ’ লিখে রাখলে বেশি ক্রেতা আসবে বলে মনে করেন, তাহলে তিনি সেটিই করবেন। আবার কোনও রেস্টুরেন্টের মালিক যদি মনে করেন, শুধু গরুর মাংস বিক্রি করাই তার জন্য লাভজনক, তিনি তাই করবেন। ২. হিন্দুদের একটি অংশ বা ধরা যাক বড় অংশই যেহেতু গরুর মাংস খান না, ফলে তাদের এই অনুভূতির প্রতি শ্রদ্ধা রেখে কোনও বাণিজ্যিক রেস্টুরেন্ট বা প্রাতিষ্ঠানিক ক্যান্টিন যদি গরুর মাংস পরিবেশন থেকে বিরত থাকে, তাহলে সেটি তাদের এখতিয়ার এবং অবশ্যই এটি সাধুবাদযোগ্য। একইভাবে শূকরের মাংস ও মদ ইসলামে হারাম। সুতরাং কোনও অমুসলিম প্রধান দেশের কোনও বাণিজ্যিক রেস্টুরেন্ট বা প্রাতিষ্ঠানিক ক্যান্টিন যদি শূকরের মাংস ও মদ পরিবেশন থেকে বিরত থাকে, তাহলে সেটি তাদের এখতিয়ার এবং এটিও সাধুবাদযোগ্য। কিন্তু প্রশ্ন হলো, কোনও অমুসলিম প্রধান দেশের কোনও প্রাতিষ্ঠানিক ক্যান্টিনে শূকর ও মদ পরিবেশন বন্ধের দাবি জানিয়ে যদি সে দেশের মুসলিমরা কর্তৃপক্ষকে চিঠি দেন, তাহলে কর্তৃপক্ষ সেটি আমলে নেবে? ৩. পৃথিবীর সব রেস্টুরেন্টে গরুর মাংস বিক্রি হয় না। পৃথিবীর সব রেস্টুরেন্টে শূকরের মাংসও বিক্রি হয় না। পৃথিবীর সব মুসলমান যেমন গরু খায় না, তেমনি হিন্দুদের অনেকে আছে যাদের গরুর মাংস খাওয়ায়ও আপত্তি নেই। সুতরাং যে গরুর মাংস খেতে চায় তার জন্য অনেক বিকল্প আছে। সুপ্রিম কোর্ট ক্যান্টিনে গিয়েই তাকে গরুর মাংস কেন খেতে হবে? ৪. কেউ গরুর মাংস খাবে, কেউ খাবে না। কিন্তু মাংস যেন আমাদের খেয়ে না ফেলে।
কানাডায় একটি মুসলিম পরিবারের ওপর ট্রাক উঠিয়ে দিয়ে চারজনকে হত্যা করেছেন একজন চালক। দেশটির পুলিশ এটাকে ‘পূর্বপরিকল্পিত’ হত্যাকাণ্ড বলে জানিয়েছে। স্থানীয় সময় গত রোববার সন্ধ্যায় অন্টারিও প্রদেশের লন্ডন শহরে হামলার এ ঘটনা ঘটে। পুলিশের ধারণা, ইসলাম বিদ্বেষ থেকে এই হামলা। নোট: এটি জঙ্গি হামলা নয়। জঙ্গি হামলা মানে হামলাকারীর পরিচয় যদি মুসলিম হয়। মুসলমান ছাড়া অন্য ধর্মের লোকেরা জঙ্গি হয় না। 
দুর্নীতি-দুই নম্বরি আমাদের কোন পর্যায় পর্যন্ত পৌঁছেছে তা নিয়ে নতুন করে বলার কিছু নেই। তবে আজ সকালে অফিসে আসার পথে হাতিরঝিল চক্রাকার বাসের অভিজ্ঞতাটা অনন্য। হাতিরঝিলে চক্রাকার বাস ও ওয়াটারবাসে টিকিট কেটে উঠতে হয়। খুবই সিস্টেমেটিক। সরকারের নিয়ন্ত্রণে চলে। তো সকালে পুলিশ প্লাজায় নামার পরে খেয়াল করলাম একজন হেলপার (চালকের সহকারী) একাধিক যাত্রীর খুব কাছে গিয়ে (অনেকটা গোপনে) বলছেন, ওঠেন টিকিট লাগবে না। মানে টিকিট না কেটেই কেউ বাসে উঠলেও অসুবিধা নাই। কারণ বাস ছাড়ার পরে যাত্রীর কাছ থেকে নগদ টাকা নিয়ে সেটা পকেটে ভরবেন। মানুষ ভালো না হলে কোনো সিস্টেম করেও লাভ নেই। যে যেভাবে পারবে সেখানে ফাঁক বের করে দুই নম্বরি করবেই। সেটা বাসের হেলপারের ১০ টাকার দুর্নীতিই হোক, আর শিল্পপতির হাজার কোটি টাকার কর ফাঁকিই হোক। অপরাধ একই।
হেফাজত নেতাদের নামগুলো খেয়াল করুন। জুনায়েদ বাবুনগরী, নূরুল ইসলাম জিহাদী, মাওলানা ইউসুফ মাদানী, আজিজুল হক ইসলামাবাদী, মুহিব্বুল্লাহ বাবুনগরী, আল্লামা সালাহউদ্দীন নানুপুরী ইত্যাদি। নামের সঙ্গে স্থানের নাম যুক্ত করা তাদের একটা রেওয়াজ বা স্টাইল। নামের শেষে ইসলামাবাদী মানে কি তিনি পাকিস্তানের ইসলামাবাদে ছিলেন বা পড়েছেন? মাদানী মানে তিনি হয়তো মদিনা বিশ্ববিদ্যালয়ে পড়েছেন বা মদিনায় ছিলেন। তাই কি? নামের সঙ্গে জিহাদী মানে কি তিনি জিহাদ করেছেন বা করতে চান? আরেকজন আছেন আজহারী। মানে তিনি মিশরে আল আজহার বিশ্ববিদ্যালয়ে পড়েছেন। ওয়াজ মাহফিল করেন এরকম আরও অনেকের নামের সঙ্গে দেখা যায় এরকম জিহাদী, মাদানী অমুক নগরী তমুক নগরী যুক্ত থাকে। এ দিয়ে তারা আসলে কী বুঝাতে চান? কোনো রাজনৈতিক নেতা বা কোনো লেখকের নামের সঙ্গে তো এরকম স্থানের নাম যুক্ত থাকে না। আর নামের সঙ্গে এরকম বিদেশের কোনো স্থান বা দেশের কোনো স্থানের নাম যুক্ত করে তারা আসলে কী বুঝাতে চান? নামের সঙ্গে জিহাদী, মুজাহিদী বা এরকম শব্দগুলো ব্যবহার করে তারা ইসলামকে কতটা রিপ্রেজেন্ট করেন, আর কতটা ক্ষমতা প্রদর্শন করতে চান--সেটি আমার ক্ষুদ্র জ্ঞানে ধরে না।
স্বাধীনতা অর্জন তথা ১৯৭১ সাল থেকে প্রতি বছরই দেশের অর্থনৈতিক উন্নয়ন ঘটছে। তার বড় উদাহরণ প্রতি বছরই বাজেটের আকার হয় আগের বছরের তুলনায় বেশি। সুতরাং, মাঝখানে দুয়েক বছর এদিক-ওদিক হলেও উন্নয়নের ধারা মোটামুটি ইতিবাচক দিকেই হেঁটেছে। ফলে এই ৫০ বছরে দেশের অর্থনীতির কোন খাতে কী পরিমাণ উন্নয়ন হয়েছে, তার বছরভিত্তিক হিসাব বের করা কঠিন কিছু নয়। বরং সেই হিসাব নিশ্চয়ই সরকারের কাছে আছে। কিন্তু এখন সম্ভবত এরকম একটি গবেষণা করা খুব জরুরি হয়ে পড়েছে যে, এই ৫০ বছরে আমাদের নীতি-নৈতিকতা, মূল্যবোধ, মানুষকে মানুষ হিসেবে বিবেচনা, পরমতসহিষ্ণুতা, পারস্পরিক শ্রদ্ধা, রাজনৈতিক উদারতা, গণমাধ্যমের স্বাধীনতায় প্রতি বছর কত আউন্স করে আমরা পিছিয়ে গেলাম। সর্বোপরি টাকা ও মাস্তানিই যে একটা সময়ে এসে সবকিছুর নিয়ন্তা হয়ে উঠবে, এমনকি রাজনীতিরও, সেই পরিস্থিতিটি কেন তৈরি হলো--এই প্রশ্নের উত্তর জানাও খুব জরুরি। প্রশ্ন হলো, এই গবেষণাটি কে করবেন? 
ধর্ষণ, ভিকটিম ব্লেইম ও কিছু প্রশ্ন: ধর্ষণের অভিযোগ উঠলে অনেক সময় অভিযোগকারীর দিকে আঙুল যায়। এতে আপত্তি ওঠে এবং বিষয়টিকে ভিকটিম ব্লেইম বলে অভিহিত করা হয়। তবে সব সময় যে বিষয়টি ভিকটিম ব্লেইম নয়, সেটিও মাথা রাখা দরকার। এজন্য ধর্ষণের অভিযোগে দায়ের হওয়া মামলাগুলোর ভাষার দিকে নজর দেয়া দরকার। সেখানে দেখা যাবে ভাষা ও শব্দচয়ন মোটামুটি অভিন্ন বা কাছাকাছি। সবশেষ বুধবার রাতে বরিশালের হিজলা থানায় দায়ের হওয়া মামলার এজাহারের দিকে খেয়াল করুন। মামলার এজাহার বলা হয়েছে. ওই তরুণী ঈদে ছুটি নিয়ে বাড়িতে এসেছিলেন। ছুটি শেষে ঢাকায় ফিরে যেতে তিনি গত শনিবার (২৯ মে) সন্ধ্যায় মেহেন্দিগঞ্জের ভাষানচর থেকে রাজহংস-১০ নামে লঞ্চে ওঠেন। তিনি ওই লঞ্চের দ্বিতীয় তলার ডেকের যাত্রী ছিলেন। অন্যদিকে ওইদিন একই লঞ্চে কেবিনে করে ঢাকায় যাচ্ছিলেন মাইদুল ইসলাম। লঞ্চ ছেড়ে দেয়ার কিছুক্ষণ পর মাইদুল তরুণীর কাছে এসে গায়ে পড়ে কথা বলা শুরু করেন। পূর্ব পরিচিত হওয়ায় ওই তরুণীও সরল মনে কথা বলেন। দীর্ঘক্ষণ কথা হয় তাদের মধ্যে। একএর্যায়ে তরুণীকে কুপ্রস্তাব দেন মাইদুল। তবে তরুণী রাজি না হলে মাইদুলের গ্রামের বাড়ি তার নামে লিখে দেয়ার কথা বলেন। এতেও কাজ না হলে বিয়ে ও ঢাকায় ফ্ল্যাট কিনে দেয়ার কথা বলেন মাইদুল। বিয়ের প্রস্তাবে তরুণীর মন গলতে শুরু করে। এরপর ওই তরুণীকে মাইদুল তার কেবিনে নিয়ে যান। সেখানে নিয়ে রাত ৯টা থেকে ভোর রাত পর্যন্ত একাধিকবার ধর্ষণ করেন মাইদুল। তরুণী সকালে ঘুম থেকে উঠে দেখেন ঢাকার সদরঘাটে পৌঁছে গেছেন। তবে মাইদুল কেবিনে নেই। মাইদুলকে অনেক খোঁজাখুঁজির পর না পেয়ে তরুণী লঞ্চ থেকে নেমে যান। মাইদুল নামে যাকে আসামি করা হয়েছে, অপরাধ প্রমাণিত হলে অবশ্যই তার সর্বোচ্চ শাস্তি হতে হবে। কিন্তু যদি ওই তরুণী স্বেচ্ছায় ও সজ্ঞানে মাইদুলের সাথে শারীরিক সম্পর্ক করেন, তাহলে এর বিচার কী হবে? তার চেয়ে বড় কথা, যে মেয়ে গ্রামের বাড়ি তার নামে লিখে দেয়ার কথা বলে রাজি না হলেও বিয়ে এবং ঢাকায় ফ্ল্যাট কিনে দেয়ার কথা বলতেই কেবিনে গিয়ে অভিযুক্তর সাথে বিছানায় শুয়ে পড়লেন, তার বিচার হবে না? একজন লোক আপনাকে বিয়ে ও ফ্ল্যাট কিনে দেয়ার লোভ দেখালো আর আপনি তার সাথে শুয়ে পড়লেন? শুয়েই যখন পড়লেন তখন আবার ধর্ষণ মামলা কেন? এসব কারণেই আইনজীবীরাও বলেন, দেশে নারী নির্যাতন আইনে দায়ের হওয়া অধিকাংশ মামলাই মিথ্যা ও হয়রানিমূলক। আপনি লোভে পড়ে বা নগদ কোনো প্রাপ্তির বিনিময়ে কারো সাথে শারীরিক সম্পর্কে জড়ালেন, অথচ ব্যাটে-বলে না মেলায় তার বিরুদ্ধে ধর্ষণ মামলা করলেন--এটা তো নিজের সাথেই প্রতারণা। ধর্ষকের শাস্তি হওয়ার আগে আপনার শাস্তি হওয়া দরকার। এবার আমাকে গালাগাল দেয়া শুরু করুন।...তবে গালিটা যেন যৌক্তিক হয়।
সংসদে ২০২১-২২ অর্থবছরের বাজেট পেশ করা হবে আজ৷ বাজেট কী? বাজেট হলো শূন্য জায়গায় দিঘী কেটে সেই দিঘী ভরাট করে টিউবওয়েল বসানোর প্রক্রিয়া। 
সুপ্রিম কোর্ট ক্যান্টিনে গরুর মাংসবিষয়ক তর্কটা ক্রমশই সংখ্যাগরিষ্ঠ মুসলমানের দেশে গরু খাওয়া যাবে না কেন--এই জাতীয় আলোচনায় বাঁক নিচ্ছে--যা আরও ভয়াবহ। কারণ ‘সংখ্যাগরিষ্ঠ’ বলে কোনো কথা নাই। আপনি যখন নিজেকে সংখ্যাগরিষ্ঠ ভাববেন, তখন বাকিরা সংখ্যালঘু। এটাই সাম্প্রদায়িকতা। সবার পরিচয় মানুষ। কে সংখ্যাগুরু আর কে সংখ্যালঘু সেই বিবেচনাটিই অমানবিক। আপনি এই দেশে সংখ্যাগুরু তো পাশের দেশে সংখ্যালঘু। আমার ঘনিষ্ঠ বন্ধুদের একটা বড় অংশেরই ধর্মীয় পরিচয় তারা হিন্দু। কোনোদিন তো এটা মনে হয়নাই যে ওরা সংখ্যালঘু আর আমি সংখ্যাগুরু।... সুতরাং গরুর মাংস যেন আমাদের খেয়ে না ফেলে।
রাজধানীর বিজয় সরণি থেকে পরিকল্পনামন্ত্রী এম এ মান্নানের মোবাইল ফোন ছিনতাই হয়েছে। রোববার সন্ধ্যায় জ্যামে আটকা থাকাকালীন গাড়ির গ্লাস নামিয়ে কথা বলা অবস্থায় মন্ত্রীর ফোন ছিনতাই হয় বলে গণমাধ্যমে খবর এসেছে। তো এই মহানগরীর বাসিন্দা হিসেবে গর্বিত বোধ করতেই পারি যে, গত ১৭ বছর ধরে এই শহরে থাকলেও এখনও ছিনতাইকারীর কবলে পড়িনাই। তবে মন্ত্রিপরিষদের সবচেয়ে ভদ্র লোকটির সঙ্গে এহেন আচরণে মর্মপীড়া অনুভব করছি।
করোনা ঠেকাতে বিধিনিষেধ বাড়ল ৬ জুন পর্যন্ত। কেউ জানেন, শিক্ষাপ্রতিষ্ঠান ছাড়া কোথাও কোনো বিধিনিষেধ আছে কি না?
অনলাইনে মাংস বিক্রির একটি সাইটে ক্রেতা-বিক্রেতার আলাপ। ক্রেতা: বাজারে গরুর মাংস ৫৬০, আপনারাও বেচেন ৫৬০, সাথে ডেলিভারি চার্জ। তাহলে আপনাদের কাছ থেকে কেন কিনব? বিক্রেতা: স্যার, আমরা নিরাপদ এবং গুণগত মান ঠিক রেখে হালাল উপায়ে মাংস প্রক্রিয়াজাতকরণ করে থাকি। যা আপনার এবং আপনার পরিবারের জন্য নিরাপদ। ক্রেতা: কেন, অনলাইন আসার আগে কি আমরা হারাম মাংস খেয়েছি?
সন্তানকে আপনি যত বেশি স্বাধীনতা দেবেন, সে আপনার কাছ থেকে তত দূরে সরে যাবে। আপনি তার উপর যত বেশি নিয়ন্ত্রণ হারাবেন, সে তত বেশি বখে যাবে। আপনি জানবেনও না সে কাদের সাথে মেশে, কী করে, কী দেখে, কী করতে চায়। তার ভেতরে ভেতরে কী পরিবর্তন হয়ে গেছে, সেটি আপনি টেরও পাবেন না। সুতরাং, সন্তানকে স্বাধীনতা দেয়ার সঙ্গে সঙ্গে অভিভাবক যদি তার উপর নিয়ন্ত্রণ রাখতে ব্যর্থ হন, তাহলে তার পরিণতি ভয়াবহ হবে; হচ্ছে।... দায়িত্ব নিয়েই বলছি, আমাদের মতো যারা পরিবারে কড়া শাসনে বড় হয়েছে, তারাই কম বখে গিয়েছে। তারাই নৈতিক মূল্যবোধ এবং নীতিবোধের চর্চা তুলনামূলকভাবে বেশি করছে। সো কলড আধুনিকতা আর ব্যক্তিস্বাধীনতার পরিণতি খুব বেশি সুখকর নয়। ঢাকা বিশ্ববিদ্যালয়ের শিক্ষার্থী হাফিজুরের মৃত্যুর পরে বিষয়গুলো সামনে আসছে। বিশ্ববিদ্যালয়গুলোর ভেতরে কী হচ্ছে, কী রকম গ্যাং ও গ্রুপ তৈরি হচ্ছে, এলএসডির মতো ভয়াবহ মাদক কী করে থাবা বসাচ্ছে, বিশ্ববিদ্যালয় প্রশাসন কী করছে--এসব প্রশ্নও এড়িয়ে যাওয়ার সুযোগ নেই। 






















