১ আগস্ট, রবিবার বাংলাদেশ সময় রাত ৮.৩০ মিনিটে " উদ্যান টিভির আয়োজনে" কবিতার ভুবন" অনুষ্ঠানে থাকছি। আপনাদের সবাইকে অনুষ্ঠানটি দেখার আমন্ত্রণ রইলো... কৃতজ্ঞতাঃ- তৌফিক জোহুর
এই শহরে আমার কোনো প্রেমিকা নেই . কবিতাগ্রন্থের নামের মাঝেই সুপ্তভাবে বেজে উঠে নিঃসঙ্গতা, একাকিত্ব । শহরে অনেক কিছুই আছে, কিন্তু বেঁচে থাকার, সুখে থাকার অবলম্বন হিসেবে একজন প্রেমিকা নেই। মানুষ প্রেমহীন হয়ে বাঁচতে পারে না৷ আর প্রেমিকা হলো তার পূজার দেবী, ইবাদাতগৃহ। যেখানে মানুষ হৃদয়ের অর্চনা করে। দেহের সাথে দেহ মিশিয়ে মাটির অস্তিত্ব অনুভব করে। জন্ম দেয় জীবনে আশ্রয় কবিতার। . এটি একটি প্রেমের কাব্যগ্রন্থ। যেখানে কবি তার প্রেমের আকাঙ্খা, আকুতি, অনুভূতি হৃদয় থেকে শরীরে — শরীর থেকে হৃদয়ে জানান দিয়েছেন নানাভাবে। চুমু সিরিজের কবিতাগুলোতে মানবের যে স্বাভাবিক প্রেমের আকুতি, প্রণয়ের স্পৃহা চুম্বনের বৃষ্টিরাশি হয়ে ঝড়েছে কবিতার ভাষায়। পুড়ো কাব্যগ্রন্থ জুড়েই প্রণয়, কামনা, প্রেমের ব্যঞ্জনা বহুমাত্রিক করে তুলেছে কবিতাগুলোকে। আর তাই কবিতাগুলো হয়ে উঠেছে আমাদের সকালে হৃদয়ের ভাষা, প্রেমার্তসংগীত — . সমালোচনা করার মতো অনেক বিষয়ই হয়তো পাবেন সমালোচকেরা। যেহেতু আমি কোন কাব্যসমালোচক নই— তাই আলোচনার মাধ্যমে আমার সামান্য ভালো লাগার অনুভূতি সবার সাথে শেয়ার করলাম। তবে সব কবিতাই যে ভালো লেগেছে তা না। ছোট কাব্যগ্রন্থ, দ্রুত পড়ে ফেলার একটা আনন্দ নিয়েই বলবো, বেশ ভালোই লেগেছে... লেখা ও ছবিঃ- শৈবাল নূর মডেলঃ- নিশি [ আমার বোন ]
লোকশ্রুতি'তে এ শিমুল দাঁড়িয়ে তিন’শ বছরের অধিক চাইলেই এমন মহিরুহ হবো— তোমার হৃদয়ের প্রেমিক ছবিঋণঃ-মোহাম্মদ রাজীব 
গল্প-কবিতা একাকার . পরিকল্পিত ভাবে সংগঠিত হলো ইন্দ্রজাল। আর ধোঁয়াশার মাঝে নিজেকে সুপ্ত অথচ ব্যাপক ব্যাপ্তিময় করে নির্মান করেছেন নির্মাতা। পাঠক যেখানে ব্যর্থ হয় নিজের কল্পনাশক্তির সাহায্য নিতে । লেখক তার গল্প বলার মাঝে সুকৌশলে শব্দের ঘোরে, দৃশ্যপটের তরঙ্গে তরঙ্গে আমাদের নতুন নতুন সাসপেন্স ছুড়ে দিতে থাকেন। এতে করে পাঠকের মনে শুধুই প্রশ্নের উদয় হয়, আর নানারকম ক্লু মিলতে থাকে— . কী সাংঘাতিক! জোছনায় ভেসে যাওয়া এই ভারি, অবিশ্বস্ত শেষরাত্রিতে তবু সে খুন হলো, আর তার মরাচোখ থেকে গড়িয়ে পড়া শেষ অশ্রুবিন্দুপটে আমি তাকেই পালিয়ে যেতে দেখলাম — কবি " অমিত রেজা চৌধুরী 'র গল্প। আমার তো দারুণ লেগেছে। আপনারাও পড়েতে পারেন...
~ চরমপন্থী ~ তুমি আমি পৃথক হলে — হয়তো একজন মরে যাবো। অন্যজন কোন এক পাগলাগারদের দেয়াল জুড়ে অন্যজনের নাম লিখবো। . তুমি আমি পৃথক হলে — দুজনেই হয়তো মরে যাবো।পৃথক দুটি কবর হবো। দুটি কবর কখনো এক হবে না। পুরো পৃথিবী বন্যায় ডুবে যাবে।আর কোন কবর থাকবে না। . তুমি আমি পৃথক হলে — হয়তো প্রেম জিতে যাবে। দু'জনের প্রণয় হবে না। তখন হয়তো এই দুনিয়া আর দুনিয়া রবে না। ~ শৈবাল নূর
. ৮ জুলাই দুপুরের দিকে "কবি তৌফিক জহুর ভাই মেসেঞ্জারে নক করে তিনটা ছবিসহ, আমার সংক্ষিপ্ত বায়োডাটা চাইলেন। বললেন— জলদি দাও লাইভে আমন্ত্রণ জানাবো।কিছুটা অবাক হয়ে — সবকিছু পাঠালাম। অবাক হবার কারণ তার সাথে সেটাই আমার প্রথম কথা হচ্ছে। তার একটু পরেই ফোন এলো।ধরে সালাম দেবার আগেই ওপাশ থেকে সালাম দিয়ে পরিচয় দিলেন ''আমি ' উদ্যান লিটলম্যাগাজিনের সম্পাদক তৌফিক জহুর বলছি। আমি তো আরো আবাক হলাম ( ভেতর আনন্দ উৎকন্ঠা ) ! তখন কবি তৌফিক জহুর বললেন — একটা ফেসবুক লাইভ অনুষ্ঠান হবে উদ্যান টিভির আয়োজনে। সেখানে কবিতা পাঠ থাকবে, সাথে সাহিত্য আলোচনা।তো সেখানে তুমিও থাকছো।( আনন্দের সাথে ) আমি বললাম ঠিক আছে ভাই। ১০ জুলাই তৌফিক ভাইয়ের পূর্ণ সহযোগিতায় লাইভ শেষ করার পর, ফোন করে আমাকে অভিনন্দন জানলেন এবং কবিতা নিয়ে আরো কাজ করার কথা জানালেন। . ১২ জুলাই দুপুরের দিকে দীর্ঘ আলাপ হলো তার সাথে । ক'দিন যাবত আমার ডান হাতে একটা আঘাতের কারণে হাত ফুলে আছে, ব্যথা হচ্ছে(এখন অনেকটা ভালো), সেই বিষয় দিয়ে শুরু করে সাহিত্যের নানান আলোচনার মধ্য দিয়ে দুজনের সখ্যতা আরো দৃঢ় হলো। তখন কথায় কথায় বলেছিলাম, তৌফিক ভাই —আপনার কোন বই আমার কাছে নাই৷ কবি ইসলাম রফিক ভাইয়ের কাছে আপনার ' এই শহরে আমার কোন প্রেমিকা নেই ' বইটা দেখেছি৷ ইচ্ছা আছে সুযোগ হলেই নিয়ে পড়বো। অমনি তৌফিক ভাই বললেন, তোমার এড্রেস এখনই দিয়ে রাখো, আমি বই পাঠাবো তোমাকে। যে কথা সেই কাজ —পরের দিনই বই কুরিয়ার করেছেন, এমন লকডাউন আর করোনা পরিস্থিতির মধ্যেও। ১৫ তারিখ বই আমার ঠিকানায় এসেছে। ১৬ তারিখ বই নিয়ে বাড়িতে আসলাম। এর মধ্যে তৌফিক ভাই নক করেছেন বেশ কয়েকবার। আমার হাতের ইনজুরির খবর নিয়েছেন। আর বলেছেন বই হাতে পেলে জানাইয়ো। . বিষয়টা আমার কাছে বেশ আনন্দের যে আমার জন্য সিনিয়র একজন কবি বই পাঠিয়েছে। আর সেটা যদি হয় কবি তৌফিক জহুর — তা হলে তো! তার নিজের ৪টা কাব্যগ্রন্থ সহ ২টা উদ্যান ম্যাগাজিন, মোট ৬টা বই! আনন্দটা তাই সবার সাথে শেয়ার করলাম। . আমরা যারা লেখালেখিতে তরুণ । আমরা কিন্তু আমাদের আগের অনেক কবির বই হাতে পাইনি বা বেশির ভাগই বাজারে পাওয়া যায় না ( আর্থিক ব্যাপারও আছে) । সে ক্ষেত্রে বড়রা যদি আমাদের হাতে তাদের লেখা বইগুলো (যদি অতিরিক্ত থাকে) পড়ার জন্য তুলে দেন, তবে নিশ্চয় আমরা উপকৃত হবো এবং তাদের লেখাগুলো আমাদের মধ্যে এবং মাধ্যমে ছড়িয়ে গেলো কিংবা তাদের লেখা পড়ে আমাদের লেখার মোড় পরিবর্তন হলো। হতেই পারে — আমার মনে হয় কবি তৌফিক জহুর তেমনই একটি দৃষ্টান্ত রাখলেন। কবি ইসলাম রফিক ভাইও বই দিয়ে আমাদের বগুড়া লেখক চক্রের ছেলেপেলেদের সহযোগিতা করেন নিয়মিত। এটা নিঃসন্দেহে তরুণদের জন্য সর্বউত্তম কাজ। ভালবাসা তাদের জন্য... ধন্যবাদ কবি তৌফিক জোহুর ( প্রিয় ভাই) মডেলঃ- রুকাইয়া ( ছোট বোন )
মাথায় পদ্ম-জড়ানো একটা জল-ঢোঁড়া এখন তোমার দিকে এগিয়ে আসছে ধীরে ধীরে—
~~ বৃষ্টি কদম ~~ ভোর থেকে বৃষ্টি হলে ভেতরে ভেতরে প্রেমিক হয়ে উঠি, কামনা-কদম . মন উচ্ছন্নে চলে যায়, এমন শারীরিক বৃষ্টিতে . কোনো কাজ নেই, তবু কাজের অস্থিরতা নিয়ে তোমাকে খুঁজি — . বাইরের কোলাহল থেকে মুক্ত হয়ে, বৃষ্টিতে ঘরবন্দি হয়ে, স্থিতিহীন ঝোড়ো হাওয়ার মতো ছুটি ভেজা পাতায় পাতায় — . শুধু তোমায় আঁকড়ে ধরে বাঁচবো বলে, প্রেমিক হবো বলে... ~ শৈবাল নূর
সারাদিন তোমার নামে মশগুল এ হৃদয় নির্জন বাঁশবনে ঘুঘু ডাকছে যেন— 
ফেসবুক মাইডে রিপ্লাই থেকে কথা বয়ে যায়... — - জোর করে হাসতেছেন?? ~ তখন সম্ভবত ঘুম থেকে সদ্য ওঠা - ও, বন্দী পাখি হয়ে আকাশ চোখে ঘুম! ~ ছবি গত মাসের। তখন বন্দীত্ব ছিলো না। - আগের ছবি দিয়ে বর্তমানে ধোকা! এবার হলাম বোকা। ~ কি আর করার , জীবন ধোঁকা দিয়ে যাচ্ছে - হুম। বুদ্ধিতেও পোকা দিচ্ছে। ~ কীটনাশক প্রয়োগ করেন - কয়েকটা পাখি পুষতে চাইলাম। বুদ্ধির পোকাদের খেয়ে নিবে। ~ প্রাকৃতিক উপায় - তা না হলে তো, জলবায়ুর উপর প্রভাব পরছে। মানুষের কান্না পাচ্ছে— ~ তা বটে! পাখি পোষা শুরু করেন। - কিন্তু এটাও প্রকৃতি বিরুদ্ধ ~ খাঁচায় বন্দী করেই পুষতে হবে এমন তো না! বরং কিছু বন্দী পাখিকে কিনে নিজের আকাশে মুক্তি দিতে পারেন — - ভালো বলেছেন। কিন্তু পাখি বিক্রেতাগুলো আমাকে শাসায়। চোখ তুলে নিতে চায়। ~ কিনে নেন। তারপর আর শাসানিতে কাজ হবে না। - তারা বলে আমার টাকাগুলো নাকি অচল। ফুঁটো পয়সার মতো... ~ পয়সা ফুটো হলে মালিক আপনা থেকেই ধরতে পারতো।তাদের বাহানায় কান দিয়েন না - অথচ তারা সকলে মিলে, পাখিদের বাজারে গুজব রটিয়েছে —আমি নাকি পাখি চোর! ~ কখনও জঙ্গল থেকে মুক্ত আকাশে ওড়া কোনো স্বাধীন পাখিকে চুরি করতেও পারেন! - কিন্তু আমি তো সারাজীবন পাখি হতে চেয়েছি। ভোরবেলা বিষন্ন বালিকার কানের কাছে শোনাতে চেয়েছি — কুমকুমের গান #কথা_শুধু_কথা_নয় কৃতজ্ঞতাঃ- ফেরদোসী রুম্পা 
~~ কবিতা বিষাদ ~~ বুকের ভেতর সামুদ্রিক সুবাস দু'চোখে মৃত নদীর বেদনা — কি হবে এতো অপ্রাপ্তি নিয়ে বেঁচে... যখন প্রাণের কোন প্রেমিকা পেলাম না তখন চাওয়া কি — অর্থ না সম্মান ? কবিতা লেখার চেয়ে বরং 'প্রেম যমুনার ঘাটে' সস্তায় অন্তর্বাস বিক্রি করাই ভালো ছিল— ~ শৈবাল নূর
আসছে ' কবি বঙ্গ রাখাল  সম্পাদিত শিল্প-সাহিত্যের ত্রৈমাসিক কাগজ " নিহারণ " আন্তরিক শুভেচ্ছা ও শুভকামনা 💚
আকাশ ভেঙে নেমে আসে এক পরী, পরীর চরণে রেখেছি আমার প্রাণ, সে যদি চায় উড়তে আমায় নিয়ে, সারাটা জগৎ করবো কুরবান...
কবি ইসলাম রফিকের নিরালা রোড় ' কাব্যগ্রন্থটি পড়ে বেশ আন্দোলিত হয়েছিলাম। আর সেই মুগ্ধতার রেশ কাটতে না কাটতেই পড়া হলো তার আরেকটি কাব্যগ্রন্থ " বিজন দ্বীপে বিশ্বাসী বালিহাঁস " - মানুষ স্মৃতির স্তুপ। সে তার স্মৃতিকে আঁকড়ে বাঁচে, বাঁচতে চায়। হাঁটতে হাঁটতে সে স্মৃতি আওড়ায়। কবিতা লেখে। আর প্রেমিকার সাথে বলতে না পরা কথাগুলো কবিতার জন্ম দেয়। আমরা সবাই একসময় কবি হয়ে যাই, প্রেমিক হয়ে যাই। দুঃখ কিনি, বেচতে পারি না। দুঃখ নিয়ে বাঁচতে পারি, মরতে পারি না। তাই রেললাইনে যাই, নদীর কাছে যাই, মানুষের কাছে যাই। দুঃখ বলতে, প্রেম বলতে। নিজেকে বোঝাতে, যে এখনো বেঁচে আছি। প্রেম বেঁচে আছে। স্মৃতি বেঁচে আছে। আছে নিরালা— - কাব্যগ্রন্থটি পড়তে পড়তে জীবনবোধের নানামাত্রাকে খুব কাছ থেকে স্পর্শ করার সুযোগ হলো আমার । সংসার, প্রেম আর একজন কবি'র যে আবেগ, আশা, পাওয়া, না পাওয়া আর সব বিগত ইতিহাস কিভাবে কবিতার জন্ম দেয় – তা বিশুদ্ধ পাঠকের কাছে অসাধারণ ভাবে উপস্থিত হয়েছে। বিজন দ্বীপ আর বিশ্বাসী সে বালিহাঁস — কবিতা যাপন আর একজন কবি — ইসলাম রফিক। আমি নিচে কিছু কবিতার ছবি শেয়ার করছি। পড়ে দেখতে পারেন —
দূরত্ব  তো  দু'জনের  মাঝে  জন্মাতে  থাকা  অজস্র প্রেমের  কবিতা —ছবিঋণঃ- এম মুমিনুল
ফজরে টানা বৃষ্টির পর পৃথিবী যেমন ডেকে আনে প্রেমিক সকাল। অসুস্থ সময়ের পর যেমন কবিতার বেহাগ মাতাল করে মন ও হৃদি। তেমনই এক নির্জনতায় আমার হৃদয়ের স্থির জলের শরীর ছুয়ে উড়ে যায় ঝড়ে পড়া ফুলেদের পাপড়ি। কবি অমিত রেজা চৌধুরী'র কবিতা পড়ার পর আমার ভেতরে যে চাঞ্চল্যতা অনুভব করি, তা আমি কখনই উপস্থাপন করতে পারবো না। শুধু মনে হয় আমার সামান্য দৃষ্টি ও ভাবনাবোধ হঠাৎই কোন মহৎ জ্ঞান বা প্রজ্ঞার সমুখে উপনীত হয়েছে। আর ভেতর থেকে নমনীয় হতে শুরু করে। যেভাবে কুতুবমিনারের সামনে দাঁড়ালে মাথা উচু করে দেখতে হয় কিন্তু তার বিশালতা ও সৌন্দর্যের গুণে আমাদের হৃদয় ভোরে উঠে প্রেমে, নমনীয়তায় এবং শুশ্রূষায়— কবিতা হয়তো এমনই হয়। আমাদের নতুন চিন্তার দ্বার উন্মোচিত করে দেয়। আমাদের ভাবনার জগতকে আরো বিস্তৃত করে, প্রেমময় করে। কবি অমিত রেজা চৌধুরীর' কবিতা আমার কাছে নতুন নতুন সব বার্তা নিয়ে হাজির হয়। আমি তার কবিতার প্রতিটি লাইন থেকে লাইনে, দৃশ্য থেকে দৃশ্যে ভ্রমণ করি সম্পূর্ণ নতুন চমকে, মুগ্ধতায়৷ আর নিজের ভেতর যে আনন্দ এবং পরিতৃপ্ত বোধ করি তা ব্যাখাতীত। বর্তমান সময়ে বাংলা কবিতায় কবি অমিত রেজা চৌধুরীর কবিতাগুলো নিঃসন্দেহে অনন্য। 'আঠারো জোনাকের মুরতি' নামের কবিতাগুলো তার অন্যতম উদাহরণ। তাছাড়াও তার প্রতিটি কবিতা সম্পূর্ণ নিজস্বতা নিয়ে আমাদের সামনে আনীত হয়। তিনি স্বতন্ত্র — [ কবি বিধান সাহা , — কবি অমিত রেজা চৌধুরীকে বাংলা কবিতার গেরিলা, নব্বইয়ের অন্যতম কবি, শব্দশিল্পের মৌন-মাস্তান হিসেবে আখ্যা দিয়েছেন। '] কবি অমিত রেজা চৌধুরীর কবিতা ভালবাসি। তার জন্য অশেষ শ্রদ্ধা, ভালোবাসা ও শুভকামনা। প্রিয় অমিত ভাই 💚🙏 [ বিঃদ্রঃ- যারা পড়েন নি, তারা পড়তে পারেন —]
~~ বৃষ্টি যাপন ~~ বুঝিবা বৃষ্টির প্রকোপে শোনা যায় দীর্ঘদিন সজ্জায় থাকা বৃদ্ধার হাক! বাতাসের ঝাপটা ক্ষণে ক্ষণে জাগায় বহুদিন হারানো প্রেমের পরিতাপ। হুংকার করে বলেছে আকাশ আর হৃদয়েরগৃহে জরাজীর্ণ একা আমি — ভেজানো দরজা-খিল তবু পারাপার বিস্মৃতির সাঁকোতে ঠাঁই দাড়িয়ে তুমি। কোন শোকে আসে ফিরে পুরনো প্রেম যেন বৃষ্টিই ভুল হলো এমন দিনে! মিষ্টতা হারিয়ে শুধু থেকে যায় নিম — খুচরো ফোঁটার দামে বর্ষণ কিনে। বাইরে পাখিরা ভেজে আমি কান্নায় হারানো প্রেম শুধু স্মৃতি রেখে যায় — ~ শৈবাল নূর
"স্রষ্টা বলছেন, 'তুমি যাকে'ই আমার চেয়ে বেশি ভালোবাসবে', আমি তাকে'ই তোমার কাছ থেকে দূরে নিয়ে যাবো এবং তোমাকে একা করে রাখব।" তিনি আরও বলছেন, 'কখনো বলবেনা আমি তাকে ছাড়া বাঁচবোনা' তবে আমি তাকে ছাড়াই তোমাকে বাঁচাবো এবং পেছনের অনুগত সব আবেগ কেড়ে নিয়ে, তোমাকে দিব্যি সামনে নিয়ে যাব! তুমি কী দেখো না, ঋতুরাও বদলাতে থাকে? ছায়া দেয়া গাছের পাতাও একসময় শুকিয়ে যায়? ধৈর্য্য হারিয়ে যায় কিন্তু তোমার স্রষ্টা ধৈর্যশীল ও পরম দয়ালু, সেই ঝরে যাওয়া পাতার ডাল থেকেই আবার সবুজ পাতা গজায়, তুমি কী দেখো না তোমার স্রষ্টার এই নিদর্শন? যে মানুষটাকে তুমি নিজের অংশ ভাবতে, সেই মানুষটাই একদিন অচেনা হয়ে যায়। তোমার মন ভেঙে যায়! এমনকি তোমার বন্ধুও শত্রুতে পরিণত হয়, আর শত্রুও খানিক সময় পরে বন্ধুতে পরিণত হয়। যে মানুষটাকে নিজের জীবনের চেয়েও বেশি ভালোবাসতে সেও প্রতারণা করে। তবে তুমি কেন স্রষ্টার বিমুখ হয়ে মানুষকে ভরসা করো? অদ্ভুত এই পৃথিবী! যখন তুমি ভাবো এটা হবেনা কখনো, কিন্তু পরক্ষণে সেটাই হয়। সেটাই হবার নয় কী? তুমি বল, 'আমি পড়বনা' অথচ তুমি পড়ো। তুমি বলো, 'আমি বিস্মিত হবোনা!' অথচ তুমি রোজ বিস্মিত হও। এবং সবচেয়ে বিচিত্র বিষয় হচ্ছে— তুমি বলতে থাকো 'আমি মরে গেছি' অথচ তুমি বাঁচো, তুমি বেঁচে থাকো, তোমার স্রষ্টা তোমাকে বাঁচায়, তোমার স্রষ্টা তোমাকে বাঁচিয়ে রাখে! —জালালউদ্দিন রুমি🖊️
কদিনের তিব্র গরমে পরিবারের সবাই অসুস্থ।  প্রতিকূল সময় পার করছি।  পরিবারের সবগুলো মানুষ অসুস্থ হলে একা লাগে,  হতাশ লাগে, কান্না পায় —
আমি যেমন, জনে জনে তোমার অভিশাপ হয়ে বেঁচে আছি— অমিত রেজা চৌধুরী
~~আম্মা~~ . মা'র আঁচলের শীতলতা জুড়ে, মন্দাকিনী — * তার চেয়ে বরং মন খারাপের দিনটা নিয়ে কথা বলি। মা'র ঔষুধের খালি পাতাগুলো আমার পকেটে নিস্তব্ধ ভস্ম হবার পাশে ডাকছিলো দুপুরের ঘুঘু! * দূরের হেমন্ত ধরে অজ্ঞাত এক নারীকে সাথে নিয়ে বাবা ফিরছেন। দু'চোখ থেকে খসে পরছে মা'র অসুস্থ শরীর — ~ শৈবাল নূর কৃতজ্ঞতাঃ- প্রিয় অমিত ভাই 🙏 
বগুড়া লেখক চক্রের আয়োজনে আগামী ২৮ মে শুক্রবার সকাল ১০টায় রমছিা-বারী-জুলেখা পাঠশালার শুভ উদ্বোধন এবং বিকাল ৪ টায় বড় সাগাটিয়া গ্রামে জাতীয় কবি কাজী নজরুল ইসলামের ১২২তম জন্মবার্ষিকী উপলক্ষে আলোচনা সভা ও কবিতা পাঠের আয়োজন করা হয়েছে। আয়োজনে আপনাকে সাদরে আমন্ত্রণ। ইসলাম রফিক সভাপতি বগুড়া লেখক চক্র
তখন তো সময় ছিলো — বন্ধুদের সাথে আড্ডা আর  হুল্লোড় প্রেমিকার সাথে হাঁটা দিন— ফেসবুক ডেকে আনে সে অতীত খবর ধন্যবাদ  শাম্মি প্রামানিক 
~ বার্তা-বাহক ~ ফুল যেমন ফুটে ওঠে আপন গরজে চুরি কি অপরাধ, যদি তা পূজোতে লাগে ? নদীতে যে থাকে বাঁক ঢেউয়ের খেলায় দৈব নিয়মে তবু সবই নাশ হয়ে যায়– বন্দুক ভয়ে কি আর রুখে পাখির ডাক অস্তিত্ব জানান দেয়া সকলের স্বভাব। ~ শৈবাল নূর 
কলাপাতা দূলে দূলে —জল পড়ে ফুলে ফুলে তবু যেন মন আজ কিছু শোনে না সারাদিন ভিজে গেলো —বৃষ্টি একাই এলো তুমি এলে না — এমন ভালো লাগে না
~ অপাঠ্য ~ আপাত দৃশ্যমান কোন জন্ম দিন নেই আমার আবহমানকাল ধরে ক্রম-জন্মা ঘুরছি জঠরে জঠরে আমার জন্মের ঠাহর করতে গেলে বৃত্তান্ত মেলে একটি বিপ্লবী চিন্তায় জন্মাই আমি, বা রাষ্ট্রের ভেকধরা বিদ্বেষ নীতির ভঙ্গুরতায়, রাষ্ট্রহীন উদ্বাস্তুর মনস্তাত্ত্বিক অসহায়ত্ব জুড়ে অঙ্কুরিত হই স্ফুলিং — জন্ম আমার উড়তি মেয়েদের উড়ন্ত কেশবিন্যাসে নতুন ভাবনার প্রতিটি পুস্তকে পুস্তকে। মহাগ্রন্থে — গ্রাফিতির দেয়ালে,পথশিশুর হাতে ধরা হাওয়াই মিঠাইয়ে জন্ম— শস্য আদিগন্ত সবুজ চিৎকারে, শ্যামলিমায় প্রেমিকার কামনা ভরা ঠোঁটে, লজ্জার অঙ্গধামে। আপাত দৃশ্যমান কোন জন্ম দিন নেই আমার তবু ভুল সংবিধানের বাদিতায় জন্মাই দৈবনিয়মে— ~ শৈবাল নূর মানবকন্ঠ ৮ মে ২০২১ ( ২৫ বৈশাখ ) কৃতজ্ঞতাঃ- অচিন্ত্য চয়ন ভাই
তুমি তো শূন্যে উড়ে উড়ে চলে যাও অন্য কোন ব্রহ্মাণ্ডে প্রিয় শুভ্র তুলো, ভালবেসে কি ভুল হলো—
~ গায়েবি ঈদ ~ জীবনে কেউ কেউ পান্থশালার মতো— . রৌদ্রময় মাঠে আশ্রয়ের বিশালতা নিয়ে যে অশ্বত্থগাছ , তার ছায়াতলে আমাদের মহাজীবনের জান্নাত , শৈশবস্মৃতি— . যে ভাবে গল্পের লাইব্রেরি ঘুরে ঘুরে জসীমউদ্দিনের কবিতার কাছে স্থির দাঁড়িয়ে কেঁদেছি ত্রি-দশক । . বেঁচে থাকা তো কবর' কবিতার মতো অনন্তগোধূলির দিকে চেয়ে থাকা। বিশ্বশিশুর খেলনা পুতুল — . আমার নিয়ে আসা তায়াম্মুমের মাটি কি তোমার নানা'র কবর অব্দি পৌঁছোবে— ? ~ শৈবাল নূর
পিছনে নির্জন বাঁশবন, হারিয়ে ছিলাম পাখিদের পিছু কতটুকু আর জানা হলো নিজেকে, অজানা রইলো সবকিছু ছবিঃ- এম মুমিনুল
পঁচিশে বৈশাখ প্রেমের কন্ঠে পাখি ডাকে প্রকটিত আমি পারি না তেমন। বিকল বিরহ— মাঝে মাঝে আত্মা সংগীতে হয় স্ফীত কেন তবে পারিনা গাইতে অহ-রহ ? কন্ঠে লাগেনা কিছুই সুর তাল লয় তবুও এ হৃদয় শুধু রবীন্দ্রময়...! শৈবাল নূর
অজানা অপেক্ষায় কাঁটে দিন পাখির কন্ঠে কি তোমার নাম বাইরের আলো এসে ঘরময় প্রেমের নামে তোলে রিম-ঝিম ছবিঃ- যামিনী
কথা হলো, রাত জাগা মশাদের সাথে রক্তের ঘ্রাণে ছুটে আসে, আমার ঘরে কিস্তির টাকা আদায়ের মতো– চুপচাপ লুকিয়ে থাকে কোনায় কোনায় আর কানে কানে গুঞ্জন রটায় তিক্ত সুরে ওড়ে মাথার কাছে, নাকের ডগায়, ওড়ে ঘরময় শরীরের ওপর, লোমের গোড়ায় গোড়ায়, হুল বিঁধে সুখ পায়, রক্ত পান করে, সুকৌশলে অথচ আমি কয়েল, মশারী, ধুপ, স্প্রে, আরো যতোসব বাঁচার চেষ্টা লাভ হয় না কিছুতেই, এমন রক্তবাহী দেহ নিয়ে ওদের খাদ্য হই, হতাশায় বিকিয়ে দেই নিজেকে আপন ঘরে — শৈবাল নূর 
ভাবছি — বলেই কবি আমাকে নিয়ে গেলেন তার নির্মিত জরিকাজ ভরা সন্ধ্যায়। সেখানে বাঁশির গ্লানি, অন্তরাবরণ। যেন অন্নপ্রাণ হাওয়া আর বেশি দূরে নয় — হু হু এক বাতাসের ছায়া —! এতটা মরণ নিয়ে কোন ভৈরবী ফিরে যাবে হাওয়ায়। যেন শূন্যে ধাবমান এক তারায় জ্বলে ওঠা হাওয়ানো রবফ — মানুষ কোথায় যায়– ? একটা নিঃসঙ্গ এস্রাজ সারারাত বেজে যাচ্ছে মৃত্যুর চূড়ায় — ক্ষমা : এক দীর্ঘ দ্বীপান্তর — এমনই দৃশ্য থেকে দৃশ্য আমি অবাক ভুলে রইলাম মহামারির বিষাদ। বিশ্ব রাজনীতির মানবতাহীনতা। এবং নিজেদের মূর্খামীর সবগুলো প্রান্তর। কেবলই নির্জন হতে হতে লুপ্ত হয়ে গেলাম " তারাধূলিপথ — এ যেন— একটা অন্ধ ভেড়া — চারিদিকে অজস্র পথ শৈবাল নূর
. বেঁচে থাকা মানে পাড়ার মসজিদে ইফতার কলাপাতায় চাউলের নাস্তা বাচ্চারা নিয়ে বাড়ি যাচ্ছে নামাজের কথা ভুলে বেঁচে থাকা মানে মসজিদে মুয়াজ্জিনের ভাঙা ভাঙা আযান ~ শৈবাল নূর
তরুণদের আশ্রয় এবং তারুণ্যের প্রতীক নিরালা রোড়ে দাঁড়িয়ে একা ইসলাম রফিক ~ শুভ জন্মতিথি ~ নিজের যত্ন নিবেন ভাই। দোয়া রইলো — ছবিঃ ইয়াছিন খালু
নিরাকার প্রাতঃকালে, সমস্ত গা জুড়ে রিন-রিন হাওয়া এসে লাগে শুনেছি — এ হাওয়া স্বর্গীয়, আরোগ্যপূর্ণ বিপরীতে ; তোমার আলিঙ্গন উষ্ণতা অধিক আয়ু দেয়, নিরাময় দেয় অনিচ্ছায়, বিরোধ হতে থাকে তাঁর সাথে... ~ শৈবাল নূর
ফেসবুক মাইডে'তে কতগুলো ছবি দেখে, মন্তব্যের ছলে কথা বয়ে চলে — ~ ছবিগুলো সুন্দর!! - ধন্যবাদ ~ আপনি কেমন আছেন? - আছি মোটামুটি ভালো। আপনি? ~ আল্লাহ রাখছে। ছবি গুলোতে দেখে তো মোটামুটির থেকেও ভালো মনে হলো। - মন খারাপ ছিলো, তাই ছবিগুলো তুলছি। যাতে মন একটু ভালো হয়। ~ আমারও মন খারাপ হয়। মন কেন খারাপ হয়? আপনি কি জানেন? - জানি না তো... ~ মাঝে মাঝে মনে হয়, এ মনটা আমার না। - তাই ? ~ হুম।দেখবেন নিজের মনের উপর নিয়ন্ত্রণ নাই। মন আপনাকে রাখে একা একা খারাপ থাকবে। - হুম। ~ আপনি বিরক্ত হচ্ছেন? - না ~ ঠিক আছে। ভালো থাকবেন।😪 - আপনি বিজি? ~ না। তাহলে? ~ আপনি তো শুধু এক কথায় উত্তর দিচ্ছেন। - আপনি বলেন আমি শুনছি... ~ এই কথা টা তো খুব সুন্দর! - কেন! ~ জানিনা তবে অদ্ভুত সুন্দর। - বুঝলাম না কিন্তু! ~ কথা বুঝতে চাও বোকামি। কথাকে প্রজাপতি বানাতে হয়। - কিছুই বুঝতে পারিনি!! ~ ( আপনি বলেন আমি শুনছি) কথাটা সত্যি খুব সুন্দর। গানের মতো শোনাচ্ছে। - ওহ আচ্ছা। ~ আপনি ঘাসের উপর শুয়ে থাকেন না কতো দিন ? - না, কখনোই শুইনি কিন্তু বসে থাকি এখনো। ~ শুয়ে পরলে দেখতেন।আকাশ আর মনের মাঝে কতো মিল।বসে ব্যাপারটা ঠিক বোঝা যায় না। - হয়তো তাই। ~ মনোযোগ দিয়ে আকাশ দেখেছেন কখনো? - না। ~ নদীর কাছে গেলে কি নিজেকে বুঝতে পারেন ? না। ~ তাহলে তো মন খারাপ হবেই... - এমন কখনো করা হয়নি ~ মেয়েদের জীবন কষ্টের। - কেন কষ্টের?? ~ এ জীবন নিয়ে আপনি অনেক কিছু করতে পারবেন না। - হুম পারবো না তো ~ মন খারাপ হলে রাতে একা একা হাঁটতে পারবেন না। - মন খারাপ হলে একা থাকি। ~ কিন্তু ঘর বন্দী, এটা ভালো না। - তাহলে কি করবো? ~ নদীর কাছে গিয়ে বলতে পারেন।শুনেছি মেয়েদের কষ্ট নদী শুনতে পায়। - আচ্ছা। ~ আপনি কম কথা বলতে পছন্দ করেন? - না ~ আমার সাথে যে বলছেন? - কি বলবো বুঝতে পারছি না ~ আমার কথায় বিব্রত হচ্ছেন? - হুম, কিছুটা ~ ঠিক আছে, শুভরাত্রি। - আচ্ছা, কাল কথা বলবো... ২৬.০৩.২১
মায়ের কষ্ট-চাপা বুকে আমি সুখের স্তনে থাকি তার অশ্রু ভেজা চোখে আমি ছোট্ট চড়ুই পাখি
প্রেমের মতো মহা-প্রয়োজনীয় ব্যাপারটাকে বোঝার জন্য যতটুকু শ্রম ও সময় দেয়া দরকার। তা না দিয়ে— আমাদের দেশের কথিত হুজুরেরা  তার থেকেও লক্ষ গুন শ্রম ও সময় দিয়েছেন দাড়ি-মোছ, টুপি-পাগড়ী, পাজামা, মেসওয়াক, কুলুখ আর বিবি তালাকের মত তুচ্ছ ফতওয়ার বিশ্লেষণে।
পাপফুল ......................... দুর্বোধ্য আলোর নিচে মৃদু-মৃদু আমি একা, চোখের পাতার শব্দে বেঁচে আছি। আর হৃদয় নামের যে তীর্থ আমার সেখানেই জন্মায় ঈশ্বর-ফুল ! হে আমার আগুনের আলপনা তোমাকে সাথে নিয়ে, যা আমি জয় ভেবে এসেছি, তা আসলে আমার'ই বিনাশ ! প্রেমের সংজ্ঞা দিতে গিয়ে আমার ভেতর থেকে মিথ্যার বুদবুদ ছাড়া আর কিছু বেরুইনি। আমি মৃত্যু বাসনায় বাঁচা মানুষ যখন মৃত্যুর পরেও মানুষ বেঁচে থাকে, একটি বইয়ের জন্য, একটি আবিষ্কার বা দরগাহ্'র সুসজ্জিত সাঁজে প্রতি কদমে কদমে শ্রদ্ধায়। তখন, শুধু চাইছি আমার কবরে দু'টো শেয়ালের সংসার হোক শেয়াল ছানারা হাড্ডি চেঁটে-চেঁটে স্বাদ নিক আমার পিতৃ-পরিচয়ের বাবা ' আমি তোমার হাড্ডি চাঁটা অসহায় শেয়াল! ~ শৈবাল নূর মানবকন্ঠ ৩ এপ্রিল ২০২১
নিরালা রোড ইসলাম রফিক ................................... পথের সাথে পথের মিলনেই রাস্তা দ্বিখণ্ডিত হয় তুমি ভাবো, কিছুই বুঝি না আমি। এমন'ই দর্শনবোধের কথা দিয়ে শুরু "কবি ইসলাম রফিক "এর কাব্যগ্রন্থ " নিরালা রোড "। তার কবিতা সহজ, সাবলীল। অথচ কতটা অর্থবহ ! একটি পাতা যেমন ঝড়ে যায়, দেখে মনে হয় খুব সামান্য। কিন্তু নিঃশব্দে আমাদের জীবনস্মৃতি থেকে কতো পাতা ঝড়ে যাচ্ছে দিনমান, তার হিসেব করতে গেলে কেটে যায় একাকী শূন্য হাওয়ার রাত। ঠিক তেমনি ' কবি ইসলাম রফিক ' তার কবিতা যাদুতে আমাদের হৃদয় অব্দি ডুবে যান আর জীবনবোধের মহা মর্মধ্বনি শোনাতে থাকেন। গাঙে বর্ষার নতুন জলে এলে চোখ ও হৃদয় পুলকিত হয়। উল্লাসে ঝাঁপাতে ইচ্ছে করে। জলের নয়া অঙ্গে আপন দেহ ভাসিয়ে-ভাসিয়ে আস্বাদ নিতে মন চায়। কিন্তু বর্ষার নতুন পানিতে বিপদের আশংকাও থাকে সুপ্তভাবে । তেমনি ' কবি ইসলাম রফিক ' এর নারুলী সিরিজ থেকে শুরু করে সবগুলো কবিতার রস আস্বাদন করার পর " কবি'র সুপ্ত অসুখটি আমাদের হৃদয়ে স্থানান্তরিত হয়, ভেতরে ভেতরে আমাদের নিয়ে চলে যায় নিরালা রোড়ে, ঘাসে ডোবা রেললাইনে, স্বপ্নের বিপরীতে, নক্ষত্রের পানে, জীবনের ভুলগুলো থেকে টেরাকোটার ছাপে বিগত ইতিহাসে — ~ শৈবাল নূর
স্বেচ্ছাচারী কবিতা ................................... প্রায়শ তুমি যে আদলে দাঁড়াও, যা কখনোই ধর্মে নিষেধ নয়। বরং সকলে তোমার উপমা করে নারীত্ব গঠনের শিক্ষা দেয় পরিবারে। কিন্তু যখন খুব অগোছালো হয়ে দাঁড়াও সবাই দৃষ্টিপাতে বেমানান, বেশরম, বেহায়া বলে। তখন তোমাকে দেখে তোষিত হয় আমার লোচন। আমি ঢেলে সাজাই কবিতার কিমা। না — আমি ধর্ম-প্রতিকূল নই আমার নিশ্ছিদ্র মন কেন যে অমন...! অনেকবার তোমার বেহায়াপনার কাছে হেরে গিয়ে ঘুমহীন মধ্যরাত্রিতে ভেবে দেখেছি এ আমার কবিত্ব — ~ শৈবাল নূর
করোনাকালীন যতগুলো কাব্যগ্রন্থ পড়েছি আমি, তার মধ্যে আমাকে অধিকভাবে ভেতর থেকে নাড়া দিয়েছে" কবি মামুন রশীদ "এর " যা কিছু লিখেছি সব সব প্রেমের কবিতা " বইটি। কাব্যগ্রন্থের শুরুতেই কবি আপনাকে তার নির্মিত জগতে নিয়ে যাবে। আর তারপর নিজের গল্পে গল্পে আপনাকে ভ্রমণ করাবে অলেখা কিছুটা স্মৃতি, কিছুটা কল্পনা আর কিছুটা রৌদ্রের ঝিলিকে। স্মৃতির হাত ধরে লুলুপুত ভাবনার ভেতরে আপনাকে ছুঁড়ে দেবে, পায়রার জলরাশির মতো। গোধুলির মতো রক্তিম অভিমান অথচ কি অপরুপ চিত্র আমাদের ঘুরিয়ে আনে হারানো অনিঃশেষ সন্ধ্যা ও ছায়াকাল থেকে। এই ধুলো ওড়া, রুক্ষ, কাঁটাময় পথে কবি বিম্বিত করেছেন কাব্যের সরলরেখা, মুগ্ধতা জাগানিয়া বিষ্ময়। বই'টি বই মেলাতেই পাওয়া যাচ্ছে। আগ্রহী হলে লিটলম্যাগাজিন চত্বরে ছোটকাগজ 'লেখমালা' প্রকাশিত ১ ফর্মার কাব্যপুস্তিকাটি দেখতে পারেন। কবি মামুন রাশিদ ভাইয়ের প্রতি অশেষ ভালোবাসা ও শুভকামনা।
বই মেলায় আসলাম অথচ প্রেম হলো না... এটা কোন মেলা হলো ! [ বিঃদ্রঃ পিছনের মন্তব্য-দেয়াল থেকে ক্যাপসনটি নেয়া ] ছবিঃ মো মেহেদী হাসান ফরিদুল ইসলাম আকাশ
আচ্ছা, তুমি কি সারারাত জেগে থাকো ? বললাম, না। তাহলে? বললাম, তুমি যখন ঘুমিয়ে যাও, শুধু তখন জেগে থাকি। কেন ?.... ও বললো। বললাম, তুমি ঘুমালে অনেকগুলো জ্বিন আসে। ওদের থেকে বাঁচাতে! সত্যি!! হুম। জ্বিন এসে কি করে শুনি ? ও বললো। বললাম, কাতুকুতু দেয়। মাঝে মধ্যে হুল্লোড় করে! যাহ্, কি সব বলছো।। বললাম, হুম, দুষ্ট জ্বিন। আবার কখনও স্বপ্ন চুরি করে।তাই... জেগে থাকি তোমার চোখে কাছে। মিষ্টি হেসে, ও বললো, জড়িয়ে নাও — আমি ডানা গুটিয়ে নিলাম। #কথা_শুধু_কথা_নয়_! ~ শৈবাল নূর
জন্মদিন উপলক্ষে কবি ও সম্পাদক"  আন্ওয়ার আহমদ "  এর স্মারণসভা ও স্মৃতিপদক প্রদান অনুষ্ঠানে কবি'র জীবনী পাঠের সময়... #বগুড়া_লেখক_চক্র ছবিঋণঃ সাফওয়ান আমিন
মানুষ হিসেবে জীবনে শুধুই অসুখ কিনেছি আমি ভালবাসাতে গিয়ে ভালবাসা ভুলতে গিয়ে ভালবাসতে না পেরে ভালবাসা না পেয়ে ঐশ্বর্যের পিছু-পিছু খ্যাতির জন্য নির্লজ্জে জীবনে শুধুই অসুখ কিনেছি আমি অথচ আমার একমাত্র গন্তব্য মৃত্যু! — শৈবাল নূর 
বঙ্গবন্ধুর জন্ম-শতবার্ষিকী উপলক্ষে নির্মিত মনোমুগ্ধকর শস্যচিত্রটি দেখতে গিয়েছিলাম। বগুড়া, শেরপুর, ভবানীপুর
" ঘুলঘুলির আলোয় আঁকা পথ " মনোহর নামের এই কাব্যগ্রন্থটি" কবি কামরুন নাহার কুহেলী" র প্রথম জীবনের সঞ্চয়, প্রথম কবিতাগ্রন্থ। কবিতায় কামরুন নাহার কুহেলী বেশ সচেতন এবং পারদর্শী। রাজনৈতিক সচেতনতা সহ সম্পূর্ণ সময় জ্ঞান নিয়ে তিনি কবিতাগুলো রচনা করেছেন। রাজনীতি, অদ্ভুত আঁধারের পৃথিবী, প্রেম এবং এর আড়ালে আড়ালে সুপ্ত দ্রোহ, দক্ষতার সাথে প্রকাশ করেছেন। কোথাও আবার অতীত স্মৃতিতে ডুব দিয়েছেন কবি । আমাদের সমাজের নির্দ্বয় ছুরিতে ফালিফালি একটি নারী সত্তার আর্তনাত লুকিয়ে আছে বেশকিছু কবিতায়। বইটি " বগুড়া কবি সম্মেলন" এ গিয়ে হাতে পাই। বেশ কয়েকবার পড়বো বলে হাতে নিলেও শেষ করতে পারি নি। গতরাতে হাতে নিয়ে পড়তে পড়তে কোথাও হারিয়ে যাচ্ছিলাম। কবিতাগুলো পড়া শেষ করে ভাবলাম, যে অনুভূতি আমার মধ্যে ঘটেছে তা সবার সাথে শেয়ার করি। কোন কাজই ভুলের উর্ধে নয়। তবুও প্রথম কাব্যগ্রন্থ হিসেবে বইটি সুন্দর হয়েছে বলে,আমি মনে করি । কাব্যগ্রন্থের চমৎকার ভূমিকা লিখেছেন কবি তৌফিক জোহুর। আর অসাধারণ প্রচ্ছদটি করেছেন কবি কিংশুক ভট্টাচার্য । দুজনের জন্য অশেষ ভালোবাসা। কবি কামরুন নাহার কুহেলী আপার জন্য অশেষ ভালোবাসা ও শুভকামনা। — শৈবাল নূর
করোনার জন্য শিক্ষাপ্রতিষ্ঠান বন্ধ থাকলেও, শিক্ষার্থীদের হাতে জানুয়ারীতেই বই তুলে দেন সরকার। পর্যায়ক্রমে সাবাই তার নিজ ক্লাসের সব বই হাতে পেয়েছে। নতুন বই হাতে পাওয়ার যে আনন্দ, তা এখন আর আমার পাবার সুযোগ নাই। তাই প্রতিবেশী ভাতিজার থেকে ওর ষষ্ট শ্রেণির চারুপাঠ বইটি নিয়েছিলাম। মূলত ষষ্ঠ শ্রেণিতে বাংলা সাহিত্য হিসেবে কি পড়ানো হয়, তা দেখার জন্যই বইটিতে চোখ বোলাচ্ছিলাম। আমার ষষ্ঠ শ্রেণিতে কি সিলেবাস ছিল কিচ্ছু মনে নাই। তাই নিজেকে ষষ্ঠ শ্রেণির একজন ছাত্র এবং পড়াগুলোও সম্পূর্ণ নতুন মনে হচ্ছিলো। সিলেবাস বিশ্লেষণ ------------ গদ্য ১। সততার পুরষ্কার - মুহাম্মদ শহীদুল্লাহ ( মোটামুটি) ২। মিনু - বনফুল ( আমার কাছে সেরা) ৩। নীল নদ আর পিরামিডের দেশ - সৈয়দ মুজতবা আলী ( কোন রকম) ৪। তোলপাড় - শওকত ওসমান ( চমৎকার/ গুরুত্বপূর্ণ ) ৫। আকাশ - আবদুল্লাহ আল-মুতী ( বেশ) ৬। মাদার তেরেসা - সনজীদা খাতুন ( প্রয়োজনীয়) ৭। কত দিকে কত কারিগর - সৈয়দ শামসুল হক ( দলীয়) ৮। কত কাল ধরে - আনিসুজ্জামান ( প্রয়োজনীয়) কবিতা ১। জন্মভূমি - রবীন্দ্রনাথ ঠাকুর ( ভালো) ২। সুখ - কামিনী রায় ( খুব ভালো) ৩। মানুষ জাতি - সত্যেন্দ্রনাথ দত্ত ( প্রয়োজনীয়) ৪। ঝিঙে ফুল - কাজী নজরুল ইসলাম ( ভালো) ৫। আসমানি - জসীমউদদীন ( অতীত থেকে বর্তমান সেরা) ৬। মুজিব - রোকনুজ্জামান খান( দলীয়) ৭৷ বাঁচতে দাও - শামসুর রাহমান ( কোন রকম) ৮। পাখির কাছে ফুলের কাছে - আল মাহমুদ ( সেরা) ৯। ফাগুন মাস - হুমায়ুন আজাদ ( কোন রকম) এটি শুধু মাত্র আমার ব্যক্তিগত মতামত। মধুসূদন দত্ত, ফররুখ আহমদ, আহসান হাবিব এর কোন কবিতা নাই, কেন যে...! গদ্যের ক্ষেত্রে রবীন্দ্রনাথ ঠাকুরের একটা ছোটগল্প রাখা যেত বলে মনে হয়েছে। বইটার কাভার পেজ চমৎকার কিন্তু কাভার পেজের ভেতরের দিকটায় সরকারি বিজ্ঞাপন। যা আমাদের সময় ছিলো না। তাই হঠাৎ করে আপনি দ্বিধায় পারতে পারেন , এটা আসলে শ্রেণীপাঠ্য বই, নাকি কোন লিটল-ম্যাগাজিন ! ইচ্ছে থাকলে পড়ে দেখতে পারেন...
~ নারী দিবস ~ বাসে দাড়িয়ে ঝুলে, ঝুলে ভিড় ঠেলে ভাঙা-চোরা রাস্তায় ; ধুলো খেয়ে থুথু ফেলে তোমার কাছে আসি — আর চেনা রাস্তায় পাশাপাশি হাটি, ঘুরি, কফি খাই, শুধু শুধু ডুবে যাই, প্রেমে... – শৈবাল নূর
রোদে ঝলসে যাচ্ছি — ধুলোয় মিশে যাচ্ছি — মানুষের অপমানে ছোট হয়ে যাচ্ছি — অথচ শিমুল-ফুল লাল হচ্ছে শালিকের ঠোঁটে, পলাশ রক্তিম হলো তোমার লজ্জায়, দিগন্তের উল্লাসে সবুজ হচ্ছে মাঠ, দিকে-দিকে আম্র-মুকুল আর অলির খুনসুটি, কোকিলের গলায় সুরের ঝর্ণা, তোমার কর্ণদুলের মতো ডালে ডালে সজনে-ফুল, লেবু-ফুলের সুবাসে মাতোয়ারা মাস্টার বাড়ির উঠান, খামারি পেয়েছে সরকারি অনুদান, বাইরে বসন্ত নাকি ! তবু, আমি রোদে ঝলসে যাচ্ছি – ধুলোয় মিশে যাচ্ছি – মানুষের অপমানে ছোট হয়ে যাচ্ছি – গোপনে, খুব গোপনে , নিঃসঙ্গতায়... — শৈবাল নূর
প্রেমিকা অসুস্থ হলে, আপনি বন্দী নিয়তির নোনা জলে প্রচন্ড তেষ্টায় মরুভূমি হবে কণ্ঠনালী পানযোগ্য চোখের জলও মিলবে না, ফলে মনে হতে পারে আসন্ন মৃত্যু। ক্ষণকালীন — আমি বলছি, প্রেমিকা অসুস্থ হলে, আপনি কাউকে বলতে পারবেন না, চাপা-চাপা রক্তগোলাপ বুকে ফুটবে ভাবছেন গন্ধ পাবে কেউ, অথচ না যখন প্রেমিকা অসুস্থ হয়, আপনি সত্যি একা হয়ে পড়বেন। বিশ্বাস না হলে, এ কবিতা পড়া বাদ দিন ! প্রেমিকা অসুস্থ হলে, আপনি ব্যাগ ভর্তি ফল নিয়ে যেতে পারবেন না এমন কি তার পাশে বসে হাত ধরা, নূন্যতম মাথায় হাত রাখতে না পেরে, এই প্রথম নিজের হাত কে অকেজো মনে হবে – প্রেমিকা অসুস্থ হলে, আপনি তার ঔষধ হয়ে, বা তার সেবক হয়েও পাশে দাঁড়াতে না পেরে একা একা পাগল হবেন ভেতরে, প্রেমিকাও জানতে পাবে না— — শৈবাল নূর
জীবন অন্তিম কালে মুদিব যখন এ দু'টি আঁখি ফেলে আসা দিন গুলো এক দুই গুনিব মনে তোমাকে'ই পড়িবে মনে — পঙক্তিগুলো আব্বা'র লেখা " তোমাকে'ই পড়িবে মনে " কবিতার শেষাংশ। আব্বা'র ছবিটা হঠাৎ করে'ই তোলা। "বাবা ঘাসী দেওয়ান" এর দরগায় বসে আব্বা'র চোখে উদাস দুপুর দেখছিলাম — " বাবা ঘাসী দেওয়ান এর দরগাহ " তিসীখালী, বারুহাস, চলনবিল।
মেস-লাইভ ------------------------ আকাশের বেশ নিচে শহরের এক কামরায় আমি থাকি, ভাড়ায় – ছোট্ট স্নানঘর। বলতে চাচ্ছি 'বাথরুম, যেখানে গোসলের আগে গলা ছেড়ে গান গাই আর বালতির জল নিয়ে খুনসুটি, একা-একা, একান্তে আপন জোকারি, সাথে দুঃখ ভোলা গান যেন ক্ষনিকের জলসা ঘর ! জল গায়ে ঢেলে, ট্যাপ ঘুরিয়ে, বন্ধ করে যা যা মনে চায়, কিছুক্ষণ – কিন্তু ভাবনা আসে মনে, এমন শহরে মধ্যবিত্তের জল বলে কিছু নেই, ভেবে যাই, যা আছে , জল নয় এ আমার বাবা'র রক্ত...! — শৈবাল নূর
কল্যানী গ্রামে ১৯৭১ এর মহান মুক্তিযুদ্ধে গণহত্যা হয়। শহীদ স্মৃতিস্তম্ভে সামনে আমরা...
"পুরুষের কাঁদতে নেই এমন কথায় সমাজ কালো-মেঘে ছেয়ে গেছে। আর অহেতুক বৃষ্টি নামে আমার চোখে, চুপেচুপে - পৃথিবীতে বৃষ্টি তোমার কামনার নাম অথচ আমার চোখের - একজন পুরুষের চোখের বৃষ্টিতে, কি এক আগুন আছে ! তুমি নির্বাক স্ত্রী-মুর্তি, জলে বিসর্জন না হয়ে, জ্বলে যাও, মৃদুস্বরে, পুড়ে যাও, নারীত্বে... - শৈবাল নূর
বগুড়া জেলা, শেরপুর উপজেলায় আওলাকান্দি গ্রামে অত্যাচারী নীলকরদের কুঠিবাড়ি পরিদর্শন
আব্বার লেখা কবিতা। ১৯৯৫ সালের ২১শে ফেব্রুয়ারিতে আমার চাচা " রফিকুল আলম ( সাংবাদিক [বর্তমান ধুনট প্রেসক্লাবের সভাপতি ]) সম্পাদনায় " রক্তাক্ত হৃৎপিণ্ড " নামে একটি কবিতা পত্র' প্রকাশ করেন। সেখানে প্রকাশিত হয় আব্বার কবিতাটি। [ কবিতা পত্রের নাম' কবিতা ] কবিতা পত্রটি নিয়ে অন্যদিন বিস্তারিত আলোচনা করবো অবশ্যই।
◾ এমন অবসাদে ডুবে যাচ্ছি, আমার যেন কূল নেই - কেবল'ই দ্বিধান্বিত জলে সাঁতরাই, পা বাড়া'ই ব্যাথা বিছানো পথে। এতোসব সুন্দর, তার আড়ালে বিভৎস, রং-চটা - জেনে, বুঝে বুদবুদ উসকে দেই, কৌতুহলে ! জানি না আগামী, তবু যেন সবজান্তা আমি, ক্রমশ ধোঁয়াভরা গৃহে আটকে যাচ্ছি, অথচ তুমি পাশে আছো, দৃঢ়তার সঙ্গী কিন্তু এ সময় আমাকে সুকৌশলে, নির্দয়ভাবে করছে একা, অজন্ম পথশিশু - ▫️ শৈবাল নূর 
গতবারের বই মেলা থেকে আমার বন্ধু ফরিদুল ইসলাম আকাশ আমার কাছে টাকা দেয় " কবি নির্মলেন্দু গুণের ' চুমুর নূপুর " বইটা কেনার জন্য। তখন ফরিদুল 'প্রথম আলো' নিয়মিত পড়তো। আর' অন্য আলো' পাতায় বইটির বিজ্ঞাপন দেখে কেনার জন্য উৎসাহী হয় এবং আমাকে দিয়ে বইটি সংগ্রহ করে৷ বইটি আমি গতবারই পড়েছি। আমার মনে হয় এপর্যন্ত আমার হাতে কেনা সবথেকে বাজে বই এটা। অথচ প্রথমা থেকে বইটি প্রকাশ হয়। আগে আমি ভাবতাম প্রথমা থেকে বুঝি শুধু ভালো মানের বই বের করা হয়৷ কিন্তু এই বই কেনার পর বুঝলাম আমার ধারনাটি ভুল। ফালতু বইও প্রকাশ করা হয়, যদি তা নতুনদের লেখা না হয়। বইটিতে বিশেষ কোন কবিতা নেই। পাতি প্রেমের কবিতা দিয়ে ভরপুর আবার অনেকগুলো কবিতা তো দূরের কথা, সামান্য ফেসবুক স্ট্যাটাসও হয়ে উঠে নি। এই লেখাগুলো আবার নিয়মিত অন্য আলো পাতায় ছাপাও হতো, হায়...! আমার বন্ধুর কষ্টের টাকাগুলো জলে চলে গেছে! তবে বইটার প্রচ্ছদের প্রশংসা করতেই হয়। প্রিয় নির্ঝর নৈশব্দ্য দার করা অসাধারণ একটি প্রচ্ছদ। যা চট করেই মন কেঁড়ে নেয়।
চির অমর তুমি...হে কবি, তবু আজ তোমার মৃত্যুদিন কবিতার মাঝে যতই ডুবি,চোখে ভাসে সোনালী কবিন
সহজ কোনো পৃথিবী নেই আমাদের... ~ ফাগুনের শুভেচ্ছা ~ সবাইকে 
আবির আবরাজ এর কবিতা। খুব ভালো লেগেছে। পড়তে পারেন .…. সন্ধ্যা, রাত, সকাল, দুপুর আর বিকাল আরও যা যা, অনেকগুলা হাবিজাবি মিলেমিশে একটা হাবিজাবি সময়ের ভাগ-বাঁটোয়ারা ঘড়ির সঙ্গে সমঝোতায় গিয়ে স্বীকার করে নিয়ে অনেকক্ষণ, অনেকদিন, অনেএএএএক বছর ধরে নিজেকে খুঁজছি এই ঠিকানাটা বলতে পারেন? সোওওওওজা গিয়ে, একটা মোড়ে ঘুরে গিয়ে অ্যান্টি ক্লকওয়াইজ ডানদিকে যাবেন বা'দিকে যাকে পাবেন, তিনি আপনি নন।
পৃথিবীতে আমি ঘুমাইনি বহুকাল অথচ শয্যা বিছিয়েছি কত খাদে ভোরের সূর্য সন্ধ্যায় হলো লাল রাত্রি কেঁটেছে দিবসের প্রতিবাদে। - সোনালি কাবিন "এর পর ' আল মাহমুদ ' এর যে কাব্যগ্রন্থটি, আমি অধিকবার পড়েছি তা হলো "বিরামপুরের যাত্রী "। প্রতিটি মানুষের একটা আশ্রয় প্রয়োজন হয়। এই বইগুলো আমার হৃদয়ের আশ্রয়! কাব্যগ্রন্থটির প্রায় সব কবিতাই আমার পছন্দের। তবে " বেলা শেষে কে বালক? " কবিতাটির সঙ্গে আমার কিসের যেন টান, কেন যে এতো মায়া, কে জানে তা... ! কবর' কবিতার পর, এই কবিতাটি আমার চোখে বৃষ্টি ঝরিয়েছে। বাংলা ভাষার বেশকিছু গুরুত্বপূর্ণ কবিতা এ গ্রন্থটিতে স্থান পেয়েছে। - এই মাটি পুরুষের বুক। এই মাটিকে কে বলে মৃত্তিকা? কত দরবেশ ঘোরাতে ঘোরাতে তারার তসবীহ দানা পার হয়ে চলে গেছে পাথরের লৌহ কপাট। তারা ছিলেন বিরামপুরের যাত্রী এখন আমিও। ( বিরামপুরের যাত্রী ' কবিতা থেকে ) মেলা ভেঙে গেলে পরে হাটভাঙা সন্ধ্যার আলোয় পুতুল নাচের মঞ্চে থেমে যায় খেলনা সানাই কে এক বালক যেন আত্মার ভেতর থেকে বলে ওঠে- চল বাবা, বাড়ি ফিরে যাই। ( বেলা শেষে কে বালক? ' কবিতা থেকে) - মিরপুর ১০ নম্বরের ফুটপাতের পুরাতন বই দোকান থেকে মাত্র ২০টাকা দিয়ে কিনেছিলাম বছর দেড়েক আগে। কেন জানি মনে হয়েছিল, আল মাহমুদ ফুটপাতে নয়, আমার ঘরে থাকুক ! শৈবাল নূর
____ গুপ্ত হত্যা _____ ~ শৈবাল নূর ~ এই রাত, কেঁড়ে নেয় ঘুম ছড়ায় কুসুম প্রেমের বাসর, যদি ভুল করে কোথাও আসর ভেঙে আসে কোন নিঃস্ব জুয়াড়ি দেবে কি স্থান প্রেমিক পরাণ ক'জনার হয় ! এই রাতে আজ স্মৃতির তিরে বিদ্ধ মস্তক বাড়ায় শোক, বিদেহী প্রাণ শোকাতুর গান শোনায় নদী। আর কত দূর চেতনার সুর বাজে যদি এ রাতে প্রেম প্রণয় পূর্ব ঐশ্বরিক মৃত্যু তোমার হাতে ! প্রকাশিত - মহার্ঘ ( শারদীয় শিল্প, সংস্কৃতি ও সাহিত্য সাময়িকী) পূজা সংখ্যা -২০২০ [শেরপুর, বগুড়া ] লেখাটি প্রকাশ হয় শুধু" শৈবাল " নামে । কিন্তু সম্পাদক একজন বাণিজ্যিক চিন্তার লোক হওয়ায়, আমার লেখাটি কাঠামো বদল করে প্রকাশ করেছিলো।[ যা কবিতার অস্তিত্ব বিলীন করে ] সম্পাদকদের চিন্তার পরিবর্তন হোক...
আমারে দেখিয়া রে খেয়া দূরে দূরে ভাসে... দয়াল তোর লাইগা রে...
রাতের পাপড়ি খুলে দ্যাখো, তার মর্মে কি ফলে...? মানুষ তো একাই বাঁচে, স্মৃতিসব থাকে ফুলে-ফুলে। ছবিঃ- তার লাগে ( ২০১৭)
বাড়িতে লিটল-ম্যাগাজিন সংগ্রহ বাবা করেছেন একসময়। লেখালেখি থেকে এখন দূরে থাকায়, সে ভার আমার উপরে পড়েছে। বাবার সংগ্রহের যে সব ছোট কাগজ আছে বাড়িতে, তার সবগুলোই আমাদের ধুনট,শেরপুরে প্রকাশিত হওয়া কাগজ। সে সব কাগজ থেকে কাল যেটা পড়লাম, সেটা হলো " সূর্যস্বপ্ন "। এটি প্রকাশিত হয় 'এপ্রিল ২০০৬ প্রথমেই একটি নিবন্ধ," আমাদের সেই গ্রাম" যা লিখেছেন' অধ্যাপক নূর মোহাম্মদ তালুকদার '। কবি মুহম্মদ রহমতুল বারী, শ্রী যতীন্দ্রনাথ কর্মকার, কবি ধুমকেতু, হান্নান সৈকত' সহ বেশ কিছু কবির কবিতা ছাপা হয়েছিলো৷ একটিমাত্র গল্প আছে " চয়নিকা শতী 'র লেখা "দুঃখের প্রহর "। যা বেশ নড়বড়ে লেগেছে আমার কাছে। কাগজ'টির সম্পাদক ও প্রকাশক" ডাঃ এম,এম, রেজাউল করিম রেজা । বাবার কাছে জানতে পারলাম তিনি বাবার স্নেহভাজন মানুষ। পাশের ইউনিয়নের "বিশ্বহরিগাছা " গ্রামের বাশিন্দা। নানা প্রতিকূলতার মধ্যে দিয়ে আমাদের ধুনটের মানুষগুলো সাহিত্য চিন্তা ও চর্চা করে গেছেন এবং করছেন। অর্থনৈতিক অসচ্ছলতা এবং শিক্ষার হার কম থাকায় সাহিত্য চর্চা বড় কষ্টসাধ্য। তাই আগের মানুষ গুলোর কথা ভেবে যেমন চমকে যাই, তেমনি শ্রদ্ধাও বেড়ে যায়।
শীত সুন্দর, যদি পোশাকে ঢাকো নদীগুলো, নয়তো কেবলই চর জাগে ! শুষ্ক বালি হাওয়ায় ওড়ে... ছবিঋণঃ এম মুমিনুল 
কথার পৃষ্ঠে কথা আসে কথার নাই মাথা কথার মাঝে'ই প্রেম আছে কথায় বাড়ে ব্যথা
আগামী ২২ জানুয়ারি শুক্রবার বিকেল ৪ টায় বগুড়া লেখক চক্র এর ৮৪৭ তম পাক্ষিক সাহিত্য আসর নতুন কুড়ি স্কুলের ( বগুড়া পৌরসভা গেটের দক্ষিণে) নীচতলায় অনুষ্ঠিত হবে। স্বরচিত লেখাসহ আপনাকে আমন্ত্রণ।
অতীত শীত _____________________ লাউ-পাতায় বরই ভর্তা । সরিষার তেলে মুড়ি-মাখা খেতে স্বাদ, মাঘের বিকেলে। গমক্ষেত দুলে ওঠে, উত্তরের হাওয়ায়... বুড়োদের আলাপ জমতে থাকে দাওয়ায়। রাত জেগে আগুন পোহানো, উষ্ণ হাত পা শেষ-রাতের শীতে আমায় জড়িয়ে নেন মা। ~ শৈবাল এর কবিতা ~ [ গতবারের লেখা ]
~ শীত-বন্টন ~ কুয়াশার সাদা ধোঁয়া, বাতাসের হিম গরম-জলে স্নান করলে, মিশিয়ো নিম । সরিষার হলুদ ফুল, প্রকৃতির প্রলেপ গরম কাপড় জড়াও, মুড়ি দাও লেপ । উষ্ণতা কমছে, পরিবেশ অতীব আর্দ্র। শীতের পোশাক দিও, দেখলে শীতার্ত.... ~ শৈবাল এর কবিতা ~ [গতবারের লেখা]
রাতের হাসনাহেনা আমার বুকে সুখে সহসা ফোটো ! - তুমি ছাড়া আমি বিরান মরুভূমি, আমার চোখের ঘুম হয়ে ওঠো...
মুলা-ফুল নিভৃতে সাদা হয়ে ফোটে, আর শুভ্রতা'কে পবিত্র ভাবে অথচ সে জানেনা দিন শেষে মানুষ, রক্তাক্ত গোলাপকেই বেছে নেবে
পৃথিবী আমাকে যেমন ভাবে, আমি তেমন না হয়তো পৃথিবী নিয়ে আগে ভাবতাম, এখন ভাবি না 
আজ ফুলও সন্দেহের তালিকায় চলে গিয়েছে শাসকের কাছে— এমনই এক সময় বইছে সহসা এখানে।" মানুষ_একাকী_এক_মিথ 
হে বিধাতা এমন মৃত্যুময় জীবনে আমার কে আছে তুমি ছাড়া...
দুপুর স্থির হয় ঘুঘুদের ডানায় লেখা হয়ে ওঠে আনাজের ডাল আর জয়লার জলাঙ্গী যে হাঁসেদের নিয়ে প্রাণের উল্লাস করে তাদের সাথে আমার কিসের এতো টান....
~~ সাক্ষাৎ কবি ~~ ~ নূর-কুতুবুল আলম ( শৈবাল ) ~ ( কবি পিয়াস মাজিদ কে ) অকস্মাৎ বৃষ্টির মতো নয়, সুবাসিত ফুলের মতো তোমার সাথে দেখা। কত সহজ তুমি ! কতটা সাবলীল কথকতা তোমার সৌহার্দ্য আমায় শেখালো তুমি বন্দি ভক্তের দ্বারে। তোমার ঝাঁকড়া চুলে বয়ে এনেছো কি কুমিল্লায় ছড়িয়ে থাকা নজরুল স্মৃতি ? শুধু কাব্যে নয়, কথাতেও নহবত বয়ে দিলে গোলাপের। তুমি কবিতায় ডেকে এনেছো বেঁচে থাকার গান। দিনলিপি রাতলিপি ছড়িয়ে ছিটিয়ে রেখেছো স্মৃতির পয়সা ! কত কবি'কে বুকে নিয়ে তোমার ঘোরাঘুরি ? কত কবিতা ? নির্ঘুম নক্ষত্রের নিশ্বাসে তোমার বুকে জমতে থাকে কবিতার কায়া-কুসুম। হে কবি, দীর্ঘ দুপুর তোমাকে কবিতার মতো মনে হয়। তোমার মতো আমিও বুকে ধারণ করি বাবা হারা পৃথিবীর কবিতা.... ছবিঃ- গত বইমেলায় ''আগমনী দিবসের শুভেচ্ছা প্রিয়''
ধুনট প্রেস ক্লাব থেকে ডিসেম্বর ২০০৮ এ বের হয় ঈদ সাহিত্য সংকলন " আয়োজন "। আমার এবং আমার পরিবারের জন্য এই সংকলন'টি খুব'ই গুরুত্বপূর্ণ হয়ে আছে আর থাকবে আজীবন। কেননা এই সংকলনে আমার পরিবারের তিনজন ব্যক্তির লেখা প্রকাশিত হয়। আমার বাবা শফিকুল আলম ( কবিতা ), আমার বড় ভাই আহমেদ জুবায়ের আল- ইমরান ( এ্যাঞ্জেল ) [ কবিতা ] এবং আমার চাচা রফিকুল আলম ( সভাপতি, ধুনট প্রেসক্লাব ) , এর লেখা " ধুনট প্রেসক্লাবের ইতিকথা "নামে প্রবন্ধ। তাছাড়া আরো যাদের লেখা এই সংকলনের প্রকাশিত হয় তাদের সকলের সঙ্গে আমাদের পরিবারের গভীর একাত্মতা রয়েছে। এটি সম্পাদনা করেছিলেন নাহিদ হাসান রবিন ( বিশিষ্ট সম্পাদক, প্রকাশক এবং লেখক) , সহ- সম্পাদক হিসেবে আমিনুল ইসলাম শ্রাবণ (কবিতা) , শিল্পসজ্জা ও প্রচ্ছদ করেন" ইমরুল হাসান কাজল ( কবি ও প্রবন্ধিক ), আমার অতীব সম্মানের ও ভালবাসা মানুষ। আর এই সংকলনের সার্বিক পরিকল্পনায় আমার চাচা, সাংবাদিক রফিকুল আলম ( সভাপতি, ধুনট প্রেসক্লাব )। সংকলন'টি পড়ার পর বাবা কাছে জানলাম তার কলেজ জীবনের শিক্ষকদের লেখাও আছে। আর আমার সম্পর্কে ফুফু কবি হাসিনা মুর্শেদের ( কবিতা ), আমাদের ধুনটের সনামধন্য কবি হুকুম আলীর ( কবিতা ) যা আমার জন্য খুব'ই গুরুত্বপূর্ণ। " আয়োজন " সংকলন'টি ঘরে সেই ২০০৮ থেকে সযত্নে সংগ্রহীত ছিল। আমি লেখালেখির সাথে যুক্ত হবার পর বাবার এইসব সংগ্রহ সত্যিই আমাকে অনেক প্রেরণা যোগাচ্ছে। অন্য কোনদিন বাবা ও ভাইয়ার কবিতা পোস্ট করা যাবে। অসংখ্য ধন্যবাদ সম্পাদক নাহিদ হাসান রবিন ভাইকে আর ধুনট প্রেসক্লাবের প্রতি আহ্বান এমন সুন্দর সংকলন যেন আরো প্রকাশ করা হয়। ফেসবুকের মাধ্যমে জানতে পারলাম " ধুনট প্রেসক্লাব "থেকে এবার ডিসেম্বর ২০২০ শে ' বিজয় দিবসে নতুন " হলহলিয়া " নামে স্মরণিকা বের হয়েছে। এখনও হাতে পাইনি যদিও। পেলে সেটা নিয়ে অবশ্যই পোস্ট দিব। ধুনট প্রেসক্লাবের জন্য অশেষ ভালোবাসা ও শুভকামনা। ভালবাসা ও দোয়া প্রিয় চাচা রফিকুল আলম ( সভাপতি, ধুনট প্রেসক্লাব) এবং সাধারণ সম্পাদক আমিনুল শ্রাবন ( সাংবাদিক ও ফটোগ্রাফার) এর প্রতি।
~~ স্মৃতি সরষেফুল ~~ ~ নূর-কুতুবুল আলম ( শৈবাল ) ~ দুপুর পড়ে গিয়েছে, পশ্চিমে সূর্য হেলে দু'জনে চল ছুটে যাই,হলুদ সরষেফুলে মন আজ কোথা হারালো, মৌমাছির পিছু ফুলের কাছেই চলো,প্রেম জমা রাখি কিছু এমন শীত পৃথিবীতে আসবে যতবার,ভুলে ততবারই থেকে যাব,তুমি আমি সরষেফুলে
~~ বিজয়ের সুবর্ণজয়ন্তী ~~ ~ নূর-কুতুবুল আলম ( শৈবাল ) ~ বিজয়ের বহুদিন পরে আজ শহর সেজেছে অজস্র আলোকসজ্জার মোড়কে তেজপাতার মতো ব্যানারে ব্যানারে শুভেচ্ছার স্বার্থ-শাল্মলি আর পুষ্পস্তবকের ব্যাপক বিক্রিতে ফুলেদের কদর বেড়েছে বলে তোমার বাগানের ফুল আমার আশার কুসুম অথচ দিনমান তোমাকে থাকতে হয় অহেতুক বন্দি গৃহবাসে হাজার অনুরোধেও বেরুতে দেন নি তোমার বাবা আমি জিজ্ঞেস করেও জানতে পারিনি কিছুই তবে, তার অশ্রু ঘুমন্ত চোখের দুর্বোধ্য লেখাতে পড়েছি তিনি চান না, কোন ভাবেই এমন বিজয়ের পঞ্চাশ বছরে এমন উৎযাপনে যদি অকস্মাৎ কোনো গ্যাংরেপের সংবাদ আসে মানতে পারবেন না মানা যায় না কোনদিন তিনি শুধু টিভিতে দেখতে চান আনন্দে হোক পালন ৫০ বছরের বিজয় উৎযাপন।
অবশেষে জেনেছি মানুষ একা! জেনেছি মানুষ তার চিবুকের কাছেও ভীষণ অচেনা ও একা! দৃশ্যের বিপরীত সে পারে না একাত্ম হতে এই পৃথিবীর সাথে কোনোদিন। - আবুল হাসান
পাট-ফুল ডেকে বলে, ও পথিক শোন না সবাই শুধু গোলাপ চেনে, আমায় তো চেনে না
কবি কামরুন নাহার কুহেলী আপার জন্মদিন উপলক্ষে দু'দিন আগে.....
পৃথিবীকেও ডাকি ভিন্ন নামে ঠিক, তোমারই নামের মতো সুখগুলো পাঠাই রঙিন খামে লুকিয়ে রাখি দুঃখ আছে যত
ছবিটি ২০১৬ সালের ডিসেম্বরে তোলা গতকাল হারালাম তাকে.... আমার গ্রামের সব থেকে বয়স্ক ব্যক্তি তিনিই ছিলেন। তার মুখ থেকে শোনা আর তার পরিবারের ভাষ্য মতে আনুমানিক ১২০ বছর বয়স হয়েছিল তার। শেষ জীবন পর্যন্ত তিনি সাইকেল চালিয়ে গেছেন ! যা আমাদের অবাক করে গেছে। তার মনোবল ছিল চরম। একবার তাকে বলা হয়েছিলো.. মানুষ বৃদ্ধ হলে তার দাঁত পোড়ে যায় কিন্তু আপনার তো দাঁত পড়েনি একটাও। তিনি বলেছিলেন.. আমার জন্মের বেশ পরে দাঁত এসেছে, তো আগেই ঝড়ে যাবে ক্যানো ! আমাদের গ্রাম হারালো ১২০ বছরের একটি স্মৃতিময় মানুষকে। আমাদের সবার কাছে তিনি স্মরণীয় হয়ে আছেন এবং থাকবেন তার দীর্ঘ আয়ুষ্কালের জন্য। তার বিদেহী আত্মার মাগফিরাত কামনা করছি....
~ ~ ব্যথা-বকুল ~ ~ ~ নূর-কুতুবুল আলম ( শৈবাল ) ~ দূরে কোথাও, এমন শীতের রাতে যদি বাউল গেয়ে উঠে স্বরাজ হাতে ! কে থাকে ঘরে, মূর্খ ঘুমে অচেতন ? হৃদয়ে যখন জাগে মরমি প্রেমের টান আমাকে যেতে হবে, ছাড় নারী, সংসার আমি তো আমার নই, শুধু'ই মাওলার..
আগমনী দিবসের শুভেচ্ছা আনোয়ার তুমি বন্ধু, ভাই এবং মানুষ ভালবাসার
~~ বালিয়াডাঙা ~~ ~ নূর-কুতুবুল আলম ( শৈবাল ) ~ মনে হয় কোনো জন্মে সাদা-বক হয়ে শিকার-সাধনার প্রতিটি দিনমান একা কেঁটে গেছে আমার এই সন্ধ্যা বলয়ে এখনও থমকে যাই, যেন চির-অদেখা ! এ তো সেই জলাঙ্গী, গোপন স্মৃতি-রাঙা আমার আত্মার আশ্রয়, প্রিয় বালিয়াডাঙা।
~ ~ নদীকথা ~ ~ ~ নূর-কুতুবুল আলম ( শৈবাল ) ~ কেবল হৃদয় নয়, জীবনের ভেঙেছে দু-কূল শির-কাটা পরে গেলে, মালা'তে শুকায় বকুল ! বিষাদে কেঁদেছি একা, ভিজেছে চোখ গোপনে বৃষ্টি যেমন ঝরে, মেঘেদের আপন সঙ্গমে চুপিসারে বলে রাখি , শেষ বিকেলের পাখি'কে সকল মানুষ'ই বাঁচে, হারানো প্রেমের শোকে।
দূরেই থাকা ভালো, যেন প্রেমটা ঠিক থাকেকাছে থেকে লাভ কি, যদি জমাই ঘৃণাকে...!
হেমন্তের ধানে লেগেছে কি তোমার পায়ের ধুলো... আমি তো কতকাল হাতে নিয়ে আছি ঝাড়বার কুলো !
~ তবু ~ নিস্তব্ধতা ভাঙ্গেনি তখনও তবু তুমি চুমুর শব্দের মত গোপনে হৃদয়ে টোকা দিলে সঙ্গমহীন শরীর যেন ভিজে যাচ্ছে নোনা-জলে ! কাব্য তার শব্দের খোঁজে হাতরে মরছে দিনভর। তবু তোমার অঙ্কিত নীল আভা আমি ছুতে পারিনি আজও! ~ নূর-কুতুবুল আলম ( শৈবাল )
মন হঠাৎ আটকে যায় পঁচা ডাঙার কূলে কোন হিন্দু পাড়ার পাশে এমন কচুরি-ফুলে...
~ দৃষ্টির দর্পণ ~ ধরা যাবেনা কোন সামান্য সংজ্ঞায় বলতে হবে এক মস্ত হৃদয়ের কথা আত্মার সংযোগে রাখেননি অন্তরায় সেতু-বন্ধনে লিখেছেন প্রণয়ের কবিতা জীবনানন্দ নেই, আছে শুধু আামাদের শ্রদ্ধা ও প্রেমের মহীরুহ খৈয়াম কাদের . আগমনী দিবসের শুভেচ্ছা কবি ❤️❤️ . গতকাল আমার শ্রদ্ধা ও পছন্দের কবি খৈয়াম কাদের এর জন্মদিন ছিল। যেহেতু জন্মদিনকে আমরা আনন্দ, উৎসবের সাথে পালন করি, তাই এ আনন্দ উৎসবের ধারা যেন সর্বদা অব্যাহত থাকে সেজন্য কবি'র প্রতি অশেষ ভালোবাসা ও শুভকামনা। ~ নূর-কুতুবুল আলম ( শৈবাল )
~ কবিতার মৃত্যু-বার্ষিকী ~ নূর-কুতুবুল আলম ( শৈবাল ) শহরের প্রতি বাঁকে বাঁকে আততায়ী ওঁত পেতে থাকে হাতে নিয়ে নিন্দার ছুরি কবিতার মৃত্যু-বার্ষিকী। মিথ্যার রঙিন মলাটে তোমর বাড়ির আশে-পাশে শুনি, তাচ্ছিল্যের অট্টহাঁসি কবিতার মৃত্যু-বার্ষিকী। রুপকথা হয়ে গেছে সব জেগে জেগে অলীক খোয়াব তবু, বলি খুব ভালোবাসি কবিতার মৃত্যু-বার্ষিকী। যুদ্ধ বেঁধেছে খুব করে সকলের লালিত অন্তরে নির্ঘুম কাঁটছে নিশি কবিতার মৃত্যু-বার্ষিকী। বিপ্লবী ঘরে ফিরছেনা স্বাধীনতা হচ্ছে বেচাকেনা ক্ষুদিরাম পরেছে ফাঁসি কবিতার মৃত্যু-বার্ষিকী। গোলাপের প্রতিটি বাগানে হিংসার ভ্রমর কে আনে কেড়ে নিয়ে প্রেমিকার হাসি কবিতার মৃত্যু-বার্ষিকী।
কোথায় আমার গন্তব্য, আমার আত্মার আশ্রয় আমি কি পাবো তাঁরে, যদি মন প্রেমেফানা না হয় মুরশিদ নামে ফানা হও মন... 🙏🙏🙏