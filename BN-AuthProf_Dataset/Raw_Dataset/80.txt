হেফাজতের সাথে আমাদের রাজনৈতিক পার্থক্য কি সেইটা এখানে উল্লেখিত বিষয় নয়! বরং বিষয় এখানে যে একজন দেশের ৫৫ বছর বয়সী নাগরিক এর কারাগারে বন্দী অবস্থায় মৃত্যু হয়েছে। এবং এই সকল মৃত্যুর মধ্য দিয়ে কারাগারে নির্যাতনের ফলে মৃত্যুর স্বাভাবিকায়ন শুরু করা হচ্ছে। যেমনটি গুমের ক্ষেত্রে হয়েছে, রিমান্ডের ক্ষেত্রে হয়েছে,পুলিশি ধরপাকড়ের ক্ষেত্রে হয়েছে। আমাদের নীরবতা এই সকল রাষ্ট্রীয় নিপীড়নকে আজ এইদিকে ঠেলে দিয়েছে। ফেসবুকের বিভিন্ন পোস্ট অনুযায়ী জানতে পারলাম, মাওলানা ইকবাল কে তিনদিনের রিমান্ডে নেওয়া হয়। এরপর আদালতে তিনি ১৬৪ ধারায় জবানবন্দি দেন। এই জবানবন্দির ধারাটি মুলত জোরকরে স্বীকারোক্তি আদায়। এই রিমান্ড এবং "১৬৪" ধারার সিরিজ বিষয় থেকে পরিস্কার হয় যে মাওলানা ইকবালের উপর পুলিশি অত্যাচার করা হয়েছে এবং চার দফায় মেডিকেলে তাকে স্থানান্তর করা হয়েছে। এরপরেই তার মৃত্যু ঘটেছে। তাই এই মৃত্যুকে ন্যাচারাল ডেথ বলার কোনভাবেই কোন উপায় নেই, এইটি একটি কাস্টডিয়াল ডেথ। আর এই মৃত্যুর দায় এই আওয়ামী সরকারের, তার তৈরি করা অমানবিক পুলিশ প্রশাসন, বিভিন্ন নিপীড়নমুলক আইনি ধারা এবং বিচারিক প্রক্রিয়া। নির্যাতন এবং হেফাজতে মৃত্যু (নিবারণ( আইন ২o১৩ অনুযায়ী এই ধরণের কারাবন্দীর কাস্টডিয়াল ডেথের ফলে অপরাধীর সর্বোচ্চ যাবজ্জীবন শাস্তি রয়েছে। মুশতাক ভাইয়ের কাস্টডিয়াল ডেথের পরে মাওলানা ইকবালের এই মৃত্যু৷ একে কি মৃত্যু বললে স্বাভাবিকায়ন করব? এতো রীতিমতো একটি রাষ্ট্রীয় হত্যাকান্ড! আওয়ামী সরকারের হত্যাকাণ্ড! তাই মুশতাক ভাই এবং মাওলানা ইকবাল সহ সকল রাষ্ট্রীয় হত্যাকান্ডের বিচার চাই। রাজবন্দীদের মুক্ত করতে হবে। কারানির্যাতন বন্ধ করতে হবে।
"মুল্লুক চলো" এই ডাকটার মধ্যে একটা আর্তি আছে। আজ সেই ঐতিহাসিক "মুল্লুক চলো" আন্দোলনের ১শ বছর। রাষ্ট্রীয়ভাবে আজকের দিনটিকে "চা শ্রমিক দিবস" স্বীকৃতি দেবার জন্য লড়াই করে যাচ্ছেন চা শ্রমিকরা। বলা হয়ে থাকে এই ন্যাক্কারজনক গণহত্যাকে হাপিস করে দেওয়াটা ব্রিটিশদের অন্যতম টার্গেট ছিল। না হলে গোর্খাবাহিনীর গুলিতে ৭ হাজারের বেশি শ্রমিক মরে যাওয়া এই আন্দোলন কেন জনমানুষের কাছে এত কম প্রচারিত! ব্রিটিশ শাসকের দালালগুলো পুরুলিয়া, বিহারসহ মধ্য ভারতের বিভিন্ন জাতিগোষ্ঠীর কাছে গিয়ে গিয়ে বলত "চা শ্রমিক হবার কথা"। চা শ্রমিক হলে মাটি উড়ালেই টাকা আর টাকা। উন্নত জীবনব্যবস্থার স্বপ্ন আর সারাজীবন কাজের প্রত্যাশায় এই মানুষগুলোকে নিয়ে আসা হয়। তারা এসে দেখে ভরা জংগল। তা কেটে সাফ করে চা এর মত অর্থকরী ফসল চা গাছ লাগাতে হবে। তারা দেখতে পারে ওইসব আশাটাশা সব ভুয়া। মধ্যযুগের দাসদের কায়দায় তাদের খাটানো হচ্ছে। পাহাড় জংগলের পরিবেশ এর সাথে খাপ না খাওয়াতে পেরে, মশার কামড় খেয়ে বড় অসুখ বাঁধিয়ে কোন ন্যুনতম চিকিৎসার সুযোগ না পেয়ে বিশাল সংখ্যক শ্রমিক মারা যেতে থাকে। এসব বঞ্চনার ফলেই ত্রিশ হাজার শ্রমিক একসাথে ফিরে যাবার চিন্তা করে নিজেদের মুল্লুকে। ১৯২১ সালে ৩ মে তারা যাত্রা শুরু করে। ব্রিটিশ রেলওয়ে বন্ধ করে দেওয়া হয়। তারা হাঁটা শুরু করে চাঁদপুর স্টীমার ঘাটের দিকে। লক্ষ্য মেঘনা পার হয়ে নিজ দেশে যাওয়া। সেই স্টীমার ঘাটে ২o মে চা শ্রমিকদের জমায়েতের উপর ব্রিটিশদের নিয়োজিত সেনাবাহিনী ( অনেক জায়গায় উল্লেখিত ব্রিটিশদের নিয়োজিত আসাম গোর্খাবাহিনী( গুলি ছড়ে। নির্মমভাবে হত্যা করা হয় তাদের। ওই স্টীমার ঘাটে জমায়েতের সময় শ্রমিকদের শুকনো খাবার দিয়ে সহায়তা করেছিলেন চাঁদপুর এর আইনজীবী এবং কংগ্রেস কর্মী হরদয়াল নাগ। এই গণহত্যায় ফেটে পড়ে চাঁদপুর, ঢাকাতেও তখন হরতাল দেওয়া হয়। এরপর বেঁচে থাকা শ্রমিকদের সংগে মালিকপক্ষের আপোষ হয় এবং তার ফলাফল ব্রিটিশরা চলে গেলেও আজো ব্রিটিশ কলোনাইজড এর একদম প্রকৃষ্ট উদাহরণ হয়ে আছে চা বাগান। এখানে এখনো বড় সংখ্যক চা বাগানের মালিক সেই ব্রিটিশ আমলের ডানকান ব্রাদার্স। এবং বাংলাদেশী ব্যক্তির মালিকানা আসলেও চা শ্রমিকদের উপর ঔপনিবেশিক শাসন এখনো বর্তমান। বাংলাদেশের সবচেয়ে ন্যুনতম শ্রমিক পায় চা বাগানের শ্রমিকরা। দিনে মাত্র ১শ দুই টাকা। যেখানে ২o১৯ সালের সমীক্ষা অনুযায়ী ওই বছরে বাংলাদেশের চা ইন্ডাস্ট্রি থেকে আয় সাড়ে তিন হাজার কোটি টাকা। ভাবেন, বাগানের সব চা শ্রমিকরা একদিন কাজ বন্ধ করে দিলে চা শিল্পে অন্তত একদিনে দেড়শ কোটি টাকা লস হওয়া সম্ভব! কিন্তু কোনদিনই তারা এই কাজ করার কথা ভাবেও না। তাদের এই নিপীড়নের জীবন বেশিরভাগের কাছে অখন্ডনীয় "ভবিতব্য" হিসেবে গৃহীত হয়ে গেছে। কিংবা বঞ্চিত হতে হতে এমন জায়গায় চলে গেছে প্রতিরোধের ক্ষমতা ভুলে গেছে! বা এও হতে পারে পন্ডিত গঙ্গাচরণ দীক্ষিতে বা পন্ডিত দেওশরণের মত কাউকে খুঁজছে যার ডাক পেলে ত্রিশ হাজার শ্রমিক মুল্লুক চলে যাবার মত ভাংচুরের সিদ্ধান্ত নিতে পারে! কঠিন থেকে কঠিন বিষয় হচ্ছে, এই চা বাগানের প্রান্তিক শ্রমিক শ্রেণীর এখনো বড় কোন আন্দোলন না গড়ে উঠার কারণ এখানকার লম্পেনতারা মালিকপক্ষের সাথে আপোষ করে, মালিকদের সংগঠন এর সাথে আপোষ করে সরকারের সাথে আপোষ করে নিজে "উন্নত" জীবন পায় আর শ্রমিকদের কে 'শান্ত' থাকতে বলে। অথচ এই শ্রমিকদের ইতিহাস আছে নিজের অধিকারের লড়াইয়ে আপোষ না করে দুর্নিবার হয়ে জীবন পর্যন্ত দেবার। কিন্তু আজ তারা দালালচরিত্রগুলোর বিরুদ্ধেই দাঁড়াতে পারে না, বরং তাদের সহযোগী মাধ্যম হয়ে উঠে। কখনো অজান্তেই। এখানেই "মুল্লুক চলো" এর এই একশ বছরের আত্মা নাই হয়ে যায়। আজকের দিনে আমাদের একটাই আওয়াজঃ ২o মে কে চা শ্রমিক দিবস হিসেবে রাষ্ট্রীয় স্বীকৃতি দাও এবং চা শ্রমিকের ন্যুনতম দৈনিক মজুরি ৫শ টাকা ঘোষণা কর।চরিত্রের দালাল শ্রমিকরা।
আজ বিকাল ৪ টায়। কাওরান বাজার সার্কফোয়ারার মোড়৷ যোগ দিন। আওয়াজ তুলুন, ক্ষমতার গোপনীয়তা অপরাধ। সাংবাদিকতা অপরাধ নয়। 
এরকম কিছু নিয়ে থানার সামনে বইসে থাকনই আসলে উচিত। সিক্রেসি এক্ট বা ডিএসএ এক্ট বা আরো যা নিবর্তনমূলক আইন আছে তা দিয়া যখন মারবাই! তো নিজে আত্মহুতি দেওয়াই ভালো। মুশতাক ভাইয়ের মৃত্যুর সময় আমরা বলেছিলাম, "আমাকেও গ্রেফতার করো, বিনা জামিনে হত্যা করো"। তাই সই 🙂
সমস্ত সাংবাদিক, একটিভিস্ট, সাহিত্যিক, গবেষক, মানবাধিকাকর্মী, উন্নয়নকর্মী এবং অধিকার কর্মী বন্ধুদের অনুরোধ জানাচ্ছি আগামীকাল বিকেল ৪ টায় কাওরান বাজার সার্কফোয়ারা মোড়ে এই কর্মসুচিতে যোগদান করতে। ক্ষমতার গোপনীয়তা অপরাধ, সাংবাদিকতা অপরাধ নয়। 
একজন নারী স্বাস্থ্য মন্ত্রনালয়ের অতিরিক্ত সচিব হিসেবে থাকাকালীন এখানে হাজার কোটি টাকার নয়ছয় খবর আমরা পেয়েছি, আমরা জেনেছি কিভাবে নিয়োগের নাম করে প্রার্থীদের কাছ থেকে ১৫ লাখ টাকা থেকে এক কোটি টাকা ঘুষ নিয়েছে এই মন্ত্রণালয়। একজন নারী একটি দায়িত্বে আসীন থাকার সময়ে এই দুর্নীতিগুলো হয়েছে এবং একই সাথে তিনিও প্রচুর অর্থের মালিক হয়েছেন, এইটি কি কোনভাবে নারীর ক্ষমতায়ন? দীর্ঘকাল ধরে সফল নারীর উদাহরণ দাঁড় করিয়ে আমরা বারংবার নারীর ক্ষমতায়নকে চিত্রায়িত করেছি। আজ এই বেলা এইটা আমাদের জন্য সজোরে একটি ধাক্কা! আমরা কি ক্ষমতায়ন বলতে কেবল একজন নারীর যেনতেন উপায়ে পদাসীন হওয়া এবং সেই পদের জোরে কাড়ি কাড়ি অর্থ উপার্জনকে বুঝিয়েছি? এই স্বাস্থ্য মন্ত্রনালয়ের অতিরিক্ত সচিব কিংবা বিজিএমই সভাপতি রুবানা হক কি কোনভাবে নারীর ক্ষমতায়নের উদাহরণ হতে পারে?
অফিশিয়াল সিক্রেসি এক্ট ১৯২৩ অথবা দাপ্তরিক গোপনীয়তা আইন-১৯২৩ এর উপরই কিন্তু দাঁড়িয়ে আছে ডিজিটাল সিকিউরিটি এক্টের ৩২ ধারাটি। যে ধারাটিকে এতোদিন আমরা বলে এসেছি সাংবাদিকতা বা স্বাধীন গণমাধ্যমের হন্তারক। কিন্তু এই ৩২ ধারা তৈরিই হয়েছে এই সিক্রেসি এক্টের উপর। কি আছে এই সিক্রেসি এক্টে? অনেক কঠিন কঠিন কথা আছে। যতটুকু বুঝলাম ততটুকু লিখি। এই এক্টের ৩ এবং ৫ নং ধারা থেকে দেখা যায় যে, যদি কোন ব্যক্তি রাষ্ট্রের নিরাপত্তা এবং স্বার্থ পরিপন্থী শত্রুপক্ষের কাজে লাগে এমন কোন অফিশিয়াল গোপন কোড বা পাসওয়ার্ড বা নোট, স্কেচ, মডেল অথবা অন্য দলিল থেকে তথ্য আহরণ করে, প্রকাশ করে তবে এই আইনের আওতায় সে অপরাধী হবে। ৩ নং ধারাতে অপরাধীর বিরুদ্ধে সর্বোচ্চ ১৪ বছরের কারাদন্ড এবং বিদেশী শক্তির মদদের ক্ষেত্রে মৃত্যুদন্ড পর্যন্ত আনায়নের কথা বলা হয়েছে। এছাড়া উল্লেখ যে ৩ নং ধারাতে বলা আছে, এই মামলায় অপরাধের জন্য কোন একটি বিশেষ কাজের অভিযোগ প্রমাণের দরকারই নাই। যদি অভিযুক্তের আচরণ, জ্ঞান এবং মামলার অবস্থা দেখে প্রমাণিত হয় যে তার কাজ রাষ্ট্রের স্বার্থ বিরুদ্ধ ছিল তবে সে দোষী বলে সাব্যস্ত হবে। এই আইনের ডিজিটাল ভার্সন হচ্ছে ডিজিটাল সিকিউরিটি এক্টের ৩২ ধারা। ডিজিটাল সিকিউরিটি এক্টের ৩২ ধারাতে লেখা আছে, যদি কোনো ব্যক্তি 'দাপ্তরিক গোপনীয়তা আইন-১৯২৩' এর আওতাভুক্ত কোনো অপরাধ কম্পিউটার, ডিজিটাল ডিভাইস, কম্পিউটার নেটওয়ার্ক, ডিজিটাল নেটওয়ার্ক বা অন্য কোনো ডিজিটাল মাধ্যমে সংঘটিত করে বা করতে সহায়তা করে, তাহলে তিনি সর্বোচ্চ ১৪ বছরের কারাদণ্ড বা ২৫ লাখ টাকা জরিমানা বা উভয় দণ্ডে দণ্ডিত হবেন। কিন্তু এখানে রাষ্ট্রের স্বার্থের পরিপন্থী কি জিনিস? শত্রুর স্বার্থ রক্ষা মানে কি?এখানে শত্রু কে? জনগণ? রোজিনা ইসলাম রাষ্ট্রের কোন স্বার্থের বিরুদ্ধ করেছিল? আদতে কি জনগণের টাকা নয়ছয় করার মত কোন দলিল তার হাতে এসেছিল? রোজিনা ইসলামের মুক্তির দাবির সাথে সাথে এই প্রশ্নগুলোর উত্তর ও জানা লাগবে। ঔপনিবেশিক আমলে গায়ের জোরে যে বহিঃশক্তি (অর্থাৎ ব্রিটিশ সাম্রাজ্যবাদী শক্তি) এখানে রাষ্ট্র করেছিল, তাদের জন্য ওই সিক্রেট আইন দরকার ছিল কারণ তারা কিভাবে এখানে মানুষের ওপর জুলুম ও লুটপাট করছে সেটা তারা জনগণকে জানতে দিতে চায় না। জনগণকে তারা দেখত 'নেটিভ' হিসেবে;যারা অনেক কিছুই জানার 'যোগ্য' না বলে বিবেচিত হতো এবং ব্রিটিশ-রাজের সমালোচনা, বিরোধীতা 'রাষ্ট্রদ্রোহীতা' বলে গণ্য হতো। কিন্ত আজও সেই সিক্রেট অ্যাক্ট বলবৎ থাকা প্রমাণ করে নিজ দেশের জনগণকে আওয়ামীলীগ সরকারের রাষ্ট্র 'প্রজা' মনে করে এবং নিজেদেরকে ঔপনিবেশিক খাসলতসম্পন্ন শাসক মনে করে। 
প্রথম আলোর সাংবাদিক রোজিনা ইসলামের বিরুদ্ধে অ‌ফি‌সিয়াল সি‌ক্রে‌সি এক্ট- ১৯২৩ এর ৩ ও ৫ ধারায় এবং পেনাল কোড ৩৭৯ ও ৪১১তে মামলা দা‌য়ের করা হ‌য়ে‌ছে।
স্বাস্থ্যখাতে দুর্নীতি, নিয়োগের জন্য পরীক্ষার্থীদের কাছ থেকে দশ ১৫ লাখ থেকে শুরু করে ১ কোটি টাকার ঘুষ নেওয়া, ৩৫o কোটি টাকা নয়ছয় করে পণ্যমান না বিবেচনা করে কেন্দ্রীয় ঔষধ অধিদপ্তরের ওষুধ ক্রয়, হাজার কোটি টাকার প্রকল্প এর জীবন রক্ষাকারী কোভিড এর প্রয়োজনীয় যন্ত্রপাতি কয়েকমাস ধরে বিমানবন্দরে পড়ে আছে, স্বাস্থ্য মন্ত্রনালয়ের উদাসীনতা সেইসব সামগ্রী ফেলে রাখছে বিমানবন্দরে আর করোনার রোগীরা আইসিউ বেড, অক্সিজেনের জন্য ছটফট করছে। হ্যা! স্বাস্থ্য মন্ত্রনালয়ের এই দুর্নীতি, জনগণের টাকায় এই হারামীগিরির তথ্য প্রতিবেদন আকারে প্রকাশ করত রোজিনা ইসলাম। এই সময়ে দাঁড়িয়ে এই বলিষ্ঠ সাংবাদিক আইন মন্ত্রনালয়ের দুর্নীতি, কারাগার কর্মকর্তাদের অনিয়ম ইত্যাদি খবর পরিবেশন করতেন দ্বিধাহীন ভাবে। তাই এরকম সাহসী নির্ভীক বলিষ্ঠ সাংবাদিককে স্বাস্থ্য মন্ত্রনালয় পুলিশ দিয়ে পেটাবে না? হেনস্থা করবে না? তা কি করে হয়! এইটাই তো এই সরকার করবে! এই ডিজিটাল সিকিউরিটি আইনের মত নিবর্তনমুলক আইনের খড়গের সময়ে স্বাধীন গণমাধ্যমে যেখানে মৃতপ্রায়, সেখানে তবুও সৎ সাহসিকতায় একজন গণমাধ্যমকর্মী হিসেবে রোজিনা ইসলাম কাজ করছিলেন। তার কন্ঠরোধ করাটা তো দরকার! কফিনের শেষ পেরেকগুলো মারবে না এই স্বৈরশাসন? দেখেন, জনগণের ট্যাক্স ভ্যাটের টাকায় স্বাস্থ্যখাতে ন্যাক্কারজনক দুর্নীতি যারা করে তাগোর গায়ে কেউ টোকাও মারতে পারে না! সেই খবর যারা প্রকাশ করে সেই গণমাধ্যমকর্মীকে এরা মাইরধোর করে, পুলিশ দিয়ে পিটায়, আটকাইয়া রাখে, হেনস্থা করে এবং আইনী অভিযোগ করে! এইটাই বর্তমান বাংলাদেশ। এইটাই বর্তমানে একটা "স্বাধীন গণতান্ত্রিক" রাষ্ট্রের "স্বাধীন গণমাধ্যম" এবং "মানুষের বাকস্বাধীনতা"!
প্রথম আলোর সাংবাদিক রোজিনা আপুকে "ভ্যাক্সিন সংক্রান্ত সংবাদ চুরি" এর মত একটি অভিযোগে অভিযুক্ত করে স্বাস্থ্য মন্ত্রনালয়ে পুলিশ দিয়ে মারধোর করানো হয়৷ ৫ ঘন্টা আটকে রাখা হয়। তাকে শাহবাগ থানায় নেওয়া হয়েছে। রোজিনা আপুর উপর এই নিকৃষ্ট পুলিশি আক্রমণের উপর তীব্র নিন্দা জানাই। এইভাবে সাংবাদিক মারধোর করে সংবাদমাধ্যমের বাকস্বাধীনতা হরণ করার যে অপচেষ্টা এই সরকার আর তার পেটোয়া বাহিনী চালাচ্ছে তার বিরুদ্ধে আমাদের আওয়াজ জারি থাকবে। রোজিনা আপুর উপর এই দমন পীড়নের বিচার চাই। অতিস্বত্বর তাকে ফিরিয়ে দিতে হবে।
কতদিন আমরা উদ্দেশ্যহীন বেড়িয়েছি। ফুটপাতে গভীর রাতে বসে থেকেছি৷ কত গল্প, কত স্বপ্ন, কত আকাঙ্ক্ষা, কত ন্যারেটিভ, কত কবিতা যুদ্ধ, আবৃত্তির ভংগি নিয়ে যুদ্ধ, নিজেদের জীবনের "কিচ্ছু না হয়ে উঠা" বিষয় নিয়ে কত হতাশা গোণা। এসবের ইয়ত্তা নেই! তোমার স্টাডি রুমের ছোট্ট বিছানায়, হলদে আলো জ্বলে থাকা রাতে, বাড্ডার বৈঠাখালীর তিন রুমের ঘরে আমার জীবনের কত অস্থির সময় রেখে এসেছি। তোমার কাছে রেখে এসেছি মুফিজ ভাই৷ আমার জামিন পাওয়ার খবর পেয়ে তুমি খুশিতে বলে উঠেছিল, "আজকে তো আকাশজুড়ে ফানুস উড়াতে হবে!" আমরা একদিন ঠিক আকাশজুড়ে হাজার হাজার ফানুস উড়াবো। দেয়ালে দেয়ালে লাল রং সেঁটে দিব, গ্রাম থেকে গ্রামান্তরে দ্রোহের বাণীগুলোকে মলাট বেঁধে মানুষের হাতে পৌছে দিব! ততদিন দম রাখতে হবে তো? তাই বলছি, প্লিজ শরীরের দিকে খোঁজ রাখো। তোমাকে ধরে বেন্ধে ডাক্তারের কাছে না নিয়ে গেলে হচ্ছে তো না দেখছি! আমার কমরেড মুফিজ ভাই, আমাদের কবি মুফিজ ভাই, তোমাকে যে ভালোবাসি কত তা নতুন করে বলার প্রয়োজন নেই। তুমি জানো তা! আজকে তোমার জন্মদিনে অনেক শুভেচ্ছা রইল। দেখা হলে বাকিটা বলব। আপাতত ফরমায়েশি কথা আর না বাড়াই। শুভ জন্মদিন। আদর ❤
#আপডেটঃ পুলিশ লেবেলকৃত গাড়ি কর্তৃক বৃদ্ধ রিকশাচালককে মারধোর এবং হুমকি প্রসংগ সাধারণ নাগরিক হিসেবে দায়বদ্ধতা থেকে আমি আমার কাজটুকু করেছি। যতভাবে সম্ভব অভিযোগ প্লেস করার করেছি। আইজি বরাবর কল সেন্টারের নং যেইটি পেয়েছে সেইটা আপাতত সংযোগ দেওয়া সম্ভব না বলছে। ডিএমপি হেডকোয়ার্টারের পরিবহন বিভাগের ডিসিকে পুরো ঘটনা বলেছি। তিনি খানিক আগে জানালেন, এই গাড়ি ডিএমপি থেকে এখন আউট। মানে ডিএমপি এর ব্যবহারে এইটি ইউজ হয়না। সম্ভবত অন্য সেক্টরে ইউজ হয়, ইন্ডাস্ট্রিয়ালিস্ট পুলিশ কিংবা অন্য কারোর কাজে। আইজির একটি আস্থাভাজন মেইল আইডি পেয়েছি। আমার যাবতীয় প্রমাণসহ ঢাকা মেট্রো ঘ ১৪২৪২৯ গাড়িটির বিরুদ্ধে একটি অভিযোগ প্লেস করেছি৷ এবং জানিয়েছি যেকোন তদন্তের প্রয়োজনে আমি উপস্থিত থাকতে রাজি। সম্ভবত এইটুকু করাই আমার সম্ভব ছিল। কারণ বৃদ্ধ রিকশাচালককে আমি হয়ত পাবো না। যদিওবা কোনদিন পেয়ে যাই তাকে দিয়ে জিডি করানোর চেষ্টা করব। তবে এই সম্ভাবনার কোঠা শুন্যই৷ বেটাগিরি দেখানো লোকটা এই অভিযোগের ভিত্তিতে আদৌ কোন জবাবদিহিতার মুখোমুখি হবে কিনা আমি এখনো নিশ্চিত না। তবে পুলিশ যাতে জনগণের হয়ে উঠে সেই কারণে পুলিশের কৃত অন্যায়ের স্বাধীন তদন্ত এবং তাকে জবাবদিহিতার আওতায় আনা জরুরী। তবে সে কারণে সবার আগে অভিযোগ প্রক্রিয়াকে জনগণের এক্সেসে আনা জরুরী৷ যাতে একজন বৃদ্ধ রিকশাচালকও নিজ উদ্যোগে অভিযোগ করতে পারে। স্বচ্ছ জবাবদিহিতা তৈরি, দমন পীড়ন গুন্ডামি মাস্তানি পুলিশিং প্রতিরোধ এবং জনবান্ধব পুলিশ গড়ে তোলার লক্ষ্যে চলমান আওয়াজ জারি রাখতে হবে আমাদের। 
খুব ব্যক্তিগত ভালোবাসার সুত্রে ঢাকা মেট্রো ঘ ১৪২৪২৯ গাড়িটির খোঁজ পেয়েছি। এই গাড়িটি পুলিশের হেডকোয়ার্টার এর নামেই রেজিস্ট্রেশন করা বিআরটিসিতে৷ ছবি কমেন্টে। আজ সকালে আদাবর, মোহাম্মদপুর থানা এবং গতকাল আপুর কাছ থেকে পাওয়া এডিসি হাফিজ ভাই প্রত্যেকের সংগে আলাদাভাবে আলাপ করেছি। তারা জানিয়েছে রিকশাওয়ালাকে খুঁজে পেলে থানায় নিয়ে এলে সাধারণ ডায়েরি নিবে তারা। শুধু আমার মুখের কথা বা একটি ছবির ভিত্তিতে এই জিডি কার্যকরী নয়, যতক্ষণ অভিযুক্ত নিজে অভিযোগ না করে। নেট ঘাটাঘাটি করলাম আইজি মহোদয়ের নাম্বার বা মেইল এড্রেস পাওয়ার সাধ্যি নেই আমার। কিন্তু তাকে আমি জানাতে চাই, এই গাড়ি পুলিশ হেডকোয়ার্টার এর নামে রেজিস্ট্রেশন হয়ে আছে। তাতে কি এই গাড়ি তার "পদ" এর ক্ষমতাজোরে একজন সাধারণ বুড়ো রিকশাওয়ালাকে মারার অধিকার কি পেয়েছে? তার বাড়িতে পুলিশ পাঠানো বা তাকে ডাকাতির মামলা দেবার মত হুমকি দেওয়ার অধিকার কি রাখে? এইটুকু তথ্য কেবল তার কাছ থেকে আমার জানা ছিল! একজন পাবলিক সার্ভিস কর্মকর্তা হিসেবে তিনি কি এই দায়টুকু নেবে জাস্ট, যে পুলিশের বিশেষায়িত ক্ষমতাবলে একজন সাধারণ মানুষের উপর এই ধরণের দমন এবং নিপীড়ন করার কোন এখতিয়ার একটা স্বাধীন রাষ্ট্রে কারোর থাকতে পারে না। আমাদের দেশে পুলিশ কাজ করে টপ টু বটম প্রসেসে যার দীর্ঘ ঔপনিবেশিক যুক্ততা আছে। অথচ জনগনের জন্য এই প্রসেস হওয়া উচিত ছিল বটম টু টপ। সাধারণ জনগণের পুলিশ হবার জন্য তাদের দরকার ছিল জনগণের আস্থাভাজন সিকিউরিটি ফোর্স হবার । কেন তারা জনগণের সেবা করার মোড়কে হুমকি ধামকির প্রতীক হয়ে উঠছেন? এইটুকু আমার জানা দরকার ছিল। একজন মানবাধিকারকর্মী হিসেবে এই আলাপ আমি কিভাবে আইজি মহোদয়ের কাছে জানাতে পারি সেই প্রক্রিয়া আমার জানা নেই। তাই সোশ্যাল মিডিয়ায় এই বার্তাটুকু দিচ্ছি। কাল আরেকটি তথ্য জানলাম। পাশের দেশ ভারতে গাড়ির নাম্বার দিলে তথ্য পাওয়ার উপায় আছে। ভুরি ভুরি মোবাইল এপস আছে। আমার এই দেশে একজন নাগরিক হিসেবে জনগণের তথ্য পাওয়ার উপায় আমার নেই, যদি না আমার বিশেষ সংযোগ না থাকে। 
#আপডেটঃ গাড়ির নাম্বার অনুযায়ী বিআরটিসি তথ্য পাওয়া গেছে। তা পুলিশ হেডকোয়ার্টার এর নামেই রেজিস্ট্রেশনকৃত। আপডেট পোস্টের লিংক কমেন্টে। বুড়ো রিকশাওয়ালাটাকে পুলিশ নামক লেবেল সাঁটানো গাড়ির ড্রাইভার এসে কলার চেপে পিঠের উপর বেদম ঘুষি দিল। রিকশাওয়ালার শীর্ণ শরীর কাঁপছে। রিকশাওয়ালার থানা জিজ্ঞেস করল লোকটি। হুমকি দিলো এখনোই বাড়িতে পুলিশ পাঠিয়ে মামলা দিবে। গাড়িটার নাম্বার ঢাকা মেট্রো ঘ ১৪২৪২৯। ছবি কমেন্টে। পুলিশ লেবেল সাঁটানো গাড়িটি রিকশার গতিতে ব্যাঘাত ঘটিয়েছিল। বুড়ো রিকশাওয়ালা স্বভাবক্রমে স্বগোক্তি করেছিল, 'এক্কেরে জমিন ফাটায় দিব।' সে ফাটাতে যায়নি। বিরক্তি কেবল প্রকাশ করেছিল। গাড়ি পথরোধ করল। নেমে এলো সেই হ্যাডম বেটাটি। এসে জানালো, 'তুই শালা রিকশা চালাস। রিকশা চালাইয়া গাড়ির লগে কি! এইটা পুলিশের গাড়ি জানস না।' আমি আরোহী ছিলাম। আমার একটাই তখন চিন্তা কত কম ঝামেলায় মীমাংসা করা যায়। আমার শরীরের সর্বাধিক শক্তি দিয়ে আমি রিকশাওয়ালা চাচাকে আকড়ে রেখেছি যাতে বেশি মার না খান তিনি। আর ক্রমাগত হ্যাডম দেখানিওয়ালাকে নিরস্ত করার চেষ্টা করেছি। এসব ক্ষেত্রে আমি সহিংস হয়ে উঠতে পারিনা। আমার রাগ উঠলেও আক্রোশ দেখানোর সক্ষমতা আমার নেই। এ আমি মানছি। তাই উল্টো ওই লোকটাকে আঘাত করার চাইতে আমি ঝামেলা মেটাতে সচেষ্ট ছিলাম। বিশ মিনিট গালাগালি আর হ্যাডম দেখানোর পরে, আরো কিছু পথচারী জুটিয়ে যাবার পরে লোকটা গাড়িতে উঠে গাড়ি আগিয়ে নেয়। রিকশাওয়ালা চাচা আস্তে আস্তে আমাকে নিয়ে আগায়। ক্রমাগত পানি পড়তে থাকে চোখে। আমি বললাম "খুব লেগেছে?" সে বলল, "নারে মা! শরীরের লাগা কি! এই যে বেটাগুলো অপমান করে যায় কিচ্ছু বলতে পারিনা।" আমি রিকশা থামিয়ে উনাকে টাকা দিলাম, "একটা বিড়ি খান তারপর আমারে নিয়ে যান।" আমার অদ্ভুত একটা রি রি করা অনুভুতি হচ্ছে সেই বিকেল থেকে। সুন্দর বৃষ্টিতে ঢাকা শহর ভিজে গেলেও, আমার মন আর শরীরের অদ্ভুত এক ক্ষরা তৈরি হয়েছে। গত বছর আমেরিকার মিনিয়াপোলিসে জর্জ ফ্লয়েডের মৃত্যুর পরে সেখানকার জনগণ আর সিটি কাউন্সিল মিলে চিন্তা করছে পুলিশ ছাড়া রাষ্ট্রের কথা। সেই পথে এগিয়ে যাচ্ছে তারা জানি। বিভিন্ন দেশে পুলিশের হ্যাডম, কিংবা আঘাত দেওয়ার প্রক্রিয়া নিয়ে জনগণের তীব্র প্রতিবাদ শুরু হয়েছে। চোকহোল্ড তথা ঘাড় চেপে ধরার বিষয়ে নিষিদ্ধতা এসেছে। আর আমার পোড়া দেশের মানুষ পুলিশ সাঁটানো গাড়িচালকের কাছে মার খাচ্ছে, রিকশাওয়ালারা হুদাই নীল সবুজ পোশাকআলা হ্যাডম দেখানো পুলিশদের কাছে লাঠির বাড়ি খাচ্ছে! আর শ্রমিকের গুলির হিসাব তো বাদ রাখলাম এখানে। সাধারণ মানুষ প্রতিনিয়ত কেবল পুলিশের সিকিউরিটি চেকের নাম করে যে হেনস্থা আর দমন পীড়নের শিকার হয় তার বিরুদ্ধে আমরা একটা আওয়াজ তুলতেই পারছি না! অনেকেই পুলিশ হিসেবে নিজেদের দমন পীড়নের এই অধিকারকে জাস্টিফাই করতে আসবেন হয়ত। কিন্তু আমার প্রশ্ন একটাই, এই পুলিশবাহিনীর ভুমিকা পাবলিক সার্ভিসের, পাবলিকের টাকায় তারা চলে, নাগরিককে সিকিউরিটি দেবার নাম করে সেই নাগরিককে কোন ক্ষমতাবলে মারতে আসে এরা? এইটা কি তাগো সাংবিধানিক অধিকার? যদি তাই হয় তবে মানবাধিকারের সাথে এই আচরণ সর্বসাকুল্যে সাংঘর্ষিক! সাধারণ মানুষের উপর পুলিশের এই নির্যাতন দমনীয় আচরণ সেদিনই শেষ করা সম্ভব যেদিন সাধারণ মানুষ একে প্রতিরোধ করতে চাইবে। মিনিয়াপোলিশের নাগরিকের মত বলবে, "পুলিশ ছাড়া রাষ্ট্র চাই। আমাদের দরকার একটা সিকিউরিটি বাহিনী। নাগরিকরে দমনের বাহিনী না!" ভুখন্ড স্বাধীন। বুঝলাম। মানুষ তো স্বাধীন না। কিন্তু মানুষের চিরন্তন আকাঙ্ক্ষা স্বাধীন হওয়া। তাই এইসব পুলিশী দমনের বিরুদ্ধে কথা কইতেই হবে। আপাতত ঢাকা মেট্রো ঘ ১৪২৪২৯ এর পুলিশ মালিকের সাথে আমি আলাপ করতে চাই! তার গাড়িচালকের 'পুলিশ' লেবেল সাটানোর হ্যাডম দেখিয়ে একজন অসহায় রিকশাওয়ালা চাচাকে মারার ক্ষমতারে প্রশ্নবিদ্ধ করতে চাই! কিভাবে এই গাড়ির 'পুলিশ' মালিককে খুঁজে পাবো আমি? 
#আপডেটঃ মাত্রই অনিতার জন্য শেষ ডিজিট ৯৯৯ থেকে ৫ হাজার টাকা অনুদান এসেছে। প্রিয় এক দিদি দিয়েছেন। এখন অনিতার ঘরের জন্য বরাবর ১o৬oo টাকা দরকার। সবার অল্প অল্প সহযোগিতায় অনিতার ঘর তুলে দিতে পারব আমরা। অনিতার ঘর তৈরির জন্য আর ১৭৬oo হাজার টাকা দরকার। ❤️ গতকাল চা বাগানের নারী অনিতার জন্য একটি ঘর নির্মানে সহযোগিতা চেয়েছিলাম। কাল একদিনে শুভাকাংখীদের সহযোগিতায় উঠে গেছে ১২৪oo টাকা। শেষ ডিজিট o৫৫ থেকে এসেছে ২শ টাকা, ৬৬৪ থেকে এসেছে ১হাজার টাকা, ৬৯৩ থেকে এসেছে ৫ হাজার টাকা, ১৩৫ থেকে এসেছে ৫ হাজার টাকা, ১২৫ থেকে এসেছে ২ শ টাকা এবং ১১৫ থেকে এসেছে ১ হাজার টাকা। যারা গত পোস্ট পড়েননি। তাদের জন্য আবার ও জানাচ্ছি, অনিতা সুদ্র সভর চা বাগানের একজন নারী। ভিক্ষাবৃত্তি এবং দিনমজুর তার পেশা। তিনি চা বাগানের শ্রমিক নয় বলে, শ্রমিকের জন্য বরাদ্দ ঘর তিনি পান নি। যেই জীর্ণ কুটিরে তিনি থাকেন তা এত অসহায় অবস্থায় আছে যে একটু ঝড় বৃষ্টিতে ভেসে যাচ্ছে পানিতে। অনিতার স্বামী মারা গেছেন। দুইটি বাচ্চা দিয়ে কষ্টে দিনাতিপাত করছে। যেখানে চা বাগানের শ্রমিক নারীদের ন্যুনতম মজুরি মাত্র একশ দুইটাকা দিনপ্রতি। সেখানে এই চা বাগানের নারী দিনে একশ টাকাও যোগাড় করতে পারেনা। এই অবস্থায় কয়েকজন চা নারী শ্রমিক অনিতার পাশে থাকতে চেয়েছে। তাকে ন্যুনতম বসবাসযোগ্য একটি টিনের ঘর করে দিতে চেয়েছে। সেজন্য তাদের আর্থিক সহযোগিতা দরকার। বর্তমানে আমরা ঘর বানাতে টিনের টাকাটা তুলছি। ত্রিশ হাজার টাকার মধ্যে আমাদের ১২ হাজার ৪শত কাল উঠে গেছে। আর বাকি ১৭৬শ উঠে গেলে আমরা টিন কেনার টাকাটা চা বাগানের নারী শ্রমিকদের হাতে দিতে পারব।
যে নারীর ঘর নাই। গত এক মাসে চা বাগান থেকে খাইরুন বহুবার এই নারীটার জন্য ফোন দিয়েছে। নারীটির নাম অনিতা সুদ্র সভর। লস্করপুরভ্যালীতে বাস করলেও নারীটি পেশায় চা শ্রমিক নয়। দিনমজুর এবং ভিক্ষাবৃত্তি দিয়ে তার জীবন চলে। কোন স্থায়ী কাজ নেই তার বা করার সামর্থ্য হয়ে উঠেনি। স্বামী মারা গেছেন। দুইটি বাচ্চাকে নিয়ে খুব মানবেতর জীবন যাপন করছে। এই নারীটির ঘর নেই। চা শ্রমিক নয় বলে, বাগানে থাকলেও অন্যান্য চা শ্রমিকদের মত তাকে কোন ঘর বরাদ্দ দেওয়া হয়নি। একটা জীর্ণ মাটির ঘরে সে থাকছিল। এবারকার বৃষ্টি এবং ঝড়ে সেই ঘরের অবস্থাও অতি খারাপ। প্রতিনিয়ত বৃষ্টি হলেই পানিতে ভেসে যাচ্ছে ঘর। খাইরুনসহ কিছু নারী চা শ্রমিক মিলে অনিতার জন্য ঘর তুলে দিচ্ছে। সেই কারণে তাদের আর্থিক সহযোগিতার প্রয়োজন৷ আমরা পাশে থাকার চেষ্টা চালাচ্ছি৷ ইতোমধ্যে দুইজন বড় আপুর সহযোগিতায় ৬ হাজার টাকাও আমরা তুলেছি। আরো ত্রিশ হাজার মত টাকা লাগবে ঘরের জন্য প্রয়োজনীয় টিন এবং অন্যান্য উপাদান কিনতে। 
কাল ঈদের দিন আমরা শাহবাগে দাঁড়াচ্ছি ফিলিস্তিনি মানুষের মুক্তির লড়াইয়ে সংহতি দিতে। সাম্রাজ্যবাদী জায়ানিস্টদের বিরুদ্ধে আমাদের একটাই ডাক "আজাদী"। আপনারাও যোগ দিন। জয় হোক সকল নিপীড়িত মানুষের লড়াই।✊
শুভ জন্মদিন আরিফ রহমান ভাই। পরিচয় অনেক দিনের হলেও, তোমার আমার ঘনিষ্ঠতা বেশিদিনের নয়। একদা আমাকে অপছন্দ যে করতে সে কথাও তো জানি 😛😉। রাজপথে চলতে চলতে আমরা বন্ধু হয়েছি। এই বন্ধুত্ব, কমরেডশিপ, রাজপথে আমাদের গলার রগ ফাটিয়ে প্রতিবাদ করা, এসব বেঁচে থাকুক। আমাদের লড়াই দীর্ঘজীবী হোক। জন্মদিনে এই শুভকামনা রইল❤️❤️❤️।
ভ্যাক্সিন দিতে গিয়ে দেখেছেন ভ্যাক্সিন শেষ। যেকোন সাধারণ সচেতন নাগরিক এতে ক্ষোভ প্রকাশ করবে। করাটা অত্যন্ত স্বাভাবিক। কিন্তু নিজের ক্ষোভ প্রকাশ করা কিংবা বাকবিতন্ডা করলে তাকে জেলে নিয়ে যাবে??? দিনাজপুর শেতাবগঞ্জের ঘটনা এইটি। নয়াগণতান্ত্রিক গণমোর্চার সহ সাধারণ সেক্রেটারি শাজাহান সরকারকে এই কারণে আজ গ্রেফতার করা হয়! সরকারের পেটোয়াবাহিনীর তৎপরতা দেখলে আজকাল ভালোই লাগছে। তারা শ্রমিক বকেয়া বেতন আর ছুটি দাবিতে প্রতিবাদ করলে গুলি ছুঁড়ছে। স্বাস্থ্য অব্যবস্থাপনা নিয়ে একজন সাধারণ নাগরিক উষ্মা প্রকাশ করলে তাকে জেলে নিচ্ছে। "বাহ পুলিশ চমৎকার ফ্যাসিস্টের পাহারাদার" অবিলম্বে কমরেড শাজাহানের মুক্তি চাই।
আজ বিকাল ৪ টায় শাহবাগে জাতীয় জাদুঘরের সামনে মায়ানমারের গণহত্যা এবং সামরিক জান্তা কর্তৃক স্বাধীন চিন্তার ও গণতন্ত্রকামী কবি খেট থি'র হত্যার প্রতিবাদে কবিতা পাঠ এবং সমাবেশ করে কবি সাহিত্যিক এবং সাংস্কৃতিক কর্মীরা।
ওরা মাথায় গুলি করতে পারে, কিন্তু ওরা জানে না বিপ্লব আমাদের বুকে। আজ বিকাল ৪ টায়। শাহবাগে। আসেন যারা পারছেন। 
তারা মাথায় গুলি করতে পারে, কিন্তু তারা জানে না বিপ্লব আমাদের বুকে। মায়ানমার কবি খেট থি সামরিক জান্তার হাতে খুন হয়েছে। নিপীড়নের এই চিত্র সবেতেই এক। যেমন ভাবে আমাদের গলা আটকে রেখেছে এই আওয়ামী সরকার। সেই হত্যার প্রতিবাদে কাল কবিদের কবিতা নিয়ে সমাবেশ বিকাল ৪ টায়। শাহবাগে। যোগ দিন।
৯৯ সালের টিএসসি এলাকায় বাঁধন নামের যে মেয়েটিকে থার্টি ফার্স্ট উদযাপনে প্রকাশ্যে যৌন হয়রানি করা হয়। গণমাধ্যমে সে ছবি আসার পরে তোলপাড় শুরু হয়। কিন্তু তাও নাকি যথোপযুক্ত প্রমাণের অভাবে সেই মামলার রায় আমরা আজ ও জানিনা। ঠিক এমনি ভাবে ২o১৫ সালে পহেলা বৈশাখে এক নারী চরমভাবে ভীড়ের মধ্যে যৌন হয়রানির শিকার হয় তার বিচার ও হয়নি। ১৩১টি সিসিটিভির নিরাপত্তা বেষ্টনীর মধ্যে থাকার পরেও সেই দুষ্কৃতিকারীদের সন্ধান আমরা পাইনি। শাহবাগ থানা নিজে উদ্যোগী হয়ে এই মামলা করেছিল। আমরা কিছু আসামীর ছবিও পেয়েছিলাম যেখানে ছাত্রলীগের নেতাদের ছবি এসেছিল। পুলিশ বলেছিল এদের ধরিয়ে দিলে ১ লাখ টাকা দিবে। কিন্তু অদ্ভুত ভাবে পুলিশ কোন আসামীর ঠিকানা নাকি পায়নি। ফাইনাল প্রতিবেদন দেবার পরে একজন আসামীকে ধরেছিল। সেই আসামী এখন জেলে না বাইরে আছে আমরা জানিনা। এরপর পুনঃতদন্ত করে সেই মামলায় ৩৪ জন স্বাক্ষী রাখা হয়েছে এবং আদালত বলছে সেই স্বাক্ষীরা কেউ কোর্টে আসে না। তাই স্বাক্ষ্য পর্যায়ে মামলা পড়ে আছে। একটি ২২ বছর আগের ঘটনা এবং আরেকটি ৬ বছর আগের ঘটনা। তোলপাড় ঘটনা। পাবলিকলি উৎসবে নারী নির্যাতনের সবচেয়ে উল্লেখযোগ্য ঘটনা। সারা দেশের আপামর মানুষের প্রতিবাদে ফেটে পড়ার ঘটনা। এখনো বিচার হয়নি। এখনো আসামী ধরে পড়েনি। দুইটি ঘটনা দুই পৃথক আওয়ামীশাসনের সময়ে ঘটেছে। তাদের ছাত্র সংগঠন জড়িত ছিল এইসকল ঘটনায়। বাঁধনের ঘটনায় তো ওইসময় প্রশাসন প্রায় ইসটাব্লিশড করে ফেলেছিল এই তথ্য যে "নারী বাইরে কেন এত রাতে থাকবে?" আমরা নারীদের হয়রানি দেখি, নিজে হয়রানির স্বীকার হই, কেউ মেউ করি এবং মেনে নেই এই রাষ্ট্রীয় কাঠামো, এই দুঃশাসনের ব্যবস্থায় আসলে নারীর জন্য কোন জাস্টিস নেই। এই সকল এত নিপীড়নের স্বাক্ষী থেকেও আমরা কাঠামো ভাংগার লড়াই করি না, একটা স্বাধীন বিচার বিভাগের আলাপ এ সবাই যুক্ত হই না, এইসকলের উৎস এই অগণতান্ত্রিক রেজিম নিয়েও আলাপ দেইনি। বারবার বলি, পিতৃতন্ত্র ভাংগতে হবে! কিন্তু এই পিতৃতন্ত্র কি বায়বীয় কোন জিনিস? এই আইন, এই আওয়ামী সরকার, এই পুলিশবাহিনী, এই প্রশাসন এসবই তো পিতৃতন্ত্র। এই কাঠামো পিতৃতন্ত্র না ভেংগে, একে জিইয়ে রেখে নারীর জন্য ব্যক্তিমুক্তির আলাপ কোন কার্যকরী ফল দিতে পারে না।
একটা যুদ্ধ চালিয়েছিলাম। যুদ্ধটা বড় কিছু না। আমার মায়ের বিয়ের আগে নাম ছিল " ফরিদা ইয়াসমিন রীনা"। বিয়ের পরে নাম পরিবর্তনের যে রীতি মেয়েদের মধ্যে শুরু হয়, মা ও তাতে ভেসে গিয়েছিল। নিজের যা কাগজ, ব্যাংক ডকুমেন্টস, ভোটার আইডি, দলিল দস্তাবেজে 'হাসান' যুক্ত করেছিল। একদম নিজ সিদ্ধান্তেই এই যুক্তটা করেছিলেন। সে যে বুঝে না তা কিন্তু না! কিন্তু সমাজের কোন রিকগনিশনের তাগিদে তাকে নাম পরিবর্তন করতে হলো সেই উত্তর তার কাছেও পরিস্কার না। আমার এসএসসি রেজিস্ট্রেশনের সময়ে মায়ের নাম ফিরিয়ে আনি আমি। আমার সমস্ত ডকুমেন্টসে মায়ের 'আসল' নাম ইনক্লুড করা। কেন এইটা করেছি তা তখন নিজের কাছেও বুঝতে পারিনি। দেখেছি সব বন্ধুর মা বাবার সারনেম একরকম, তখন স্রোতের বিপরীতে হয়ত যাওয়ার ইচ্ছা হলো। মায়ের পরিচয় ফিরিয়ে এনে হয়ত একটু অন্যরকম হওয়ার সাধ জেগেছিল। এখন বুঝি ওই পদক্ষেপটা ছোট হলেও এর গুরুত্ব কম না। মায়েদের নিজের পরিচয় বিলীন হয়ে যায়। যদি সে হোমমেকার হয় তবে তো আর কোনদিন নিজের কোন পরিচয় থাকেই না। অমুকের মা তমুকের মা তমুকের খালা তমুকের বউ ইত্যাদি পরিচয় দিয়ে চলতে হয়। কারণ পিতৃতান্ত্রিক পরিবারের মেয়েদের পরিচয় দিয়ে কিছু নির্ধারিত হয় না। মেয়েরা ফ্যামিলি ট্রিতে খালি বাচ্চা জন্মদাত্রী হিসেবেই থাকে। আর কোন পরিচয় তার তৈরি হয় না। সে অভিভাবক হয় না। এই এতো এতো নারী ক্ষমতায়নের বুলি ফোটানোর যুগে আজ ও পারিবারিক আইনে বাচ্চার জিম্মাদার হয় মায়েরা। মুল অভিভাবক হয় না। তা সে যত অর্থনৈতিকভাবে স্বাবলম্বী নারী বা শিক্ষিত নারীই হোক না কেন। অভিভাবক সে হতে পারে না। মাঝে মাঝে মনে হয় কত বেসিক জায়গা নিয়ে আমাদের জোরদার আন্দোলন দাঁড়ানোর দরকার ছিল। অথচ কত সারফেস লেভেলে পড়ে আছি আমরা। বছর দশেক আগে এই সারফেস লেভেলের চেতনা নিয়ে মায়ের সাথে প্রচুর ঝগড়া হয়েছে। বাড়ি ছেড়ে ভেগেছি। মা কেন আমার মনের মতন না! আর মায়ের অভিমান হয়েছে আমি কেন মায়ের মনের মতন না? এই দ্বন্দ্ব থাকতে থাকতে একদিন দেখলাম আসলে আমরা একই জমিনে দাঁড়িয়ে আছি। আমাদের স্বাধীন হওয়ার স্বপ্ন আলাদা হলেও, যে সমাজে, যে রাষ্ট্রে, যে আইনে, যে সংস্কৃতিতে আমরা দাঁড়িয়ে আছি তা সেই এক শোষণের জমিন। একই নিপীড়িত হবার জমিন। একই বঞ্চিত হবার জমিন। সেদিন থেকে আমি মাকে আর মা আমাকে বেশি বেশি ভালোবাসতে শুরু করেছি। 
"একবারেই রাস্তায় নাইমা আসো। তাইলে তো আর টাকার অভাব হবে না।" খুলনায় আজ পাটকলে আন্দোলনরত নারী শ্রমিকদেরকে পুলিশ এইভাবে যৌন হয়রানিমুলক মন্তব্য করে। এইসকল ফ্যাসিস্ট রাষ্ট্রের ফ্যাসিস্ট পুলিশবাহিনী যেকোন আন্দোলনে নারীদের উপর বিভিন্ন প্রকার বেটাগিরি দেখায় এবং নোংরা, হয়রানি, সেক্সিস্ট মন্তব্য করে। দেখেন রাস্তায় নেমে যে নারী শরীর বিক্রি করে টাকা উপার্জন করে তাদের প্রতি আমার কোন অসম্মান নাই। এই পুলিশ বেটাদের কিন্তু তাদের প্রতি অসম্মান আছে। তারা সেইসব "রাস্তায় নামা" পেশার নারীদের অসম্মান করে, টাকা কেড়ে নেয়, বিনামূল্যে যৌনকর্ম করতে বাধ্য করে, কেবলমাত্র রাষ্ট্র কর্তৃক পাওয়া ক্ষমতা ও পদের জোরে। তাই আন্দোলনরত নারীকর্মীদের যখন তারা "রাস্তায় নেমে" আসতে বলে, তখন তাদের মস্তিষ্কে আন্দোলনরত নারীর প্রতি ওই নির্বিচারভাবে বিনামূল্যে যৌন ভোগ করার আকাঙ্ক্ষা থেকেই বলে। অসম্মান করতেই বলে। তাই পুলিশ এর এই মন্তব্য তীব্র ঘৃণা এবং নিন্দার যোগ্য। যে পুলিশ এই মন্তব্য করছে, সে একটা পুরোদস্তুর বেটা সন্দেহ নেই। কিন্তু তার ওই 'বেটা' স্বত্তা আমাদের ফ্যাসিস্ট রাষ্ট্র পদ আর ক্ষমতা দিয়ে আরো বেটাগিরি ফলানোর রাস্তা করে দিয়েছে। এদের চিনে রাখা জরুরী।
৫৩ দিন ডিজিটাল নিরাপত্তা আইনে মামলায় কারাবরণের মত নিকৃষ্ট রাষ্ট্রীয় নিপীড়ন সেরে আবার ফিনিক্সের মত জ্বলে উঠেছে রুহুল ভাই। আজ ছিল পাটকল শ্রমিকদের রাজপথে অবস্থান এবং ইফতারি বিতরণ। শ্রমিকদের ইফতারি করতেন দেয় নি পুলিশ। রুহুল ভাইয়ের মত ফিনিক্সকে রোখার সাধ্য কার?
এই গাছগুলো, এই গাছের গুঁড়িগুলো, তাতে হেঁটে বেড়ানো লাল পিঁপড়াগুলো! এরা স্বাক্ষী। আমাদের সদ্য যৌবন প্রেমের, সদ্য বিড়ি ধরা বয়সের, একটু একটু করে ফার্মের মুরগীর মত বন্দী জীবনের বের হওয়া বয়সের। ভার্সিটি থেকে দেরী করে বাসায় ফেরার কারণ ছিল এই এলাকা। এইসব গাছেদের নিচে বসে বসে একদিন আমাদের বৈশাখ কেটেছে, ফাল্গুনের হঠাৎ প্রেম এসেছে। আজ এখানে বিরানভুমি। মুক্তিযুদ্ধের স্মৃতি ধরে রাখতে নাকি সোহরাওয়ার্দী উদ্যানের এই গাছগুলো কাটা দরকার। উন্নয়নের স্তম্ভ বানাতে এই বুড়ো গাছগুলোকে আজ শাবল, কুড়াল দিয়ে উপড়ে ফেলার মচ্ছব নাকি অতি জরুরী! ওই মুক্তিযুদ্ধের চেতনা বুঝতে সম্ভবত আমার আরো অনেক বয়স লাগবে। আমাদের অক্ষমতা! এসব উন্নয়নকে লাথি মারার মত শক্তি আমাদের নেই। আমরা দাঁড়াই। প্রতিবাদ করি। বিগত বিকাল আর সন্ধ্যার উচ্ছল স্মৃতিগুলো থমকে দাঁড়িয়ে হাতড়াই। ঠেকাতে পারব না এদের মৃত্যু। যেমন করে ঠেকাতে পারিনা আরো শত অন্যায্যতা। আমাদের প্রেমগুলোর মত ক্ষীণ হয়ে আসে আমাদের স্লোগান আর হ্যাশট্যাগ। আমরা দীর্ঘশ্বাস ফেলে উন্নয়ন আর মুক্তিযুদ্ধের চেতনার নাম করে ওদের মৃত্যু দেখি। ফ্যাসিবাদ কি কেবল মানুষখেকো হয় রে! এরা তো জীবনখেকো।
প্রসংগঃ ফেমিনিজম ইজ ক্যান্সার ফেসবুক গ্রুপ কোন একটা তত্ত্বকে বিরোধিতা করবে কিন্তু বেসিক তত্ত্বজ্ঞান ছাড়া,যদিওবা সে তত্ত্ব নিয়ে কেউ আলাপ করতে চায়, তখন তার আলাপ কোনভাবেই অনুমোদন ই নিবে না। যদি নেয় ও তখনো কিছু আলতু ফালতু প্রশ্ন করবে, লজিক্যাল উত্তর খুঁজে না পেয়ে জিজ্ঞাসা করবে "আপনি কি ধর্মবিশ্বাসী?" যদি হ্যা হয় তো তবে বুঝাবে "এসব নারীবাদ খারাপ আপু, আপনি পথে আসেন" আর যদি উত্তর না হয়, আর চিন্তা নেই। আপনার প্রোফাইল থেকে ছবি ঘেটে, সেই ছবিতে আপনি দেখতে কত কুৎসিত, কিংবা কোন লেখার একটা কনটেক্সট ছাড়া অংশের স্ক্রিনশট তুলে দিয়ে, আপনি কত নির্বিচার যৌনতা করেন, আপনি কত ফালতু, কত জঘন্য, এইসব স্মিয়ার ক্যাম্পেইন শুরু করবে। তো এই এন্টি নারীবাদীরা এখনো সে অর্থে এই অঞ্চলে ভার্চুয়াল নারীবাদ আলাপ এর গাঁড় মেরে উঠতে পারেনি। কারণ সমস্যা হচ্ছে তারা নারীবাদটা একদমই না জেনেই, নারীবাদের বিরোধিতা করে। ডিজিটাল সন্ত্রাসীপনা করে। আমি বলছি না, এই অঞ্চলে বুর্জোয়া চেতনার নব্যউদারপন্থার ক্ষমতাকে পুষ্ট করা নারীবাদ তৈরি হয়নি। হয়েছে। কিন্ত যারা অ-নারীবাদী বা এর বিরোধিতা করে তাদের কাঠামোগত বুঝ তো থাকতে হবে এর ন্যুনতম বিরোধিতা করার জন্য। তাই বত্রিশ হাজার সদস্যের গ্রুপ হোক, আর এক লাখের মেম্বারের গ্রুপ হোক। এরা বড়জোর যা করবে আইডিকে অনিরাপদ করে তুলবে। কারণ তাত্ত্বিক আলাপ এর চাইতে এদের কাছে গুরুত্বপূর্ণ এবং সহজ কাজ হচ্ছে ডিজিটাল সন্ত্রাসীগিরি করে কারো মতকে দমন করা। এইটা দিয়ে কি কোনদিন একটা লৈংগিকভিত্তিক ক্ষমতাতন্ত্রের বিলোপ করার চেতনাকে নাশ করা যায়? বোকারা! 😁
সেদিন কলকাতার কিছু ফেমিনিস্ট এবং নারী অধিকারকর্মী বন্ধুদের সাথে ওয়েবিনারে আড্ডা জমিয়েছিলাম "নারী ও নির্বাচন" নিয়ে। একের পর এক স্মৃতি তাদের৷ ভোটের স্মৃতি, ভোটকেন্দ্রের স্মৃতি, পঞ্চায়েতে নারী সদস্যদের অবস্থান নিয়ে তর্ক, ভোট কেন্দ্রে সংবাদ পরিবেশন নিয়ে তর্ক। ওয়েবিনার এ আলাপ ঘুরে যখন আমার দিকে এলো, আমি বললাম আমাদের দেশে ভোট বলে কিছু নেই। তাই এই আলাপগুলোতে আমার আসলে স্মৃতিচারণের মত কিছু নেই। আমার ভোটাধিকার পাওয়ার বয়স চলছে দশ বছর। কিন্তু আমি এই দশবছরে কোনদিন স্বাধীনভাবে ভোট দিতে পারলাম না। মানে একটা বিষয় থাকে না? উত্তেজনার বিষয়! যে কেন্দ্রে ভোট দিয়ে এসেছি কে জিতবে! কে কত ভোট পেলো! কত এগিয়ে থাকল! তা আর থাকল কই! ফিরে এসে খবরে দেখি রাতে ভোট হয়ে গেছে। ভোটকেন্দ্রে থাকা বন্ধু পোস্ট দেয়, কিভাবে স্থানীয় ক্ষমতাসীনের সন্ত্রাসীরা এসে ব্যালটে ছাপ দিচ্ছে। বন্ধুরা কেন্দ্রে অসহায় হয়ে থাকে। প্রতিবাদ করতে যেয়েও হুমকিতে পড়ে। আবার সোশ্যাল মিডিয়ার সেই পোস্ট বন্ধুকে দশ মিনিটের মধ্যে ডিলিটও করতে হয়। পশ্চিমবংগের বন্ধুরা নিজেদের অধিকারটা অন্তত খাটাতে পেরেছে নির্বাচনে, সেইটা কি হবে না হবে তা ভবিষ্যতের রাজনীতি নির্মাণ করবে! কিন্তু আমি যে খাটাতেই পারি না আমার এই অধিকার। আচ্ছা, বলেন তো আমার এই ২৮ বছর নাগরিক জীবনে আমি একটা গণতান্ত্রিক অধিকার উপভোগ করতে পারলাম না! এই প্রশ্ন আমি কার কাছে করব? দেবেন জবাব আমাকে? আমাদের গণতান্ত্রিক জীবনের স্বাধীনতা কেড়ে নেওয়ার এই শাসনপ্রণালী আমি কিভাবে মেনে নেব? কেনই বা নেব? #স্বৈরাচার_নিপাত_যাক
এ অঞ্চলে কি কেবল ভিকটিম ব্লেমিং হয়? তা না তো! নারী বাদী কিংবা বিবাদী হোক, তাকে "বেশ্যাকরণ" করা এইখানকার এক রীতি। বিবাদী পক্ষে থেকে এই অভিজ্ঞতা আমার ও তো হয়েছে! অভিযোগ আসার সংগে সংগে সেখানে নারী থাকা মানে কার সাথে সে শোয়, কতজনের সংগে শোয়, মদ খায় না গাঁজা খায় ইত্যাদি ফেনোমেনাকে হাইলাইট করার জন্য গণমাধ্যম, সামাজিক মাধ্যম একজন নারীকে "বেশ্যা" বানিয়ে ফেলে। আইনী তদন্তের পূর্বে এইধরণের সংবাদ আইনকেও প্রভাবিত করে। বাদী বা বিবাদীর জাস্টিস পাওয়ার ক্রেডিবিলিটিকে নির্ধারন করা হয় এইসব সংবাদ তৈরির মাধ্যমে। রাষ্ট্র, সমাজ, প্রশাসন সব একসাথে এই প্রক্রিয়ায় যুক্ত থাকে। আমরা পাপিয়াদের কল রেকর্ড ফাঁস হওয়া শুনি, ওপাশের মাফিয়াদের আলাপ আমরা জানিনা। আমরা বেশ্যাকরণে বুঁদ হয়ে থেকে বাকি সব অন্যায্যতা, নিপীড়নকে প্রতিনিয়ত পাশ কাটাতে থাকি। নারীর চরিত্রের এই সামাজিক বিনির্মাণে আমরা যতটা আগ্রহী, মাফিয়াতন্ত্রের বিরুদ্ধে আওয়াজ তুলতে নয়। 
দিনশেষে আমরা হেরে যাই একমাত্র বিচার ব্যবস্থায়। আমাদের চিৎকার করে গলা ফাটিয়ে বলা আর কীবোর্ডের হ্যাশট্যাগে থাকা জাস্টিস ফর তনু, জাস্টিস ফর নুসরাত আলাপন আটকে থাকে বছরকে বছর নারী ও শিশু নির্যাতন ট্রাইবুনালে। আগামীকাল ১৪ নাম্বার কলে হাইকোর্টে আগাম জামিন নিতে দাঁড়াচ্ছে চলমান ইস্যুতে অভিযুক্ত আনভীর। জামিন নেওয়ার আবেদন যেকোনো নাগরিকের অধিকার। এইটুকু ঠিক আছে! তার অধিকার খর্ব করার আলাপ না এইটা আমাদের। আমাদের আলাপ কেবলমাত্রই মুনিয়ার জাস্টিস। ঠিক সেই গ্রাউন্ডেই ক্ষমতাশীল আনভীরকে দ্রুত আইনী প্রক্রিয়ার ভেতর দিয়ে যাওয়ার জন্য তার এই আগাম জামিন দেওয়ার বিপক্ষে আমাদের বলতে হবে। সে যেন কোন ক্ষমতা খাটিয়ে পার না পেতে পারে সেজন্য আওয়াজ জারি রাখা দরকার! এবং আরেকটা ক্ষোভ তো আছেই আমাদের! লেখার জন্য যে বিচারবিভাগ ৭ বার একজন লেখকের জামিন নাকচ করে দিয়ে কাস্টডিয়াল ডেথের দিকে ঠেলে দেয়, সেই বিচার বিভাগ একজন হত্যার আসামীকে আগাম জামিন দিয়ে দিবে? কেন? এইটা তো কোনভাবেই জাস্টিস হতে পারে না। 
গতকাল রাতে ভারতে অক্সিজেন সহায়তাতে বাংলাদেশ যাতে এগিয়ে আসে এই উপলক্ষে একটি পোস্ট দেবার ফলে বন্ধু এর পোস্ট উড়িয়ে দেওয়া হয় এবং তাকে ফেসবুক থেকে আবার ব্যান করে দেওয়া হয়। এইটা এলার্মিং। মাত্র এক ঘন্টায় অনেক রিপোর্ট করে পোস্ট উড়িয়ে দেওয়া হলো নাকি আসলেই ফেসবুক বাংলাদেশ কর্তৃপক্ষ এভাবে ডিজিটাল সন্ত্রাসে সায় দিচ্ছে! এরা কারা আসলে?গত এক বছরে আমাদের বহু কমরেডের আইডি এভাবে নাই হয়ে গেছে। তাদের সোশ্যাল মিডিয়ায় গুরুত্বপূর্ণ পলিটিক্যাল লেখার ব্যাক আপ পর্যন্ত পাওয়া যায় নি। সেগুলো হারিয়ে গেছে। ডিজিটাল নিরাপত্তা আইনে গ্রেফতারের ৫৩ দিন পর রুহুল ভাইয়ের মুক্তির পর তার আইডির নিয়ন্ত্রণ তাকে ফেরত দেওয়া হয়নি। পুলিশের কাছে সেই আইডি গচ্ছিত। দীদার ভাই যখন জেলে ছিল তখন তার আইডি থেকে মেসেজ ও পাঠানো হয়েছিল। আমরা একটা শ্বাসরুদ্ধকর সার্ভিল্যান্সে আটকে আছি। এই ডিজিটাল সন্ত্রাসপনা নিয়ত চলছে আমাদের মুখ বন্ধ রাখতে।
মহারাষ্ট্রে যে স্ত্রীটি করোনায় আক্রান্ত স্বামীর মুখে মুখ লাগিয়ে শ্বাস দেওয়ার চেষ্টা করছিলেন, সেই ছবিটা দেখে আমার ফারুক চাচার আর তার স্ত্রীর এই ছবিটার কথা মনে আসছিল। ইনারা এই পার্কেই থাকেন। এমনি দিনগুলোতে কখনো একবেলা, কখনো দুইবেলা খাবার যোগাড় করতে পারেন। মাটির ভাষ্যমতে, এই চাচা আগে প্যাথড্রিনের নেশা করত। এখন সে নেশা থেকে বেরিয়ে এসেছেন। এই পার্কেই তাদের বিয়ে, ঘর সংসার। লকডাউনে একবেলা খাবার যোগাড় করতে পারেন না। আমাদের পথের ইশকুল থেকে পাওয়া খাওয়ার উপর নির্ভর করছে এই যুগলের বর্তমান জীবন। আজকে গুলিস্তান পার্ক এবং এর সংশ্লিষ্ট কাছাকাছি এলাকায় ২শ জন শ্রমজীবী, ভাসমান মানুষ ও পথশিশুদের হাতে খাবার তুলে দেওয়া হয়েছে। গতকাল ১৫o জন, শনিবার তিনশ জন, শুক্রবার ১২o জন এবং বৃহস্পতিবার ১৫o জনকে খাবার দেওয়া হয়েছে। লকডাউন বাড়ছে। আমাদের এই উইক পর্যন্ত খাবার দেবার জন্য ফান্ড আছে। কিন্তু বাড়তি লকডাউন হলে, সে পর্যন্ত এই কর্মসুচি চালু রাখতে হবে। কারণ এই মানুষগুলোর পেশাভিত্তিক ছোট ছোট কাজকর্ম এখনো শুরু হয়নি। এই রাস্তায় বসে থাকা হকাররা, পার্কে চা বেচা ছেলেটার আয় উপার্জন নেই। এরা খাবে কি? লকডাউন কর্মসুচিতে পথের ইশকুলের এই উদ্যোগে সহায়তা করতে পারেন। চাল ডাল কিনে বা রান্না করা খাবার দিয়ে সহায়তা করতে পারেন। করতে পারেন আর্থিক সহায়তা। 
রানা প্লাজা ট্র‍্যাজেডির ৮ বছর। এই গান সেইসব শ্রমিকদের নামে গাওয়া যারা কোনদিন উঠবে না আর।
কেরালা মডেল। যে রাজ্য মিথ্যে জিডেপির পিছনে দৌড়ায় নি। মানুষের জন্য কাজ করেছে। আর তাই ছোট্ট এ রাজ্য করোনা প্রতিরোধের এক দারুণ মডেল হয়ে উঠেছে। চমৎকার একটা লেখা তুহিন ভাইয়ের।
গুলিস্তান পার্ক এবং এর আশপাশের এরিয়াতে গতকাল আর আজ ১৩o জনকে খাওয়াতে পেরেছি আমরা। আমাদের নিজেদের তোলা অর্থ আর চাল,ডাল, আলু। বাঁচার জন্য। ৪৫০ টাকায় এক সপ্তাহ। এর সহায়তায় এই খাবার আমরা ব্যবস্থা করেছি। কোন আহামরি খাবার নয়। একদম বেসিক ডিম ভাত এবং ডিম খিচুড়িই খাওয়ানো হচ্ছে এই পথশিশু, শ্রমজীবী এবং ভাসমান মানুষদেরকে। আরো কিছু অর্থ এর মধ্যে উঠেছে। একজন বড় ভাই, r আপুসহ অচেনা কিছু শুভাকাংখী এবং পথের ইশকুল এর রেগুলার কিছু ডোনারদের সহায়তায় আমাদের আগামী তিনদিনের এই খাদ্য কর্মসুচির সংস্থান হয়েছে। লকডাউন আছে আরো এক উইক। বাড়বে কিনা জানিনা। তবে লকডাউনের পুরোটা সময় জুড়ে আমরা এই খাদ্য কর্মসুচি চলমান রাখব সেই চেষ্টাই করছি। আমাদের রান্নাকরা খাবার পাঠাতে পারেন। আমাদের ভলান্টিয়াররা যেয়ে রান্না করা খাবার নিয়ে আসবে। আবার চাল, ডাল কিনে সহায়তা করতে পারেন এই কাজে। এছাড়াও করতে পারেন আর্থিক সহযোগিতা। প্রতি জন খাবার পিছু আমরা ধরেছি ৩o টাকা করে। আর্থিক সহযোগিতা দিতে সহায়তা করুন
বাঁশখালীতে শ্রমিক হত্যার বিরুদ্ধে অনলাইন প্রতিবাদ জনগণের টাকায় চলা সরকারের পুলিশ বাহিনী গুলি করে শ্রমিকদের উপর। কারণ শ্রমিকরা বেতন চায়। পুলিশ বাহিনী ব্যাডাগিরি দেখিয়ে লকডাউনে রিকশা উলটে দেয়, অথচ এই শ্রমিকরা ক্ষুধায় মরে বলেই রিকশা নিয়ে বের হয়। বাঁশখালীতে এই শ্রমিকের মৃত্যুর দায় সরকারের, তার বেনিয়া লুটপাট দলের এবং পুলিশের। এদের কাছে বিচার চেয়ে লাভ নেই। এরা ২o১৬ তেও শ্রমিক হত্যার বিচার করে নাই, আজ ও করবে না। এরা উন্নয়ন প্রকল্প নেবে জনমানুষের ঘর বাড়ি উচ্ছেদ করে, আর সেই প্রকল্প এ কাজ করা শ্রমিকদের বেতন দিবে না। শ্রমিক মারা সরকার আর নেই দরকার।
#আপডেট পথের ইশকুল এর খাদ্য কর্মসুচিতে অচেনা শুভাকাংক্ষী ও এক্স বুয়েটিয়ান বন্ধু এবং বড় ভাইয়ের সৌজন্যে আগামী দুইদিনের খাবারের টাকা উঠে গেছে। 😍 আমরা পুরো লকডাউন জুড়ে প্রতিদিন দেড়শ থেকে দুইশ গুলিস্তান পার্কে ভাসমান, শ্রমজীবী এবং পথশিশুদের মাঝে খাদ্য/ইফতার বিতরণ করব। লকডাউনে খাদ্য সংকট ধীরে ধীরে বাড়ছে। আমরা আমাদের সাধ্যমত গুলিস্তান এলাকায় এই কর্মসুচি বাস্তবায়নের চেষ্টা করছি। রান্না করা খাবার পৌছে দিতে পারেন অথবা চাল ডাল কিনে দিয়ে আমাদের পাশে থাকতে পারেন। এছাড়াও করতে পারেন আর্থিক সহযোগিতা। প্রতি জন খাবার পিছু আমরা ধরেছি ৩o টাকা করে।
১৯ এপ্রিল, ২o২১। সোমবার বিকাল ৫ঃ৫১। মনে রেখে দিলাম। রুহুল ভাই বের হচ্ছে কারাগার থেকে। এই শ্বাসরুদ্ধকর সময়, এই পিষে ফেলা মুহুর্তগুলো মনে রাখব আমরা। জনগণের টাকায় কেনা গুলিতে শ্রমিকের মৃত্যু, মাইকেল চাকমাসহ শত শত মানুষকে গুম, নিবর্তনমুলক আইন তৈয়ার করে জনগণের প্রতি অন্যায্যতা, জেলে রেখে লেখককে রাষ্ট্রীয়ভাবে হত্যা, আওয়ামী ফ্যাসিজমের এই সন্ত্রাসীপনা সব মনে রাখব আমরা। দিনে দিনে বাড়িয়াছে দেনা, শুধিতে হইবে ঋণ। রুহুল ভাই আসছে। জোট বাঁধব আবার। 🥰 
কমরেড রুহুল আমিনের এই জামিনের পেছনের কারিগর সিনিয়র আইনজীবী এড. বেগম আক্তার জাহান রুকু এবং আমাদের প্রিয় জ্যোতিদা। ভালোবাসা ❤
রুহুল ভাইয়ের জামিন মঞ্জুর। জজ কোর্ট থেকে। আমি রিয়েলি কাঁপছি। আমার না মাথা কাজ করছে না। #ডিজিটাল_নিরাপত্তা_আইন_মানি_না
মানুষের অল্টারনেট ভরসা হয়ে উঠার কাজটা ধীরে সুস্থে রুমন ভাই আর মনীষাদিরা করেছে, বরিশালে বাসদ করেছে। একটা রাজনৈতিক প্রতিষ্ঠিত দলের লেগে থেকে ক্ষুদ্র চ্যারিটির কাজ কি করে সামাজিক আন্দোলন হয়ে উঠে এবং তা কি করে রাজনৈতিকভাবে মানুষের মাঝে প্রভাব ফেলে, বরিশাল তার অনন্য উদাহরণ হয়ে থাকবে। লাল সালাম কমরেড। এভাবেই তৈরি হোক রাজনীতির নতুন দিকদর্শন। গণমানুষের জন্য এভাবেই বিকল্প হয়ে উঠুক বামশক্তি। 
বাঁশখালিতে শ্রমিককে গুলি করে হত্যার প্রতিবাদে আজ শাহবাগে ছাত্র ইউনিয়নের প্রতীকী মানববন্ধনে রুহুল আমিন ভাইও ছিলেন। একই রাষ্ট্র এবং ফ্যাসিস্ট সরকার, *এস এ আলমদের পুষে **শ্রমিকদের গুলি করে হত্যা করে ***শ্রমিক আন্দোলন এবং জনগণের প্রতিরোধ নশ্চাৎ করে দিতে ডিজিটাল সিকিউরিটি আইনের মত হাজারো নিবর্তন আইন প্রবর্তন করে। 
২o১৬ এর এই আলাপ এখনো প্রাসংগিক। সেবার এস আলমের গুণ্ডা বাহিনীই পুলিশের পোশাক পড়ে গুলি করেছিল এমনটাই বলছিল এলাকাবাসীরা। পুলিশ কেন নিরীহ মানুষের উপর গুলি চালিয়েছে? তদন্ত দরকার। ২o১৬ এর তদন্ত আমরা জানিনা। ২o২১ এ একই ভাবে সেই গুলি? একজন নাগরিক হিসেবে ২o১৬-২১ অব্ধি সেই তদন্ত চাই আমরা! আসলেই কি পুলিশ প্রশাসন এস আলম এর গুন্ডাবাহিনী হিসেবে কাজ করছে? নাকি এস আলমের গুন্ডাবাহিনী পুলিশের পোশাক পড়ে গুলি মারে? যদি তা মেরেই থাকে তবে সেখানকার পুলিশ বাহিনী আংগুল চুষে? সবটার তদন্ত চাই। সব কিছুর হিসাব চাই। যে উন্নয়নের কথা বলে গ্রামের মানুষদের জমি জিরাত নেওয়া হইছিল, আজকে সেই উন্নয়নের প্রকল্প এ শ্রমিকের বকেয়া মেটাতে পুলিশ গুলি করে কেমনে? এসবের উত্তর চাই।
পথের ইশকুল টিমের অক্লান্ত পরিশ্রম আর উদ্যমে গুলিস্তান পার্কের ভাসমান শিশুদের মধ্যে খাদ্য কর্মসুচি ৩oo দিন পার হয়েছে। গত বছর করোনার লকডাউনে এই কর্মসুচি শুরু হয়। আমাদের দেশ বিদেশে আনাচে কানাচে বিভিন্ন শুভানুধ্যায়ীদের আর্থিক এবং সরাসরি রান্না করা খাবারের সহযোগিতায় এই কার্যক্রম চালু রাখা সম্ভব ছিল। পথের ইশকুল এখনো কর্মসুচি চালাচ্ছে। শুধু শিশু নয়। এই লকডাউনে সীমিত হলেও 'খাদ্য ভ্যান' কর্মসুচির আওতায় গুলিস্তান পার্কের অন্য ভাসমান এবং শ্রমজীবী মানুষের মাঝে তারা ইফতার ও সেহরি দিচ্ছে। আপনারা আপনাদের রমজান উপলক্ষে কোন খাবার বা আর্থিক সাহায্য প্রেরণ করতে চাইলে পথের ইশকুল এর সংগে যোগাযোগ করতে পারেন৷
বাঁশখালী নামটাতে চোখ আটকে গেছে। কাল কবরী যে মারা গেলেন, সেই মিনা পাল, প্রাক কবরীর জন্ম হয়েছিল চট্টগ্রামের এই বাঁশখালীতে। ঠিক তার মৃত্যুর পরদিন আজ সকালে বাঁশখালীতেই পুলিশের গুলিতে মজুরি দাবি দাওয়ার আন্দোলনে ৪ জন শ্রমিক মারা গিয়েছে। ৬ জন মৃত্যুর সংগে পাঞ্জা লড়ছে হাসপাতালে, ৩২ জন আহত রক্তাক্ত অবস্থায় রয়েছে। কিংবদন্তীর মৃত্যুকে ছাপিয়ে রক্ত আর জুলুমে ভেসে যাচ্ছে বাঁশখালী।
কি অদ্ভুত লাগে তাই না? রাষ্ট্র মেনে নেয় একজন ঋণখেলাপীকে একজন মাফিয়াকে মেনে নেয় এসেম্বলি। পার্লামেন্টে লুটপাট আর সিন্ডিকেটকারীদের প্রশংসার ধুয়া উঠে। মুনাফার ওই শোষককে 'সেরা ১শ ধনী' বা সফল মানুষের কাতারে তুলে দিয়ে নতজানু করে সমাজ। অথচ একজন নিবেদিতপ্রাণ শ্রমিক নেতা, ন্যায়ের পক্ষে সত্য কথা বলা মানুষটা, মানুষের মুক্তির জন্য রাজপথে লড়াই করা মানুষটা, সৎ ছেলেটা আইনের গ্যাড়াকলে ' অপরাধী' বলে স্বীকৃত পায়। রাষ্ট্রের শত্রু বনে যায়। এরা গণতন্ত্রের নাম করে ন্যায্য লড়াইকে 'সন্ত্রাসবাদ' বলে আর কলমের খোঁচায় মুক্তির আকাঙ্ক্ষায় লড়াকু এক মানুষকে জেলে পুরে দেয়। সময় এখন কেবলই পাল্টা প্রতিরোধের। আমাদের সামষ্টিক প্রতিরোধের আগুনের চাইতে তাদের লোহা লক্কড়ের ব্যারিকেড তো আর বেশি শক্তিশালী নয়। 
মুনের শেষ লাইনটা কি আকুতির! কত সত্য আর নির্মম এই আকুতি! "যে আইন আত্মার বন্ধন ছেঁড়ার পায়তারা করে সেই আইন চাইনা। চাইনা। চাইনা।" রুহুল ভাইয়ের মুক্তি চাই। আমাদের রুহুল ভাইকে আমাদের কাছে ফেরত চাই। 
২৬ ফেব্রুয়ারি - ১৬ এপ্রিল কমরেড রুহুল আমিনের কারারুদ্ধ ৫o দিন। স্বাধীনতার ৫o বছরে একজন নাগরিকের স্বাধীনভাবে কথা বলা ও সংলাপের অধিকার থাকে না! কথা বলার জন্য তাকে ওয়ারেন্টবিহীন তুলে নিয়ে গিয়ে মামলা দেওয়া হয়! জেলবন্দী থাকতে হয়! স্বাধীনতার ৫০ বছরে এসে মত প্রকাশের জন্য কেন জেলে থাকবে আমার ভাই? 
শুভ্র নামে অনেকেই আছে। কিন্তু একজন বিশেষ শুভ্র আছে। যাকে আমিও চিনি খুব অল্প সময়ে। কিন্তু একজন একটিভিস্ট তার চোখ দিয়ে অল্প সময়ে গভীরভাবে চিনে নিতে পারে আরেকজন একটিভিস্টকে। শ্যামজিত পাল শুভ্র। আমাদের পিচ্চি আর আদুরে শুভ্র যে গতবছর করোনার শুরুতে হ্যান্ড স্যানিটাইজার বানানোর উদ্যোগ নিয়েছিল। ছোট্ট একটা টিম নিয়ে রাত দিন খেটে প্রায় দেড় লাখের বেশি হ্যান্ড স্যানিটাইজার ছড়িয়ে দিয়েছিল গরীব শ্রমজীবী এবং ভাসমান মানুষের মাঝে। বাংলাদেশ ছাত্র ইউনিয়নের করোনাকালীন এই কাজটি একটা রিমার্কেবল কাজ হয়ে থাকবে। আর যা সম্ভব হয়েছিল শুভ্রর জন্যই। এমনকি আমরা যারা এসব হ্যান্ডস্যানিটাইজার বানানোর জ্ঞান রাখিনা, তাদের জন্য শুভ্র ফেসবুকে পোস্ট দিয়ে বানানোর প্রসেস বলে দিয়েছিল। আমি উৎসাহ নিয়ে ফেসবুকে তাকে নক করলে সে আমাকে অভয় দিয়ে শিখিয়ে দেয় বানানোর পদ্ধতিটা যাতে আমরা কজন মিলে বানাতে পারি। করোনার সময় সে চেয়েছিল যে যেভাবে পারুক হ্যান্ড স্যানিটাইজার বানাক আর ছড়িয়ে দিক সর্বস্তরে। তার অর্জিত জ্ঞানকে সে নিজের মধ্যে পুঁজি করে রাখতে চায়নি। এইটিই একজন একটিভিস্টের সবচেয়ে বড় যোগ্যতা। এই ঔদার্যতা। ফেসবুক মারফত খবর পেলাম, এই বুদ্ধিমান, উদ্দামী, মিষ্টি ছেলেটার বাবা ক্যান্সারে আক্রান্ত। আংকেলের চিকিৎসার জন্য বহু টাকা খরচ হয়ে গেছে তাদের। এখন আর সামলাতে পারছে না। তাই শুভ্রর ছাত্র ইউনিয়ন এর কমরেডরা নেমেছে গণচাঁদা সংগ্রহে। শুভ্রর বাবার জন্য। যে মানুষটা দিন রাত মাথায় তুলে দাঁড়িয়েছিল লাখ লাখ মানুষের পাশে, তার এই ব্যক্তি সংকটে আমরা কি তার পাশে থাকব না? 
অবরুদ্ধ নবববর্ষ। গলা আটকে ফেলা নববর্ষ বন্দী আহত পাখির পাখা ঝাপটানো নববর্ষ জরা আর ক্লান্তি ভরা এই নববর্ষ শ্বাসরুদ্ধকর এই নববর্ষ গুম, খুন, মামলা, হুলিয়ার এই নববর্ষ সবুজ পোশাকের পেটোয়া বাহিনীর লাঠিতে রাংগা এই নববর্ষ মাথার উপর সারভিলেন্সের চর ঘাপটি মেরে থাকা এই নববর্ষ ক্লান্ত স্টেনসিল আর হ্যাশট্যাগের এই নববর্ষ। চুরমার করে সব অচলয়ায়তন ভাংগার প্রত্যয়ে এই নববর্ষ। শুচি হোক এই ধরা। 
এই স্ট্যাটাস লেখার জন্য রুহুল ভাইয়ের ডিজিটাল নিরাপত্তা আইনে মামলা হয়। এই স্ট্যাটাসটি ছিল মুশতাক ভাইয়ের মৃত্যু পরবর্তী সংসদ ভবন অভিমুখে লাশের মিছিল কর্মসুচিতে সকলকে আহবানের মন্ত্রণা। যে লোকটা দলাদলি ভুলে, সবার জন্য লড়তে চেয়েছিল! আমরা কি তার জন্য লড়ব না? 
আজ রুহুল আমিন ভাইয়ের জেলে থাকার ৪৬ দিন। অনেক ইস্যুর ভীড়ে যখন গিট্টু পাকিয়ে ঢুকে যাই, তর্কের নেশায় মত্ত হই, তখন মনে হয় এভাবেই অনেক ইস্যুর ভীড়ে আমরা কিছুটা হলেও স্তিমিত হয়েছিলাম মুশতাক কিশোর ভাইয়ের মুক্তির দাবিতে। করোনার সেসব দিনে অত জোরালো ভাবে রাজপথে এবং সোশ্যাল মিডিয়ায় থাকা হয়নি। হয়ত যদি থাকা হতো জোরেসোরে, হয়ত যদি ডুবে না যেতাম অন্য ইস্যুর ভীড়ে, হয়ত মুশতাক ভাইকে বাঁচাতে পারতাম! হয়ত! *রুহুল আমিন ভাইয়ের মুক্তি চাই। **ডিজিটাল নিরাপত্তা আইনে আটক সব বন্দীদের মুক্তি চাই। ***অবিলম্বে ডিজিটাল সিকিউরিটি আইন বাতিল।চাই! বিঃদ্রঃ ছবিটি ফেব্রুয়ারিতে শহীদ মিনারে 'ওরা আবার মুখের ভাষা কাইড়া নিতে চায়' কর্মসুচির। রাতের বেলা খুলনা থেকে রওনা দিয়েছিল রুহুল ভাই পরদিন বিকালে কর্মসুচিতে থাকবে বলে। ডিজিটাল সিকিউরিটি আইন বাতিলের পক্ষে সোচ্চার থাকা মানুষটি আজ এই আইনেই জেলে। 
পাটকল-চিনিকল রক্ষায় একটা জাতীয় কমিটি গড়ে তোলার উদ্যোগ নেন এবং সেই কমিটি ঘোষণার ঠিক আগ মুহূর্তেই ডিজিটাল নিরাপত্তা আইনে মামলা দায়ের করে তাকে গ্রেপ্তার করা হয়। এই ক্ষরণকালের সময় আমাদের মধ্যবিত্ত মনে স্বপ্ন দেখায়, সাহস জোগায় একজন রুহুল আমিন। বুক টান টান করে চোখের দিকে তাকিয়ে কথা বলার হিম্মত আমাদের যখন হারিয়ে যাচ্ছে, তখন রুহুল আমিনরা আমাদের সামনে এসে দাঁড়ায়। আমাদের বাঁচার মতো বুক ভরে শ্বাস নেওয়ার ভরসা দেয়।
আজ পথের ইশকুল এর খাদ্য ভ্যানের উদ্যোগে ২শ জন শ্রমজীবী, ভাসমান এবং পথশিশুকে খাওয়ানো হয়েছে। আজকেও ভাত আর ডিম আলুর তরকারি ছিল। আজ গুলিস্তান থেকে কমলাপুর অব্ধি এলাকায় এই খাদ্য বিতরণ করা হয়। সম্ভবত লকডাউন পরিস্থিতি পুরোপুরি শিথিল রবিবার থেকে হবে। আমরা শনিবারের পর আর এই খাদ্য কর্মসুচি বাড়াবো কিনা তা আলোচনা সাপেক্ষ। আমাদের এই খাদ্য ভ্যান অথবা পথের ইশকুলে পথশিশুদের চলমান খাদ্য কর্মসুচিতে কেউ অনুদান দিতে পারেন আর্থিক ভাবে, অথবা বাজার করে দিতে পারেন। 
প্রভাত আহমেদ আমার এই ছবিগুলো তুলে দিয়েছিল। আজ পিচ্চিটার শুভ জন্মদিন। ওর সাথে তোলা কোন ছবি পাচ্ছিনা।। তাই ওর তোলা ছবি দিয়ে উইশ করছি। 😁 শুভ জন্মদিন প্রভাত। তোর সাথে আমার একটা 'ত' এর দুরত্ব কেবল। ভালো থাকিস। ভালো ভালো ছবি তুলিস। আমার ছবি তুলিস। 😉 অনেক দৌড় দিতে হবে, কমরেড। দম নিয়ে দৌড় দেওয়া শুরু কর। ভালোবাসা। ❤
ডিজিটাল সিকিউরিটি এক্টের মামলায় কারাগারে বন্দী থাকা অবস্থায় মরে গিয়েছিলেন মুশতাক ভাই। কদিন আগেই শুনলাম তার বৃদ্ধ পিতা কোভিডে আক্রান্ত। মাত্র এই সংবাদ এলো। মুশতাক ভাইয়ের বাবাও বেঁচে নেই। এই মৃত্যুকে আসলে কিভাবে ডিফাইন করব? যে বাবা একবার জামিন চেয়েছিলেন ছেলের, দেখতে চেয়েছিলেন ছেলেকে জীবিত অবস্থায়, এই সরকার, এই রাষ্ট্র দেয় নি সেই সুযোগ। ছেলে মারা গেলেন। সেই মৃত্যুর শোক আর ভার নিয়ে তিনিও চলে গেলেন। এসবের আসলে জবাব কি? কার কাছে চাবো এই হাহাকারের জবাব?.
আজকে রিমঝিম আর ঝিলমিলের বার্থডে। মিষ্টি মা আমাদের। তানিয়াদি সাদি ভাইয়ের প্রতিভাময়ী কন্যাদ্বয়। পথের ইশকুল এ টানা ২৮৮ দিন আমরা এই বাচ্চাদের খাইয়ে আসছি গুলিস্তান পার্কে। তা দেখে রিমঝিম আর ঝিলমিল চেয়েছিল, তাদের জন্মদিন উপলক্ষে পথের ইশকুলের বাবুদের খাওয়াতে। সেই উপলক্ষে আজ ৬o জন বাচ্চার জন্য চিকেন বিরিয়ানী আর ডিম রান্না করা হয় এবং পার্কে বিতরণ করা হয়৷ শুভ জন্মদিন রিমঝিম এবং ঝিলমিল। ❤ অনেক বড় হও তোমরা। নিজেদের মেধা এবং যোগ্যতা এই সমাজ পরিবর্তনে, জনমানুষের কাজে যেন লাগাতে পারো সেই কামনা করি। খুব আদর আর ভালোবাসা। 😘 বিঃদ্রঃ আজ আমরা 'খাদ্য ভ্যান' কর্মসুচি শুরু করিনি। লকডাউনের পরিস্থিতি বিবেচনা করতে চেয়েছি। যতটুকু অনুদান এসেছে তা নিয়ে এই পার্কের ভেতর এবং পার্কের আশেপাশে ভাসমান মানুষের মাঝে আগামীকাল থেকে "খাদ্য ভ্যান" এ খাবার বিতরণ করা হবে।
এক ঘন্টা আগে ডুবল লঞ্চটি। একটা কোস্টার জাহাজের ধাক্কায়। এই ঝড়ে শুরু হয়নি উদ্ধারকাজ। জানিনা কতজন নিহত, কতজন বেঁচে আছে। কতজন আহত।
"নারী সহ" নারী এখানে অপরাধীও না। নারী স্বয়ং এখানে অপরাধ। এই দেশের অপরাধতত্ত্ব বোঝার চেয়ে নর্দমার গু খাওয়া অনেক আরামের। ইশাদী হুসাইন লিখেছে। ছোট্ট একটা লেখা। বাট আমাদের নারী প্রশ্ন নিয়ে চিন্তায় ধাক্কা দেবার মত কথা। 
"কমরেড আরিফুজ্জামান তুহিন ভাই সারাদিন হেফাজতকে গালিয়ে এ কী করলেন? দেখুন লিংকে!" নারীর বিরুদ্ধে ঘৃণা ছড়ানো বন্ধ্ হোক। রাষ্ট্রের পুলিশিগিরি বন্ধ্ হোক। মামুনুল হককে নিয়ে ট্রল না করে বরং এসব প্রশ্ন করুন। আমরা বামপন্থীরা এরকমই। যারা মত প্রকাশের জন্য আমাদের জীবন নিতে চায়, আমরা তাদের মত প্রকাশের জন্য উল্টো জীবন দিতে প্রস্তুত। কিন্তু লড়াইয়ের ময়দানে আমরা কাউকে চুল পরিমান ছেড়ে দেব না। লড়াই ছিল, চলছে আগামিতেও চলবে। বিঃদ্রঃ তুহিন ভাই ফেসবুকে নাই। তাই ব্লগে লিখেছেন। তুহিন ভাইকে সরাসরি গাইল দিতে চাইলে ব্লগে কমেন্ট কইরেন।
'নারীসহ আটক' এই আলাপ এ আপত্তি আছে। হোটেলে বিয়েবহির্ভুত দুইজন নারী পুরুষ গেলে আটকের কিছু নাই। এইগুলা পুলিশি অত্যাচার। মামুনুল হক এসবে ধরা পড়াটাতে আমরা যে খুশি হইতেছি, তামাশা করতেছি, তাতে নারী পুরুষের স্বাধীন প্রেমরে নাজায়েজ করতেছি নিজেদের মুখ দিয়েই। এতে ঝামেলা আছে। মোড়লগিরি সিস্টেমকে সায় দিয়েন না। তাই আমাদের উচিত যে জায়গায় পয়েন্ট আউট করা, তা হলোঃ কেন নারী পুরুষ স্বাধীন প্রেম করতে পারবে না? কেন? তাদের যৌনতায় কেন রাষ্ট্র পুলিশিগিরি ফলাবে? কিন্তু এই সংস্কৃতিটা মামুনুল হকরা নিজে তৈরি করছে। তারা নারীকে পর্দা ছাড়া, বিয়ে ছাড়া যৌনতারে স্টিগমাটাইজড করছে বহু বছর ধরে। আজকে যা হইছে ফান্দে পড়ছে। মামুনুল হক হোটেলে নারীসহ যেয়ে এইক্ষেত্রে কোন অপরাধ করেনি। তার দায়িত্ব হইতেছে এই যে এতোদিন নারী পুরুষের প্রেম নিয়ে যে স্টিগমাটাইজড করে আসছে সে বিরুদ্ধে দাঁড়ানো। বলা যে সে কোন অপরাধ করেনি। আসলেই সে যে অপরাধ করেনি, এইটাও এই মুহুর্তে আমাদের স্বীকার করতে হবে! নারী পুরুষের প্রেম যৌনতার উপর এসব রাষ্ট্রীয় এবং ধর্মীয় কর্তৃত্বগিরি দুর হোক। প্রেম এবং যৌনতা হোক উন্মুক্ত এবং স্বাধীন।
শ্রমিক বিদ্বেষী আইন বাতিলের দাবিতে গার্মেন্টস শ্রমিক ট্রেড ইউনিয়ন এর গতকাল শাহবাগ সম্মেলনের শেষে একটি লাল পতাকা মিছিল। এই শ্রমিক বিদ্বেষী আইনগুলো হচ্ছে, বিনা নোটিশে শ্রমিককে বরখাস্ত করার ২৩ ধারা, বিনা কারণে শ্রমিককে চাকরিচ্যুত করা ২৬ ধারা, শ্রমিককে ইস্তফাজনিত সুবিধা বঞ্চিত করার ২৭ ধারা, অবাধ ট্রেড ইউনিয়ন অধিকার হরণ করার ১৭৯ ধারা ও ১৮০ ধারার ১(খ) উপধারা, দৈনিক কর্মঘণ্টা ‘৯ ঘণ্টা’ করার বিধান, স্টাফ নাম দিয়ে পাওনা বঞ্চিত করার ২নং ধারার ৬৫ উপধারা, আন্দোলন দমনের ১৩(ক) ধারা, শ্রমিকের পাওনা চুরির ২৮(ক) ধারা, মাত্র দুই-আড়াই লক্ষ টাকার ক্ষতিপূরণ আইন। এই আইনসমুহ অবিলম্বে বাতিল করতে হবে।
"আমি ভালো নেই, তবু তুমি ভালো থেকো" প্রকৃত প্রস্তাবে এ এক সামাজিক মিথ্যে। মূলত আমি চাই, যতটা কষ্টে আমারে রাখো অন্তত তার দশভাগ কষ্টে যেন তুমি নিজেও থাকো। স্লিপ্লিং পিল খেয়ে যদি ঘুমতে যাও অনেক কষ্ট করে তবুও যেন কাঁচা ঘুম ভেঙে যায় তোমার খুব ভোরে। চোখের সামনে তোমার সন্তান'ও যেন কবি হয়, রোজ রাতে অন্ধকারের সাথে সেও যেন কথা কয়। এই দুঃখ গিলতে যখন তুমি মদের কাছে যাবে গ্লাসের ভেতর কেবলই স্যালাইনের দেখা পাবে। এসব থেকে পালাতে যদি আত্মহত্যার পথে যাও, পৃথিবীতে কোনো বিষের দোকান যেন তুমি খুঁজে না পাও। উপায় না পেয়ে যদি ক্ষমা চাওয়ার কথা ভাবো, ভেবো- বয়ে বেড়ানো বাকী নব্বইভাগ যন্ত্রণায় আমি কার কাছে ক্ষমা চাবো?
আমাদের দীর্ঘদিনের সহকর্মী ইরফানুল ইসলাম। ২০১৬ সালের এই দিনে ব্যাংকের সামনে থেকে অপহৃত হন। পরদিন নারায়ণগঞ্জের সাইনবোর্ড এলাকায় তার লাশ পাওয়া যায়। ইরফান ভাইয়ের সাথে ঘনিষ্টভাবে কাজের সুযোগ হয়েছিল ২০১৩ সালে। দৃকে কল্পনা চাকমাকে নিয়ে প্রদর্শনীর কাজ করছি। প্রদর্শনীর জন্য কল্পনা চাকমার ডায়েরি এবং চিঠিপত্র স্ক্যান করতে হবে। চিঠি এবং ডায়েরি, দুটোই কল্পনা চাকমার অনুপস্থিতি, সময়ের ভাৱে নাজুক। ইরফান ভাই রাত জেগে যত্ন করে স্ক্যান করলেন, আমরা গ্যালেরিতে কাজ করছি। একটা সময়ে উনি দৌড়ে উপরে আসলেন। স্ক্যান করতে করতে ইরফান ভাই রূপক চাকমাকে লেখা কল্পনার চিঠি পড়ে আলোড়িত হয়েছিলেন, "আপা, এখানেতো লেফটেনেন্ট ফেরদৌসের নাম লিখেছে।" ১৯৯৬ সালের ১২ই জুন রাতে কল্পনা চাকমাকে নিজ বাড়ি থেকে একজন জুনিয়র সেনাবাহিনী সদস্যসহ একটি সশস্ত্র দল অপহরণ করেন। ২০০১ সালের ২১শে সেপটেম্বর জাতীয় নির্বাচনের আগে "আঞ্চলিক রাজনৈতিক সংঘাতে" রূপক চাকমা খাগড়াছড়ির পুজগাং এলাকায় খুন হন। কল্পনা অপহরণের ২৫ বছর, রূপক হত্যার ২০ বছর আর ইরফানুল ইসলাম হত্যার ৫ বছর। আমি বিচারের আহাজারি করতে এই কথাগুলো লিখছি না। আমাদের বন্ধুত্ব, শোক ও ক্ষোভের এই বছরগুলো প্রকান্তরে একটা স্বাধীন রাষ্ট্রের খুনি হয়ে ওঠার ইতিহাস। আমরা এই ইতিহাসের সরব সাক্ষী।
পৃথা তা। বয়স ২৬ কি ২৭ হবে। সিপিএমের বর্ধমান কেন্দ্রের প্রার্থী। ওর বাবা ছিলেন সর্বভারতীয় শ্রমিক নেতা ছিলেন, সিপিআইএম করতেন। ২০১১ সালে রাজ্য বামপন্থিদের ক্ষমতা হারানোর পর ২০১২ সালের ২২ ফেব্রুয়ারি বর্ধমানের দেওয়ানদিঘিতে সিপিআইএমের একটি মিছিল হয়। ওই মিছিলে পৃথা তার বাবা প্রদীপ তা ও সাংস্কৃতিক আন্দোলনের নেতা কমল গায়েনকে পাথর দিয়ে থেতলে হত্যা করে তৃণমুল কংগ্রেসের সন্ত্রাসীরা। বাবার মৃত্যুর সময় পৃথা উচ্চমাধ্যমিকের ছাত্রী ছিলেন। সেই বাচ্চা মেয়েটা আজ সেনই বর্ধমানেই ভোটে দাঁড়িয়েছে। মানুষের কাছে গিয়ে কিভাবে কথা বলছে দেখে্ই মনটা ভাল হয়ে গেলো। বামপন্থিরা সব থেকে শিক্ষিত, সভ্য, রুচিবান, সংস্কৃতিমনা, দিন দুনিয়ার শিল্প সাহিত্য ইতিহাস কবিতা তাদের পড়া, সিমেনা তাদের দেখা। কিন্তু মনে রাখা দরকার প্রয়োজন হলে এই বামপন্থিরাই চে গুয়েভারার মত গেরিলা হতে পারে। চিলির আয়েন্দের মত একা রাইফেল হাতে যুদ্ধ করে জীবন বিসর্জন দিতে পারে। আগুনমুখি পৃথা তার জন্য অনেক ভালবাসা।
- একটা কথা বলি? ভয় পাবেন না তো! - বলেন না! - কর্মসুচিতে থিয়েটার বায়ান্নোর নাটকের স্ক্রিপ্ট দেখতে চাইছে পুলিশ। একটা কিছু দেখাতে হবে। - এই স্ক্রিপ্ট দেখলে তো কর্মসুচি করতেই দিবে না! একটা কাছাকাছি স্ক্রিপ্ট দেই তাইলে। -দেন কিছু একটা। আমার এখনো মনে হয় এই তো কদিন। আসলেই কদিন! আমার জামিনের ডেট পরদিন। খুলনায় পাটকল কর্মসুচিতে সবাইকে রেখে রাতের বাসে চলে আসতে হচ্ছে আমাকে। মৌলভীবাজার যাব সকালে। চোখের পলকে কেটে গেল মাসগুলো। রুহুলদা আজ ৩২ দিন জেলে। আমার বিরুদ্ধে আনীত অভিযোগ সারা ফেসবুকে সয়লাবের মত রুহুলদাও জানত। আমি খুব সংকোচ নিয়ে আলাপ দিতাম তার সাথে। কিভাবে নেবে আমাকে! কারণ মিথ্যার জোর আর আওয়াজ এত বেশি থাকে, তাতে সত্য ভেসে যায়। আমি বহুবার চেয়েছিলাম এইসব আলাপ যেন রুহুলদার সাথে কোনদিন না হয়। রবীন্দ্র সরোবরে এক পাতাঝড়া সন্ধ্যায়, রুহুলদা আমাকে হাস্যমুখে জিজ্ঞেস করল, "কেসের খবর কি!" আমার দ্বিধা আর সংকোচ একমুহুর্তে নাই হয়ে গেল। গলগল করে আলাপ পারলাম। যে অস্বস্তি ছিল সব মিইয়ে গেল। রুহুলদা এমনই। এত সহজেই আপন করে নিতে জানে সে। রুহুল ভাইয়ের সাথে প্রথম মুখোমুখি দেখা এই পাটকল কর্মসুচিতে। প্রতিবাদী সাংস্কৃতিক সন্ধ্যায়। এর আগে অনলাইনে আলাপচারিতা হয়েছে। তার ও আগে বাসদের বন্ধুদের কাছে তার আলাপ শুনে তাকে আমি চিনতাম। এই কর্মসুচিতে পুলিশ এর সাথে হাইড এন্ড সিক খেলতে খেলতে আমাদের বোঝাপড়া বেড়েছিল। খুলনায় বাসায় বসে বসে আমরা যখন পুলিশের এডিটেড স্ক্রিপ্ট নিয়ে হাসাহাসি করছিলাম,তখন বুঝেছিলাম মাথা ঠান্ডা করা নেতা কাকে বলে! আমি মানুষের স্থির ধীর চিন্তায় আকর্ষিত হই সহজেই। সেইটিই ঘটেছিল। কর্মসুচির একফাঁকে পুলিশ ডাকে রুহুলদাকে। রুহুলদা ফিরে এলে আমি স্বভাবসুলভ হাত দুইটি জোরসে চেপে ধরে বলি, "সব ঠিক আছে কমরেড?" সে খুব নরম হাসি দিয়ে বলে, "ঠিক আছে।" ঠিক হয়ত কিছু ছিল না, বা ঠিক নেই কিছুই। কিন্তু রুহুলদার "ঠিক আছে" কথাই যেন সব অশান্তি অস্থিরতা ঠিক করে দেয়। ওইটুকু "ঠিক আছে" তেই নেতা রুহুল আমিন থাকে। এখন কিছু ঠিক নেই! রুহুলদা। কর্মসুচি নিয়ে আলাপ করতে করতে তুমি জেলে চলে গেলা। মাত্র দুই ঘন্টা আগে পুলিশ এর নিপীড়নের শিকার হয়ে ফোন দিলাম তোমাকে, আর দুই ঘন্টা পর তুমি নেই রুহুলদা। তুমি বলেছিলে পরদিন ঢাকা আসবে। আমি বলছিলাম "তাত্তাড়ি এসে পড়ো"। তোমার আসা হলো না দাদা। এই ফ্যাসিস্ট রাষ্ট্র যেনতেনভাবে তোমার মুখ বন্ধ করতে উদ্যত হলো। তাই এভাবে ডিবি তুলে নিয়ে গেল তোমাকে, একটা নোংরা আইনে মামলা দিয়ে তোমাকে ঢুকিয়ে রাখছে জেলে। তোমাকে ডান্ডাবেড়ি পড়াচ্ছে, তোমার চরম এজমা কষ্টে তোমাকে জেলে ফ্লোর করে থাকতে হচ্ছে, তোমার আন্দোলনকে থামায় দিয়েছে তারা। খুলনায় দাড়াতে পারছে না তোমার কমরেডরা। চারদিকে ডিজিএফআই, সিআইডির মত রাষ্ট্রীয় চররা মুখ বন্ধ করে রাখছে। যে শ্রমিক ভাই তোমার জন্য কথা বলছে তাকে তুলে নিচ্ছে। যে সমাবেশ হবার কথা তোমার জন্য, তাতে অলিখিত ১৪৪ ধারা জারি করে আন্দোলন বন্ধ করে দিচ্ছে। ওরা তোমাকে বাঁচতে দিতে চায় না রুহুলদা। ওরা চায় না জনমানুষ মুক্তির আস্বাদ নিয়ে বাঁচুক। ওরা মুশতাক ভাইয়ের বন্ধ হওয়া হৃদপিন্ড বুঝে, কমরেডদের থেতলে দেওয়া চেহারা বুঝে। কিন্তু সত্যিই কি থামানো যায় কিছু! এই দুঃশাসন এর কি শেষ নেই! আছে তো! তাই তো আশা জাগে! স্ফুলিংগ জ্বলবেই সময়ে। বিস্ফোরণ হবেই। কোন এক সকালে নিশ্চিত আমাদের দেখা হবে কমরেড। খুলনা অথবা ঢাকায়। সেদিন ক্যালাতে ক্যালাতে তোমার ডার্বির প্যাকেট থেকে দুই তিনটা ডার্বি সরাবো আমি৷ ততদিন লড়াই জারি থাকবেই। 
এইসব দিনে যে ঘটনা আড়াল হয়ে গিয়েছে, তা হলো একজন স্বনামে পরিচিত নারীবাদী এবং উন্নয়নকর্মী তার প্রবল প্রভাব কাজে লাগিয়ে আরেক নারীর বিরুদ্ধে ডিজিটাল সিকিউরিটি এক্টে মামলা করেছেন। এই নারীটি পূর্বে একজন পুরুষের বিরুদ্ধে বিবাহের প্রলোভনে ধর্ষণের মামলা এনে হয়রানি করেছিলেন। তারই সুত্র ধরে সেই পুরুষের স্ত্রীর বিরুদ্ধে ডিজিটাল সিকিউরিটি এক্টে মামলা করে কিছু বানোয়াট স্ক্রিনশট এর সহায়তা নিয়ে। ২. পত্রিকা মারফত জেনেছি যে, ৫ মাস আগে ঠিক একই ভাবে মেসেঞ্জারে একটি স্ক্রিনশটকে পুঁজি করে কিশোরগঞ্জের এক কৃষকের নামে ডিজিটাল সিকিউরিটি এক্টে মামলা করা হয়েছে যিনি কিনা মুঠোফোন ব্যবহার করতেই পারে না। কেবল জমি নিয়ে বিরোধের কারণে এই মামলায় তাকে কৌশলে আসামী করা হয়েছে।এর কারণ এই মামলা সহজে অজামিনযোগ্য। ৩. নেত্রকোনা বারহাট্টায় আলোচিত এক শিশুকে ধর্ষণ চেষ্টা এবং হত্যার মামলায় আসামী এক দিনের মধ্যে জামিন পেলে, সেই মামলার স্বাক্ষী নেত্রকোনার বিচারব্যবস্থা নিয়ে ফেসবুকে পোস্ট দেয়। এর ফলে সেই আসামী, যে কিনা জেলার সংস্কৃতি বিষয়ক সেক্রেটারি এবং ওই উপজেলার ইউনিয়ন চেয়ারম্যান, নিজের প্রভাবকে কাজে লাগিয়ে স্বাক্ষীর বিরুদ্ধে ডিজিটাল সিকিউরিটি এক্টে মামলা দেন। স্বাক্ষী কয়েকমাস জেল খাটার পর জামিন পেয়েছে, এবং স্থানীয় সংবাদসুত্র মতে, বর্তমানে সে মামলার স্বাক্ষী হতে অস্বীকৃত জানিয়েছে। ৪. সর্বশেষ খুলনায় এক সাংবাদিক শেখ হাসিনার পোস্টার নিয়ে মেয়রের অফিসের সামনে ঠাট্টা, কটুক্তি করলে, শুধু মুখের কথাকে বেইজ করে তাকে ডিজিটাল আইনে মামলা দিয়ে জেলে ঢোকানো হয়৷ এই চারটি ঘটনা আমাদের দেখাচ্ছে, ডিজিটাল আইন রাষ্ট্র যেমন জনগণকে নিপীড়ন করতে ব্যবহার করতে পারে, ঠিক তেমনি এই আইন যেভাবে গড়া সেটি যে কেউ নিজের স্বার্থে ব্যবহার করে যে কাউকে হয়রানি করতে পারে। একটা তুচ্ছ স্ক্রিনশট যা কিনা ফটোশপ কিংবা ফেইক আইডি দিয়ে বানানো যায় সেই স্ক্রিনশট দিয়েই কেবল এই মামলা করা সম্ভব। যার কোন ভিত্তি থাকুক বা না থাকুক, এই আইনে মামলা মানে ব্যক্তির অহেতুক জেল হাজত এবং হয়রানি। নিম্ন আদালতে প্রায়শ এই মামলার জামিন হয়না। উচ্চ আদালতে যাওয়ার ক্ষমতা থাকে না অনেক গরীব লোকেরই। তাই গা ঢাকা দিয়ে থাকা বা কারাবরণ করাই তার একমাত্র ডেস্টিনি থাকে। এমন একটা আইন যা যে কেউ, যখন ইচ্ছা, যখন খুশি, নিজের স্বার্থ চরিতার্থের জন্য ব্যবহার করতে পারে, সেই আইনের মধ্যে কেউ কল্যাণ দেখে কিভাবে? শেখ হাসিনা বলেছিলেন ডিজিটাল ক্ষেত্রে নিরাপত্তা দেওয়া তার দায়িত্ব! ডিজিটাল ডিভাইস, ডিজিটাল ডকুমেন্টেশনের নিরাপত্তা দেওয়ার মত আদৌ কিছু আছে এই আইনে? ফাতরা আলাপ দেন কেমনে উনি? একটা আপাদমস্তক নিপীড়নমুলক, নিবর্তনমুলক আইনের স্রেফ বাতিল চাই। সংস্কারের প্রশ্নই আসে না। #ডিজিটাল_নিরাপত্তা_আইন_মানি_না 
ধর্মীয় মৌলবাদীদের সাথে মতাদর্শিক বিরোধ মোকাবিলার বুদ্ধিবৃত্তিক ও রাজনৈতিক কৌশল রাষ্ট্রীয় হত্যাকাণ্ডে দ্বিধাগ্রস্ত নীরবতা হতে পারে না। আওয়ামী দুঃশাসনের অবসান চাই, নাগরিকদের গুম-হত্যা বন্ধ করতে হবে।
মনে আছে? ২o১৭ সাল! মানবাধিকারকর্মী সুলতানা কামালের জীবন যখন এই হেফাজত ইসলাম হুমকি দিয়ে দিয়েছিল, রাষ্ট্র তার বিরুদ্ধে কোন ব্যবস্থা নেয়নি। বরং সেই বিখ্যাত বাণী এসেছিল, " আমাদের হাইকোর্টের সামনে গ্রিক থেমিসের এক মূর্তি লাগানো হয়েছে। সত্য কথা বলতে কি, আমি নিজেও এটা পছন্দ করিনি। কারণ, গ্রিক থেমিসের মূর্তি আমাদের এখানে কেন আসবে।" সেদিন বিচার বিভাগে সামনে থাকা দেবী থেমিসের ভাস্কর্যকে 'মুর্তি' বলা হয়েছিল। মুর্তি আর ভাস্কর্যের পার্থক্য কি তখন ছিল না! নাকি নিজের লোকদের সাথে তখন বাড়াবাড়ির প্রয়োজন ছিল না? এই বেলায় একটা প্রতিযোগিতা আসলে হতে পারে। কে বড় সাম্প্রদায়িক! কারণ যে ছ্যাচড়ামি করে ধর্ম নিয়ে, উস্কায় তারে দেখা যায় 😄। কিন্তু যে আপাদমস্তক প্রগতিশীলদের কাছ থেকে 'বিকল্পহীন' সেকুলারের আইডেন্টিটি নিয়া এই উস্কানিতে আড়েঠারে মদদ দেয়! সে কি আরো বড় সাম্প্রদায়িক না? আজ ২৭ মার্চ, ২o২১। ওয়ার্কশপ এর দোকানি, প্লাম্বার শ্রমিক, আর ছাত্র! গতকাল মরেছিল দর্জির দোকানদার। খেটে খাওয়া সাধারণ শ্রমিক আর নাগরিক। তাদের উস্কে দেওয়া যায়, তাদের জীবন নিয়ে আরো বিক্রি বাট্টা হয়। তারা হচ্ছে ক্যাজুয়ালিটি। ভেবে দেখেন, ২o১৩ সালে শাপলা চত্বরে কোন নেতা মরেনি। মরেছিল এই সাধারণ শ্রমিক বা ছাত্ররা। ৫৩টি মামলা হয়েছিল। নেতারা দ্রুত জামিন পায়। আর অন্য মামলাও ধীরে ধীরে একসময় শেষ হয়। আর ওই সব নিহত প্রাণ দফারফা হয় ৪o কোটি টাকা মুল্যের হাটহাজারিতে জমি দেওয়ার বদলতে। এরপর মামুনুল আর বাবুনগরীরা বলতে শুরু করে, "আমরা সরকারি বিরোধী নই। আমরা নাস্তিক বিরোধী। শেখ হাসিনাকে কেউ হয়ত ভুল বুঝিয়েছিল। এখন সব ঠিক। " আসলেই তো ঠিক! এরপর একে একে কওমী শিক্ষা স্বীকৃতি, বাল্য বিয়ে আইন পাশ, হেফাজতের সাথে ভোটের রাজনীতিতে সমঝোতা করা, থেমিসের মুর্তি অপসারণ, ভোটের সময় আওয়ামীলীগ নেতাদের হাটহাজারী গমন, সমাবেশ হলে টাকা পয়সা দেওয়া, বক্তৃতা দেওয়া, অতিথি থাকা, মিলেমিশে চলতে থাকে হেফাজত আর আওয়ামীলীগ। হেফাজত কোন রাজনৈতিক সংগঠন না। এরা কখনো মানুষের কথা বলে না। ধর্মের কথাও আসলে বলে না। কারণ ধর্মের কথা বললে মজলুমের কথা বলত সবার আগে। এরা মাঝে মাঝে উস্কায় অনুসারীদের, রাস্তায় নামায়। আনরেস্ট পরিবেশ তৈরি করে। আর আমাদের চক্ষু তখন বুজে যায় সাম্প্রদায়িকতার ধুয়াতে। আমরা ভুলে যাই, আওয়ামীলীগ আর হেফাজত একে অপরের বিরোধী না। সম্মিলিত শক্তি। আওয়ামীলীগের যখন দরকার পড়ে তখন তারা হেফাজতকে উস্কায়। এই উস্কানি আসল সরকারকে অস্বস্তিতে ফেলার জন্যই না, বরং কোন ইস্যুতে বর্ম তৈরির জন্য। এই যে, মোদীবিরোধী আন্দোলনের শুরুটা হয়েছিল ফ্যাসিবাদ বিরোধী spirit থেকে। ভারতীয় আগ্রাসনবাদ, বাংলাদেশের দুর্বল পররাষ্ট্র নীতি, ফেলানী কিংবা আরো সীমান্তে হত্যার বিচার, তিস্তা পানির হিস্যার দাবি, মোদী সরকারের ফ্যাসিজম শক্তি ভারতের প্রান্তিক মানুষদের উপর অত্যাচারের বিরুদ্ধে দাঁড়ানোর আন্দোলন ছিল "গো ব্যাক মোদি"। ছিল বাংলাদেশের দুর্বল পররাষ্ট্রনীতি " 'আমার নেয়ার অভ্যাস কম, দেয়ার অভ্যাস। ভারতকে যা দিয়েছি আজীবন মনে রাখবে" এর বিরুদ্ধে প্রতিবাদ। ছিল মোদি-হাসিনার যৌথ ফ্যাসিবাদ শক্তিকে হটানোর আত্মাকিন্তু ফ্যাসিবাদ বিরোধী একটা আন্দোলন কি চরম সুন্দরভাবে সাম্প্রদায়িক আস্ফালনে পরিণত হলো! প্রথমে ছাত্রলীগ নামিয়ে বামদের পিটানো হল। তারপর বায়তুল মোকাররমে ছাত্রলীগ পুলিশলীগের যৌথতায় সাধারণ মানুষদের পিটানো হলো। হাটহাজারীতে গুলি বর্ষণ করা হল। আর আজ ব্রাম্মণবাড়িয়ায় স্বপ্রনোদিত হয়ে ছাত্রলীগ জংগী বিরোধী মিছিল বের করে মাদ্রাসায় হামলা করে শ্রমিক গোছের মানুষদের হত্যা করল। এরমধ্যে আহত হল প্রচুর সাংবাদিক। চাকরি গেল বাংলা ট্রিবিউনের একজনের। আপনি কি মনে করেন সরকার বা হেফাজত এই অসহায় শ্রমিকদের মৃত্যুর ভার নেবে? কোনদিন নেয়? হেফাজত কোনদিন আওয়ামী সরকারকে ঝামেলায় ফেলতে চায় না, তারা একটু আওয়ামী আপোষ চায় খালি। তাই তারা দুইদিন পর হরতাল দিল। মোদী চলে যাবে যখন।মোদী যাওয়াতে যেন ডিস্টার্বড না হয় সরকারের। যারা আলাপ তুলছেন হেফাজত আর বাম কি তবে এক হল? বা কমিউনিস্টদের এই হত্যার প্রতি এত দয়া কেন? আপনাদের প্রতি একটাই উত্তর, "মানুষকে মারা হইছে। মানুষ!" কাল চারটা আর আজ ৫ টা সাধারণ খেটে খাওয়া নাগরিককে মারা হল, সেই মৃত্যুর জাস্টিফিকেশন আপনারা দেন হেফাজত বলে? আজ পর্যন্ত হেফাজতের কোন নেতাটারে এতটুকু সমস্যায় ফেলছে আওয়ামীলীগ? তাদের আপোষের এই সম্মিলিত রাজনীতিতে কবে কোনদিন ওই শাপলা চত্বরে বা অন্য কোথাও মার খাওয়া যুবকের পরিবারের দায় নেওয়ার কথা আসছে? কেউ চেনে তাদের? কেউ মনে রাখছে? আজ যারা মরল তাদের কেউ মনে রাখবে? হেফাজত তাদের পরিবারের পাশে থাকবে? একটা রাষ্ট্রীয় সমস্যার সমাধান করা হইছে জনগণের টাকায় কেনা গুলি দিয়ে, জনগণকে মাইরে। আমরা এই রাষ্ট্রীয় হত্যাকান্ডের বিরুদ্ধে, আমরা আওয়ামী হেফাজত মোদীর ফ্যাসিবাদের বিরুদ্ধে, আমরা ভারতের আগ্রাসনবাদ রাজনীতির বিরুদ্ধে। আমরা মানুষ মারা ফ্যাসিস্ট সরকার চাই না, আমরা কোন সাম্প্রদায়িক শক্তি চাই না, ভারতের কাছে নতজানু হওয়া দেশকে চাই না। আজ বিকালে ভারতীয় কমরডদের জেলে ধরে নিয়ে গেছে মোদীর পুলিশরা। এদেশের মোদীবিরোধী বিক্ষোভে মানুষ হত্যার প্রতিবাদে তারা দাঁড়িয়েছিল। দাঁড়িয়েছিল রাজনৈতিক অপশক্তির বিরুদ্ধে। ঠিক একই কারণে আমরা দাঁড়িয়েছিলাম মোদীর আগমনের বিরুদ্ধে। ঠিক একই কারণে এই রাষ্ট্রীয় হত্যাকান্ডের বিরুদ্ধে আমরা আবার সোচ্চার হই। কথা বলি। অসাম্প্রদায়িকতার ধুয়া তুলে সাধারণ মানুষের মৃত্যুকে জাস্টিফাই করার মতন সরকারকে মদদ দেওয়া ওই প্রগতিশীলতাকে আমরা চিনে রাখলাম খালি। সব মনে রাখা হবে। 🙂 #স্বৈরাচার_নিপাত_যাক। 
এই লাইনটা কি আনন্দবাজারের নিজস্ব এজেন্ডা বিজেপিকে লাভবান করা? এই একটা লাইন পাকিস্তান সেন্টিমেন্টকে টেনে বিজেপিকে লাভবান করল। এই একটা লাইন মোদি বিরোধী আন্দোলনকে মুক্তিযুদ্ধ দিয়ে বেচল। একটা ফ্যাসিবাদ বিরোধী হিসেবে শুরু হওয়া আন্দোলনকে সাম্প্রদায়িক চেতনা দিল! এই একটা লাইন প্রমাণ করল বাংলাদেশের এই মাদ্রাসার ছাত্ররা সবাই পাকিস্তান পন্থী, যেমন অনেকে বাংলাদেশের হিন্দুদেরকে ভারত যেতে বলে সেরকম বিষয়। এই রাজনীতি কেন করা হলো! একটা মোদীবিরোধী কর্মসুচিতে পুলিশলীগের স্রেফ নিপীড়ন আর রাষ্ট্রীয় হত্যাকান্ডকে কিভাবে মুক্তিযুদ্ধের চেতনা দিয়ে আদর করে দেওয়া হল! এভাবেই ফ্যাসিস্টরা মারে আর মারাটাকে জাস্টিফাই করে।
শাল্লা ঘটনার সরজেমিন প্রতিবেদন দিয়েছে ডেইলি স্টার। মুল আসামী স্বাধীন এর পরিবার গ্রামবাসী সবাই বলছে সে ৮-১o বছর ধরে যুবলীগ করে। কিন্তু কোনভাবেই জেলার যুবলীগ কমিটি এখন একে স্বীকার করছে না। স্বাধীন কোথাও যাওয়ার জায়গা পাচ্ছে না। কি একটা ব্যাপার! 😥 আবার হেফাজত ইসলাম বলছে তাদের অংশও স্বাধীন না। স্বাধীন নাকি হেফাজতের সমাবেশেও আসেনি৷ সবচেয়ে উল্লেখ্য বিষয় হচ্ছে, দিরাইয়ে আওয়ামীলীগ হেফাজত মিলে মিশেই থাকে। হেফাজতের সমাবেশে স্থানীয় আওয়ামীলীগ সব সাহায্য টাহায্য করে। "কোন চাপ নেই, জাস্ট চিল রিলেশন তাদের।" নোয়াগাঁওয়ে হামলার দুইদিন আগে দিরাইয়ে আয়োজিত হেফাজতে ইসলামের কেন্দ্রীয় নেতাদের নিয়ে হওয়া সমাবেশে সার্বিক সহযোগিতায় ছিলেন দিরাই উপজেলা ও পৌরসভার আওয়ামী লীগ ও যুবলীগ নেতৃবৃন্দ। সেই মঞ্চ থেকে বক্তব্য দেন দিরাই পৌরসভার মেয়র ও পৌর আওয়ামী লীগের সভাপতি বিশ্বজিৎ রায়। সমাবেশে স্বেচ্ছাসেবকদের একটি দলের নেতৃত্ব দেন পৌর যুবলীগের সাধারণ সম্পাদক জুয়েল মিয়া। এমনকি সমাবেশের আগে উপজেলা আওয়ামী লীগ সভাপতি আজিজুল ইসলাম বুলবুলকে নিয়ে প্রস্তুতি সভাও করে হেফাজতে ইসলাম। তিনি এ সমাবেশের আর্থিক পৃষ্ঠপোষকতাও করেন বলে জানিয়েছেন হেফাজতে ইসলাম ও আওয়ামী লীগ নেতৃবৃন্দ। ইশ কি সুন্দর রিলেশন বলেন তো হেফাজত-আওয়ামীলীগ-মোদি 😍 শুধু আর সেকুলারগিরি মারাইয়েনা আওয়ামীলীগ সিস্টার ব্রাদার। চোটে মারা যাচ্ছি। 😁
স্বাধীনতা দিবস ছুটিতে গেছে, আমোদে গেছে, ভীড়ে গেছে, প্রাণহীন গেছে। কিন্তু এত রক্তে কখনো যায় নি। এত রক্ত স্বাধীনতার ৫o বছরে স্বাধীন রাস্তার মাটিতে? এই সুবর্ণজয়ন্তী কি আমার আপনার ছিল না? কেন হলো না! কেন সড়ক যাতায়াত সীমিত করে দিল? কেন ফেলানীর মৃতদেহ কিংবা সীমান্তের নিহতদের রক্তকে এই স্বাধীন বাংলায় গোনা হলো না? কেন বলতে পারেন? বায়তুল মুকাররমে পুলিশী হামলায় এবং ছাত্রলীগের হামলায় বিক্ষোভকারীদের মারা হলো, মোদিবিক্ষোভ সমাবেশের দায়ে। ৪ জনের প্রাণ গেল হাটহাজারীতে। এরা যে চিন্তা নিয়ে এই সমাবেশে এসেছিল, আমি সেই চিন্তাকে পুরোপুরি অগ্রাহ্য করি। কিন্তু এই কথাও সত্য, বামদেরকে আহত করার চাইতে তাদের এভাবে আহত করা ছাত্রলীগের জন্য সোজা। কারণ তাতে তার সেকুলারের আসন মজবুত হয়! আওয়ামী প্রগতিশীলদের মাঝে একটা আনন্দের ঢেকুর তোলাতে সক্ষম হয়। কিন্তু খেলাটা শেষে হাসিনা সরকারেরই। তারা একদিকে গুজরাটের গণহত্যাকারী একটা সাম্প্রদায়িক শক্তিকে লাল গালিচায় বিছিয়ে আনবে, অন্যদিকে সেই শক্তিকে যারা ঘৃণাভরে প্রত্যাখান করতে চায় তাদেরকে সাম্প্রদায়িক ট্যাগ দিবে। মানে সে সব চায়! সে সেকুলার থাকতে চায়, জায়গামত সাম্প্রদায়িক হতে চায়! তার যুবলীগের কর্মীরা শাল্লা ঘটনার সম্মুখে থাকে, তাও হাসিনার সরকার সেকুলার বনে যায়। মামুনুল হককে সে পুষে রাখে তাও তারা সেকুলারই থাকে। অদ্ভুত এ খেলা! তাই এই বায়তুল মুকাররমের মানুষদের উপর অযাচিতভাবে পুলিশ আর ছাত্রলীগের যৌথ হামলার তীব্র নিন্দা জানাই। আমি জানি, ওই শক্তিও অত্যন্ত ফ্যাসিস্ট হয়ে উঠবে ক্ষমতা পাইলে। কিন্তু যতক্ষণ সে ক্ষমতাহীন আমি তার পক্ষে আছি। এই বিক্ষোভে সে ক্ষমতাসীনদের হামলায় রক্তে রঞ্জিত হয়েছে। আমি সেই রক্তকে মাথায় তুলে রাখলাম। 
মোদি দেশে ঢুকেছে। তাকে গার্ড অফ অনার দিয়েছে হাসিনা। ফ্যাসিস্ট ফ্যাসিস্টকে এভাবে গার্ড অনার দেয়। পেলে পুষে রাখে। চুলকে দেয়। কারণ তাদের ক্ষমতা আর আধিপত্য টিকায় রাখার দরকার। কিন্তু কিছু মানুষ চিরকাল খ্যাপাটে থাকে। এই আধিপত্য তারা কোনদিন মেনে নেয় না। তারা রিভল্ট করেই। মার খেয়ে, ব্যান্ডেজ বেঁধে, পা ভেংগে,মাথায় সেলাই নিয়ে, খুঁড়িয়ে খুঁড়িয়ে তারা রিভল্ট করে। কারণ তাদের জন্মই হয়েছে স্বাধীনতার জন্য সংগ্রাম করার জন্য। ৫o বছর আগে দেশ জাতিগতভাবে, ভৌগলিকভাবে স্বাধীন হয়েছিল। শ্রেণী চেতনায় স্বাধীন হয়নি, লৈংগিক চেতনায় স্বাধীন হয়নি। তাই আমরা আগাগোড়া জন্ম দিয়েছি এক পুঁজিবাদী পিতৃতান্ত্রিক রাষ্ট্রীয় কাঠামোর। তাই আজ স্বাধীনতা উদযাপন কারো একার কুক্ষিগত হয়, শহীদ মিনারে ধর্ষণের শিকার নারীর লাশ পড়ে থাকে, ফেলানী ঝুলে থাকে কাঁটাতারে, রুহুল ভাই পড়ে থাকে কারাগারে, ত্রাসের রাজত্বে লিখতে কার্টুন আঁকতে আমরা পারিনা, পুলিশের নজরদারি হামলা নিপীড়নে আমাদের দমবন্ধ বন্দী জীবন কাটাতে হয়। এইটা তবে মানুষের স্বাধীনতা? হা হা! 😋 সীমান্তে হত্যা হয়েছে হাজার হাজার মানুষ। সেই মানুষের রক্তের উপর দিয়ে মোদী এসেছে ঢাকায়। জনগণের চাওয়াকে উপেক্ষা করে, পুলিশী নিপীড়ন খাটিয়ে এই আসাটাকে জোরদার করা হচ্ছে। কদিন আগেই মোদির বিরুদ্ধে কটুক্তি করার জন্য এক কিশোরকে ডিজিটাল আইনে কারাগারে প্রেরণ করা হয়েছে। তাও মোদীকে আসতেই হবে!😁 আমরা নিজেদের নিঃশ্বাস বন্ধ করে কাটাচ্ছি এক হাসফাঁসের সময়। অথচ এই মৃত্যু উপত্যকা আমার দেশ হবার কথা ছিল না। মানুষের মাঝে আশা নিয়ে জেগে আছে খ্যাপাটেরা, সংগে আছে তাদের স্লোগান আর মিছিল।। কাল হামলার পর অসুস্থ শরীর নিয়ে কমরেডরা নেমে এসেছে রাস্তায়। হামলার প্রতিবাদ করতে, মোদীর আগমনের প্রতিবাদ করতে। মোদী এলোই! স্বাধীনতার সুবর্ণ জয়ন্তীও আলো টালো দিয়ে পালন হবেও। কিন্তু মানুষের মুক্তি হবে না! সেই মুক্তির লড়াই চালিয়ে যেতে হবে। মানুষের সত্যিকার স্বাধীনতার জন্য লড়াই করে যেতে হবে। "একটা কুঁড়ি বারুদগন্ধে মাতাল করে ফুটবে কবে সারা শহর উথাল পাথাল ভীষণ রাগে যুদ্ধ হবে।" লাল সালাম কমরেড। বিপ্লব দীর্ঘজীবী হউক।
লড়াই প্রতিবাদ তো চালাতেই হবে.......... মোদির আগমন এবং গতকাল ছাত্রলীগের হামলার প্রতিবাদে ৯ বাম ছাত্র সংগঠন এর কর্মসুচি প্রেস ক্লাবে।
মোদির আগমণবিরোধী মশাল মিছিল আনুষ্ঠানিক শেষ হওয়ার পর এই ছেলেটিকে যখন দল বেধে পেটাচ্ছিল মোদিলীগ, মার খেয়েও সে বলছিল, মার মার। একজন ফটোসাংবাদিক জানালেন এই কথা। বললেন একই সাথে তিনি একটি নিষ্ঠুর ও সুন্দর দৃশ্য দেখছিলেন। #ভয়েরফ্যাকাশেমুখকেমনঅচেনালাগে৷ 
আমাদের মাইনটার উপর একপাল হায়েনা ক্রমাগত হামলা চালাইছে। অতর্কিত ভাবে এরা শয়ে শয়ে নেমে এসে আক্রমণ করে ঢাবির ভিসি চত্বরে। ইউনিয়নের দীপাকে লাথি মেরে ফেলে দিয়ে তলপেটে উপর্যপুরি ঘুষি, লাথি, গাছের ডাল দিয়ে আঘাত করে।
ছাত্রলিগ সমাবেশ শেষ হবার পর বিশাল দল নিয়ে আইসে ছাত্রদের মারতেছে। ভিসি চত্বরে। হাতে লাঠি আর হকিস্টিক।
পল্টন থেকে মতিঝিলের দিকে ছাত্র অধিকার পরিষদের মোদীবিরোধী মিছিলে পুলিশ গুলিবর্ষণ করেছে। গুলিবিদ্ধ হয়েছে অনেকে। এই আওয়ামীলীগ পুলিশবাহিনীর অমানবিক হামলার তীব্র নিন্দা জানাই। আজকের ৯ বাম ছাত্র সংগঠনের মোদিবিরোধী মশাল মিছিলে আসেন সবাই। ৬ টায়। এই ফ্যাসিস্ট সরকার, তার পুষ্ট পুলিশ বাহিনী হাতুড়িলীগ, গুজরাটের গণহত্যাকারী সাম্প্রদায়িক মোদির বিরুদ্ধে চলেন আমরা সকলে মিলে জোট বাঁধি। পুনশ্চঃ রাবার বুলেট, টিয়ারশেল নিক্ষেপ করা হয়েছে এবং বন্দী করা হয়েছে অনেককে। 
তিন জন ছিলাম 😋 এক পাল ছাত্রলীগ রাজুতে গান বাজাইয়া কর্মসুচি শুরু করছে। আমরা ওখানে গিয়া দাঁড়াইলাম। প্ল্যাকার্ড নিয়ে। ছিড়ে দিছে। লাল গেঞ্জি পরা একটা ছ্যাচড়ার সাথে কিছুক্ষণ ধস্তাধস্তি করলাম। পরে ছোট ভাই একজন নিরস্ত করল। 😆 মানুষ মোটে তিনজন। দাঁড়াইছিলাম হুদাই প্ল্যাকার্ড নিয়ে। কোন বড় কিছুই না। তাও ছ্যাচড়ামিটা করল। এরা সীমাহীন ছ্যাচড়া। কাল থাকব মশাল মিছিলে। সবাই আসেন। যোগ দেন কাল মোদির আগমনের বিরুদ্ধে বাম ছাত্র সংগঠনের মশাল মিছিলে। সন্ধ্যা ৬ টায়।
যারা পারবেন থাকেন রাজুভাস্কর্যে তিনটায় রোদচশমা আর মৌন মিছিলে ছাত্রলীগের হামলা এবং মোদির আগমনের বিরুদ্ধে প্রতিবাদ
এইটা দিপ্তি এর আইডিয়া। রোদচশমা আর মৌন মিছিলে ছাত্রলীগের হামলা এবং মোদি আগমনের বিরুদ্ধে প্রতিবাদ। ছাত্রলীগের এই হামলার প্রতিবাদ করা, মোদীর সফরের বিরুদ্ধে প্রতিবাদ করাতে আমরা কি করতে পারি আসলে? প্রগতিশীল ছাত্র সংগঠনরা লাস্ট এক মাস মাঠে আছে, মার খাচ্ছে, ব্যান্ডেজ বেঁধে আবার মিছিল করছে। কিন্তু তাদের উপর এই ন্যাক্কারজনক হাতুড়িলীগের হামলার প্রতিবাদ কেবল তারাই করবে? আমরা কিছুই করুম না? কাল একটা মৌন মিছিল করতে চাই আমরা।।রাজু থেকে নিউমার্কেট অব্ধি। প্ল্যাকার্ড হাতে নিয়ে, চোখে কালো চশমা পরে, কাপড়ে গো ব্যাক মোদি লিখে মাথায় বেঁধে আগামীকাল বিকাল তিনটায় রাজুতে থাকতে চাই আমরা। কেউ যদি আসেন ভালো। না আসলে আমরাই দাঁড়ায় থাকব রাজুতে। যেখানে আওয়ামীলীগের স্বাধীনতা অর্ধশত জয়ন্তী উপলক্ষে কর্মসুচি চলছে রোজ। এইসময়ে মৌন মিছিল অত্যন্ত উইয়ার্ড লাগতে পারে। প্রতিবাদের ভাষা একটু উইয়ার্ড হইলই বা!
এই যে মোদীরে নিয়ে দৌড় দিল, এইটাই আসলে আওয়ামীলীগ। একটা হিন্দুত্ববাদ ফ্যাসিস্ট অতি সাম্প্রদায়িক চরিত্রকে এভাবেই কোলে নিয়ে আওয়ামীলীগ দৌড় দেয়। নিজের ফ্যাসিজমরে শক্ত করতে। আপনারা যারা শাল্লাতে বাম নাই [যদিও ছিল😉[কেন অথচ মোদীর বিরুদ্ধে আছে কেন এই প্রশ্ন করছিলেন তারা এই ছবিগুলা টাংগাইয়া রাখেন! শাল্লার সাম্প্রদায়িকতা আর মোদীর সাম্প্রদায়িকতাকে যদি আপনারা বিচ্ছিন্ন করে দেইখা আহাজারি পারেন, তাইলে বুঝতে হবে আপনাদের দেখার চোখটা আসলে আওয়ামীলীগেরই চোখ। ও ভালো কথা আজকে হেফাজত সুড়সুড় করে কইছে তারা আর মোদী বিরোধী কর্মসুচি নেবে না। কারণ মোদী তাদের জন্মের ভাইই। খালি মুদ্রার এপিঠ ওপিঠ। আওয়ামীলীগ মোদী নিয়ে যেমন দৌড় দেয়, তেমনি হেফাজতরেও কোলেই বসায় রাখে। আজকে বাম ছাত্রসংগঠন এর মোদীর কুশপুত্তুর দাহ মিছিলে ছাত্রলীগের হামলা। আগামী ২৫ তারিখ মশাল মিছিল। ঝান্ডা কত দুর বাড়াইতে পারে দেখাই যাক না!
আজ ব্যক্তিগত ভাবে আমার একটা ছোট্ট জয়ের দিন। বহু হতাশা, না পাওয়া, প্রচন্ড স্থবিরতা, কমরেডদের কারাবন্দী, সর্বস্বৈরতন্ত্রের নাগপাশ, মুহুর্মুহু জীবনের অনিশ্চয়তা, নিঃসংগ পায়চারির এই দিনগুলোতে আমি একটুসখানি জিতে গেছি। আমার আজ নতুন চাকরিটি স্থায়ী হলো। মামলা হবার পর সময়ে অবিশ্বাসের ঘুণ ধরেছিল, নারীবাদী হিসেবে পলিটিক্যাল কারেক্টনেসের দায় নিতে হয়েছিল, ব্যক্তি আমি নিঃশেষ হতে হতে তলানিতে ঠেকে যেতে যেতে হঠাৎ একটুখানি জয়ী হয়েছিলাম একটা চাকরি পেয়ে। জীবনে এর আগেও অনেক চাকরি পেয়েছি, ছেড়েছি। কিন্তু আজকের এই ভালোলাগাকে বর্ণনার কোন ভাষা নেই আমার। কিন্তু একলাই কেবল এই ফিরে আসিনি। একলা ফিরে আসলে নিজেকে প্রবঞ্চক মনে হত। আমি মিথ্যে অভিযোগের দায় সহ্য করতে পারি, কিন্তু এসকেপিস্টের মত পালিয়ে যাওয়া বা প্রবঞ্চক হবার যন্ত্রণা নিতে পারতাম না। তাই আরেকটি জয়ের গল্প বলব। আমাদের যে সমাজ ব্যবস্থা তাতে একজনের বিরুদ্ধে অভিযোগ এলে তাকে দোষী সাব্যস্ত করে ফেলে সে গল্প পুরানো। কিন্তু কেবল কি সে দোষী সাব্যস্ত হয়? বিচারিক প্রক্রিয়া তাকে দোষী বলার আগেই জনতার উন্মোত্ত গ্ল্যাডিয়েটরগিরি তার জীবন ছিড়ে খায়। তাই আমরা অভিযুক্তের বেঁচে ফেরার পক্ষে থাকিনা। আমরা কয়েদীদের যৌনজীবন কে কেলেংকারি বলে সংবাদ পরিবেশন করি। কিন্তু একজন কয়েদী, একজন অপরাধী, একজন কেবলই অভিযুক্তের দিনশেষে বাঁচার অধিকার থাকে সে কথা ভুলে যাই! আমার চাইতে তাই আমাদের প্রধান অভিযুক্ত সজিব তুষার এর ফেরা কয়েকগুণ বেশি কঠিন ছিল। কারণ আমাদের সোসাইটি কোন পুরুষকে "ভিকটিম" হিসেবে নির্ধারিত করতে চায় না। এই প্রক্রিয়াটি মুলত সেই পিতৃতান্ত্রিক ব্যবস্থাকেই মদদ দেয়। কারণ প্রতিষ্ঠিত পৌরুষ ধারণা একজন পুরুষকে কখনো ভারনারেবল হতে শেখায় না। সেইটি প্রচার ও করেনা। তুষার অপরাধ করেছে কিনা তার দায়িত্ব সবসময়ই প্রচলিত বিচার ব্যবস্থাকেই আমি দিতে চেয়েছিলাম। প্রথম থেকে শেষ অব্ধি। কিন্তু আমি অযাচিত কোন মবকে সে বিচারের ভার দিতে চাইনি, আমি চাইনি কোন একাধিক মিথ্যে বয়ানের এজাহার দিয়ে এই বিচারিক প্রক্রিয়া শুরু করতে। আমরা আদর্শিকভাবে, সততার সাথে সব শুরু করলেও শেষমেশ মিথ্যে ভরা জঞ্জালে আমাদের ডুবতে হয়েছিল। তবুও এইটুকু স্বান্তনা। আমাদের কোন মিথ্যা নেই। নিজের কাছেই। তুষারের ফিরে আসাটার গল্প দিয়ে শেষ করছি এই লেখা। তুষারের পাশে আমি আর থাকতে পারিনি। সম্ভব ছিল না। আইনি জটিলতার কারণেই সম্ভব ছিল না। ফেরারী জীবনে সে ফোন দিলে, আমাকে বারবার ফোন কেটে দিতে হয়েছে। সে একা একা জীবনের গুরুত্বপূর্ণ সময় কাটিয়েছে, মাঠে চাষ করেছে আর রাত হলে কবিতা লিখেছে। প্রচুর অর্থাভাবে কাটিয়েছে। আমার পাশে থাকা হয়নি। সেই রাতভরে তার রায়হান ভাইকে মিস করতে করতে সে কবিতা লিখেছে। প্রভা আপুর চরম অবহেলাকে মাথা পেতে মেনে নিয়ে কবিতা লিখেছে। নিজের প্রিয় বন্ধুর অবিশ্বস্ততায় বিস্ময় হয়ে কবিতা লিখেছে। নিজের ভালোবাসাগুলোকে হারিয়ে যেতে কবিতা লিখেছে। লিখেছে সে "লিলিথ তুমি কি আমার একটা বিশ্বস্ত বুক হবে?" সেই সময়ের কবিতা নিয়ে তুষারের বই আসছে এই বইমেলায়। নামঃ পাখির রাজ্যে খাঁচার ব্যবসায়ী উৎসর্গপত্রে সে লিখেছে, "মারজিয়া প্রভা। মরুভুমিতে জল ঢালে যে নারী, আমি তাকে ব্রতী বলে মানি!" আমি ভেজা চোখে এই উৎসর্গপত্রের জেপিজির দিকে তাকিয়ে ছিলাম। ☺ আগামী মংগলবার এই বইয়ের মোড়ক উন্মোচন হবে। আনন্দম প্রকাশনী তে। আমি থাকব সেখানে। আমার যাবতীয় পলিটিক্যাল আদর্শকে নিয়েই থাকব। সেইটা কারো কারো নিজস্ব প্রতিষ্ঠিত মাপকাঠিতে বেমানান। কিন্তু আজ এইবেলা আমার স্বতন্ত্র আমির চিন্তাকে কেউ দুচল কিনা যায়ে আসছে না। তাই, আমি থাকব রে, তুষার। ☺
এইটা দেইখা হাসতেই আছি। জানিনা কোন এলাকার। ঢাবি চত্বরেই হবে। একটা গ্রুপ এ পেয়েছি 😁
পারুল দির শুভ জন্মদিন আজ। সঞ্জিতের কলিজা ক্লাইমেক্সের চোটে এই নারীর জন্মদিন আমি ভুলে গেছিলাম। একটা বড় কলিজার জন্মদিন কি করে ভুললাম কে জানে! গুটিকয়েক সিরিয়াস কথা কইতে হবে! এই নারী একদিন কোন কিছু প্রশ্ন ছাড়াই, আলাপ ছাড়াই আমারে জাস্ট বিশ্বাস করছিল। আমার কার্যকরণের উপর সে ভরসা করেছিল। নিজের পলিটিক্যাল কারেক্টনেসের খেতা পুরি বলে সোশ্যাল মিডিয়ার এক্কা দোক্কা ট্রায়ালে সে নিজে আমার হয়ে স্ট্যান্ড নিয়েছিল। নিজে পুনরায় তৎকালীন গালির স্রোতে পতিত হয়ে শরীরের অবস্থা ছ্যাড়াব্যাড়া করেছিল। তিনি সেদিন ঐতিহাসিক ঘুমহীন রাত্রি কাটিয়েছিল। দিন গেল তারপর৷ যা ঘটার তা ঘটেছেই সময়ের নিয়মে। পারুলদি একইভাবে আমাকে ভালোবাসে। আমার রেকলেস আচরণ নিয়ে তার ভয়াবহ বকাঝকা, ইস্যুভিত্তিক একটু বড়সড় রাজনৈতিক দ্বন্দ্ব থাকার পরেও আমাদের ভালোবাসা ফুরায় না। আমরা এখনো পা দুলিয়ে চোখ বন্ধ করে ৭-৮ ঘন্টা আলাপ করে কাটিয়ে দিতে পারব। পারুল দি আমার একটা বড় বোন। একটা বন্ধু। একটা কুমড়া । একটা কমরেড। একটা কট্টর সমালোচক। তারে আমি ভয় পাই, তার উপর আমি বিরক্ত হই। তারপরেও জীবনের বহুত সিদ্ধান্তে তারই আমি একমাত্র আশ্রয় মানি। ভালোবাসা পারুলদি। তুমি খুব নাচো। নেচে পৃথিবী উল্টায় দাও। শুভ জন্মদিন। 😘😘😘😘
জমিসংক্রান্ত বিরোধের জের ধরে নিরক্ষর কৃষকের বিরুদ্ধে ডিজিটাল নিরাপত্তা আইনে মামলা করার অভিযোগ পাওয়া গেছে। এ মামলায় গ্রেফতারের ভয়ে ৫ মাস যাবত ঘরছাড়া তিনি। বৃদ্ধ আবু জামান মুঠোফোন ব্যবহার করতে পারে না। তার বিরুদ্ধে মামলা দিয়েছে ফেসবুকে কটুক্তির! গায়ের জোর খাটিয়ে এই মামলা দেওয়া হইছে৷ কিন্তু আমার প্রশ্ন কিশোরগঞ্জের বাজিতপুর থানায় এই মামলা কি করে হয়? একটা অসহায় লোক ৫ মাস ধরে গ্রেফতারের ভয়ে বাড়িছাড়া। কি অমানবিক! কি অসহায়! #ডিজিটাল_নিরাপত্তা_আইন_মানি_না
এই যে ছবিটা! এই ছবিটা দেখে কি মনে হচ্ছে? এখানে দুজনই নারী। কিন্তু একজনের হাতে লাঠি, আরেকজনের কেবলই দুই হাত। সেই দুই হাত, যে হাতের শ্রমে দেশের জিডিপি বাড়ে ☺, লাঠিবাজ নারীর বেতন হয় যার টাকায়। অথচ লাঠির মারটা খেতে হয় সেই হাত দুটিকেই। এখানে একজন নারী রাষ্ট্রীয় নিপীড়কের ভুমিকায়, আরেকজন শ্রমিকের অধিকার আদায়ের ভুমিকায়৷ একজন ক্ষমতাবান, একজন ক্ষমতাহীন। একজনের হাতে রাষ্ট্র কর্তৃক লাঠি দেওয়া হয়েছে আরেকজনকে প্রতিহত করতে। আর আরেকজন প্রতিরোধ করছে সেই লাঠিকে। একজন রাষ্ট্রের গোলামি করতে, সরকারের পোষ্য হয়ে চড়াও হতে এসেছে আরেকজনের উপর, যাকে কিনা এই রাষ্ট্র, এই সরকার, এই নিয়ন্ত্রক এজেন্সি প্রতি মুহুর্তে শোষণ করে, আধিপত্য খাটায়। এই লাঠিবাজ সবুজ পোশাকের পুলিশ নারীটি এই রাষ্ট্র, এই পেটোয়া ব্যবস্থাকে টিকিয়ে রাখার জন্য বলপ্রয়োগ করেছে সেই নারীর উপর যে নারী তার ন্যায্য দাবিদাওয়া নিয়ে রাস্তায় নেমে এসেছিল। খুব পস্ট করে বলতে চাই, আমি ওই ক্ষমতাবান রাষ্ট্র কে পুষ্ট তুষ্ট করা লাঠিয়াল বাহিনীর নারীর সাথে নেই। এখানে নিজে সে ক্ষমতাবান, পিতৃতান্ত্রিক ব্যবস্থার ক্ষমতায় ক্ষমতায়িত। এখানে সে ব্যবস্থাকে ভাংগতে নামে নি, বরং টিকিয়ে রাখতে নেমেছে। সে আমার প্রতিপক্ষ৷ আমার রাজনীতি, কথা বলা, আন্দোলন সবই ওই হাত দুটির সাথে আছে ; যে হাত দুটি ওই লাঠিকে প্রতিরোধে চেষ্টারত। আমি ওই হাত দুটিতে আরো শক্তি যোগাতে চাই, যাতে ওই হাত আর একশগুণ সজোরে প্রতিরোধে সক্ষম হয়৷ আপনারা যারা উইমেনহুড নিয়ে আলাপ দেন। ক্ষমতাবান নারীর সাথে ক্ষমতাহীন নারীর কখনো উইমেনহুড হতে পারে না। কেন পারেনা তার জ্বলজ্যান্ত প্রমাণ এই ছবি! "তোমরা আদালতে বসে মশকরা লেখো আমরা রাজপথে দেয়ালে লিখব ইনসাফ" বিঃদ্রঃ ছবিটি গতকাল তেজগাওয়ে গার্মেন্টস শ্রমিক নারীদের দাবি দাওয়ার সমাবেশে পুলিশী নিপীড়নের সময়ে তোলা। নয়জন নারী শ্রমিক আহত হয়ে ঢাকা মেডিকেলে ভর্তি আছে।
সকাল ১১টায় তেজগাঁওয়ের তিব্বত এলাকায় অ্যাপারেল স্টিচ লিমিটেডে আমরা শ্রমিকরা আমাদের বেতন-বোনাসসহ বিভিন্ন দাবি-দাওয়া নিয়ে আন্দোলন করি। আমরা মালিকের লোকের সঙ্গে কথা বলার সময় কোনো কিছু বুঝে ওঠার আগেই পেছন দিক থেকে পুলিশ আমাদের ওপর গুলি চালায়। এতে গুলিবিদ্ধ হয় অনেকেই। পরে আহত অবস্থায় সবাইকে উদ্ধার করে দুপুরে ঢাকা মেডিকেলে নিয়ে আসি।
ছাত্র ফেডারেশন কেন্দ্রীয় সভাপতি ছাত্রনেতা গোলাম মোস্তফাকে আটক করেছে পুলিশ। পূর্বের জিপিএতে বিশ্ববিদ্যালয় ভর্তি পরীক্ষা নেয়ার দাবিতে আজকে সচিবালয়ে সামনে ছাত্রদের অবস্থান চলছিল। সেই কর্মসূচি থেকে মোস্তফা ভাইকে আটক করেছে পুলিশ। অবিলম্বে মোস্তফা ভাইকে ফেরত দিতে হবে। এসব হামলা, মামলা, হুলিয়া দিয়ে কচু হবে। প্রতিরোধ চলবেই ফ্যাসিবাদের বিরুদ্ধে।
রুহুল ভাইয়ের জামিন নামঞ্জুর। তথ্যসূত্রঃ সুজয় সাম্য ২ বার নাকচ হলো জামিন। একবার তিন তারিখে আর আজ ১৪ তারিখে। গুণছি আর কয়টা নামঞ্জুর হয়। 🙂 ভাবা যায়, একটা দেশের বিচারপতি বলতেছে, সরকার নিয়া আজে বাজে কথা কইলে তাকে সহজে জামিন দেওয়া হবে না! দেশের আইনের সর্বোচ্চ অধীষ্ঠ ব্যক্তি এরকম মানবাধিকার লংঘনকারী কথা কেমনে বলে? বলতে পারে সে? একটুও লজ্জা করে না? সিস্টেমেটিকভাবে নির্লজ্জতা গ্রাস করে ফেলেছে জনমানসে! কি অদ্ভুত!
কি শক্তিশালী এই ছবিটা! একজন মা দাঁড়িয়ে ছিল আজ ১১ টা থেকে শাহবাগ যাদুঘরে। জীবন ভাইয়ের টাইমলাইন থেকে পেলাম। জীবন ভাইয়ের তোলা ছবি। মিডিয়ায় এই জিনিস ভাইরাল হয়েছে কিনা জানিনা। বা কোন ন্যাশনাল মিডিয়ায় নিউজ হয়েছে কিনা তাও জানিনা। ভাবছি দল এসোসিয়েশন এলাই ছাড়া একা একজন মা দাঁড়িয়ে গেছে রাস্তায়। জনগণের এই দাঁড়িয়ে যাওয়ার শক্তি কত বড়, কত আশাব্যঞ্জক তা কি বুঝতে পারছি! আমরা ইমাম, ইসলাম ধর্ম প্রচারক, হুজুর, মাদ্রাসার শিক্ষার্থী, মুসলমান ভাইদের দেখেছিলাম গন্ডায় গন্ডায় রাস্তায় নেমে যাচ্ছে ফ্রান্সের পণ্য বর্জন করতে। আমরা দেখেছি তাদের মায়ানমার ইস্যুতে, প্যালেস্টাইন ইস্যুতে। কিন্তু কোনদিন তাদের দেখেনি নিজেদের তৈরি করার কাঠামোর মধ্যে এই চরম জ্বলজ্যান্ত একটা ইস্যু নিয়ে কথা বলতে। তারা জানে এইখানে অনৈতিকভাবে কিশোর কিশোরীদের জীবন শেষ করে দেওয়া হয়! তারা আনকোটেড কোটেড সবাই জানে কিভাবে এই খুপড়ির ভিতর যৌন নির্যাতন করা হয় এই বাচ্চাদের। তাদের অনেকে নিজেরাই এই নির্যাতন মিলে মিশে করে। তাই তারা চুপ থাকে। আর তাদেররে ক্রমাগত মদত দিয়ে যায় এই ফ্যাসিস্ট সরকারের ইসলামীকরণ এর কৌশলগুলা। হে ইসলামিস্ট রাজনৈতিক দল, আপনারা কোনদিন মজলুম জনগণের এত অতি দরকারি গুরুতর বিষয় নিয়ে কেন দাঁড়াননি রাস্তায়? কেন ওয়াজ খুতবায় কোনদিন আপনার বাচ্চাদের জীবনের নিরাপত্তা নিয়ে একটা কথাও বলেননি! এই নোংরা সিস্টেমেটিক নির্যাতন টিকায় রেখে কিভাবে আপনারা মজলুমের স্বাধীনতা নিয়ে আলাপ দেন! আমি জানিনা। এই যৌন হয়রানি, নারী বা পাহাড়ের ইস্যু নিয়ে আপনাদের অত্যধিক নীরবতা প্রমাণ করে আপনাদের আকাংখারে। ঐ আকাংখায় মানুষের মুক্তি নাই, অন্য আরেকটা আধিপত্য ক্ষমতার উন্মেষই ঘটে কেবল! একবার একটু মসজিদ, মাদ্রাসা থেকে হাজারে হাজারে বের হন।।রাস্তায় দাঁড়ান! মাদ্রাসায় শিশুদের উপর অমানুষিক দৈহিক এবং যৌন নিপীড়নের বিরুদ্ধে। মানুষ হিসেবেই দাঁড়ান।
নারীর ক্ষমতায়ন এবং নারী প্রধানমন্ত্রী কখনোই অধিকাংশ নারীর উদ্দেশ্য চরিতার্থ করবে না এবং নারীর ওপর নিপীড়নও বন্ধ হবে না। মুক্তিমুখিন নারীবাদ- নারীর ক্ষমতায়ন বা নারী প্রধানমন্ত্রীর পক্ষে ওকালতি করে না, এটা এমন এক সংগঠনপ্রণালী চায় সেখানে ক্ষমতা থাকবে না, প্রধানমন্ত্রী থাকবে না।
সবেমাত্র মেয়েটির বিয়ে হয়েছিল। তার সংগী বাংলাদেশের কোন এক প্রগতিশীল সংগঠনেরই। সংগীর হাত ধরে পার্টিতে তার রিক্রুট। বছর দুয়েক আগের গল্প। মেয়ের সাথে আলাপ এর এক পর্যায়ে জানতে পারি, কিভাবে সংগীর জামাকাপড় না ধুলে বা তার উপর আরোপিত ঘরের কাজের দায়িত্ব পালন না করলে, অথবা রাতের যৌনক্রিয়ায় মনের ইচ্ছার বাইরে অংশগ্রহণ করতে না চাইলে তাকে কি পরিমাণ অকথ্যের আলাপ শুনতে হয়। শুনে সেইদিন শিউরে উঠেছিলাম। তখনো মল্লিকা সেনগুপ্ত এর "মার্ক্স বলুন" কবিতাটি ওভাবে আওড়াতে শিখিনি। বুর্জোয়া সামন্তবাদের দৃষ্টিভংগির কথা বলছি না একদম। কারণ পুরুষতান্ত্রিক বলেন, বা পিতৃতান্ত্রিক বলেন বা লৈংগিক আধিপত্য যাই বলেন, তা বুর্জোয়া আর সামন্তবাদ কাঠামোর ভেতরেই অন্তর্গত। আমি বলছি বাম দৃষ্টিভংগির কথা, মার্ক্সীয় দৃষ্টিভংগির কথা, যারা তা চর্চা করে তারাও কি পুরুষতন্ত্র থেকে মুক্ত! কিংবা যে সমাজতন্ত্রের স্বপ্ন আমরা দেখি, তাতেও কি পুরুষতান্ত্রিক বা লৈংগিক আধিপত্য এর দৃষ্টিভংগি ন্যস্ত নয়? লৈংগিক আধিপত্য তো কোন কাঠামোগত বিষয়ই শুধু নয়, রাষ্ট্র বা সমাজ দিয়েই যাকে কেবল মাপা যাবে। এই আধিপত্য তো একটা আদর্শিক জায়গা। সেই আদর্শিকতার দিকে না গেলে কেবল কাঠামো বদলালেই এই আধিপত্য দুর হবে কি? তাই নতুন পলিটিক্যাল লিটারেচার তৈরি হোক আরো আরো। জেন্ডারের লেন্স এনে ভাগ ভাগ করে বিষয়গুলো উত্থাপিত হোক। নতুন থিসিস এন্টিথিসিসের জন্ম নিক। আপনাদের যাপিত জীবনে প্রতিমুহূর্তে নিজেকে প্রশ্নের মধ্যে জারি রাখুন। আপনার দলীয় জায়গায় সংগ্রাম করুন। নিউলিবারেল অর্থনীতি শ্রমিক এর শ্রমকে সস্তায় বিক্রি করে, সেই শোষণেও নারী আরো কতবেশী শোষিত হয় সেই বিষয়ে আলোচনা তুলুন। কেন নারী বা অন্য আইডেন্টিটির ধারক বাহক সহযোদ্ধাদের নেতৃত্ব গড়ে উঠছে না তা নিয়েও প্রশ্ন রাখুন। নারীবাদকে উদার বুর্জোয়া নীতি বলে কোনঠাসা না করে, এর ভেতরকার যে সাম্যবাদের নির্যাস তা নিয়ে চিন্তা করতে হবে। এবং অবশ্যই আমাদের নারীবাদী সহযোদ্ধাদেরকেও বাইনারি দৃষ্টিভংগি বাইরে গিয়ে কাজ করতে হবে। নারী কেবল আধিপত্য এর শিকার যে হয় না, নারী নিজেও আধিপত্যবাদী হয়ে উঠতে পারে সে প্রশ্নেও স্বচ্ছ থাকতে হবে! এবং নিজেদের রাজনীতির চেতনাকে আরো শাণিত করতে হবে। লৈংগিক রাজনীতি কেবল একাই শক্তিশালী না, তা শক্তিশালী হয় আরো অনেক কর্তৃত্বের প্রভাবে। সেই বিষয়ে সুস্পষ্ট বক্তব্য থাকতে হবে। যা কিছু ক্ষমতার চর্চা করে, ক্ষমতার সুবিধা দেয় তা থেকে বেরিয়ে আসা একটা চর্চা। নিয়ত চর্চা। চর্চা জারি রাখতে হবে। জানি এ অনেক কঠিন দায়িত্ব। কিন্তু এই দায়িত্ব না পালন করলে, যে রেভুলেশনের কথা আমরা বলি, তা আরেকটা ক্ষমতাতন্ত্রের প্রতিমুর্তি হয়েই কেবল দাঁড়াবে। সমতায় এবং ন্যায্যতায় স্থাপিত হোক কালকের পৃথিবী । সমস্ত লৈংগিক কর্তৃত্ব এর পতন ঘটুক। লৈংগিক পরিচয়ের নির্বিশেষে সমস্ত মানুষের মুক্তি ঘটুক। সবাইকে নারী দিবসের সংগ্রামী শুভেচ্ছা। ❤
নজির আমিন চৌধুরী জয়, তামজিদ হায়দার চঞ্চল, আকিফ আহমেদ, জয়তী চক্রবর্তী, আরাফাত সাদ খান ও নাজিফা জান্নাতের জামিন মঞ্জুর হয়েছে। তারা আজকে রাত্রে কারাগার থেকে জামিনে বের হবেন। কমরেড রাফির জামিনের শুনানি আজকে হয়নি। তাঁকে কারাগারে আরও থাকতে হবে। রুহুল আমীন ভাই এখনো জেলে। ঢাবি ছাত্রদলের যেই কর্মীরা একই দাবিতে আন্দোলন করায় টিএসসি থেকে আটক হয়েছিলেন তারা এখনো রিমান্ডে। সবচেয়ে বড় কথা, ৩২ ধারা এখনো বলবৎ। নাম জানা না জানা বহু মানুষ এই আইনে এখনো তাদের স্পষ্ট বক্তব্যের জন্য কারাগারের অন্ধকার প্রকোষ্ঠে বসে আছ। কাজেই, চলছে লড়াই, চলবে। ৩২ ধারা হটবে। কমরেডদের মুক্তি, এই লড়াইয়ের শক্তি।
ওয়ারেন্ট ছাড়া হুট করে ১৬-১৭ জন কিভাবে বাংলাদেশের একজন নাগরিককে বাসা থেকে তুলে নিয়ে যায়! অজ্ঞাতপরিচয়ে? রুহুল ভাইরে নিল কয়দিন আগে। এর আগে একই প্রক্রিয়ায় বারবার কাজল ভাই, কিশোরদা, দীদার ভাই, ছাত্র কিংবা শ্রমিক অধিকার পরিষদের অনেককে তুলে নেওয়া হইছে! কেম্নে এই অধিকার এইসব ডিবি পরিচয়দাতা ব্যক্তিরা পায়? আগে তুলে নিয়ে যাবে, তারপর অত্যাচার করবে, তারপর মামলা দিবে। এইগুলা মামলা করার কোন পদ্ধতি? ফাজলামি মারান? ঠিক এইরকম পদ্ধতিতে ডিজিটাল সিকিউরিটি এক্টে মামলা হচ্ছে! তারমানে আপনি কাউরে নির্যাতন করতে চাইলে, তারে তুলে নেন আগেই। তারপর অত্যাচার করেন। তারপর র‍্যাবের হাতে তুলে দিয়ে ডিজিটাল নিরাপত্তা আইনে মামলা দেন। সকল নিবর্তনমুলক আইন এমনেই ব্যবহৃত হয়। আপনার বিরুদ্ধে কোন আইনগত সলিড কিছু থাকা লাগবে না। বেছে বেছে ধারা অনুযায়ী এফআইআর সাহিত্য রচনা করে এই নিবর্তন আইনের মধ্যে আপনাকে ফেলে দিবে। ব্যস। জেল খাটেন। ডিজিটাল নিরাপত্তা আইন এমনই ক্ষমতাবলয়কে রক্ষা করে সৃষ্টি করা হইছে, যাতে আওয়ামী সরকার এই সিস্টেমেটিক নিপীড়ন করার ফাজলামির সুযোগটা পায়। সর্বস্বৈরতন্ত্রের আর কি উদাহরণ দেখতে চাই আমরা? #ডিজিটাল_নিরাপত্তা_আইন_মানি_না #স্বৈরাচার_নিপাত_যাক পুনশ্চঃ ডিজিটাল নিরাপত্তা আইন না খালি, এই সর্বস্বৈরশাসন সমুলে উৎপাটন করাটা সময়ের দাবি। দলমত নির্বিশেষে দাঁত কামড়ে রাজপথে থাকতে হবে আমাদের। আজ বিকাল তিনটায় শাহবাগ আসেন।
৭ ছাত্রনেতার জামিন আবেদন নাকচ হয়েছে। কিশোরদার ৬ মাসের জামিনের খবর পাওয়ার পর এই খবর এলো। এখনো অনেক লড়াই বাকি। 
গত জানুয়ারির সন্ধ্যায় রবীন্দ্র সরোবরে আড্ডা বসিয়েছিলাম রুহুল ভাইয়ের সাথে। কত অং বং গল্প। একটা ধীর শান্ত মানুষ। মিষ্টি হাসি। পাটকল কর্মসুচির সময় পুলিশ নাটকের স্ক্রিপ্ট নিয়ে গোলমাল করতেছিল। থিয়েটার ৫২ কে নাটক করতে দিবে না নাকি! আমাকে ফোন দিয়ে হাসতে হাসতে বলে, "একটা খবর দিব! ভয় পাবেন না তো"! আপাদমস্তক সরল মানুষ, ভালো মানুষ রুহুলদাকে এই হাতকড়া অবস্থায় দেখা অত্যন্ত বেদনার। কবে মুক্তি পাবে রুহুলদা? এই রাষ্ট্রীয় নিপীড়ন ওকে কতটা নিঃশেষ করবে? আমি বিশ্বাস করতে চাই, সে আবার দুরন্ত শক্তি নিয়ে উঠে দাঁড়াক। আবার রাজপথ জুড়ে আন্দোলন করুক। আবার ফিরে আসুক। ফিরে তাকে আসতেই হবে। আমরা লড়ে যাব তার ফিরে আসার আগ অব্ধি। 
কার্টুনিস্ট কিশোর মামলার জামিন শুনানি হয়েছে আজকে, আগামী ৩.৩. ২০২১ তারিখে আদেশের জন্য দিন ধার্য করা হয়েছে৷ #ডিজিটাল_নিরাপত্তা_আইন_মানি_না 
রুহুল ভাইয়ের নামে মামলা হয়েছে। ডিজিটাল নিরাপত্তা আইনে। তিনটি ফেসবুক পোস্টের কারণে। এবং রিমান্ডের আবেদন করা হয়েছে।। এখন আন্দোলন করলেও এই ধারায় মামলা দিবে। বাহ! #স্বৈরাচার_পতন_হোক #ডিজিটাল_নিরাপত্তা_আইন_মানি_না
শুনলাম রুহুল ভাইয়ের নামে আইসিটি এক্টে মামলা হচ্ছে। হা হা। 😂 আজ কথা হচ্ছিল, রাতে খুলনা থেকে আসবে। কাল এক সংগে রাজপথে থাকব। একটু আগে ডিবি ধরে নিয়ে গেল তাকে। কমরেড রুহুল আমিন লাল সালাম। আপনার ভয়ডর কম তা তো জানিই! আর আমার ও মামলা মোকদ্দমা হয়ে ভয় ডর কইমে গেছে। 😋 সো একদম টেনশন হইতেছেনা। বরং হাসিই আসতেছে। লড়াই চলবে, রাজপথে। স্বৈরাচারের গদিতে, আগুন জ্বালাবো একসাথে। 😇
রুহুল ভাই দোলন ভাইকে ডিবি পুলিশ ধরে নিয়ে গেছে। দুই ঘন্টা আগে জাস্ট রুহুল ভাইয়ের সংগে আলাপ হলো। আমাদের আটকের সংখ্যা জানাতে। এনিওয়ে, আপনারা কি স্বৈরশাসন আর সর্বস্বৈরতন্ত্র বিষয়টি এখনো মানতে চান না? এখনো খুনী সরকারের প্রতি ভরসা রাখতে পারছেন?
আজকের মশাল মিছিল পুলিশী আগ্রাসন প্রথম শাহবাগ তারপর সোশ্যাল সায়েন্স গেট এর সামনে।। তুই তুকারি করে কথা দিয়ে শুরু, চুল টানা, লাঠিচার্জ, টিয়ার গ্যাস কিচ্ছু বাকি রাখে নাই। আটক করেছে ৭ জন কমরেডকে। আহত অনেকে। কেন এসব করেছে? কারণ আমরা ডিজিটাল আইন মানি না বলেছিলাম, বাতিল চেয়েছিলাম। আমরা চেয়েছিলাম যে সরকার অন্যায়ভাবে একজন লেখককে আটকে রেখে মৃত্যুর দিকে নিয়ে যায়, সেই খুনী সরকার আর রাষ্ট্রের বিরুদ্ধে কথা বলতে। ছবিঃ ফেসবুকে একজনের টাইমলাইন থেকে নিলাম। নাম ভুলে গেসি।
চরম ভাবে পুলিশি হামলার শিকার হয়েছি আমরা। মেয়েদের চুল টানা হয়েছে, পশ্চাদদেশে খুব জঘন্য ভাবা মারা হয়েছে। একজন নারী আহত হয়েছে। এখন ছাত্র জনতা আর পুলিশ মুখোমুখি সোশ্যাল সায়েন্স এর ভবনের এদিকে।
মুশতাক ভাইয়ের রাষ্ট্রীয় হত্যা কান্ডের প্রতিবাদে শাহবাগ অবরোধ করা হয়েছে।
এই খুনি রাষ্ট্র, আওয়ামী সরকার লেখার জন্য মুশতাক ভাইকে হত্যা করছে। এইটা রাষ্ট্রীয় হত্যাকান্ড। ৯ মাস জেল আর ৬ বার জামিন নাকচ করে ধীরে ধীরে হত্যা করেছে মুশতাক ভাইকে। এই মৃত্যুর দায় এই সরকারের। এই রাষ্ট্রের। কাল শাহবাগে সাড়ে ১o টায় সমাবেশে যোগ দান করুন। এই সর্বস্বৈরতন্ত্রের বিপক্ষে। স্বৈরাচার পতন যাক।
মুশতাক ভাইয়ের রাষ্ট্রীয় হত্যাকান্ডের প্রতিবাদে একটুপর রাত সাড়ে ১২ টায় রাজু ভাস্কর্য থেকে মিছিল বের হবে।টিএসসির কাছাকাছি যারা আছেন চলে আসেন।। আর আগামীকাল সকাল সাড়ে ১o টায় শাহবাগে অবস্থান। সামিল হউন। এই অন্যায্য আইনে রাষ্ট্রের নির্মম হত্যাকান্ড মানিনা 
একটি কবিতা লেখা হবে। তার জন্য দেয়ালে দেয়ালে এঁটে দেয় কারা অনাগত এক দিনের ফতোয়া। সুভাষ মুখোপাধ্যায় 
একজন নারীবাদীর নারীবাদকে কাজে লাগিয়ে, নারী অধিকারকর্মী হিসেবে নিজের পরিচয়কে আপহোল্ড করে মিথ্যা মামলা করার মত অন্যায্য, অনাচার কার্যক্রমের বিরুদ্ধে দাঁড়ানোর জন্য বীথি সপ্তর্ষি এর নামে তিনি গতকাল দুইটি জিডি করেছেন। এবং তার অফিসে ফোন দিয়ে ক্রমাগত হুমকি ধামকি দিয়েছেন বীথির বিরুদ্ধে মামলা করার এবং তার চাকরি খেয়ে ফেলার। পোস্ট দেওয়ার পর বীথির আইডি যে নেই তা অনেকেই জানেন। একজন নারীবাদী রাজনৈতিক কর্মী হিসেবে এই চরম ফ্যাসিস্ট এবং পুরুষতান্ত্রিক ক্ষমতা চর্চিত ঘটনার তীব্র নিন্দা জানাই। জিডির বিষয়টি বীথি তার নতুন আইডির পোস্ট এ উল্লেখ করেছেন। কমেন্টে তা দেওয়া হলো।।
স্বাধীন জাতিরাষ্ট্রের কল্পনায়তো নারী বা জেন্ডার-বাইনারির বাইরের কোনও মানুষের জায়গা ছিল না। বাঙালী জাতীয়তাবাদী আকাঙ্ক্ষাতো খুব জেন্ডারড। আমরা ভুলে যাচ্ছি ‘৭১ বিজয়ের মধ্যে দিয়ে একটি পিতৃতান্ত্রিক রাষ্ট্রই গঠিত হয়েছিল, হয়েছে। এই দেশের বীরাঙ্গনাদের অভিজ্ঞতাতো তাই বলে। সার্বভৌম ভূখন্ড অর্জন আর নারীর স্বাধীনতা বা লিঙ্গীয় বৈষম্যের অবসানতো এক কথা নয়। তাহলে আমরা কেনও ভাবছি ন্যাশনালিস্ট সেন্টিমেন্ট দিয়ে ধর্ষণের সংস্কৃতিকে আঘাত করা যাবে? ক্যান উই ফাইট রেপ কালচার উইথ ন্যাশনালিস্ট সেন্টিমেন্ট! দারুণ আলোচনা।

