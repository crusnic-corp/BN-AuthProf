এপ্রিলের ৫ তারিখ যেদিন লকডাউন দিলো সেদিন আমাদের কবুতর ছিলো ৩ টা। এদের মধ্যে একটা ছিলো বাচ্চা। সেটার অবস্থাও কাহিল ছিলো। আমার ছেলে কবুতর কিনে ঠিকই কিন্তু সেগুলোর যত্ন নেয়না। কয়দিন পরই কবুতর মরে যেতো নইলে পালিয়ে যেতো। কোন মুরগী ছিলোনা। লকডাউনের পর কোর্টে যাওয়া বন্ধ। ভাবলাম কবুতর গুলোর দিকে নজর দিই। আমি কিন্তু জীবনে কোনদিন কবুতর পালি নাই। তবুও স্ত্রীর প্যাঁনপ্যাঁনানিতে মনোযোগ দিতে হলো। দুইটা মুরগীর বাচ্চা কিনে আনলাম। গত ৩ মাস যাবত কবুতর এবং মুরগীগুলোর বেশ যত্ন নিয়েছি। প্রতিদিন এদের ঘর পরিষ্কার, নিয়মিত খাবার, পানি, ভিটামিন, ওষুধ সহ পরিচর্যার সব কাজ নিজ হাতে সুবোধ বালকের মতো করেছি। আমাদের কবুতরের সংখ্যা এখন ১৫ টি। সাথে ৩ টা মুরগীও আছে। যত্ন আত্তি করলে সবই ভালো রেজাল্ট দেয়। বউয়ের কথাকে তখন প্যাঁনপ্যাঁনানি মনে হলেও এখন দেখছি সে ঠিকই করেছে। কোর্ট কাচারীর অবস্থা খারাপ হলে ভাবছি কবুতর-মুরগী - গরু পালবো। হিসেব করে দেখেছি এটা বেশ লাভজনক। ৩ টা কবুতর ৩ মাসে ১৫ টা হয়েছে। কবুতর এবং মুরগী মিলে মাত্র ৩ মাসে আমার ২০ হাজার টাকার বেশি সম্পদ হয়েছে আলহামদুলিল্লাহ।
আমরা আইনজীবীরা বিনয়ী, ভদ্র এবং অন্যকে সম্মান প্রদর্শন করতে জানি। সে শিক্ষা আমরা গ্রহণ করেছি। খুব স্বাভাবিকভাবে আমরা অন্যদের কাছ থেকে সম্মান আশা করি। আমাদের পেশাটা স্বাধীন। আমরা কারো বেতনে চলিনা। কারো চাকরি করিনা। কারো অঙ্গুলি হেলনে চলার সময় আমাদের নেই। ব্যবসায়ী,শিক্ষক, ডাক্তার, ক্ষমতাবান, ফকির এমনকি সরকারও আমাদের মক্কেল হতে পারে। আমার ইচ্ছে হলে আমি কারো মামলা করবো না হলে করবোনা। এ বিষয়ে কাউকে জবাবদিহি করার কোন প্রয়োজন আমরা মনে করিনা। এমনকি কাউকে পাত্তা দেয়ারও দরকার মনে করিনা। তিনি যেই হোন এমনকি কোন দেশের প্রেসিডেন্ট হলেও তাকে জবাবদিহি করার কোন ইয়ে নেই। বরং আইনের ব্যত্যয় ঘটলে যতো বড় ক্ষমতাশালী হোক তাকে নোটিশ করা কিংবা তার বিরুদ্ধে আইনি সহায়তা দেয়ার পূর্ণ সাংবিধানিক অধিকার একজন আইনজীবী হিসেবে আমার আছে। আমাকে বিজ্ঞ বলা হয়। কেন বিজ্ঞ বলা হয়? বিজ্ঞ কোন টাইটেল নয় কিংবা ইয়ে নয় যে টাকা দিয়ে কিনে লাগিয়ে দিয়েছি। শখ করেও কেউ আমাদের বিজ্ঞ বলেননা। আমরা সর্ব বিষয়ে জ্ঞান রাখি বলে এবং জ্ঞানী বলে আমাদের বিজ্ঞ বলা হয়। স্যোশাল ইঞ্জিনিয়ার বলা হয়। ন্যাচারাল গার্ডিয়ান অব দ্যা সোসাইটি বলা হয়। আমরা বিজ্ঞ, জ্ঞানী, বিনয়ী, শ্রদ্ধার পাত্র বলে আমাদের মধ্য থেকে উচ্চতর আদালতে বিচারপতি নিয়োগ করা হয়, উচ্চতর আদালত জটিল আইনগত বিষয়ে সিদ্ধান্ত নিতে আমাদের সহায়তা নেন। বাংলাদেশের রাষ্ট্রপতি, স্পীকার, গুরুত্বপূর্ণ মন্ত্রনালয়ের মন্ত্রী আমাদের মধ্য থেকে নিয়োগ করা হয়। এমনি এমনি নিয়োগ দেয়া হয়না। আমরা অনেক জানি বলেই নিয়োগ দেয়া হয়। আমরা বিজ্ঞজন বলেই আমাদের উপর আস্থা রাখে। এদেশের রাজনীতিকদের দুঃসময়ে, এদেশের যেকোন অর্জনে আমাদের উপর ভরসা করতে হয়। এই আমাদেরকেই কিছু কিছু ইয়ে সুযোগ পেলে অসম্মান করতে চান, কোন কোন ক্ষেত্রে অসম্মান করেনও। কিন্তু তাতে আমাদের কিছু এসে যায়না। আমরা ওসবে পাত্তাও দিইনা। কারণ যারা এমন করেন তাদের আমরা অসভ্য, মূর্খ, বর্বর, ছোটলোক, আদবলেহাজহীন বেয়াদব মনে করি। আমরা মনে করি তারা পরিবার, বিদ্যায়তন কিংবা পারিপার্শ্বিকভাবে জ্ঞানী মানুষকে সম্মান দিতে শিখেননি। তাদের এসবে আমরা কষ্ট নিইনা। মনে কষ্ট লাগে তখন যখন আমরা যাদের মাথায় তুলে রাখি, আমরা যাদের সর্বোচ্চ সম্মান দিতে এতোটুকু কার্পন্য করিনা তারা আমাদের অসম্মান করেন, আমাদের সাথে প্রভূত্ব দেখাতে চেষ্টা করেন। অথচ আমাদের সাথে তেমন আচরণ করার কোন নৈতিক বা আইনগত অধিকার তাদের নেই। তারা ভুলে যান যে আমাদেরকে বিজ্ঞ বলা হয়। তারা যখন ক্ষমতার দম্ভে অন্ধ হয়ে বে-আইনি ও অযাচিত নির্দেশনা দেন তা আমাদের পীড়া দেয়। আমাদের মধ্যে প্রশ্নের উদ্রেক করে। তার জ্ঞান এবং যোগ্যতা নিয়ে আমরা আইনজীবীরা সংশয়ে পড়ে যাই। কারণ তাদের হাতেই আমার রাষ্ট্র এদেশের মানুষের ন্যায়বিচার পাবার দায়িত্ব দিয়েছে। আমরা আইনজীবীরা বিজ্ঞ এবং বিনয়ী।আমরা আইনজীবীরা এদেশের সংবিধান রচনা করেছি। বাংলাদেশের নেতাদের উপর জুলুম নির্যাতনের বিরুদ্ধে আইনি লড়াই করেছি। এদেশের যেকোন ক্রান্তিক্ষণে আমরা দৃঢ় প্রত্যয়ে এগিয়ে এসেছি। আমাদের সাথে প্রভুর মতো আচরণ করবেননা। বে-আইনি কোন কিছু চর্চা করতে যাবেননা। আমরা এসব পছন্দ তো করিনা বরদাস্তও করিনা। আইনজীবীদের সাথে অনাকাঙ্ক্ষিত আচার আচরণের বিষয়ে সোচ্চার হয়ে আমরা সুরক্ষার দাবি তুলেছি। বিজ্ঞ আইনজীবীদের সাথে বিজ্ঞ বিচারক, আদালতের কর্মচারী, আদালতে কর্মরত পুলিশ, সরকারী কর্মকর্তা কর্মচারীদের আচার ব্যবহার কিরূপ হবে, এদের কাছে বিজ্ঞ আইনজীবীদের মর্যাদা নিরূপনের জন্য জাগ্রত আইনজীবী পরিষদের পক্ষ থেকে আইনজীবী সুরক্ষা আইন প্রণয়নের এর দাবি করে আসছি। সারাদেশের বিজ্ঞ আইনজীবীরা এই দাবিতে সোচ্চার হয়েছেন। ইনশাআল্লাহ, আমাদের প্রাণের দাবি আইনজীবী সুরক্ষা আইন একদিন বাস্তবায়ন হবেই।
কথিত আইনজীবী নেতাদের বলছি; সাধারণ আইনজীবীদের খবর রাখেন আপনারা! প্রায় তিন মাসের বেশি সময় ধরে নিদারুণ কষ্টে দিনাতিপাত করছেন সারাদেশের অনেক বিজ্ঞ আইনজীবী। সত্যিকার অর্থে গত প্রায় দেড় বছর যাবত সাধারণ আইনজীবীদের অবস্থা ভালো নেই। এটা কি আমাদের নেতারা জানেননা নাকি জেনেও না জানার ভান করে বসে আছেন। কষ্টে থাকা আইনজীবীদের দূর্দশার কথা আপনারা সরকারকে বলেননা। আপনারা নিজেরাও কিছু করেননা। তবে কি আমরা ধরে নেবো আপনারা ভালো আছেন বলে আমাদের খবর নেননা! আপনারা সাধারণ আইনজীবীদের উছিলায় বেনিফিসিয়ারি হয়েছেন বলে তাদের কথা আর ভাববার প্রয়োজন মনে করছেননা? আমরা আমাদের কষ্টের কথা বললে কেউ কেউ বলেন এটা মর্যাদার পেশা। আমাদের কষ্টের কথা বলতে নেই। কুতুবদের ছেলেমেয়েরা এই পেশায় আসে, হেনতেন, হাবিজাবি কতো কথা! কিন্তু বাস্তবতা কি? পাবলিক এবং প্রাইভেট বিশ্ববিদ্যালয়ে কি সব রাজা বাদশাহদের ছেলেমেয়েরা আইন বিষয়ে পড়েছেন? নিশ্চয়ই নয়। আইনজীবী নেতাদের বলছি। সারাদেশের আইনজীবীদের কথা ভাবুন। নিজের অবস্থান থেকে সাধারণ আইনজীবীদের মূল্যায়ন করবেননা প্লিজ। সাধারণ আইনজীবীরা খুব কষ্টে আছেন। আরে ভাই! বসে বসে খেলে রাজার গোলাও ফুরিয়ে যায়। প্লিজ, একটু ভাবুন। নইলে আপনাদের উপর আমাদের আস্থা নষ্ট হয়ে যাবে। দেয়ালে পিঠ ঠেকে গেলে আমরা সাধারণ আইনজীবীরা নিজেদের বাঁচাতে নিজেরাই উদ্যোগ নিতে বাধ্য হবো। 
ইকুয়েডরকে ছিন্নভিন্ন করতে আর্জেন্টিনার দুর্ধর্ষ মেসি বাহিনী রেডি। ভয়ে আতংকে কম্পমান বেরাজিল।
সংসার মানে সেক্রিফায়েজ, এডজাস্টমেন্ট, বিশ্বাস, ভালোবাসা, কমিটমেন্ট। সংসার মানে মাছের ঝোলে নুন বেশি হলেও চুপচাপ হাসিমুখে খেয়ে ফেলা, সংসার মানে স্নানের পর স্ত্রীর কপালে আলতো চুমোয় রাঙিয়ে দেয়া। সংসার মানে পছন্দ না হলেও বউয়ের কেনা পাঞ্জাবী পড়ে খুশিতে বউকে জড়িয়ে ধরা। সংসার মানে বউকে হাসতে দেখে বিস্ময়ের সাথে বলা ' এমন মধুর হাসি কখনো দেখিনি!' সংসার মানে শত চিন্তায়, ব্যস্ততার পর বউয়ের কোলে মাথা রেখে বলা, আজ তোমার কোলে ঘুমুবো, আমার মাথায় বিলি কেটে দাও। সংসার মানে শত রাগ, অভিমান, কষ্ট, দুঃখ স্ত্রীর পরম ভালোবাসায় ভুলে গিয়ে চিৎকার করে বলা, ' আমি তোমাকে ভালোবাসি। '
লকডাউনে সরকার কঠোর, ঘরে বউ কঠোর। সোয়ামীদের কি হপ্পে!!?? ভিডিও গ্রাহক ও পরিকল্পনাঃ আমার কন্যা হৃদি।
অনেক বিজ্ঞ আইনজীবী ২০% থেকে ৩০% মামলা ফ্রিতে করেন অর্থাৎ বিনা ফি'তে করেন। এমন অনেক আইনজীবী আছেন যারা শুধু বিনা ফি’তে মামলা করেননা অনেক ক্ষেত্রে দরিদ্র মক্কেলকে বাড়ি ফেরার জন্য গাড়ি ভাড়া দিয়ে দেন, খাবার খাওয়ান। আমি নিজে দেখেছি অনেক আইনজীবী নিজের গাঁটের টাকা খরচ করে মক্কেলের মামলার খরচও বহন করেন। আমার ওকালতি জীবনে আমি নিজেও অনেক অনেক মামলা বিনা ফি’তে করেছি। একটা কথা না বললেই নয়। সরকারী লিগ্যাল এইডের আইনজীবীরা কয় টাকা ফি পান সেটা কি জানেন? সেই ফি এতোটাই কম যে উল্লেখ করতেও শরম লাগে। সরকার পক্ষে যে’সকল বিজ্ঞ আইনজীবীরা মামলা পরিচালনা করেন অর্থাৎ আমরা যাদের পিপি বলি তারা কতো টাকা ফিস পান সেটা কি তারা জানেন? সেটা বলতে শরমের পর যদি কিছু থাকে সেটা লাগবে। শুধু একটু আইডিয়া দিই। একজন পিপি যে পরিমাণ টাকা পান তা দিয়ে চট্টগ্রাম শহরে বস্তিতেও জায়গা হবেনা। বউ বাচ্চার খাবার, লেখাপড়া, এটাসেটার খরচ দূরে থাক। শোনেন, একজন বিজ্ঞ আইনজীবী যে পরিমাণ প্রেশার নেন, যে পরিমাণ সেক্রিফায়েস করেন তা অন্য কেউ করেননা। একজন আইনজীবী মক্কেল, মক্কেলের চৌদ্দ গোষ্ঠী, বিজ্ঞ বিচারক সহ নানা কিসিমের প্যারা নিতে হয়। পড়াশোনা, শুনানি, ম্যানেজ ইত্যাদি তো আছেই। পৃথিবীর অন্যান্য দেশের কথা জানিনা। বাংলাদেশের আইনজীবীরা বিশেষ করে নিম্ন আদালতের আইনজীবীরা অনেক সময় নিজেরা কষ্ট করে হলেও মক্কেলের স্বার্থ রক্ষা করেন। বেশিরভাগ ক্ষেত্রে ফিসও নেননা। বড় বড় কথা খুব সহজে বলা যায়। কারণ কথা বলতে পয়সা খরচ হয়না। যারা বড় বড় কথা বলে বিজ্ঞ আইনজীবীদের ছবক দেন তারা বিচার প্রার্থীদের জন্য কতোটুকু সেক্রিফায়েজ করেন! তারা কি ১ দিনের বেতন দরিদ্র বিচার প্রার্থীদের কথা চিন্তা করে রাষ্ট্রের কোষাগারে দেয়ার কথা কখনো চিন্তা করেছেন? কোন রেকর্ড আছে? তারা কি আদালতের ভোগান্তি বন্ধ করতে পেরেছেন? তারা কি কখনো আইনজীবীদের কষ্ট লাঘবের জন্য কোন উদ্যোগ নিয়েছেন? ভাবতে পারেন! একজন সরকারী কৌসুলীর দৈনিক সম্মানী কতো! এই অতি সামান্য সম্মানী দিয়ে একজন সরকারি কৌসুলীর কাছ থেকে কি আশা করতে পারে রাষ্ট্র! তারা কি সেই খবর নিয়েছেন কখনো? নিম্ন আদালতের প্রায় ৭০ ভাগ বিজ্ঞ আইনজীবী মক্কেলকে কতোটা ছাড় দিয়ে আইন পেশা চালিয়ে যাচ্ছেন সে খবর তারা রাখেন? বিজ্ঞ আইনজীবীরা আদালতের অংশ। তারা কোর্ট অফিসার। তারা প্রশাসন কিংবা অন্য কিছুর সাথে সম্পৃক্ত নন। আইনজীবীদের ছবক দেয়ার পাশাপাশি তাদের খবর নেয়াও সংশ্লিষ্টদের কর্তব্য বলে মনে করি। আমি বিশ্বাস করি, এখনো বাংলাদেশে সবচেয়ে মানবিক এবং দায়িত্বশীল পেশাজীবী হচ্ছেন বিজ্ঞ আইনজীবীরা। বড় বড় লেকচার দেয়ার আগে একটু ভাবা উচিত যে কাকে ছবক দিচ্ছেন। তারা হয়তো ভুলে গেছেন যে বাংলাদেশের রাষ্ট্রপতি এবং স্পীকার আইনজীবী। বেশ কয়েকজন মন্ত্রী আইনজীবী। এমনকি তাদের অনেকেই আইনজীবী থেকে তিনি হয়েছেন। তারা কি জানেননা বিজ্ঞ আইনজীবীদের সেক্রিফায়েজ সম্পর্কে? বিজ্ঞ আইনজীবীরা অনেক বেশি মানবিক বলে এবং অনেক বেশি দায়িত্বশীল বলেই রাষ্ট্রের গুরুত্বপূর্ণ দায়িত্ব তাদেরই দেয়া হয়। এই পৃথিবীর যতো বড় মাপের বিশাল ব্যক্তিত্ব আছেন এবং ছিলেন তাদের অনেকেই আইন পেশায় নিয়োজিত ছিলেন। আইনজীবীদের ছবক দেয়ার আগে নিজেদের দিকে ভালো করে দেখেন। নিজেদের দায়িত্ব আগে সুনিপুনভাবে পালন করুন। আইনজীবীদের মতো এতোটা মহানুভব, এতোটা দরিদ্র বান্ধব, এতোটা সহনশীল, এতোটা সচেতন, এতোটা সেক্রিফায়েজবল আর কোন পেশায় নেই। এই কথা আমি দ্ব্যর্থহীন ভাবে বলতে পারি। আমি একজন আইনজীবী হিসেবে গর্বিত।
কন্যার কাছে বাবা হলো সুপার হিরো, মহাজ্ঞানী। পৃথিবীর সবচেয়ে নির্ভরযোগ্য পুরুষ। কন্যার কাছে আমি যাই হই, আমার কাছে সে রাজকন্যা, অসম্ভব স্নেহের আধার। কন্যা আছে বলে পৃথিবী এতো সুন্দর। 
ছবির মানুষটা হচ্ছেন আমার বাবা। একজন বীর মুক্তিযোদ্ধা। একজন সাবেক সেনা কর্মকর্তা। তিনি আমার ছায়া, আমার সাহস, আমার শৌর্য। আমার বাবা আমাকে খুব বেশি স্নেহ করতেন। আমার প্রতি তার একধরণের ভরসা ছিলো। কিছু হলেই তিনি আমাকে বলতেন। বাবা চাইতেন আমি আইনজীবী হই। তিনি বলতেন তুই আইনজীবী হলে ভালো করবি, সফল হবি। আমি তার স্বপ্ন পূরণ করেছি। কিন্তু কতোটুকু ভালো করেছি বা সফল হয়েছি জানিনা। তবে এটুকু বুঝতে পারছি পিতার স্বপ্নের পেশায় সন্তানেরা ভালো করে। ২০১৩ সালের এই দিনে আমার বাবা আমাকে ছেড়ে না ফেরার দেশে চলে গেছেন। আমি যখন এই স্ট্যাটাস লিখছি এই সময়ে খবর পেয়েছিলাম বাবা খুব অসুস্থ হয়ে পড়েছিলেন। আমি বাসায় যেয়ে বাবাকে হাসপাতালে নিয়ে গেলাম। বাবাকে চট্টগ্রামের সিএমএইচের আইসিইউতে রেখে রাত ৮ টার দিকে বাসায় গেলাম। রাত প্রায় ১১ টার দিকে আমার ছোট বোনের হাসবেন্ড সায়েম জানালো বাবা আর নেই। ৮ বছর হয়ে গেছে বাবা আমাদের মাঝে নেই। বাবার স্মৃতি নিয়ে বেঁচে আছি। একটা স্বস্তি এবং গর্ব নিয়ে মাথা উঁচু করে বেঁচে আছি। আমি একজন বীর মুক্তিযোদ্ধার সন্তান। আমি একজন সৎ মানুষের সন্তান। আমার বাবা কখনো অসৎ পথে রোজগার করেননি, জুয়া খেলেননি, নেশা করেননি। আমার বাবার জন্য সবাই দোয়া করবেন তিনি যেন জান্নাতবাসী হন। আমিন।
পরিবার নিয়া সাতকানিয়ায় বেড়াই। আমার একমাত্র এবং ছোট বোন তানজিনার শ্বশুর বাড়ি সাতকানিয়ায়। অনেকদিন পরে এসেছি। খুব ভালো লাগছে।
হেসে খেলে জীবনটা যদি চলে যায়, ভাবনাটা কি আর তাতে ক্ষতি বলো কার, সেই যে ভালো মন যাহা চায়।
একটা চাকরির সুবাদে আমি তখন ঢাকায় থাকি। টঙ্গী বাজারের পাশে একটা বাসা ভাড়া নিয়েছি। আমি, মান্নান এবং শান্তনু আমরা তিনজন অনেক কষ্টে বাসাটা পেয়েছিলাম। সেই ২০০০ সালের দিকে। এলাকাটার নাম মনে নেই এখন আর। বাসাটার রুম ছিলো সর্বসাকুল্যে একটা। বাড়িওয়ালার বাড়ি ছিলো নোয়াখালি। তিনি বেশ কাঠখোট্টা টাইপের লোক ছিলেন। আমাদেরকে তিনি কোনভাবেই বাসা ভাড়া দিবেননা। তার একটা ছেলে ছিলো প্রায় আমাদের সম বয়ষ্ক। আমাদের সাথে কথা বলার সময় ছেলেটা সামনে এলো। আমি হঠাৎ করে বাড়িওয়ালাকে জড়িয়ে ধরে বললাম, চাচা আমরা তো আপনার এই ছেলের মতো। আপনার ছেলে যদি কোথাও যেয়ে রাস্তায় রাস্তায় ঘুরে আপনি কি করবেন? আমরা আপনার আরো তিনজন ছেলে। তিনি বিরক্ত হয়ে বললেন, দুই হোলার জ্বালা বাঁচিয়েন না, আরো হোলা দি কিত্তাম! অগত্যা আমাদের পীড়াপীড়িতে তিনি বাসা ভাড়া দিলেন। কিন্তু শর্ত দিলেন মাসের ৫ তারিখের মধ্যে ভাড়া পরিশোধ করতে হবে। আমি বললাম, চাচা ২/৩ তারিখের মধ্যে ভাড়া পেয়ে যাবেন। টেনশান নিয়েননা। আমরা খুব ভালো ছেলে। আপনি বুঝতে পারবেন। আমরা তিনজন উত্তরা ৭ নং সেক্টরে একই অফিসে চাকরি করতাম। প্রথম কয়েকদিন তিনবেলা হোটেলে খেতাম। কয়েকদিন পরে আমরা দেখলাম হোটেলে খেলে আমাদের দুই দিকে লস। হোটেলের খাবার একদিকে ভালো নয় অন্যদিকে পয়সা খরচ হয় বেশি। এই চিন্তা থেকেই আমরা সিদ্ধান্ত নিলাম প্রতিদিন সকালে এবং রাতে আমরা নিজেরাই বাসায় রান্না করে খাবো। শুধু দুপুরে হোটেলে খাবো। আমরা বাসায় ফেরার সময় টঙ্গি বাজার থেকে ছোট ২/৩ টা হাঁড়ি, বালতি, চামচ, বাটি সহ যা যা দরকার সবকিছু কিনে নিলাম।যেই বিল্ডিংয়ে থাকতাম সেই বিল্ডিং এর সামনেই একটা মুদির দোকান ছিলো। সেই দোকান থেকে মসুর ডাল, ডিম, তেল, চাল, পেঁয়াজ সহ অনেক কিছু কিনে নিলাম। নিজেরা রান্না করবো এতে আমরা অনেক আনন্দিত। প্রয়োজনীয় টাকাপয়সা ছিলোনা বলে দোকানদারকে পামপট্টি মেরে কিছু জিনিস বাকিতে নিলাম।জিনিসপত্র নিয়ে শান্তনুকে বললাম, তুই বাসায় যেয়ে ভাত এবং মসুর ডাল রান্না করে ফেল। আর আমি মান্নানকে নিয়ে আসছি। শান্তনু খুব কাবিলের মতো বললো ঠিক আছে দোস্ত, তুই কোন চিন্তা করিসনা। আমি ভাত এবং ডাল রান্না করে ফেলছি। আমি মান্নানকে নিয়ে মাছ কিনতে গেলাম। আজকে ভালোমতো খাবো। আমি নিজে মাছ রান্না করে খাওয়াবো। বড় বড় সাইজের দুইটা তেলাপিয়া মাছ নিয়ে আমি আর মান্নান বাসায় ফিরলাম। ওমা! একি কান্ড!! শান্তনু একি করছে!!! বাসায় ডাবল বার্নারের গ্যাসের চুলা। দুই চুলার উপরে দুইটা পাতিল বসানো। ৷ পাতিলের ঢাকনা খুলে দেখেতো আমার চান্দি নষ্ট হবার যোগাড় হয়েছে। অনেক কষ্টে নিজেকে সামলে শান্তনুকে বললাম, কি রান্না করছিস বন্ধু! সে খুব ভাব নিয়ে বললো, তুই না বললি ভাত আর ডাল রান্না করতে? আমি বললাম, ভাত কিভাবে রান্না করছিস? প্রথমে পাতিলে তেল দিয়েছি। তারপর পেঁয়াজ কুচা করে দিয়েছি। তারপর তুই যা মরিচ, হলুদ, মসলা এনেছিস তার অর্ধেক দিয়েছি। তারপর তাতে চাল ঢেলে দিয়েছি। তারপর পানি দিয়েছি। এখন রান্না হচ্ছে। ডালও একইভাবে রান্না করছি। আমি আর মান্নান শান্তনুকে জড়িয়ে ধরে লাফাতে শুরু করলাম। আমরা শান্তনুকে বললাম, তোর এতো প্রতিভা কোথায় রেখেছিলি দোস্ত! 
টিম হট হর্সেস এর ক্যাপ্টেন এডভোকেট মাসুদের বিয়ের পর টিমের গেট টুগেদার। টিমের গুরুত্বপূর্ণ মিটিংয়ে ফিজিও, বলিং কোচ, ব্যাটিং কোচ, স্পন্সর, প্রীতি ম্যাচ আয়োজন সহ বিভিন্ন বিষয়ে সিদ্ধান্ত গৃহিত হয়।
আলহামদুলিল্লাহ! আগামীকাল ২০ জুন থেকে নিম্ন আদালতের স্বাভাবিক কার্যক্রম শুরু হতে যাচ্ছে।
অবিলম্বে একচুয়াল কোর্ট চালু করুন। নইলে সারাদেশের আইনজীবীদের নিয়ে দূর্বার আন্দোলন। জাগ্রত আইনজীবী পরিষদ।
মাইজভান্ডার শরীফে আমরা। অনেক বছর পরে এসেছি এই পবিত্রতম স্থানে। এই জায়গাটায় এলে মনের উপর দারুণ প্রভাব পড়ে। মন ভালো হয়ে যায়।
ফটিকছড়ির চা বাগান, মানিকছড়ির রাজবাড়ী এখানে সেখানে বেড়াচ্ছি গুরু শিষ্য। সাথে আছেন প্রিয় আউয়াল ভাই। দারুণ কাটছে! অতীব দারুণ!!
চট্টগ্রামের ফটিকছড়িতে এতো সুন্দর বেড়ানোর জায়গা আছে জানতামইনা। সত্যিই মনপ্রাণ জুড়ে গেছে।
বাংলার রূপ আমি দেখিয়াছি দুই চোখ ভরিয়া,,,,,, ছবিঃ ফটিকছড়ির হালদা ভ্যালি চা বাগান।
কর্মদিবসে আমরা বেড়াই। এখন বেড়াচ্ছি ফটিকছড়ির হালদা ভ্যালি চা বাগানে। দারুণ সুন্দর সবকিছু। বেশ ভালো লাগছে বেড়াতে। সঙ্গী হিসেবে আছেন আমার গুরুজি এডভোকেট খন্দকার আরিফুল আলম এবং আব্দুল আউয়াল খান। দু'জনই খুব মজার মানুষ।
ভুড়ি কমানোর জন্য পৃথিবীর সবচেয়ে কার্যকর ব্যয়াম। এই ব্যয়াম মানসিক স্বাস্থ্য এবং ডান্স স্কিল বাড়ানোর জন্য অত্যন্ত উপযোগী। হাসেন, নাচেন, ব্যয়াম করেন। ভালো থাকুন, ভালো রাখুন। পরিকল্পনা ও ভিডিওঃ আমার কন্যা হৃদি এবং ভাতিজি আরশি।
দু'চোখের মাঝে যতো দূর আছে, তুমি আছো তার চেয়ে আরো কাছে। এই ভালোবাসা বেঁচে থাকবেই,,, এই ভালোবাসা বেঁধে রাখবেই,,, ২৫ বছর ফেভিকলের মতো আমার জীবনের সাথে লেগে আছো। কোন দুঃখ, কষ্ট, আঘাত, অভিমান,লোভ কিছুই তোমাকে আমার কাছ থেকে দূরে নিতে পারে নাই।
আব্দুর রশীদ স্যারের কথা মনে পড়লো হঠাৎ। আমাদের মহানগর ২য় অতিরিক্ত দায়রা জজ আদালতের বিজ্ঞ বিচারক রশীদ স্যারের কথা বলছিলাম। গত ১১ মে,২০১৭ ইংরেজী তারিখে বড্ড অকালে তিনি আমাদের ছেড়ে চলে গেছেন চিরতরে। স্যারের কথা কেন মনে পড়লো সেই কথাটা বলি। ২০১৩ সালের পহেলা আগস্ট। স্যার তখন মহানগর অতিরিক্ত দায়রা ৩য় আদালতের বিজ্ঞ বিচারকের দায়িত্ব পালন করছিলেন। পিতাকে হত্যার দায়ে এক পুত্র প্রায় ৬ বছর কারাভোগ করছিলো বিনা বিচারে। পুত্রটি আমার মক্কেল। অনেক চেষ্টা করেও পুত্রটির জামিন হচ্ছিলোনা। আমার কাছে আসার পর ভালোমতো প্রস্তুতি নিয়ে সেই দিন অর্থাৎ ০১ /০৮/২০১৩ ইং তারিখে আমি একটা সুদীর্ঘ জামিনের দরখাস্ত দিলাম স্যারের আদালতে। স্যার প্রথমে দরখাস্তটি দেখলেন। তারপর দীর্ঘক্ষণ শুনানি করার সুযোগ দিলেন । পুত্রের হাতে থাকা ধারালো ক্ষুরের আঘাতে পিতা খুন হয়েছিলেন এই ছিলো অভিযোগ। জামিনের পক্ষে আমি একের পর এক যুক্তি উপস্থাপন করলাম। স্যার নিজেই আমার উপস্থাপিত যুক্তি খন্ডন করে জামিনের বিপক্ষে যুক্তি দাঁড় করছিলেন। অনেকগুলো কেস ল' উপস্থাপন করেছিলাম। অসম্ভব ধৈর্য নিয়ে স্যার শুনেছিলেন আমার বক্তব্য। মাঝে মাঝে তিনি কিছুটা রেগেও যাচ্ছিলেন। কিন্তু আমাকে এবং আদালতে উপস্থিত সবাইকে অবাক করে দিয়ে স্যার সেই আসামীকে জামিন দিয়ে দিলেন। আমি সেইদিন বুঝেছিলাম স্যারের বৈচারিক প্রজ্ঞা কতোটা গভীর ছিলো। আমার মক্কেলকে জামিন দিয়েছিলেন বলে বলছিনা। একজন আসামীর পক্ষে সঠিকভাবে যুক্তি উপস্থাপন করতে পারলে বিজ্ঞ বিচারক তার বৈচারিক প্রজ্ঞার পরিচয় দিতে পারেন, স্যার তার প্রকৃষ্ট উদাহরণ ছিলেন। জামিন দেয়ার সময় স্যার আমাকে বলেছিলেন এই আসামীকে পরবর্তীতে আদালতে হাজির করার দায়িত্ব আপনাকে নিতে হবে। আমি বলেছিলাম ইনশাআল্লাহ্‌ আমি তাকে হাজির করবো। জামিন পাবার পর থেকে এই ৮ বছরে সেই আসামী প্রত্যেকটা ধার্য তারিখে আদালতে হাজির থাকে। আমি স্যারের কথা রেখেছি। আসামীও আদালতে আসে। কিন্তু স্যার আজ নেই। স্যার আদালতে মাঝে মাঝে রেগে যেতেন। বেশি কোলাহল পছন্দ করতেন না। বেশি শব্দ হতো বলে এজলাশ কক্ষের প্রধান ফটক লাগিয়ে রাখতেন। অনেকে স্যারের এই ব্যাপারটা পছন্দ করতেন না। আজ বুঝতে পারছি কেন তিনি এমন করতেন। মাথার ভিতরে তীব্র যন্ত্রনা হতো স্যারের। শেষমেষ সেই যন্ত্রনা যে তার মৃত্যু ডেকে আনবে কেউ বোঝেনি। আজব একটা দুনিয়ায় বাস করি। আজব খেয়ালের ইশারায় চলি। উকিল আছে, মক্কেল আছে, নেই সেই ন্যায় বিচারক। হে আল্লাহ, শ্রদ্ধেয় আব্দুর রশীদ স্যার আজ তোমার আদালতে। শেষ বিচারে তুমি তাকে জান্নাতুল ফেরদৌস উপহার দিও।
অনেকদিন পরে আদালতে। বাংলাদেশের সুপ্রিম কোর্টের ডেপুটি এটর্ণি জেনারেল এডভোকেট আবুল হাশেম স্যার, চট্টগ্রাম বারের সাবেক সেক্রেটারি এডভোকেট আব্দুর রশীদ স্যার সহ আমরা বিজ্ঞ বন্ধুরা।
কোন বুঝে কিংবা কার পরামর্শে সরকার চট্টগ্রাম বারের মতো এতো বড় বারের উন্নয়নের জন্য মাত্র ৩ লক্ষ টাকা বরাদ্দ দিলো! আবার ব্রাহ্মণবাড়িয়া এবং গোপালগঞ্জ বারের মতো ছোট বারে বরাদ্দ দিয়েছে ৫০ লক্ষ টাকা! আরোও বিস্ময়কর হচ্ছে এশিয়ার বৃহত্তম ঢাকা বারে বরাদ্দ দেয়া হয়েছে মাত্র ১৫ লক্ষ টাকা! যে বারে সদস্য সংখ্যা হচ্ছে প্রায় ২৫ হাজার। আমাদের বারের উচিত এই টাকা না নিয়ে আইনমন্ত্রীকে রিয়েক্ট করা। তাকে জিজ্ঞেস করা এসবের মানে কি! উনি কোন যুক্তিতে এইরকম অযৌক্তিক বরাদ্দ দিয়েছেন? যে টাকাগুলো তিনি বরাদ্দ দিয়েছেন সে টাকাগুলো ওনার কিংবা ওনার জেলার কারো নয়। টাকাগুলো আমাদের। উনি দায়িত্ব পালন করছেন মাত্র। বারের মর্যাদা, সদস্য সংখ্যা, ঐতিহ্য, অবকাঠামো সহ অন্যান্য সকল বিষয় বিবেচনা করে যথাযথভাবে অর্থ বরাদ্দ পাওয়া আমাদের অধিকার। এই সহজ কথাটা আইনমন্ত্রীকে বলতে হবে।
স্বাস্থ্য মন্ত্রনালয়ের অতিরিক্ত সচিব কাজী জেবুন্নেসাকে ধরে জানতে চাওয়া হোক যে, এতো সম্পদের মালিক তিনি কিভাবে হলেন? কানাডা, লন্ডন, ঢাকা, গাজীপুরে তার বিশাল সম্পদের উৎস কি? কোটি কোটি টাকা এফডিআর কোথা থেকে করেছেন? আমি বাংলাদেশের একজন নাগরিক। বাংলাদেশ আমার। আমার একজন কর্মচারী এতো সম্পদের মালিক হলেন কিভাবে এটা জানার অধিকার আমার আছে। রাষ্ট্র আমাকে জানাতে বাধ্য। আমার সরকার আছে। আমার দুদক আছে। আমার আদালত আছে। আমি জানতে চাই জেবুন্নাহার এতো সম্পদ কোথায় পেয়েছেন? এটা জানতে চাওয়ার জন্য আমাকে গ্রেফতার করার কোন অধিকার কারো নেই। এই রাষ্ট্রের সংবিধান কিংবা জনগন সেই অধিকার কাউকে দেয়নি। ২০ কোটি নাগরিকের সম্পদ চুরি করে যারা ধনসম্পদের মালিক হয়ে আবার নাগরিকের সাথে ঔদ্ধত্য দেখান এদের প্রতিহত করা আমার অধিকার। বাংলাদেশ আমার রাষ্ট্র। এই রাষ্ট্রের মালিক আমি। আমার রাষ্ট্রে জনতার সম্পদের কোন চোরকে আমরা বরদাস্ত করবোনা। 
সত্য বলার খেসারত দিচ্ছেন সাংবাদিক রোজিনা। সত্য তুলে ধরার কারণে মিথ্যা মামলায় জর্জরিত একজন সিনিয়র নারী সাংবাদিক। নিজের অনুসন্ধানী প্রতিবেদনে মসির নির্ভীকতায় তুলে এনেছেন জনগনের হাজার হাজার কোটি টাকা লোপাটের ঘটনা। সরকারের এবং জনগনের সম্পদ লুটপাটকারী দস্যুদের রোষানলের শিকার হলেন সাংবাদিক রোজিনা। সত্যের জয় হবেই হবে। রোজিনা আপনি ভয় পাবেননা। এদেশের সাধারণ মানুষ আপনার পাশে আছে। সাংবাদিক রোজিনাকে পরিকল্পিত মিথ্যা মামলায় ফাঁসানোর তীব্র নিন্দা করছি এবং এই ধরণের ন্যাক্কারজনক অপকর্মের প্রতি ঘৃণা প্রকাশ করছি।
সারাদিন ফেসবুকে ছিলামনা। একটু আগে ফেসবুক ওপেন করে দেখি সারাদেশের অনেক বিজ্ঞ বন্ধু রাগে ক্ষোভে ফেটে যাচ্ছেন। ঘটনা হয়েছে কি! পুলিশ সাতক্ষীরা বারের সাবেক সভাপতি এডভোকেট মোঃ শাহ আলম সাহেবকে গ্রেফতার করেছে সাইবার ক্রাইম মামলায়। তাকে হাতকড়া পড়িয়ে পুলিশ নিয়ে যাচ্ছে। কোন এক টাউটের করা মামলায় তাকে এরেস্ট করা হয়েছে। জনাব শাহ আলম স্যার সাতক্ষীরা বারে ৭ বার সাধারণ সম্পাদক এবং ৭ বার সভাপতি নির্বাচিত হয়েছিলেন। কতোটুকু সম্মানিত, দায়িত্বশীল, সৎ এবং যোগ্য হলে একজন আইনজীবীকে ১৪ বার তাদের নেতা নির্বাচিত করেছেন সাতক্ষীরা বারের বিজ্ঞ আইনজীবীরা! এইরকম একজন সম্মানিত ব্যক্তি এবং সিনিয়র আইনজীবীকে গ্রেফতার করার আগে পুলিশের ভালো করে তদন্ত করা উচিত ছিলো। কিন্তু তারা সেটা করেননি। আমি অবাক হই পুলিশের ভূমিকা দেখে! যেই দেশের মহামান্য রাস্ট্রপতি একজন আইনজীবী, সংসদের স্পীকার একজন আইনজীবী, আইনমন্ত্রী একজন আইনজীবী সেই দেশের পুলিশ এমন একজন সম্মানিত আইনজীবীকে গ্রেফতার করার আগে কেন সবকিছু খতিয়ে দেখেননি! শাহ আলম স্যারের মতো এমন একজন মানুষকে গ্রেফতারের বিষয়ে মহামান্য রাস্ট্রপতি থেকে শুরু করে সুপ্রিম কোর্ট সবারই মাথা ঘামানো উচিত বলে আমি মনে করি। শাহ আলম স্যার গ্রেফতার হবার পর বাংলাদেশ বার কাউন্সিল সেটা জেনেছে। বাংলাদেশের প্রায় সকল বার জেনেছে। কিন্তু আশ্চর্যের বিষয় হলো কোন বার কিংবা বার কাউন্সিল এখন পর্যন্ত কোন কিছু করা তো দূরের কথা একটা প্রতিবাদ বিবৃতি দিয়েছে বলে আমার জানা নেই। শোনেন বিজ্ঞ বন্ধুগণ, একটা কথা পরিষ্কার করে বলি। দলীয় তাঁবেদারি করে কিংবা কেউ এগিয়ে এলে তার পেছনে লেগে কিংবা স্বেচ্ছাচারী হয়ে আইনজীবীদের জন্য কেউ কিছু করতে পারবেননা। শুধু লম্বা লম্বা লেকচার দিতে পারবেন। ২০১৭ সালে আমি যখন আইনজীবী সুরক্ষা আইন এর দাবি তুলে জাগ্রত আইনজীবী পরিষদ গঠন করে আন্দোলন শুরু করেছি, বারে বারে গিয়েছি ; আমার বারের অনেকেই আমাকে পাগল বলেছেন, আমার পেছনে লেগেছেন। অথচ আজ দেখুন, আমার এই দাবিই সারাদেশে ছড়িয়ে গেছে। বিজ্ঞ আইনজীবীদের প্রাণের দাবিতে পরিণত হয়েছে। সবাই বুঝতে পেরেছে বিজ্ঞ আইনজীবীদের মর্যাদা রক্ষার জন্য আইনজীবী সুরক্ষা আইন প্রণয়নের কোন বিকল্প নেই। একটা কাজ করেন বিজ্ঞ বন্ধুগণ। দলবাজি, তাঁবেদারি যাই করবেন করেন। অন্তত এই একটা ইস্যুতে জাগ্রত আইনজীবী পরিষদের পাশে দাঁড়ান। আইনজীবী সুরক্ষা আইন এর দাবিতে আওয়াজ তুলুন। এই আইন পাশ হলে আমাদের এমন অপমানিত হতে হবেনা। আমি বাংলাদেশের বড় কোন আইনজীবী নই। ছোট আইনজীবী। বড় বড়দের পেছনে সব নিয়ে ঘোরেন। তারা বড় বড় ইস্যু নিয়ে ব্যস্ত আছেন। আইনজীবীদের মর্যাদা, কল্যাণ, অধিকার নিয়ে তাদের চিন্তা করার সময় নাই। কোন বার কিংবা তথাকথিত দলীয় সংগঠন কিছু করুক বা না করুক জাগ্রত আইনজীবী পরিষদের ব্যানারে কিংবা কয়েকজন মিলে দাঁড়িয়ে প্রতিবাদ করুন। প্রতিবাদ করতেই হবে। এই অপমান অমর্যাদা মেনে নেয়া যায়না। বিজ্ঞ বন্ধুগণ, আইনজীবী সুরক্ষা আইন এর ইস্যু নিয়ে সিরিয়াস হন। সারাদেশে দূর্বার আন্দোলন গড়ে তুলুন। ইনশাআল্লাহ সফলতা আসবেই।
ইসরাইলী বর্বরতা আর কতোদিন! মুসলিম বিশ্বের বিভেদ আর কতো কাল চলবে? সব ভেদাভেদ ভুলে ইসরাইলী নিষ্ঠুরতার জবাব দেয়ার সময় হয়েছে।
মুছে যাওয়া দিনগুলি আমায় যে পিছু ডাকে, স্মৃতি যেন আমার এই হৃদয়ে বেদনার রঙে রঙে ছবি আঁকে।
আমার কন্যা হৃদি ঈদের জামা পড়ে আমাকে সালাম করে বললো, ঈদ মুবারাক বাবা, দাও এবার সালামি দাও। নিজের পুত্র-কন্যাকে ঈদের সালামি দেয়ার মধ্যে একটা অন্যরকমের আনন্দ আছে। বেহেশতি আনন্দ! সবাইকে ঈদ মুবারাক।
অবহেলিত দরিদ্র শিশুরা যাতে আনন্দে ঈদ উদযাপন করতে পারে সেজন্য Working For Children (WFC) এর পক্ষ থেকে ২ জন প্রতিবন্ধীসহ ৮ জন শিশুকে আজ নতুন জামাকাপড়, ইফতার সামগ্রী, চকলেট, চিপস উপহার হিসেবে দিয়েছি। এই কাজে আমাদের পাশে ছিলেন এম কে রহমান ফাউন্ডেশনের কর্ণধার প্রিয় তৌফিক ভাই। আসুন, আমরা যার যার অবস্থান থেকে সামর্থ্য অনুযায়ী অসহায়, অবহেলিত শিশুদের পাশে দাঁড়াই।
প্রিয় বন্ধু এডভোকেট সাইফুল অভি ভীষণ অসুস্থ হয়ে রাঙামাটি হাসপাতালে চিকিৎসাধীন আছে। তার সুস্থতার জন্য দোয়া চাই। 
পৃথিবীতে হয়তো অনেক খারাপ নারী আছে, কিন্তু আমার জানা মতে একজনও খারাপ ' মা ' নেই। সব মায়েরা ভালো থাকুক, সুন্দর থাকুক।
ওজন কমাইয়া বল এবং ইমিউন বাড়ানোর কাজে লাইফ ঝালাপালা হইয়া যাইতেছে। ভীষণ কষ্ট হইলেও কেষ্ট মিলতেছে এইটাই সান্ত্বনা। অক্সিফিট জিম আমারে সালমান খান বানানোর দায়িত্ব নিয়েছে।
ভক্তি খুবই ভালো একটা গুণ। কিন্তু অতি ভক্তি খুবই খারাপ। অতি ভক্তিকারীকে আমরা চোর বলি আর কি! একটা কথা জ্ঞানী লোকেরা বলেন। অতি ভক্তি চোরের লক্ষণ। কিছু কিছু লোককে দেখি অতি ভক্তি প্রদর্শন করতে। এদের চেহারা তখন চুরিতে ধরা পড়ার পর লোকের মতো লাগে মানে চোরের মতো লাগে। আমাদের রাজনীতিক অঙ্গনে অতি ভক্তিকারীদের বেশ সমাদর দেখি। অতি ভক্তিকারী চোরদের এখন জয়জয়কার। তবে একটা জিনিস কি জানেন! উকিল সাহেবরা যখন কাউকে অতি ভক্তি দেখান তখন একদম ভালো লাগেনা। প্রেসটিজে লাগে। আমিও উকিল কিনা তাই আর কি! আইনজীবী নিজে একটা প্রতিষ্ঠান। আদালতের মতো তার নিজস্ব সেরেস্তা থাকে, সীলমোহর থাকে, নিজের দেশ তো আছেই সারা বিশ্বের যেকোন ব্যক্তি বা প্রতিষ্ঠান তার মক্কেল হতে পারে। এমনকি সরকারও মক্কেল হয়। এমন একজন ক্ষমতাবান মর্যাদাসম্পন্ন পেশাজীবী যদি কোন মন্ত্রী, এমপি, সরকারী বড় অফিসার, বড় ব্যবসায়ীকে স্যার বলতে বলতে এক হাতের তালু অন্য হাতে ডলতে ডলতে মাজা বাঁকা করে দাঁড়িয়ে থাকে নিজেকে বেশ অসম্মানিত বোধ করি। নিজেকে চোরের স্তরে নামাচ্ছেন আপনার ধান্দা আছে বলে কিন্তু এই প্রফেশানটা ছেড়ে নামান ভাই। প্লিজ ভাই। আমাদের পেশাটা অনেক মর্যাদার পেশা ভাই। হাত কচলাবেন সম্মানিত সিনিয়রদের সামনে, কোমর বাঁকা করবেন শ্রদ্ধেয় সিনিয়রদের সামনে। এতে আপনার বিনয় প্রকাশ হবে। মন্ত্রী কিংবা আমলার সামনে নয়। তাদের আমরা অবশ্যই সম্মান করি এবং করবো তবে নিজের মর্যাদা সম্মান বিকিয়ে দিয়ে নয়। ইদানিং কিছু ভাইদের দেখি নিজের পিতার সমতুল্য সিনিয়রকে সম্মান করেননা। অথচ আথালি পাথালি আউরা জাউরার সামনে যেয়ে পারলে পায়ে ধরেন। ভাইরে, নিজের প্রফেশানটা যে কত মর্যাদার একটু বুঝুন। এরওর সামনে যেয়ে হাত ডলাডলি, অতিভক্তি দেখাবেননা। দেখতে খুব ইয়ে লাগে!!!!
আমার প্রাণপ্রিয় মুসলিম ভাইসকল শোনেন, করোনার সংক্রমন এবং কোভিডে মৃত্যুর বিষয়াদি নিয়ে আমরা কিছু মূর্খ এবং ধর্মান্ধ ভাইয়েরা বিষোদগার করি। সামান্যতম ইবাদতের অহংকার নিয়া যা ইচ্ছা হচ্ছে তা করে বেড়াই। আমরা মনে করছি আল্লাহ পাকের প্রতি আমাদের অগাধ ঈমান আছে এবং আমরা আল্লাহর আদেশ নিষেধ মেনে চলছি। আদতে আমরা তা করছিনা। আমরা করছি উল্টো। আমরা বিশ্বাসের নামে নিজের অজান্তে বা মূর্খতার কারণে আসলে আল্লাহর পরীক্ষা নিচ্ছি। কিন্তু এটা যে কতোবড় নাফরমানি এবং বোকামি তা কি আমরা বুঝি বা বুঝতে চেষ্টা করি? ইবলিশ একবার হযরত ঈসা (আঃ) কে বললো ,"তুমি এই পাহাড় থেকে লাফ দাও, যদি তোমার সৃষ্টিকর্তা সত্য হয়ে থাকেন, তাহলে তিনি তোমাকে রক্ষা করবেন"। জবাবে হযরর ঈসা (আঃ) শয়তানকে বললেন, "আমার প্রভু সবার পরীক্ষা নেন, আমি কখনোই আমার প্রভুর পরীক্ষা নিতে যাবো না"। অথচ দেখেন! আমরা কি করছি। প্রভুর উপর ভরসা রাখলে বা প্রভুর নাম নিলে করোনা ভাইরাসে আক্রান্ত হবোনা" এই সব উদ্ভট কথা বলে আমরা অসাবধানতা অবলম্বন করি, মার্কেটে ঘুরি, জনসমাগম করি,আড্ডা দিই। নিজেকে ঈমানদার প্রমাণের নামে আসলে সৃষ্টিকর্তার পরীক্ষা নিচ্ছি আমরা। সৃষ্টিকর্তার পরীক্ষা নিতে যাবেন না। এটা আপনার আমার ভিতরে থাকা শয়তানের প্ররোচনা। সৃষ্টিকর্তা আমাকে বিবেক দিয়েছেন। সেই বিবেক আমাকে বলছে যে,আগুনে ঝাঁপ দিলে মারা যাবো। কিন্তু আমি নিজেকে আল্লাহর সাচ্চা বান্দা দাবি করে আগুনে ঝাঁপ দিলে যা হবার তাই হবে। আমি সৃষ্টিকর্তার পরীক্ষা নিতে যেয়ে এমন বোকামি করছি। সৃষ্টিকর্তা এ ক্ষেত্রে আমাকে রক্ষা তো করবেনই না, বরং শয়তানের দ্বারা পরিচালিত হবার দোষে আমাকে শাস্তি দিবেন। আল্লাহ হযরত নুহ (আঃ) কে বন্যার বিষয়ে সতর্ক করেছিলেন। সে কারণে তিনি জাহাজ তৈরি করেছিলেন। জাহাজ তৈরি ছাড়াই তো সৃষ্টিকর্তা তাকে রক্ষা করতে পারতেন। করেছেন কি? হযরত মুহাম্মদ (সাঃ) কে তাঁর জীবন নাশের প্রয়াস সম্পর্কে আল্লাহ রাব্বুল আলা'মীন সতর্ক করেছিলেন এবং তিনি মক্কা ত্যাগ করেছিলেন। সৃষ্টিকর্তা ইচ্ছে করলেই তাঁকে মক্কাতেই রক্ষা করতে পারতেন। আমাদেরকে ইতিমধ্যে করোনা ভাইরাস সম্পর্কে সতর্ক করা হয়েছে। আমাদের উচিত হচ্ছে সাবধানতা অবলম্বন করা। ইবাদতের অহংকার করে যা ইচ্ছে তা করা নয়। পাঁচ ওয়াক্ত নামাজ আদায় করে কিংবা কয়েকটা হাদিস পড়ে কিংবা কোন ইয়ের ওয়াজ শুনে নিজেকে বহুত বড় ঈমানদার হিসাবে জাহির করবেননা। নিজের এবং অন্যের জন্য বিপদ ডেকে আনবেননা। আল্লাহপাকের পরীক্ষা নিতে যাবেননা। যদি আমরা এমন অহংকার করি তাহলে আমরা ভুলের পথে হাঁটছি। যে পথে হেঁটে নিজের সর্বনাশ করেছিলো ইবলিশ শয়তান। আল্লাহ আমাদের সবাইকে বোঝার তাওফিক দান করুন। আমীন। 
একে তো লক ডাউন তার উপর আবার রমজান। তারও উপর আদালতের স্বাভাবিক কাজকাম বন্ধ। কি আর করা! গান গাই, ঘুমাই, রেস্ট নিই। আবার গান গাই, ঘুমাই, রেস্ট নিই।। বিঃদ্রঃ এই গানটা আমার মায়ের খুবই প্রিয় গান। বড় ভাইয়া মারা যাবার পর থেকে আমার মা এখনো এই গানটা গেয়ে কাঁদেন।
আমাদের বাসায় একজন মহিলা গৃহপরিচারিকার কাজ করেন। গত ২ দিন তিনি বাসায় কাজ করতে আসেননি। আমার স্ত্রী তো তার উপর মহাক্ষ্যাপা। তো তিনি আজ এসেছেন। আমি তাকে বললাম আজ তো মহান মে দিবস। আজ শ্রমিকরা কাজ করেননা। আজ শ্রমিকদের ছুটি। তিনি হেসে হেসে বললেন, আমি তো শ্রমিক না স্যার, আমি তো কামের বুয়া। কামের বুয়া গো মে দিবস আর জুন দিবস দিয়া কিতা অইবো? ঘরে ঘরে ঝাড়ু দিয়াম, ঘর মুউচ্চাম, আন্ডি ফাতিল দুইয়াম আর ট্যাহা কামাইয়াম। কাম না হরলে মে দিবসে আমরারে খাওন দিবো? তার কথায় হাসলাম। বললাম, আজ আর কাজ করতে হবেনা। আজ আপনার ছুটি। তিনি বললেন, গত ২ দিন আসি নাই। আফার কষ্ট হইছে। আইজও কাম না হরলে আফার কষ্ট আরো বাড়বো। আফা ( আমার স্ত্রী) কি আমার চেহারা দেইক্কা বেতন দিবো? 
আমার এসোসিয়েট রিফাত। অনেকদিন ধরে আমার সাথে আছেন। স্বপ্ন দেখেন বড় আইনজীবী হবেন। দেশ ও দশের জন্য কাজ করবেন। প্রচন্ড রাজনীতি সচেতন তিনি। বাংলাদেশ শিক্ষানবিশ আইনজীবী পরিষদ চট্টগ্রাম বিভাগের সভাপতি এবং বঙ্গবন্ধু আওয়ামী আইন ছাত্র পরিষদের চট্টগ্রাম মহানগর এর সভাপতির দায়িত্ব পালন করছেন। রিফাতের আজ জন্মদিন। 
প্লিজ,,,, প্লিজ,,,,প্লিজ,,, মৃত মেয়েটাকে নিয়ে আমরা আর বাজে কথা না বলি। তার চরিত্র নিয়ে অশ্লীল কথা না বলি। না জেনে না শুনে একটা মৃত মেয়েকে প্রশ্নবিদ্ধ না করি। মরা মেয়েটার ভিডিও নিয়ে ট্রল না করি। মা-বোন আমাদেরও আছে। মুনিয়ার খুনী নারীর মর্যাদা হয়তো দেয়নি বা দেয়না। তাই বলে আমরা কেন ওদের মতো আচরণ করবো! আগে আসল সত্য বের হয় কিনা দেখি। মেয়েটা আত্মহত্যা করেছে নাকি তাকে হত্যা করা হয়েছে সে সম্পর্কে নিশ্চিত হই। আমার তো মনে হয় মেয়েটাকে মেরে ফেলা হয়েছে। বসুন্ধরার আগের রেকর্ড ভালো নয়। এর আগেও এরা একজন ব্যবসায়ীকে হত্যা করেছিলো। সেসময়ের সরকারের বড় বড় ইয়েদের ম্যানেজ করে পার পেয়ে যায় তারা। আমার যতোটুকু মনে হয়েছে মুনিয়া ইনোসেন্ট ছিলো। তার বয়সও কম ছিলো। তাকে যেকোন টোপে বা ট্রেপে ফেলে তার সর্বনাশ করেছে খুনি। মুনিয়ার হত্যাকারীর বিচার চাই। অঢেল অর্থ যেন ন্যায়বিচার এর পথ রুদ্ধ করতে না পারে। আমরা আশাবাদী। এই সরকারের সময়ে অনেক বড় বড় টাকাওয়ালা অপরাধ করে শেষ রক্ষা হয়নি।
কোভিড মহামারিতে মানবিক দিক বিবেচনা করে শিক্ষানবিশদের আর্থিক প্রণোদনা দেয়ার জন্য বার কাউন্সিলের উদ্যোগ নেয়া জরুরী।
ঈদের আগে সাধারণ আইনজীবীদের জনপ্রতি এককালীন ১৫,০০০ টাকা করে প্রদান করার দাবি জানাই। জাগ্রত আইনজীবী পরিষদ
ইনারা আমার বাসার সদস্য। আপনারা ইনাদের কবুতর বলেন। কিন্তু আমি এদের বিভিন্ন নামে ডাকি। এদের মধ্যে একজন আবার এখনো বাবু। এরা একেকজন একেক জাতের। প্রতিদিন এদের পেছনে ঘন্টাখানেক সময় দিতে হয়। আমি নিজের হাতে এদের ঘরদোর প্রতিদিন পরিষ্কার করে দিই, খাবার দিই, ঔষধ দিই। এদের একটা সমস্যা হইছে এরা হাগু করে বেশি। আর কোন সমস্যা এদের নাই। এদের দেখলে আমার ভালো লাগে। এরা অতীব সুন্দর। এরা যখন বাক দেয়, নিজেরা নিজেরা কথা বলে তখন খুব ভালো লাগে। এদের ঝগড়া হইছে সবচেয়ে সুন্দর।
ওকালতি বন্ধ প্রায় এক মাসের মতো। এই উছিলায় বেগম সাহেবা গৃহ কর্মে লাগাইয়া দিছে। সেই কাজ দারুণভাবে উপভোগ করছি। ঘর ঝাড়ু, ঘর মোছা, কাপড় ধোয়ার সময় গান গাওয়া যায় আবার ইচ্ছামতো নাচাও যায়। ওকালতিতে কিন্তু এইসব করা যায়না। আমি কিন্তু হেব্বি এনজয় করছি!!
ভারতের করুণ এবং ভয়াবহ অবস্থা জানেন তো ভাইসকল! বেতালে চলার চরম খেসারত দিচ্ছে তারা। আমাদের অবস্থাও কিন্তু সেই পথে যেতে সময় লাগবেনা।
লকডাউনে ওদের সাথে বেশ ভালো সময় কাটছে। প্রতিদিন সকালে বিকেলে ওদের সাথে আড্ডা দিই৷ ওদের খাওয়াই। ওরা পানিটা একটু বেশি খায়। এমনিতে যা গরম পড়েছে! ওরাও আমাকে খাওয়ায়, আনন্দ দেয়,শান্তি দেয়। ওরা খুব সুন্দর সুন্দর গল্প জানে, কৌতুকও করে। ওদের কয়েকজনের আবার চুলকানি আছে। পিঁপড়ে, পোকা এসব দুষ্টু ইয়েরা ওদের জ্বালাতন করে। আমাকে যখন বলে আমি দুষ্টুদের তাড়িয়ে দিই। আমার বাসার ভেতরে, সিঁড়িতে, বারান্দায়, ছাদে ওরা বাসা বেঁধেছে। ওদের ছাড়া আমার এখন ভালো লাগেনা। ওরা আমার বৃক্ষ। সবুজ বৃক্ষ। আমার নিঃস্বার্থ বন্ধু।
ভাইসকল, আজ দুপুরে সস্ত্রীক কোভিড ভ্যাক্সিন নিয়েছি। বিকাল থেকে লক্ষ্য করলাম আমার শরীরে ব্যাপক শক্তির সঞ্চার হইছে। মনে হইছে আমি দানব হইয়া গেছি। কি হয়েছে শোনেন! বিকাল বেলা ছাদে উঠেছি গাছে পানি দিতে। টাংকি থেকে এক বালতি পানি নিয়া গাছে দিচ্ছিলাম। এরপরই দেখলাম ২০ সের পানি ভর্তি বালতিরে মনে হইলো কাগজের টুকরা! আমি তো অবাকের উপর অবাক!! যে বালতি ওজন করতে আমার আইলসামি লাগে সেই বালতিটারে স্রেফ খেলনার মতো লাগলো। যাই হোক কয়েক মিনিটে ৯/১০ বালতি পানি নিয়া গাছে দিলাম। এরপর জগিং করলাম প্রায় আধা ঘন্টা। নাহ! কোন খবর হইলোনা! শুরু করলাম পুশ আপ। ১০০ বারের মতো পুশ আপ দিলাম। শরীরে কোন খবরই হইলোনা। এরপর অনেকক্ষণ কঠিন কঠিন ব্যয়াম করলাম। এতো কিছু করার পরে যেকোন মানুষ টায়ার্ড হয়ে যাওয়ার কথা। কিন্তু আমার হইছে উল্টো! আমার শরীরের ভিতর অটো এনার্জি পয়দা হইতেছে!! কোভিড ভ্যাক্সিন কি দিয়া বানাইছে! আমার তো ডেইলি ডেইলি ভ্যাক্সিন নিতে মন চায়। 
বডির ভিতরে করোনা ঢুকে গেলেও যেন সুবিধা করতে না পারে সেজন্য বউ জামাই মিলে ভ্যাকসিন নিয়ে এলাম। বাই দ্য ওয়ে, শুধুমাত্র ছবি তোলার জন্য মুখ থেকে মাস্ক ইয়ে করেছি। শোনেন ভাইসকল, পুরা জাতিকে করোনার ভয়াল থাবা থেকে বাঁচাতে হলে ভ্যাকসিন নেন। এটা খুবই জরুরী। বিঃদ্রঃ আমাকে ভ্যাকসিনের ইনজেকশন পুশ করতে প্রায় আধা ঘন্টা লেগেছে। এই বয়সেও আমার ইনজেকশন ভীতি কাটে নাই। অনেক কষ্টে ইনজেকশন দেয়ার সময় দেখি একটুও ব্যথা নাই। হাউ ফানি!!
ভাইসকল, আপনাদের হয়তো মনে আছে গত ১০ এপ্রিল আমি একটা পোস্ট দিয়ে আমার গতরের অত্যধিক ওজন নিয়ে উৎকন্ঠা প্রকাশ করেছিলাম। আমি জানিয়েছিলাম যে, সেদিন আমার ওজন ছিলো ১০৩ কেজি। সেদিন থেকেই আমি প্রতিদিন কমপক্ষে ৪০ মিনিট হাঁটছি, ৫০/৬০ টি পুশ আপ দিচ্ছি এবং ১৫/২০মিনিট করে লাফাচ্ছি। এর পাশাপাশি শুধুমাত্র সেহরির সময় অল্প পরিমান ভাত খাচ্ছি। আলহামদুলিল্লাহ! আজকে মেপে দেখি আমার ওজন ৯৮ কেজি হয়েছে। অর্থাৎ মাত্র ৮ দিনে ৫ কেজি ওজন কমিয়ে ফেলেছি। লকডাউনের পরে জিম খুললে প্রতিদিন জিমে যাবো, রোজার পরে একবেলা ভাত যেটা খাই সেটাও বন্ধ করে দেবো। ইনশাআল্লাহ, আগামী অক্টোবরে ওজন ৮৫ কেজিতে নিবোই নিবো। ছবিতে দেখুন সোনার ছেলে আস্তে আস্তে হারানো সোনার শরীর ফিরে পেতে যাচ্ছি। 
আমার বেগম সাহেবা অতি গরমে বেদিশা হয়ে আজকে রান্না করতে পারবেনা বলে সাফ জানিয়ে দিয়েছে। আমাকে ঝাড়ি দিয়া বলছে, অসহ্য গরমে খেতে পারার মতো কিছু যদি পারি রান্না করে দিতে। আমি হাসি মুখে তার ইচ্ছে পূরণে ব্র‍তী হয়ে আমার কন্যাকে নিয়ে অতি সুস্বাদু একটা তরকারী রান্না করে ফেললাম। আপনারা আবার চাপা মারছি ভাইবেননা বুঝছেন? কাঁচা আম দিয়া রুই মাছের তরকারী খাইয়া আমার বেগম সাহেবা এতো খুশি হইছে যে তার শরীর থেইকা সমস্ত গরম বাহির হইতে বাধ্য হইছে।
আমার বাসার বারান্দার একপাশ এটি। আমার বেডরুমের সামনেই বারান্দার এই অংশটা। পুরো বাসায় এই জায়গাটা আমার খুবই প্রিয়। নিজ হাতে সাজিয়েছি নিজের অলস সময় কাটানোর জন্য। নিজেই যত্ন নিই। লকডাউনে এই বারান্দা আমাকে অনেক স্বস্তি দিচ্ছে। রাতের বেলায় লাইট অফ করে বসে থাকতে দারুণ লাগে! দূর্দান্ত এই বারান্দাটা!!!
শোনেন ভাইসকল, ১) ভেন্টিলেটর এর চেয়ে মাস্ক ভালো। ২) আইসিইউ এর বেডের চেয়ে ঘরের বিছানা অনেক ভালো। ৩) হসপিটালের অক্সিজেনের চেয়ে মুক্ত বাতাস অনেক ভালো। ৪) করোনার কষ্টের চেয়ে হাত ধোয়া অনেক সহজ। ৫) সামাজিক দূরত্ব মেনে চলার চেয়ে পরিবারের সাথে থাকা অনেক ভালো। ৬) ডাক্তার নার্সের চেয়েও স্ত্রী সন্তানের ভালোবাসা অনেক ভালো। ৭) হুদা কামে মরার চেয়ে লকডাউন ভালো। ৮) জীবিকার চেয়ে জীবন ভালো। আসুন সবাই প্রার্থনা করি, দায়িত্ব পালন করি, পরিবারকে সময় দিই, বন্ধুদের খবর নিই, আকাশ দেখি, প্রকৃতির যত্ন নিই, সূর্যোদয় দেখি, নিজের ভালোবাসার মানুষকে সময় দিই, ব্যয়াম করি। কারণ, এগুলো কিছুই লকডাউন হয়নি।
চট্টগ্রাম জেলা আইনজীবী সমিতির বৈশাখী উৎসবে ২০১৭ সালে আমি চটপটি, ফুচকা, পিঠার স্টল দিয়েছিলাম। বড় বড় ৩ ডেকচি চটপটি বানিয়ে দিয়েছিলো আমার বেগম সাহেবা। আমি ওকে বলেছিলাম অনেক টাকার চটপটি ফুচকা বিক্রি হবে। অনেক টাকা লাভ করবো। লাভের পুরোটাই তোমাকে দিয়ে দেবো। চটপটি ফুচকা স্টলে সাজানোর পর হুমড়ি খেয়ে পড়েন সবাই। খুব দ্রুত শেষ হয়ে যায় সব। কিন্তু কেউই চটপটি ফুচকা খেয়ে একটা টাকাও দেননি। আমি অবশ্য খুব মজা পেয়েছি বিজ্ঞ আইনজীবী ও তাদের পরিবারের সদস্যদের খাইয়ে। বাসায় ফেরার পর বউকে তিন ডেকচি চটপটি, ৫০০টি ফুচকা এবং পিঠাপুলি বিক্রি বাবদ ৫,০০০/- টাকা দিলাম এবং বললাম, তোমার বানানো সবকিছু সুপারহিট হয়েছে। আমি খুশি, বউ খুশি, বিজ্ঞ বন্ধুরা খুশি, সবাই খুশি। শুভ হোক নববর্ষ। খুশিতে কাটুক সবার জীবন।
চট্টগ্রাম শহরে লকডাউন চলছে। দুপুর ১২ টার দিকে জরুরী কাজে বের হয়েছিলাম। যা দেখলাম তা ভয়াবহ, বিপজ্জনক এবং মারাত্মকভাবে উদ্বেগজনকও বটে। রাস্তাঘাট এবং চারপাশের অবস্থা দেখে মনে হয়েছে শহরের সব নারী-পুরুষ রাস্তায় নেমে গেছে। কেউ বাসা বাড়িতে নেই। যতোগুলো মোড় পেয়েছি প্রায় সবগুলো মোড়ে মারাত্মক জ্যাম। নগরীর প্রতিটা সড়কে কেবল গাড়ি আর গাড়ি। ফুটপাত দিয়ে হকার এবং সাধারণ মানুষের জন্য হাঁটা যাচ্ছিলোনা। ব্যাংকে গ্রাহকের লাইন দপ্তর ছাড়িয়ে রাস্তায় চলে গেছে। আদালতপাড়ায় হাজার হাজার মানুষ। কয়েকটা বড় বড় দোকানে তো ভীড় লেগে গেছে। কেন লকডাউনের ঘোষণা দেয়া হয়েছে আমি বুঝিনা। লকডাউনের কারণে মানুষের আনাগোনা আরো বেশি হয়েছে মনে হলো। অবস্থা খুবই উদ্বেগজনক।
২০১৯ সালের আগস্টে আমার গতরের ওজন ১০০ কেজি ছাড়িয়ে যাওয়ার পর নড়াচড়া করতে কষ্ট হচ্ছিলো। সোনার শরীরে মেদবহুল পেট আলাদাভাবে তরমুজের মতো বেরিয়ে পড়েছিলো। নিজেকে কেমন যেন মদনা মদনা লাগছিলো। সামান্য একটু হাঁটলে হাঁপিয়ে উঠতাম। একটু কাজ করলেই হয়রান হয়ে যেতাম। দ্রুত সিদ্ধান্ত নিয়ে কঠোর খাদ্যাভ্যাস এবং ব্যায়াম করে ওজন নামিয়ে এনেছিলাম ৮৩ কেজিতে। কোমরের সাইজ ৩৯ থেকে ৩৪ করেছিলাম। নিজেকেই নিজে চিনতে পারছিলামনা। নিজেকে একটা তরুন ছেলের মতো মনে হচ্ছিলো। গত বছর লক ডাউনের আগ পর্যন্ত মেইন্টেইন করছিলাম ওজন এবং তারুণ্য। লকডাউনের পর ব্যায়াম, হাঁটা, ডায়েটিং ছেড়ে দিয়ে সেইরকম খেতে লাগলাম। গতকাল রাত পর্যন্ত প্রায় ১ বছর লাগামছাড়া খেলাম, চললাম। আজকে সকালে আমার বেগম সাহেবা বললো, তুমি কি বুঝতে পারছো কিছু! তুমি কেমন বেসাইজ হয়ে গেছো! তোমাকে একেক এংগেল থেকে একেক রকম লাগছে। কখনো জলহস্তি, কখনো হাতি, কখনো কদু, কখনো চাউলের বস্তার মতো লাগে। এমন সুন্দর ফিগারটাকে মাত্র ১ বছরে বরবাদ করে দিলে!? দেখি একটু ওজনটা মেপে দেখো তো? আমি ওজন মাপলাম। ওজন মাপার পর ভিমড়ি খেলাম। নিজের চোখকে বিশ্বাস করতে কষ্ট হচ্ছে। মাশাল্লাহ! আমার ওজন হয়েছে ১০৩ কেজি!!! মাত্র ১ বছরে প্রায় ২০ কেজি গোশত এবং চর্বি বেড়েছে শরীরে!!!! সোনার শরীরটাকে বরবাদ করে দিলাম!!!!! গত বছর ইন্ডিয়ায় কিছু ছবি তুলেছিলাম। ছবিতে নিজের ফিগার দেখে নিজেকে সালমান খান, শাহরুখ খান ভাবতে শুরু করেছিলাম। অথচ আজকে আমাকে দেখে বেগম সাহেবা মদনা খান বলে কটাক্ষ করলো! আজকে থেকে আবার ডায়েটিং এবং হাঁটা শুরু করে দিলাম। আগামীকাল থেকে জিম। আগামী ৩১ অক্টোবর আমার জন্মদিনের মধ্যে আবার ৮৩ কেজিতে যাবো ইনশাআল্লাহ। আমি পারবো ইনশাআল্লাহ। আমি অনেক কিছু পেরেছি। ( ছবিতে নীল টি-শার্ট পরিহিত গত বছরের আমি এবং কোট পরিহিত এই বছরের আমি। কোট ভেদ করে জলহস্তী সদৃশ্য পেট বেরিয়ে এসেছে!)
বাচ্চারা হচ্ছে বেহেশতের ফুল। ওদের কোন পাপ নেই। ওদের পাশে থাকলে নিজেকে নিষ্পাপ মনে হয়। আজকে গিয়েছিলাম আমার খুব প্রিয় পারভেজ ভাইয়ের বাসায়। ওনার দুই বাচ্চা খুবই আদুরে। সেখানে দেখা হয় বিধান দার সাথে। দারুণ একজন মানুষ তিনি।
সাধারণ পরিবহন, মার্কেট, শিল্প কারখানা, অফিস, দোকান, বাজার সবই খোলা। হুদাহুদি আদালত বন্ধ রাখার দরকার কি!
বাবার কাছে গিয়েছিলাম আজ। বেশ কয়েকদিন পরে যাওয়া হয়েছে। আমার বাসা থেকে বাবার ঠিকানাটা খানিকটা দূরে। বাবাকে ২০১৩ সালে যখন চিরদিনের জন্য তার শেষ ঠিকানায় রেখে আসি তখন বাবার প্রতিবেশি নিতান্তই কম ছিলো। আজকে বাবার কাছে যেয়ে খেয়াল করলাম প্রতিবেশি অনেক বেড়ে গেছে। অনেক অনেক বেড়েছে। বাবার কাছে যেয়ে কিছুক্ষণ দাঁড়িয়ে রইলাম তার ঘরের দিকে তাকিয়ে। আমি স্পষ্টতই দেখলাম চোখে চশমা দিয়ে আমার দিকে তাকিয়ে তিনি হাসছেন। আমাকে কাছে ডাকছেন। কিন্তু যেখানটায় আমি দাঁড়িয়ে আছি তার চেয়ে বেশি যাবার জো নেই। অনেকক্ষণ দাঁড়িয়ে বাবার হাসিমাখা মুখটা দেখলাম। বাবাকে যখন এখানটায় নিয়ে এসেছিলাম যাবার সময় পাশে একটা কদমফুল এবং পেয়ারা গাছ লাগিয়ে দিয়েছিলাম। সেই কদমফুল গাছটা অনেক বড় হয়ে গেছে। সেই গাছ ছেয়ে এখন কদম ফুল ফোটে। দারুন লাগে দেখতে! বাবা নিশ্চয় খুব খুশি হন। পেয়ারা গাছে পেয়ারা ধরে। বাবার ঘরের বেড়াগুলো পুরোনো হয়ে গেছে। ভাবছি নতুন করে লাগিয়ে দেবো। বাবা ছেলে বেশ কিছুক্ষণ চোখাচোখির পর আমার মনে বিষাদ নেমে এলো। চারদিকে তাকিয়ে মনের মধ্যে অদ্ভূত একরকমের বিষন্নতা ছেয়ে গেলো। বাবার যে ঘরে বসবাস তার পাশের ঘর, পাড়ায় ঘুরছি। ২০১৩ সালে এ পাড়ায় ঘর ছিলো কয়েকটি মাত্র। এখন কতোগুলো ঘর হয়ে গেছে! আমি অবাক হই। এমন কোন পাড়ায় আমার ঠিকানা হবে সুনিশ্চিত। আশপাশে সুবিশাল আলিশান ঘরবাড়ি দেখি আর স্মিত হাসি। কতো প্রতিযোগিতা, নিষ্ঠুরতা! আমরা চেষ্টা করে যাচ্ছি আলিশান বাড়ি আর সাজসজ্জার জন্য। একটা বাড়ি, দুইটা বাড়ি, তিনটে গাড়ি, কাড়ি কাড়ি টাকার মোহে ছুটে চলেছি। কিন্তু কি হবে এসব দিয়ে! আমাদের শেষ ঠিকানা তো বাবার ছোট্ট ঘরটার মতোই। কিছুই কি নিতে পারবো সেই ছোট্ট ঘরটাতে! আবার যাবো বলে বাবার কবরের বেড়া স্পর্শ করেছি। বাবাকে বললাম, আসি বাবা! আমি যেন স্পষ্ট দেখলাম বাবার চোখে পানি!! রিক্সায় উঠেই মন আরো খারাপ হয়ে গেলো। বাবা! তুমি আর কখনোই আসবেনা আমার শান-শওকতে ভরা ঘরে! আমি বাসায় ফেরার পর তোমার পা টিপে দিতে বলবেনা! 
শুধুমাত্র জামিন শুনানি এবং ফাইলিং রেখে আদালতের বাকি সকল কার্যক্রম বন্ধ করে দেয়া হোক। নইলে মহাবিপদ!
আজকে কোর্টে আয় রোজগার ভালো হয়েছে। তার উপর আবার সপ্তাহের শেষ কার্যদিবস। এসোসিয়েটরা আজও আবদার করলেন ভালাবুরা খাবেন। তারা আজও আমাকে ইয়ে করছেন। 
আজকে মামলার প্রচন্ড চাপ ছিলো। প্রায় সন্ধ্যা পর্যন্ত না খেয়ে না দেয়ে পেশাগত কাজ করেছি। আমার এসোসিয়েটরা বললো ইঞ্জিনিয়ার্স ইন্সটিটিউট এর ওখানটায় Pecolo নামের একটা রেস্টুরেন্টের খাবার নাকি বেশ সুস্বাদু। আমাকে তারা এখন সাইজ করছেন। 
বিজ্ঞ অতিরিক্ত চীফ জুডিসিয়াল ম্যাজিস্ট্রেট এর আদালতে একটা মামলার শুনানি ছিলো। কোর্টে বসে থাকতে থাকতে ইয়ে ধরলো। ইয়ে করার জন্য টয়লেটে গেলাম। বিজ্ঞ এসিজেএম এর এজলাস হচ্ছে দো'তলায়। সে ফ্লোরে কোন টয়লেট পেলামনা। গেলাম ৩য় ও ৪র্থ তলায়। সেগুলোও তালাবদ্ধ। ৫ম তলায় যেয়ে টয়লেট খোলা পেলাম। এই হলো চীফ জুডিসিয়াল ম্যাজিস্ট্রেট আদালত ভবনের ৫ম তলার টয়লেট এবং ওয়াশরুমের করুন দৃশ্য। একটা বেসিনের কল নাই, পুশ শাওয়ারের কল নাই, নোংরা আবর্জনা। এমন ভয়াবহ অবস্থা দেখে আমি অসুস্থ বোধ করি। অথচ এটা দেখভালের জন্য একজন লোক আছে বলে জানি। একটা বিভাগও আছে এসব দেখার জন্য। আর একটা কথা আদালত ভবনে টয়লেট বানানো হয়েছে কি বন্ধ করে রাখার জন্য??!! আদালতের মতো জায়গায় এমন অবস্থা হলে সাধারণ মানুষ কি বলে!? 
গত ৩ দিনে দেশে করোনার ভয়াবহতা আমাদের ভাবিয়ে তুলেছে। গত ৩ দিনে সারাদেশে প্রায় ১১ হাজার জন আক্রান্ত হয়েছেন এবং ১১৩ জন মারা গেছেন। করোনা রোগীর সংখ্যা ভয়াবহ হারে বেড়ে চলেছে। বাংলাদেশে করোনা মহামারির এমন উদ্বেগজনক অবস্থা আর হয়নি। আজকে প্রায় ৪০০০ জন করোনা আক্রান্ত হয়েছেন। এটা করোনা আসার পর সর্বোচ্চ রেকর্ড। হাসপাতালগুলোতে সমস্যা দেখা দিচ্ছে। এই ভয়াবহ অবস্থায় আদালতের কার্যক্রম সীমিত করা জরুরী হয়ে পড়েছে। শুধু আদালতের কার্যক্রমই নয় যেখানে লোক সমাগম সেখানে কার্যকর ব্যবস্থা গ্রহণ করা জরুরী হয়ে পড়েছে। আসুন, আমরা সচেতন হই। মাস্ক ব্যবহার করি, সেনিটাইজার ব্যবহার করি, নিয়মিত হাত ধুই, সামাজিক দূরত্ব বজায় রাখি।
নরসিংদী বার থেকে পেশাগত কাজে চট্টগ্রাম আদালতে এসেছেন বিজ্ঞ বন্ধু এডভোকেট প্রিয়ন্তী ভূঁইয়া এবং তার ছোট ভাই আপন। সফলভাবে কাজ শেষে খুশি মনে আমার এসোসিয়েটদের সাথে ছবি তুলেছি। 
আমার কন্যা হৃদির জন্মদিন এবার বেশ জমজমাট ভাবে কেটেছে। জন্মদিনে ৩ টি কেক পেয়েছে সে। অনেক মজা হয়েছে। তার মা নিজের হাতে বন্ধুদের দারুণ মজার সব খাবার রান্না করে খাইয়েছে।
তাহারা আমার গৃহে আসিয়াছেন। রবীন্দ্র গবেষণা করিতেছেন। পেট পূজা করিতেছেন। অতঃপর দাঁত কেলাইয়া ছবি তুলিয়াছেন। তাহারা সব পারেন। তাহারা হট,,,,,, হট হর্সেস!!! 
বিজ্ঞ আইনজীবীদের আন্তরিকতা এবং সরব উপস্থিতিতে রেগুলার প্রাকটিশনার ল'ইয়ার্স এসোসিয়েশন এর আজকের সভা সফলভাবে সম্পন্ন হয়েছে। আজকে আমরা অনেক বেশি প্রত্যয় নেয়ার মতো সাহস এবং উদ্দীপনা পেয়েছি। আমরা সফল হবো ইনশাআল্লাহ।
নন-প্রাকটিশনারদের সকল সুযোগ সুবিধা বাতিলের দাবিতে রেগুলার প্রাকটিশনার ল'ইয়ার্স এসোসিয়েশন এর পক্ষ থেকে ১০১৪ জন বিজ্ঞ আইনজীবীর স্বাক্ষর সম্বলিত স্মারকলিপি চট্টগ্রাম জেলা আইনজীবী সমিতির সম্মানিত সভাপতি ও সাধারণ সম্পাদক মহোদয়কে প্রদান করা হয়েছে। অনতিবিলম্বে সাধারণ সভা ডেকে নন- প্রাকটিশনারদের ব্যাপারে নীতিগত ও আইনানুগ সিদ্ধান্ত নেয়ার জন্য সংগঠনের পক্ষ থেকে দাবি উত্থাপন করা হয়।
আমাকে যদি কেউ জিজ্ঞেস করে পৃথিবীতে সবচেয়ে সুন্দর মেয়ে কে? কোন প্রকার চিন্তা এবং সংশয় ছাড়াই আমি বলবো, আমার কন্যার চেয়েও সুন্দর এবং ভালো মেয়ে আর কেউ নেই। আমার মেয়েটা আসলেই অনেক ভালো। এতো শান্ত, লক্ষী মেয়ে আমি আর দেখিনি। আজ আমার আদুরে কন্যা হৃদির জন্মদিন। শুভ হোক জন্মদিন আব্বুর মাইয়া।
নন- প্রাকটিশনারদের সকল সুযোগ সুবিধা বাতিলের দাবিতে আগামীকাল ২৪ মার্চ বিকেল ৩ টায় ৩ নং বারে অনুষ্ঠিতব্য সভার প্রচারণা এবং গণ-স্বাক্ষর সংগ্রহ অভিযান চলছে। বিজ্ঞ আইনজীবীদের ব্যাপক সাড়া আমাদের আশান্বিত করেছে। ইনশাআল্লাহ আমরা সফল হবো।
প্রথম ছবিতে আমার সাথে যাকে দেখা যাচ্ছে তিনি হলেন রাসেল। অন্য রকমের একজন ভালো মানুষ। চট্টগ্রামের ঐতিহ্যবাহী জমিদার হাজী মনসুর আলী সওদাগরের নাতি। চেহারা সুরতে, চালচলনে, বলনে কথনে জমিদারি ভাব স্পষ্ট। আজ তার জন্মদিন। আমার অতি প্রিয় দার্শনিক পারভেজ ভাই তার বাসায় রাসেলের জন্মদিনের আয়োজন করেছেন। তারা দুইজন আবার আপন ভাইয়ের মতো। শুভ হোক প্রিয় রাসেলের জন্মদিন।
নন- প্রাকটিশনারদের চেম্বারসহ সকল সুযোগ সুবিধা বাতিল করার দাবিতে রেগুলার প্রাকটিশনার ল'ইয়ার্স এসোসিয়েশন এর পক্ষ থেকে আজও গণস্বাক্ষর অভিযান সফলভাবে সম্পন্ন হয়েছে। বিজ্ঞ আইনজীবীদের ব্যাপক সাড়া আমাদেরকে দারুণভাবে উৎসাহিত এবং উজ্জীবিত করছে। ইনশাআল্লাহ আমরা সফল হবো। আগামী ২৪ মার্চ বিকেল ৩ টায় ৩ নং মিলনায়তনে আমাদের সভায় সকলে উপস্থিত থেকে সভাকে সাফল্যমণ্ডিত করবেন এই প্রত্যাশা করছি। 
নন-প্রাকটিশনারদের সকল সুযোগ সুবিধা বাতিলের দাবিতে আমাদের কর্মসূচি পূর্ণ উদ্যমে শুরু হয়েছে। আগামী ২৪ মার্চ দুপুর ৩ টায় ৩ নং মিলনায়তনে রেগুলার প্রাকটিশনারদের সভা আহবান করা হয়েছে। সভায় সকল রেগুলার প্রাকটিশনারদের উপস্থিত থেকে আমাদের আন্দোলনকে বেগবান করার অনুরোধ জানাচ্ছি। আগামীকাল থেকে প্রতিদিন দুপুর ৩ টা থেকে ৩ নং বার থেকে গণসংযোগ ও স্বাক্ষর অভিযান চলবে।
চট্টগ্রাম মহানগর স্বেচ্ছাসেবক লীগের সম্মেলন হবে আগামী ১১ এপ্রিল,২০২১ তারিখে। সম্মেলন উপলক্ষে সরগরম মহানগর কার্যালয়। সম্মেলন প্রস্তুতি কমিটিতে আমাকেও দায়িত্ব দেয়া হয়েছে। দায়িত্ব সঠিক ভাবে পালনের জন্য পার্টি অফিসে এসেছি। আমাকে প্রস্তুতি কমিটিতে স্থান দেয়ার জন্য মহানগর স্বেচ্ছাসেবক লীগের আহবায়ক এডভোকেট এ এইচ এম জিয়াউদ্দিন ভাই এবং স্বেচ্ছাসেবক লীগ নেতা এডভোকেট তসলিম ভাইয়ের প্রতি কৃতজ্ঞতা জানাই।
কাসাব্লাঙ্কা নামের একটা মাল্টিপারপাস এমিউজমেন্ট সেন্টারের আজ গ্রেন্ড লঞ্চিং হয়েছে রেডিসন ব্লুতে। শেঠ গ্রুপের একটি প্রতিষ্ঠান এটি। চট্টগ্রামের রাজনৈতিক মহলে সুপরিচিত জাতীয় পার্টি নেতা সোলায়মান আলম শেঠ হচ্ছেন এই প্রতিষ্ঠানের ব্যবস্থাপনা পরিচালক। জমকালো অনুষ্ঠানের মধ্য দিয়ে গ্রেন্ড লঞ্চিং হয়। চিত্রনায়িকা মাহি, তিশা এবং মিমের ডান্স পারফরম্যান্স ছিলো দারুণ উপভোগ্য। আমি নিমন্ত্রিত ছিলাম। ডিনার সেড়ে বের হবার সময় সোলায়মান আলম শেঠের সাথে ছবি তুললাম।
শোন ভাইয়েরা কথা শোন, এমন একজন মানুষ আনো। যে জন পাপ না করেছে, যে পাপী নহে। ( ভিডিও করেছে আমার ছেলে দীপ্ত)
একটু আগে খবরটা যখন পেলাম মনে হলো আমার খুব কাছের, খুব নিকটজন মহাবিপদে মহা সংকটময় অবস্থায় পড়েছেন। মাহবুব স্যারের অসুস্থতার খবর শোনার পর আমার মন বিষাদে ছেয়ে গেছে। মাহবুব স্যার আমার এবং আমাদের আইনজীবী সমাজের নিকটাত্মীয়ের চেয়ে কোন অংশে কম নন। চট্টগ্রামে যখন মেট্রোপলিটন ম্যাজিস্ট্রেট হিসেবে দায়িত্ব পালন করেছিলেন আমি দেখেছি কি দারুণ প্রজ্ঞাবান বিচারক তিনি। বান্দরবান জেলার চীফ জুডিসিয়াল ম্যাজিস্ট্রেট হিসেবেও দক্ষতার সাথে দায়িত্ব পালন করছেন। একজন সিনিয়র বিচারক হয়েও এতো সাধারণ জীবনযাপনে এতো সুন্দর মানুষ আমি আর দেখিনি। আমার কাছে তিনি একজন অনন্য উচ্চতার মানুষ। সততার মূর্ত প্রতীক একজন ষোল আনা ধার্মিক মানুষ। হে আল্লাহ! আপনিই শ্রেষ্ঠ দয়াবান। আপনিই রাহমানির রাহিম। আমাদের প্রিয় স্যারকে সুস্থ করে দিন মালিক। স্যার, আমরা আছি আপনার পাশে। ইনশাআল্লাহ, আল্লাহ পাকের অসীম দয়ায় আপনি সুস্থ হয়ে যাবেন।
আমি এবং এডভোকেট এস.এম রাশেদ চৌধুরী গত ৩ দিন ঢাকায় একসাথে আছি। রাশেদ একজন তরুন আওয়ামীলীগ নেতা। রাজনীতিতে বেশ সময় দেন। বেশ ভালো লিখেন। গত ৩ দিন এক সাথে থেকে তার সম্পর্কে বেশ ভালো ধারণা হয়েছে। একজন মানুষকে চিনতে হলে তার সংষ্পর্শে থাকতে হয়। রাশেদ একজন সুন্দর মনের মানুষ। সুন্দর চিন্তার মানুষ। তিনি একদিন অনেক বড় হবেন ইনশাআল্লাহ।
আইনজীবী সুরক্ষা আইন চাই। জাগ্রত আইনজীবী পরিষদের টি আর খান এর দাবি আজ সারা বাংলায় ছড়িয়ে গেছে। ইনশাআল্লাহ এই আইন হবেই হবে।
এডভোকেট ইব্রাহীম খলিলের উপর নির্যাতন, আইনজীবী সুরক্ষা আইন এবং প্রাসঙ্গিক কিছু কথাঃ ২০১৭ সালের জুলাই মাসে আমি আমার চট্টগ্রামের ৪ জন বিজ্ঞ বন্ধুকে সাথে নিয়ে আইনজীবী সুরক্ষা আইন এর দাবি নিয়ে জাগ্রত আইনজীবী পরিষদ এর যাত্রা শুরু করি। সারাদেশে আমার দাবির স্বপক্ষে যতটুকু পেরেছি প্রচার প্রচারণা করেছি। অনেক জেলায় নিজে গিয়েছি। ঢাকার বিজ্ঞ বন্ধু মহিউদ্দিন, মরিয়ম তুলি, হেলাল ভাই, গাজীপুরের হাফিজ ভাই, রুবেল, রুবাইয়াত, রংপুরের শহীদ, কুড়িগ্রামের তারেক, শাহিন ভাই, সেতু ভাই, নওগাঁর মামুন ভাই, কক্সবাজারের মুসা ভাই, সাইফুল,ইনসাফ, রাঙামাটির মামুন, মাদারীপুরের অলোক, রাজশাহীর সাকিব, সিলেটের শামীম, খুলনার বিধান, তুষার ভাই, চট্টগ্রামের আউয়াল ভাই, রফিক ভাই, শাহীন ভাই, নড়াইলের আজিজ ভাই, বাগেরহাটের আসাদ ভাই সহ অনেকের আন্তরিকতায় আইনজীবী সুরক্ষা আইনের দাবি আজ আইনজীবীদের মধ্যে সুপ্রতিষ্ঠিত হয়েছে। সারাদেশে ছড়িয়ে পড়েছে এই দাবি। চট্টগ্রাম, বাগেরহাট, খুলনা, কুড়িগ্রাম সহ দেশের বিভিন্ন জায়গায় বিজ্ঞ আইনজীবীদের উপর সন্ত্রাসী কর্মকান্ড সংঘটনের পর আমরা জাগ্রত আইনজীবী পরিষদের উদ্যোগে এক যোগে সারাদেশে প্রতিবাদ করার নজির সৃষ্টি করেছিলাম। আমাদের উদ্যোগ আইনজীবী মহলে ব্যাপাক সাড়া ফেলতে সক্ষম হয়। সর্বশেষ সুপ্রিম কোর্টের বিজ্ঞ আইনজীবী খলিল ভাই র‍্যাবের হাতে নির্যাতনের পর আইনজীবী সুরক্ষা আইন এর দাবিতে আরো বেশি সোচ্চার হয়েছেন আইনজীবীরা। একটা সুখবর হলো খলিল ভাই জামিন পেয়েছেন। আরো বড় সুখবর হলো গত ২ বছর যাবত পরিশ্রম করে আমি আইনজীবী সুরক্ষা আইন এর খসড়া চূড়ান্ত করেছি। ইনশাআল্লাহ, আমাদের প্রাণের দাবি আইনজীবী সুরক্ষা আইন বাস্তবায়ন হবেই হবে। আমাদের এই দাবি উত্থাপন হয়েছে সাধারণ আইনজীবীদের হাত ধরে। আমরা সাধারণ আইনজীবীরা সারাদেশে এই দাবিতে সোচ্চার হলে অবশ্যই এটি বাস্তবায়ন হবে। আসুন, আমাদেরই স্বার্থে আমরা নিজ উদ্যোগে সারাদেশের বার গুলোতে সভা করি, ব্যানার লাগাই, আলোচনা করি।
আমার রিমঝিম,,,,, বাবার আদরের মনি,,,,, কলিজার টুকরা,,,, কেবল বাবাই জানে তুই বাবার হৃদয়ে কতোটুকু বিরাজ করিস মা,,,,,,
আলহামদুলিল্লাহ! আইনজীবীদের দৃঢ় পদক্ষেপে জামিন পেলেন র‍্যাবের নির্যাতনে মিথ্যা মামলায় আটক ঢাকার বিজ্ঞ বন্ধু এডভোকেট খলিল ভাই।
সুপ্রিম কোর্ট আইনজীবী সমিতির নির্বাচনের ২য় দিন আমার সাথে এডভোকেট খলিল ভাইয়ের দেখা হয় সুপ্রিম কোর্ট এলাকায়। আমরা কুশল বিনিময় করি। তিনি খুব হাসিমুখে আমার সাথে ছবি তোলেন। আমাকে তার সাথে লাঞ্চ করতে অনুরোধ করেন। আজকে ঘুম থেকে ওঠার পর ফেসবুক জুড়ে দেখি খলিল ভাইয়ের উপর অমানষিক নিষ্ঠুর কায়দায় নির্যাতন করে তাকে কোর্টে চালান দিয়েছে র‍্যাব। তার বিরুদ্ধে মামলাও করেছে র‍্যাব। র‍্যাবের কাজে বাঁধা প্রদান, তাদের উপর হামলা করার অভিযোগ এনে তাকে ধরে নিয়ে প্রথমে পৈশাচিক নির্যাতন করা হয় এবং পরে মামলা রুজু করে কোর্টে চালান দেয়া হয়। কোর্টও তার জামিন না মঞ্জুর করে তাকে জেলহাজতে প্রেরণের আদেশ দেয়। এডভোকেট খলিল ভাই এখন কারাগারে। সুপ্রিম কোর্ট এবং ঢাকা বারের অত্যন্ত সুপরিচিত এবং যেকোন অন্যায় অবিচারের বিরুদ্ধে প্রতিবাদী আইনজীবী একটি মিথ্যা মামলায় গত ২ দিন যাবত হাজতবাস করছেন। সুপ্রিম কোর্ট বারের নব-নির্বাচিত সভাপতি এডভোকেট আব্দুল মতিন খসরু স্যার আপনি কি জানেন? আপনার বারের একজন সম্মানিত সদস্যের সাথে রাষ্ট্রের একটি বাহিনীর কতিপয় পথভ্রষ্ট সদস্য কেমন অমানবিক আচরণ করেছেন? সুপ্রিম কোর্ট বারের বড় বড় রাঘব বোয়ালেরা কি জানেন? আপনাদের একজন কলিগ কি অকথ্য নির্যাতনের শিকার হয়েছেন? বার কাউন্সিল কি জানেন? আপনাদের সদস্যদের জন্য কন্ডাক্ট করেছেন। কিন্তু আপনাদের সদস্যদের প্রতি অন্যায় কিংবা অবিচার হলে আপনাদের করণীয় কি? চুপ মেরে বসে থাকা? বাংলাদেশের ৬০ হাজার বিজ্ঞ আইনজীবীর কি করা উচিত এখন? এই জঘন্য অন্যায় কি আমরা মেনে নেবো? মহামান্য রাষ্ট্রপতি আপনি নিজে একজন বিজ্ঞ আইনজীবী, মাননীয় স্পীকার আপনি একজন বিজ্ঞ আইনজীবী, মাননীয় আইন মন্ত্রী আপনি নিজে একজন বিজ্ঞ আইনজীবী। মাননীয় প্রধান বিচারপতি আপনি একজন বিজ্ঞ আইনজীবী ছিলেন। খলিল ভাই আপনারই একজন কোর্ট অফিসার। একজন বিজ্ঞ আইনজীবী একটি অন্যায়ের প্রতিবাদ করেছেন। তাই বলে র‍্যাবের কিছু লোক তাকে এভাবে মারবে?! তার বিরুদ্ধে মিথ্যা বানোয়াট মামলা করবে??এই অন্যায় কি মেনে নেয়া উচিত হবে?? বিজ্ঞ বন্ধু খলিল ভাইয়ের উপর নিষ্ঠুর নির্যাতনের বিচার চাই। তার বিরুদ্ধে আনীত মিথ্যা মামলা প্রত্যাহার করতে হবে। একজন কোর্ট অফিসারকে যেসব বিপথগামী র‍্যাব সদস্যরা নির্যাতন করেছে তাদের সাসপেন্ড করে বিচার আওতায় আনতে হবে। আর যদি তা না হয় আমরা সাধারণ আইনজীবীরা আইনানুসারে এর বিহীত করবো ইনশাআল্লাহ। জাগ্রত আইনজীবী পরিষদের পক্ষ থেকে আমরা এই পাশবিক ঘটনার বিচার দাবি করছি। আজ থেকে ৩ বছর আগে আইনজীবী সুরক্ষা আইনের যে দাবি আমি উত্থাপন করেছিলাম তা আজ বিজ্ঞ আইনজীবীরা উপলব্ধি করছেন নিশ্চয়ই। বিজ্ঞ আইনজীবীদের প্রতি অনুরোধ করছি। এই পোস্টটি শেয়ার করুন। 
সুপ্রিম কোর্ট আইনজীবী সমিতির নব- নির্বাচিত কর্মকর্তাদের জাগ্রত আইনজীবী পরিষদের পক্ষ থেকে শুভেচ্ছা ও অভিনন্দন।
আমার পাশে সুদর্শন এবং সুন্দর পোশাকে পরিপাটি যে তরুনকে দেখছেন তার নাম হচ্ছে মোঃ তৌফিকুর রহমান তুহিন। চমৎকার একজন ভদ্রলোক। ব্যবসা করেন। এই বয়সে ব্যবসা বাণিজ্য বেশ ভালোই করছেন। তুহিন ভাই ব্যবসা, সংসার, পরিবার গোছানোর পাশাপাশি বিরাট একটা কাজ করছেন। তিনি তার মরহুম পিতার নামে একটা ফাউন্ডেশন করেছেন। নাম দিয়েছেন এম কে রহমান ফাউন্ডেশন। গত প্রায় ১ বছরে এই ফাউন্ডেশন যেসব মানবিক কাজ করেছে তা রীতিমতো অবাক করার মতো। সারাদেশে করোনা মহামারির সময়ে নীরবে নিভৃতে শত শত অসহায় মানুষের মুখে আহার তুলে দেয়ার ব্যবস্থা করেছেন, চিকিৎসার ব্যবস্থা করেছেন, শিশুদের পাশে দাঁড়িয়েছেন। অত্যন্ত প্রচারবিমুখ শান্তশিষ্ট ভদ্র এই তরুন মানবিক মানুষটি আমাদের অনেকের জন্য উদাহরণ হতে পারেন। সমাজের অসহায় মানুষের প্রতি দায়বদ্ধতা থেকে নিজের অর্জিত আয়ের একটা বড় অংশ তিনি অকাতরে বিলি দিয়ে আনন্দ পান। তুহিন ভাই, আপনি অনেক বড় হোন। এই দেশের জন্য আপনার মতো অসাধারণ মানুষদের বেশি দরকার।
চট্টগ্রামের বিজ্ঞ আইনজীবীদের সাথে নিয়ে ঢাকা যাচ্ছি। অনেক মজা করছি সবাই মিলে। অনেকদিন পরে ট্রেনে জার্ণি করছি। আনলিমিটেড মজা করতে করতে ঢাকা যাবো ইনশাআল্লাহ।
জুনিয়র এসোসিয়েটদেরকে নিয়ে একটু ভালাবুরা খাইতে আসছি। ইনাদের নিয়ে ভালো কিছু খাইতে গেলে খুব খুশি হন। 
শ্রদ্ধেয় বিজ্ঞ সিনিয়র এডভোকেট শেখ ইফতেখার সাইমুল চৌধুরী স্যারের চেম্বারে গিয়েছিলাম। স্যার তার জীবনের হাস্যকর কিছু কথা বলছিলেন আর আমি হাসছিলাম। সেখানে থাকা এডভোকেট আজাহার আমার অজান্তে আমার হাসি ভিডিও করে ম্যাসেঞ্জারে পাঠিয়েছেন। নিজের হাসি দেখে ভালোই লাগলো।
তুমি দেখিয়ে দিয়েছো, তোমার ভালোবাসার গভীরতা। তুমি অনন্যা, তুমি অপরাজিতা, তুমিই আমার ভালোবাসা। শুভ হোক জন্মদিন প্রেয়সী, আমার জীবন সঙ্গিনী।
পুত্র কন্যাকে নিয়ে টিভি দেখছি। স্টার গোল্ড চ্যানেলে বাজরাঙ্গি ভাইজান সিনেমাটি দেখছিলাম। খুব ভালো লাগছিলো দেখতে। হঠাৎ চলে গেলো কারেন্ট। মেজাজটাই খারাপ হয়ে গেলো। কিন্তু কিছুতো আর করার নেই। ছেলেমেয়েকে সাথে নিয়ে বসে আছি। এটাসেটা গল্প করছি। আমার ছেলে দীপ্ত প্রায়শই আজগুবি প্রশ্ন করে বসে। আমাকে জিজ্ঞেস করলো, আচ্ছা বাবা তুমি ছোট থাকতে দাদা তোমাকে পিটাইতো? দাদার হাতে কেমন মাইর খেয়েছো? আমি বেশ তাজ্জব হলাম। তবুও পুত্র জানতে চেয়েছে যখন বললাম, তোমার দাদার হাতে মাইর খেয়েছি তবে রেগুলার খেতামনা। তবে যেদিনই মাইর দিতেন রাম ধোলাই দিতেন। সে বেশ অবাক হয়ে বললো, বাবা রাম ধোলাই কি? আমি বললাম, উত্তমরূপে মাইর দেওয়াকে রাম ধোলাই বলে। সেই ধোলাই খাবার পর আমাকে রসুন তেল গরম করে সারা শরীরে ঘন্টাখানেক মালিশ করতে হতো। এই মাইর তুমি খাইয়া হজম করতে পারবানা। এই যে আমার শরীর এতো শক্ত, কোন শোধবোধ নাই এর একটা অন্যতম কারণ হইলো প্রায় প্রতিদিনই কারো না কারো হাতে মাইর খাওনের ফসল। দীপ্ত খুব আগ্রহ করে জানতে চাইলো রাম ধোলাইয়ের একটা উদাহরণ দাও বাবা? আমি একদিনের একটা ঘটনা বললাম, আমি তখন ক্লাস সিক্সে পড়ি। তোমার দাদা কাতার থেকে অনেক টাকা ইনকাম করে দেশে এসেছেন। দাদার কাছে সব চকচকে ৫ টাকার নোট। তো আমি একদিন দাদাকে না বলে তার পকেট থেকে কয়েকটা নতুন ৫ টাকার নোট নিয়ে নিলাম। খেলাম ধরা। দাদা আমাকে দুই হাত রশি দিয়ে বেঁধে কাঁচা বেত দিয়ে এমন মাইর দিলেন যে জীবনে আমি আর দাদার পকেট থেকে ৫ টাকার নোট ধরি নাই তবে ১০ টাকা ২০ টাকার নোট সাফাই করে দিতাম। ছেলে এই কথা শুনে হাসতে হাসতে শেষ। আমার কন্যা হৃদি জানতে চাইলো, দাদুর হাতে মাইর খাও নাই? আমি হাসতে হাসতে বললাম, তোমার দাদু আমাকে মেরে সুবিধা করতে পারতেন না। নিজের হাতে ব্যাথা পেতেন। তবুও যেকোন উসিলায় আমাকে অন্তত কানমলা না দিলে তার পেটের ভাত হজম হতোনা। এবার দীপ্ত আবার জানতে চাইলো বাবা তুমি সপ্তাহে বা মাসে কতোবার মাইর খেয়েছো। আমি এবার বেশ মজা পেয়ে বললাম, তুমি তো বাবা বেহেশতে আছো। মাইর কি জিনিস জানোইনা। আর মেট্রিক পাশ করা পর্যন্ত এমন কোন দিনের কথা মনে পড়েনা যেদিন আমি মাইর খাইনি। প্রাইভেট টিউটর, কোচিং এর স্যার, স্কুলের স্যার, মামা, বাবা, মা, বন্ধু কারো না কারো হাতে মাইর খাওয়া আমার একটা রুটিন ছিলো। এসব কেন জানতে চাইছো বাবা? আমার ছেলে বললো, আজকে আমি স্কুলের স্যারের হাতে দুইটা বেতের বাড়ি খেয়েছি বাবা। যা ব্যাথা পেয়েছি! আমি বললাম, বেতের বাড়ি খাওয়ার মতো কাজ করলেতো খাবেই। তুমি কি বেশি দুষ্টু ছিলে বাবা? অবশ্য এখনো তুমি যে পরিমান দুষ্টুমি করো আমার বয়সে তুমি মনে হয় অনেক বেশি দুষ্টুমি করতে তাইনা? আমি মুখ লুকিয়ে হাসলাম। 
পরিবার নিয়া বেড়াইতেছি,,,,,, আজ গিয়েছিলাম বহদ্দার হাটে মিনি বাংলাদেশে। জায়গাটা সুন্দর। ২৪ তলার উপরে ঘূর্ণায়মান রেস্টুরেন্টে চক্কর খাইতে খাইতে খানাপিনা খাইছি। ব্যাপক আনন্দ হইছে। 
ইনারা তিনজন গাইবান্ধা বারের প্রভাবশালী বিজ্ঞ আইনজীবী। তিনজনই জাগ্রত আইনজীবী পরিষদের সদস্য। সবচেয়ে বড় বিষয় হচ্ছে তিনজন আমার খুব কাছের বন্ধু। গত কয়েক বছর ধরে ইনারা গাইবান্ধা যাবার জন্য আমাকে ভীষণ প্যারা দিয়ে যাচ্ছেন। কিন্তু যাবো যাবো করেও যাওয়া হচ্ছেনা। এবার সিদ্ধান্ত পাকা করেছি যাবো বলে। সিদ্ধান্ত পাকাপোক্ত করার বিশেষ কারণও আছে। আমার এই ৩ জন বিজ্ঞ বন্ধু এবার গাইবান্ধা বারের নির্বাচনে জয়লাভ করেছে। চশমা পরিহিত এডভোকেট সরওয়ার হোসেন বাবুল রেকর্ড ভোটে ১ম যুগ্ম সম্পাদক, টি-শার্ট পরিহিত এডভোকেট মাজেদুল ইসলাম প্রধান (তুহিন) ৪র্থ বারের মতো সাহিত্য ও সমাজ কল্যাণ সম্পাদক এবং চান্দিতে চুল কম এডভোকেট রেজা মিয়া অডিটর পদে নির্বাচিত হয়েছে। ওরা ৩ জনই গাইবান্ধা বারের কর্মকর্তা। এই সুযোগে বেড়াতে গেলে আমার একটা আলাদা ভাবও থাকবে। অভিনন্দন ও শুভেচ্ছা প্রিয় বন্ধুগণ।
বড় বড় ইয়েদের আমি তেল দিতে পারিনা। নিজের স্বার্থ হাসিল করার জন্য প্রিয়জনদের পরামর্শে কুতুবদেরকে তেল দিতে যাই। কিন্তু তেলে থাকতে থাকতে কিছুক্ষণ পরে সেটা বাঁশ হয়ে যায়। আমার কাজ আর হয়না। কুতুবরা চেঁইতে যান। আমার খুব তৈলবিদ হতে ইচ্ছে করছে। এখনকার বাংলাদেশে তৈলবিদ এবং হাইব্রিডদের ভীষণ ডিমান্ড। 
চট্টগ্রামের ডিসির ঔদ্ধত্য এবং কথিত জুনিয়রের ব্যাপারে আমাদের সেক্রেটারি স্যারের দ্রুত পদক্ষেপ গ্রহণে কৃতজ্ঞতা জানাই।
এবার মনে হয় ক্ষান্ত দিতে হবে। সারাটা জীবন আনন্দ, দুষ্টুমিতে কাটিয়েছি। একটু বেশিই করেছি সবকিছু। আমার বয়সের সবাই অনেক আগেই ভাবে চলে গেছে। আমাকেও তাদের লাইনে হাঁটতে হবে। এটাই বোধহয় এখানকার নিয়ম।
অনেকদিন ধরে একটা গাড়ি কেনার কথা ভাবছিলাম। শেষ পর্যন্ত কিনেই ফেললাম। এই জিনিস চালাইতে পারি আর না পারি এইটার উপর দাঁড়াইয়া ছবিতো তুলতে পারবো!
তুমি হৃদয়ে আছো থাকবে, কেউ সেখান থেকে তোমাকে বের করতে পারবেনা, এমনকি তুমিওনা।
আমি জননেত্রী শেখ হাসিনার লোক। এইদেশে কয়েক কোটি লোক আছেন উন্নয়নের নেত্রী বঙ্গবন্ধু কন্যা শেখ হাসিনার। সারা বিশ্বে ছড়িয়ে ছিটিয়ে থাকা লক্ষ কোটি বাঙালী শেখ হাসিনার লোক। জঙ্গী গোষ্ঠীর দালাল আল- জাজিরার ফালতু নাটক শেখ হাসিনার লোকেরা বোঝে। এদেশের সাধারণ মানুষ বোঝে। এসব ফালতু নাটক এর আগেও বহুত করছেন আপনারা। এসব আজগুবি নাটকের ভাত নাই। আমরা এখন সোনার বাংলার উন্নয়ন নিয়া ব্যস্ত। আমরা এখন পদ্মা সেতু, রূপপুর বিদ্যুৎ কেন্দ্র, বঙ্গবন্ধু টানেল, মিরশ্বরাই ইকোনমিক জোন, মাতারবাড়ি গভীর সমুদ্র বন্দর, চট্টগ্রাম টু কক্সবাজার রেলপথ, এক্সপ্রেস ওয়ে, পায়রা বন্দর, মেট্রোরেল সহ বাংলাদেশকে বদলে দেয়ার শত শত রূপকল্প বাস্তবায়ন নিয়ে ব্যস্ত। আল- জাজিরার এসব নাটক আমরা দেখেছি কিন্তু খাই নাই। বাঙালী এসব পঁচা জিনিস এখন আর খায়না। কারণ এইগুলা হচ্ছে বাংলাদেশকে পিছিয়ে দেয়ার নিখুঁত ষড়যন্ত্র। যারা আল-জাজিরাকে পয়সা দিয়া এই বস্তা পঁচা ফিল্ম বানিয়েছেন তাদের মিশন ফেল মেরেছে। জননেত্রী শেখ হাসিনা আপনি এগিয়ে যান। বিশ্ববাসী অবাক হয়ে দেখছে আপনার দূর্দান্ত নেতৃত্ব। আমরা কোটি কোটি লোক আছি আপনার পাশে। ইনশাআল্লাহ কোন ষড়যন্ত্র কিংবা নাটক আপনার অগ্রযাত্রাকে এবং বাংলাদেশের অগ্রযাত্রাকে থামিয়ে দিতে পারবেনা।
তিনাকে নিয়ে বেড়াতে বের হয়েছি। মনের আনন্দে বললাম, এসো সিনেমা সিনেমা খেলি। তুমি শাবানা আর আমি রাজ্জাক। মুখ পানসা করে তিনি বললেন, এই বদন নিয়া রাজ্জাক হইতে চাও! তোমার চেহারার মধ্যে এ টি এম শামসুজ্জামানের ভাব আছে। আবার মিশা সওদাগরের ভাবও আছে।