সম্পর্ক অনেকটা ব্যবসায়ের মতন। ইমোশন, প্রেম, ভালোবাসা; সেখানে পন্য। যোগাযোগ মূলত ব্যবসায়িক মার্কেটিং। যার মার্কেটিং স্কিল যত কম, তার সম্পর্কের ভেতর ইমোশন, প্রেম ভালোবাসাও কম। এইখানেও অনেকটা এড দেওয়ার প্রয়োজন হয়। প্রতিনিয়ত তারে মনে করায় দেওয়া লাগে, তারে ভালোবাসি ভালোবাসি। যে যত বেশি মনে করায় দেয়, তার বিপরীত মানুষটা সম্পর্কের প্রতি ততো বেশি একটিভ থাকে। যখন মার্কেটিং কমে যায়, তখন অন্য কোন কোম্পানি তার প্রোডাক্ট বাজারে প্রবেশ করানোর চেষ্টা করে। সে নতুন করে সারাদিন বলতে থাকে- ভালোবাসি, ভালোবাসি। ক্রেতার মন তখন নরম হয়। সে চায়- দেখি তে নতুন পন্যটা কেমন? এভাবেই পুরাতন পন্য বাজার থেকে বিতারিত হয়। নতুন পন্য ঢুকে। পৃথিবীর এই বাজার বড্ড ভয়ংকর।
ভাল না লাগলে, বনিবনা না হইলে; বিচ্ছেদ হইবো, ডিভোর্স হইবো, সেপারেট হইবো- খুবই স্বাভাবিক ব্যাপার। তবে আলাদা হওয়ার পর জাস্টফ্রেন্ড হয়ে থাকার মানে আমি এখনো বুঝিনা। বুঝতে চাইও না।
স্বর্গ পাওয়ার আনন্দ এবং নরকে পোড়ার বেদনা যে একই সাথে পেতে চায়; সে যেন প্রেম করে।
থেকেও না থাকার মতন থেকে যাওয়ার চেয়ে না থেকেও জীবনের কোথাও একটু রয়ে যাওয়া সুন্দর। আমরা পাশাপাশি আঙুল ধরে বসে আছি, পাশাপাশি বালিশে ঘুমাচ্ছি, পাশাপাশি দুটো চেয়ারে বসে খাচ্ছি রাতের খাবার, একই সংবাদপত্র পড়ছি সকালে, একই সাবান গায়ে মাখছি; অথচ আমরা কেউ কাউকে খুঁজে পাচ্ছিনা। এমন থাকাকে আমরা কি করে একসাথে থাকা বলি? অথচ, আমাদের যোগাযোগ নেই। মাঝ দিয়ে বয়ে যাচ্ছে ব্যবচ্ছেদের নদী। বারান্দার একই ফুলের গাছে জল দিচ্ছিনা। একসাথে জোছনা দেখছিনা। বৃষ্টি স্পর্শ করছিনা। কন্ঠস্বর শুনতে পারছিনা। তবু, চোখ বন্ধ করলে তোমাকে দেখতে পাই। কান পাতলে, তোমাকে শুনতে পাই। অস্পর্শের ভেতর স্পর্শের মতন অনুভূতি পাই। আমাদের আলাদা ঘর। আলাদা সংসার। ভিন্ন ভিন্ন আলমারিতে সাজানো জামা। আমরা কেউ কারো সাথে না থেকেও কি নিবিড়ভাবে রয়ে গেছি গোপনে। একে তো আমরা একসাথে না থাকাও বলতে পারিনা।
ফেসবুক ব্যবহারের জন্য যেসব কমনসেন্স আপনার থাকা উচিত- ১. কারো ফেসবুক পোস্ট, ছবি, অন্যান্য এক্টিভিটিজ দেখে তার ব্যক্তিগত জীবনকে জাজ করবেন না। ২. কারো পাবলিক পোস্ট শেয়ার করার জন্য কমেন্ট বক্সে- "ভাইয়া/আপু, আমি কি এটা শেয়ার করতে পারি?" বলার প্রয়োজন নাই। যেহেতু শেয়ার অপশন আছে, সুতরাং শেয়ার করলে দোষ নাই। ৩. কারো স্ট্যাটাসে বানান ভুল থাকলেই তারে পচানোর চেষ্টা করবেন না। বিনয় নিয়ে তাকে কমেন্ট বক্স অথবা ইনবক্সে বলতে পারেন- আপনার এই বানানটা সম্ভবত ভুল হয়েছে কিংবা টাইপিং মিস্টেক। ৪. কারো কমেন্টবক্স থেকে সুন্দরী মেয়েদের গণহারে ফ্রেন্ড রিকোয়েস্ট পাঠাবেন না। ৫. কারো পাবলিক প্রোফাইল, যেখানে আপনি সব পোস্ট অথবা স্ট্যাটাস দেখতে পারেন; সেখানে বারবার ফ্রেন্ড রিকোয়েস্ট এক্সেপ্ট করার কথা বলা জরুরী না। আপনি তার ফ্যান হইলে, তার সব লেখা কিংবা ছবি কষ্ট করে খুঁজেই দেখতে পারেন। তাছাড়া ফলো করলেও সব আপডেট আপনার নিউজফিডে আসবে। ৬. কারো পোস্ট কিংবা ছবিতে ইরেলিভ্যান্ট কমেন্ট করা থেকে বিরত থাকুন। ৭. "এড মিহ, ব্রো" ইজ অ্যান ওল্ড ট্যাকনিক। প্রোডাক্টিভ কিছু কমেন্ট করুন, যাতে সে আপনাকে মনোযোগ দেয় এবং নিজেই এড করে। ৮. কোন মেয়ের স্ট্যাটাস, ক্যাপশন, কমেন্টে স্ল্যাং ইউজ করা কিংবা এইটিন প্লাস মিম শেয়ার করা দেখে, তারে বিছানায় নেওয়ার স্বপ্ন দেখা বন্ধ করেন। এভরিওয়ান ইজ নট ইউর কাপ অব টি। বি অ্যা ম্যাচিউর ম্যান। ৯. সাহিত্য চর্চা করে এমন কারো দুঃখের পোস্টে যেয়ে- "ভাইয়া, আপনার কি মন খারাপ?" বলা বন্ধ করুন। সবকিছুকে ব্যক্তিগত ভাবাটাও বোকামি। ১০. অন্যের লেখা ভাল লাগলে শেয়ার করুন। রিচ পেতে চাইলে কপি করে তার নাম কার্টেসি সহ পোস্ট করুন। লেখক সম্পর্কে অবগত না থাকলে, কালেক্টেড লিখে দিন। যা আপনার নয়, তা নিজের বলে দাবি করা মূর্খতা। ব্যক্তিত্বহীনতা। কারো লেখা কপি করে, তার নাম লিখে দিলে আপনার ভাবমূর্তি কমে যাবেনা বরং বাড়বে। এতেই আপনার স্বচ্ছতা। ১১. কারো লেখা আপনার মতাদর্শের বাইরে হলেই তাকে এট্যাক করা জরুরী নয়। আপনি যুক্তি তর্কের মাধ্যমে তাকে পরাজিত করতে পারেন। সেই জ্ঞ্যান না থাকলে, চুপ থাকুন। ১২. কারো কথা আপনার ধর্মীয় অনুভূতিতে আঘাত করলে, তাকে জ্ঞ্যান না দিয়ে, গালাগালি না করে, তাকে আপনার পথ সম্পর্কে অবহিত করতে পারেন। আপনার সিদ্ধান্ত তারে চাপায় দিতে পারেন না। এই পৃথিবীতে আপনি যেমন আস্তিক হওয়ার অধিকার রাখেন, কেউ নাস্তিক হওয়ারও অধিকার রাখে। দুনিয়াটা আপনার একার তো না। ১৩. আপনি যেই ধর্মেরই হন না কেন, অন্যের ধর্মকে শ্রদ্ধা করুন। এটাই আপনার শিক্ষার প্রতিফলন ঘটাবে। ১৪. রাত বারোটার পর অচেনা মেয়েদের ইনবক্সে নিজের পেনিসের ছবি পাঠানোর চর্চা থেকে বের হয়ে আসেন। বড় পেনিস দিয়ে আসলে কিছু হয়না; মেন্টাল এটাচমেন্ট না থাকলে- ওইসবে লাভ নাই। আশা করি এইসব কমনসেন্স নিজের ভেতর ধারন করার চেষ্টা করবেন। ধন্যবাদ। হ্যাপি ফেসবুকিং ❤️
চিন্তা করছি- ২০ বছরের নিচে যত পোলা মাইয়া আমার ফ্রেন্ডলিস্ট আর ফলোয়ার্স লিস্টে আছে, সবাইরে ব্লক করে দিমু। এদের কমনসেন্সের প্রচুর অভাব। গালি সহ একটা পোস্ট দিলে তারা গালিটাই দেখে, ভেতরের হিউমারটা দেখতে পায়না। কমেন্টবক্সে কোন মেয়ে একটু আনসেন্সরড শব্দ ইউজ করলে, রিপ্লাইতে তারে যেয়ে শোয়াইতে চেষ্টা করে। তাগোরে কেমনে বুঝাই- কমেন্ট বক্সে যেই মাইয়া যত বেশি স্ল্যাং ইউজ করে,তারে শোয়াইন্না ততো বেশি কঠিন। ২০ বছরের কম বয়সী যারা আছো- তোমরা আরেকটু বড় হইয়া আমারে রিকোয়েস্ট দিয়ো; অনুরোধ।
এইসব বৃষ্টির মতন স্নিগ্ধ বিকেল আমার ভাল্লাগেনা। একটু পর পর মুতে ধরে। শান্তি নাই।
চাকরিটা আমি পেয়ে গেছি বেলা শুনছো? তুমিও একটা চাকরি খুঁজে নাও। সম্বন্ধটা এইবার তুমি মেনেও নিতে পারো চাকরি ছাড়া, আমাকে পাবেনা ফাও। চাকরিটা আমি পেয়ে গেছি বেলা শুনছো? তুমিও একটা চাকরি খুঁজে নাও। সম্বন্ধটা এইবার তুমি মেনেও নিতে পারো চাকরি ছাড়া, আমাকে পাবেনা ফাও। চাকরিটা আমি পেয়ে গেছি বেলা সত্যি আর মাত্র কয়েকটা মাস ব্যাস! স্টার্টিংয়েই ওরা দেড় লাখ দিবে, তিন মাস পর দুই লাখ চুপ করে কেন বেলা কিছু ভাবছোনা? এটা কি 2441139? বেলা বোস তুমি পারছো কি ভাবতে? ১০-১২ টা নতুন মেয়ের কল পেরিয়ে তোমাকে পেয়েছি দেবো না কিছুতেই আমাকে ফাও পাইতে। হ্যালো! 2441139 আন্টি, দিন না খুঁজে বেলাকে ভাল চাকরি একটিবার। মিটার যাচ্ছে বেড়ে, এই পাবলিক টেলিফোনে; বাড়ুক। চাকরিটা বেলার জরুরী খুব, জরুরী দরকার। স্বপ্ন এবার হয়ে যাবে বেলা সত্যি এতদিন ধরে এত তিরস্কার এপোয়েন্টমেন্ট লেটারের ছবি পাঠালাম যত্নে রেখো; এটাই তোমার মায়ের পুরস্কার। চুপ করে কেন একি বেলা তুমি ভাবছো? চাকরিটা আমি পেয়ে গেছি সত্যি। কান্নাকাটির হল্লাহাটির সময় গেছে পেরিয়ে সাধারন জ্ঞ্যানের কয়টা বই কিনে নাও, বাসা থেকে একটু বেরিয়ে। হ্যালো, তুমি শুনতে পারছো কি? এটা কি 2441139? আন্টি, দিন না ডেকে বেলাকে একটিবার। হ্যালো 2441139.... ( চাকরি পাইলেই খালি বিয়া করন যাইবো, এমন হইলে- চাকরি তোমরাও খুঁজো। মজা তুমিও পাইছো, আমিও পাইছি।)
মনটা খচখচ করতেছে। ইচ্ছা হইতেছে- রাস্তায় যেয়ে একটু লকডাউন দেখে আসি।
কেউ আপনাকে উপহার হিসেবে কিছু একটা দিলে, তা যত ক্ষুদ্রই হোক, যত তুচ্ছই হোক; তা পেয়ে আনন্দিত হওয়ার চেষ্টা করুন। ধরুন, উপহারের বস্তুটা আপনি ব্যবহার করবেন না, এটা আপনার ক্লাসের সাথে যায়না, অথবা জিনিসটা আপনার তেমন কোন কাজেই আসবেনা; তবুও আনন্দিত হন। কেউ উপহার দিলে, সে আপনার আনন্দিত মুখটাই দেখতে চায়। উপহারকে আর্থিক মূল্য, গুনগত মান, ব্রান্ড, প্যাকেজিং, প্রয়োজন ইত্যাদি বিষয় দিয়ে পরিমাপ না করাটা একটা ম্যানারস।
এমন হইছে যে- মানুষ বেশিদিন জীবনে থাইকা গেলে, দুঃশ্চিন্তা হয়। কি রে ভাই, সমস্যা কি? যায়না কেন?
চশমা পরা মেয়েরা চশমা খুললে, চেহারার পাশাপাশি তাদের ব্যক্তিত্বও বদলায় যায়। রুক্ষ একটা ভাব চলে আসে। এসব মেয়েরা সাধারনত রাগলে, চোখ থেকে চশমা নামিয়ে কথা বলে। কার্টেসী : জীবন থেকে নেওয়া।
আমি বললাম- আমি দুটি জিনিস সহ্য করতে পারিনা- অবহেলা ও ক্ষুধা। সুজয়'দা বললো- যেকোন একটা বল। অবহেলা নাহয় ক্ষুধা। আমি জবাব দিলাম- যখন পেটে খাবার থাকে, তখন অবহেলা সহ্য করতে পারিনা। যখন পেটে খাবার থাকেনা, তখন ক্ষুধা সহ্য করতে পারিনা। সুজয়'দা বললো- তবে তুই কেবল এই একটি জিনিসকেই সহ্য করতে পারিস না; ক্ষুধা। আমি প্রশ্ন করলাম- আর অবহেলা? সুজয়'দা বললো- ওটাও কখনো কখনো সহ্য করতে পারিস। যখন অবহেলা ও ক্ষুধা পাশাপাশি সামনে এসে দাঁড়ায়। || ক্ষুধা ||
অভিনব পদ্ধতিতে আসল লেখকের কার্টেসি দেওয়ার মাধ্যমে যেভাবে লেখা চুরি করতে হয়। দেখুন ছবি সহ।
আজন্ম হাঁটতে থাকার ক্লান্তি নাই; পথই ফুরায়া যায়। বালের রাস্তা 🙂
তোমার দেওয়া দুঃখ ভাঁজ করে রাখি বুকের আলমারিতে। অবসরে বসে বসে সে ভাঁজ করা দুঃখ আবার ভাঁজ করি। এভাবেই কাটছে জীবন।
যেখানে কিছু থাকেনা, সেখানেও থাকে বাতাস। আমাদের ভেতর কিছু নেই মানে কিছু আছে; মুহূর্ত- যা কিছু হাওয়ায় মিলিয়ে গেছে ক্রমে। দেখা যায়না। তাকালে মনে হয়, সব ফাঁকা।
তারপর কত কি বদলে গেলো। কত নদী শুকায়ে হয়ে গেলো শুকনো বালি। কত ঘর পুড়ে পুড়ে ছাই হয়ে যায়। কত বিষাদ ও বিরহের পথে মরে পড়ে থাকে ফুলের গাছ। মাঝে মাঝে জীবন ভাল্লাগেনা।
বিয়ে করার জন্য বেশিরভাগ মেয়েরা যেমন ছেলে পছন্দ করে- অত উচ্চবিত্ত কাউকে দরকার নেই। ২৬-২৭ বছরের সিক্স প্যাক ওয়ালা ডাক্তার কিংবা ইঞ্জিনিয়ার অথবা আর্মি অফিসার হলেও চলবে। গায়ের রং ফর্শা না হলেও চলবে, তবে উচ্চতা মিনিমাম পাঁচ ফুট ৭ হতে হবে। টাকা পয়সা বেশি থাকাটা জরুরী না, নিজস্ব একটা ফ্ল্যাট আর একটা গাড়ি থাকবে। বউ একটু শপিং করতে ভালোবাসে, প্রতি মাসে খরচাপাতি দিতে হবে। মেকাপ কিনতে নিষেধ করা যাবেনা। বিয়ের পর হানিমুনে যাওয়ার জন্য সুইজারল্যান্ড, নরওয়ে, ইন্দোনেশিয়ার বালিতে অথবা একেবারেই না পারলে মালদ্বীপ। ছেলেকে খুবই রোমান্টিক হতে হবে। স্ত্রীর একটু ফ্রীডম যাতে থাকে, সেদিকে খেয়াল রাখতে হবে। সবশেষে বলবে- আমাদের টানাটানির এই অভাবের সংসারকে আমরা ভালোবাসা দিয়ে ভরিয়ে দিবো।
ভালোবাসলেই, ক্ষমা করতে নেই। পাপকে পাপ বলার সাহস, অপরাধকে অপরাধ ভাববার মানসিকতা, প্রতারককে ঘৃণা করবার শক্তি, ভুল মানুষকে ছেড়ে আসবার ক্ষমতা থাকাটা জরুরী। কখনো কখনো নিজের ব্যক্তিত্ব, সততা, আত্মসম্মানবোধ ও নিজস্বতাকে শ্রদ্ধা করবার জন্য হলেও হৃদপিন্ডকে কষ্ট দিতে হয়। মানুষের মতন বাঁচতে শিখো, প্রিয়।
সামান্য ব্যাকগ্রাউন্ড সাউন্ড আর স্লো মোশনের অভাবে, জীবনটা সিনেমার মতন সুন্দর হইলো না।
পৃথিবীর বিশাল সমুদ্রে তুমি সামান্য এক মাছ, তোমার দিকে ভালোবাসা নিয়ে গভীর মনোযোগে যে তাকিয়ে আছে, সে মাছরাঙা। কারো মনোযোগ পেলেই গলে যাইয়ো না। পৃথিবীর বড় বড় শিকারিরা তার শিকারের দিকে সুক্ষ্ম মনোযোগ নিয়েই তাকায়।
মানুষ যা ছুঁয়ে দেখতে পারেনা, যা স্পর্শ করার অধিকার হারায়; তা সে যত্ন করে বুকের ভেতর পুষে রাখে। মানুষ সহজে কোন কিছু ছাড়তে চায়না। এমনকি, গভীর দুঃখও মানুষ নিজের ভেতর আগলে ধরে রাখার চেষ্টা করে।
পায়ে জুতা না থাকলে, অনেকেই তোমাকে তাচ্ছিল্য করে জুতা ছুড়ে মারবে। সেই জুতা জমাও। পায়ে দাও। হাঁটো। দৌড়াও। যখন তুমি অপারগ, অক্ষম, অসহায়- তখন মানুষের তাচ্ছিল্যকে গায়ে মাখতে নেই। একদিন জমানো জুতা দিয়েই জুতার ফ্যাক্টরি হয়ে যাবে। তারপর, জুতাহীন মানুষের পায়ের কাছে যেয়ে সে জুতা যত্ন নিয়ে পরিয়ে দাও। জীবনের পথে যে যত বেশি তাচ্ছিল্যের শিকার হয়, সে ততো শক্তভাবে ঘুরে দাঁড়ায়। তোমার অসহায়ত্বে যারা তোমার পাশে দাঁড়ায়নি; তাদের অসহায়ত্বের সময় তাদের পাশে যেয়ে দাঁড়াও। ঘৃণার বিনিময়ে ঘৃণা নয়; ভালোবাসা ছড়িয়ে দাও। যাকে ভালোবাসা উচিত নয়; এমন অযোগ্য কাউকে ভালোবাসবার মতন এমন দারুন প্রতিশোধ তুমি আর কোনভাবেই নিতে পারবেনা।
কিছু মানুষ তার নিজের বুকের ভেতর লকডাউন দিয়ে রাখে; অথচ মানুষের চলাচল আটকাতে পারেনা।হুটহাট অচেনা অজানা লোক এলাকায় ঢুকে যায়।
সম্পর্ক চলাকালীন যে সবকিছু নিয়ন্ত্রণ করে; সম্পর্ক ভাংলে, সে'ই সবচেয়ে বেশি নিয়ন্ত্রণহীন হয়ে যায়। মানুষের স্ট্রেংথই মানুষের সবচেয়ে বড় দূর্বলতা।
- বহুদিন হয় দু চোখ ভরে আকাশ দেখিনা, তরু। - বুকের গভীরে প্রবেশের ক্ষমতা হারিয়ে গ্যাছে তোমার। নাহয় দেখতে পেতে, ভেতরে কি এক বিশাল আকাশ নিয়ে বেঁচে আছি, অনীল। যত দূর তাকাবে, দেখবে; ফাঁকা। কিছু নেই। শূন্যতা।
তবু আলো পৌঁছালে জেনে নিয়ো- এখানে এখনো অন্ধকার রয়ে গেছে; তাই আলোর অস্তিত্ব দৃশ্যমান।
যার ঘর ভাংছে, সে অবচেতন মনে চায়- তার আশেপাশের বাকি সবার ঘর ভাঙুক।
আমার ফ্রেন্ডলিস্টের এক মেয়ে আছে, সে আমার বিভিন্ন লেখার থিম নিয়ে- আমি যা বলছি, তার বিপক্ষে একটা আইডিয়া জেনারেট করে। যেহেতু, হুবুহু কপি করেনা এবং আমার লজিকের বিপরীত আইডিয়া বা লজিক প্রমোট করে, তাই তারে চোরও বলতে পারিনা। একটু আগে তার এক স্ট্যাটাসে একজন কমেন্ট করছে- আপু, আপনার লেখার সাথে জীবনের অনেক মিল পাই। এই কমেন্ট দেখার পর থেকে নিজের নামের প্রতি সম্মান বেড়ে গেছে। কমেন্টকারী হয়তো- বাস্তব জীবনের কথা বলছে, তবে লেখিকার পাছা হালকা ফাটছে নিশ্চিত। এতদিন আমার লেখা হুবুহু কপি করে মানুষ নিচে লিখতো- "জীবন। জীবন থেকে নেওয়া। জীবনের কথা। জীবনের শব্দ। জীবনের টাইমলাইন।" এইসব কারনে নিজের নাম জীবন হওয়াতে ঠিক মতন প্রতিবাদ করতে পারতাম না। তবে, আজকের কমেন্টটা আমার এইসব দুঃখবোধ কমায় দিছে। মন ভাল্লাগতাছে এখন।
কেউ মরে গেলে- কারো কারো চোখে এক থালা বিরিয়ানি ভাসে। মৃত্যু কিছু নয়। বিরিয়ানির হাড্ডি চুষতে চুষতে মানুষ শোক ভুলে যায়। এতটাই ক্ষণস্থায়ী এই দুঃখবোধ।
অরুন্ধতী বললো- সারাদিন পর তোমার কন্ঠস্বর শুনলে মনে হয়, বাসায় চলে আসছি। নিজের ঘরে, নিজের বালিশে ঘুমানোর মতন শান্তি লাগে। যতক্ষন তোমাকে শুনতে পাইনা, ততোক্ষন নিজেকে গৃহহীন মনে হয়। || আশ্রয় ||
যে রাত ভালোবাসে, দীর্ঘ রাতের পর তারও আলো দেখতে ইচ্ছে হয়। যে দিন ভালোবাসে, ক্লান্তিতে তারও প্রয়োজন হয় গাঢ় অন্ধকার এক রাতের। এমন আলো এবং অন্ধকার মিলেই জীবন। আনন্দ এবং নিরানন্দ; দুটোই জীবনের অংশ। তুমি যে অংশটিকেই ভালোবাসো না কেন, অপর অংশটিকে অস্বীকার করতে পারবেনা।
"সকল ই-কমার্সের পন্যের মূল্য আগে বাংলাদেশ ব্যাংকে জমা হবে" - বাংলাদেশ ব্যাংক হুম, তারপর বাংলাদেশ ব্যাংকের টাকা নিয়ে যাক বিদেশি হ্যাকাররা। - ইভ্যালি।
মানুষ জীবন থেকে চলে যাওয়ার অনেক আগেই চলে যায়। পেছনে দাঁড়িয়ে তার হেঁটে চলে যাওয়ার দৃশ্য না দেখতে পেলে, চোখ তা বিশ্বাস করতে চায়না। বাহ্যিক দূরত্বের অনেক অনেক কাল আগেই আভ্যন্তরীণ দূরত্বের জন্ম হয়।
ধরো, তুমি একজন অসফল মানুষ। তোমার নেই কোন কর্পোরেট ডেজিগনেশন। সামাজিক গ্রহনযোগ্যতা। নেই ব্যাংকে অঢেল টাকা। রাজধানী শহরে দুটো প্লট নেই। নতুন যে আল্ট্রা মডার্ন গাড়ি বাজারে এসেছে, তার দাম জানবার আগ্রহ নেই। অর্থনৈতিক অস্বচ্ছলতার কারনে প্রেমিকাকে আজন্ম পাওয়ার সুযোগ নেই। ধরো, তোমার মা গর্ব নিয়ে বলতে পারেনা- আমার সন্তান বড় চাকুরী করে। তোমার বাবা মাথা উচু করে কাউকে জানাতে পারেনা- মাস শেষে ছেলে আমার ভাল বেতন পায়। ধরো, তোমার পরীক্ষার রেজাল্ট অন্য দশ জনের চেয়ে খারাপ। তোমার চাকরি হচ্ছেনা। পকেটে টাকা নেই। মাস শেষে মেস ভাড়া আটকে গেলে, বাড়িওয়ালা নানান কথা শোনায়। ধরো, তোমার বয়স ২৩ পেরিয়েছে। গায়ের রং কালো বলে বিয়ে হচ্ছেনা। প্রতিবেশিরা তোমাকে নিয়ে নানান গুজব রটায়। প্রেমিক ধোকা দিয়ে চলে গেছে। ধরো, সংসার, দায়িত্ব, দায়বদ্ধতাকে স্কিপ করে বাঁচতে চাইছো। ধরো, তোমার ভাল লাগে সমুদ্র। যেখানে ঢেউ ও বালির মিলনে পাড় ভাঙার শব্দ হয়। বুকের ভেতর ভাংচূর লাগে। ধরো, ইচ্ছে করে কোথাও পালিয়ে যাবে। পাহাড়ের উপর বসে চাঁদ দেখতে দেখতে দু কাপ রং চা খাবে। ধরো, বৃষ্টি হলে ভিজতে ইচ্ছে করে। তীব্র শীতের ভেতর হাঁটতে ইচ্ছে করে সরিষার ক্ষেত। খুব ভোরে ঘাসের উপর জমা শিশিরে পা ভেজাতে ভাল লাগে। বাঁচো। যেভাবে, যা করে তুমি আনন্দ পাও; সেভাবেই বাঁচো। জীবন ছেড়ে পালিয়ে যেয়ো না। জীবন থেকে পালিয়ে গেলে, আর কখনোই ফিরে আসা যাবেনা। ক্ষুদ্র এই জীবন দ্বিতীয়বার পাওয়া যায়না। যেভাবে বাঁচতে ভাল লাগে, সেভাবেই বাঁচো। জীবন একটাই। বুক ভরে শ্বাস নাও।
অবাস্তব অনেক আবেগ মাখানো বাক্যের ভেতরের বাস্তবতাটা হলো- সম্ভব নয়; তবুও এই অনুভূতিটা খুবই সত্য। "তোমাকে না পেলে মরে যাবো"- পৃথিবীর ইতিহাসে লেইম বাক্যগুলোর মধ্যে একটি। সবাই কোন না কোন ভাবে বেঁচে থাকে। মেনে নেয়। মানিয়ে নেয়। স্বাভাবিকতায় ফিরে আসে ক্রমান্বয়ে। তবুও, মানুষ যখন বলে- " আমি তোমাকে না পেলে মরে যাবো" তখন তার কাছে এটাই সত্য। তার এমন অনুভূতিটাই হয়। এই অনুভূতিটা অত্যন্ত বিশুদ্ধ, স্বচ্ছ এবং দামী।
তুমি আমাকে পোড়াও। পোড়াতে পোড়াতে ছাই করে দিয়ে আবার যে কাছে আসো; কেন আসো? ছাই দিয়ে দাঁত মাজবা?
পাখির একটি পালক খসে গেলেও পাখিটি তার উড়ে যাওয়ার চেষ্টা বন্ধ করেনা। তার সাহসই তার শক্তি। সে বুঝে যায়, কেবল একটি পালক খসে গেলেই সব শেষ নয়, উড়বার জন্য এখনো বহু পালক রয়ে গেছে। মানুষ পাখির মতন নয়। মানুষের কিছু হারিয়ে গেলে, সে থেমে যায়। ওই একটি মাত্র হারিয়ে যাওয়া আনন্দের জন্য সে তার জীবনের সমস্ত আনন্দের বিষয় গুলোকে স্কিপ করতে থাকে। অথচ, বাঁচতে চাইলে- পেছনে ফিরে তাকাতে নেই। যা নাই; তা তো নাই'ই। পেছনে ফেলে আসা জিনিসের প্রতি আজন্ম তাকিয়ে থাকলেও, তা কখনো পাশাপাশি এসে হাঁটবেনা।
কেবল সামান্য একটি বাক্যই কাছের মানুষ থেকে আপনাকে দূরের মানুষ বানিয়ে দিতে পারে। নো ম্যাটার- আপনাদের পরিচয় কত দিনের? কত গভীর সম্পর্ক? কত বেশি আন্ডারস্ট্যান্ডিং? দিনশেষে এসব কিছুই আসলে দূরে যাওয়ার ব্যাপারে প্রভাব ফেলতে পারেনা। সুতরাং, যখন কথা বলবেন; বুঝে, শুনে, চিন্তা করে মার্জিত ভাষায় কথা বলবেন। কারো আত্মসম্মানে লাগে, এমন বাক্য বলা থেকে বিরত থাকবেন। যখন কোন কথা মানুষের আত্মসম্মানে আঘাত করে, তখন আপনি তাকে আরো হাজারটা সুন্দর কথা দিয়েও আটকাতে পারবেন না। একজন ব্যক্তিত্ববান মানুষের সবচেয়ে বড় সম্পদ হলো তার আত্মসম্মান এবং যে মানুষটি কখনো কারো আত্মসম্মানে আঘাত করে কথা বলেনা, সে'ই সবচেয়ে বেশি ব্যক্তিত্ববান।
কেউই অপেক্ষায় দাঁড়িয়ে নেই জেনেও- অপেক্ষারত কোন এক অস্তিত্বহীন ও অস্পর্শনীয় মানুষের কাছে পৌঁছানোর জন্য হাঁটছি; কারো সাথে দেখা হয়না।
যে গল্পটা তৈরী হলেও হতে পারতো, অথচ হয়নি; সেই গল্প তৈরী না হওয়ারও একটা গল্প থাকে। কেবল, যার সাথে গল্পটা তৈরী হলো না, সে জানতেই পারবেনা- তাকে নিয়ে একটা সমস্ত গল্প তৈরী হয়ে আছে, যে গল্পের কোথাও সে না থেকেও, পুরোপুরি রয়ে গেছে।
বিশ্বাসের পেছনে যুক্তি চলেনা, যুক্তির পেছনে বিশ্বাস চলেনা। জীবন দু ভাবেই কেটে যেতে পারে, হয়- বিশ্বাস; নাহয় যুক্তি। আমরা বেশিরভাগ মানুষ বাঁচি বিশ্বাসে। ভুল বিশ্বাসে। 
কারো সত্যের মতন করে বলা মিথ্যে বুঝে যাওয়ার ক্ষমতা; সাংঘাতিক রকমের ভয়ংকর। এমন ক্ষমতা কারো না থাকুক।
অনেকদিন পর চেনা গলিতে ঢুকলেও অচেনা লাগে। যোগাযোগহীনতা- পরিচিত দৃশ্যকে আবছা করে দেয়।
শেষে কি হবে, এটা জানবার আগ্রহ থেকেই সিনেমা মনোযোগ দিয়ে দেখতে হয়। অথচ, চাইলেই শেষটা আগে দেখে ফেলা যায়। তবে, শুরুতেই সিনেমার শেষ দৃশ্য দেখে ফেললে, সিনেমার আনন্দটা পাওয়া যায়না। জীবন এমনই- সফলতার আনন্দটা পেতে হলে, আপনাকে জীবনের এই পুরো সিনেমাটা মনোযোগ দিয়ে দেখতে হবে। দুঃখ, কষ্ট, পাওয়া, না পাওয়া- এর সাথে সময় খরচ না করেই সরাসরি সাফল্যের খুব কাছাকাছি পৌঁছে যাওয়ার যে ব্যস্ততা, তা আসলে পুরোটাই নিরানন্দের। সেই সফলতায় মন ভরে না। সেই সফলতার গভীরে সবটাই ফাঁকা। ভেতরে কিছু নাই।
প্রতিটি দায়িত্বশীল পুরুষের ঘামের ভেতর, নিজের বাবার ঘ্রাণ পাওয়া যায়। জীবন নিয়ে হাঁপিয়ে উঠলে- কখনো কখনো এই ঘ্রাণ পাই নিজের শরীরেও।
আপনাকে একইসাথে একজন স্পষ্টবাদী বক্তা এবং মনোযোগী শ্রোতা হওয়া লাগবে। কেবল অনর্গল কথা বলতে পারাটাই আপনার দক্ষতা নয়; অন্যের কথা শুনে, তার বিপরীতে উপযুক্ত শব্দ ব্যবহার করে কনভারসেশন এগিয়ে নিয়ে যাওয়াটাই আপনার আসল দক্ষতা প্রমাণ করবে। শব্দের বিপরীতে শব্দ হোক। শব্দ ও নৈঃশব্দের ভেতর কোন সমাধান নেই। সেখানে কেবল একতরফা সিদ্ধান্ত চাপিয়ে দেওয়ার প্রবণতা থাকতে পারে।
কারো ভালোবাসা পাওয়াও এক ধরনের ঋণ; মানুষ তার প্রতিদান প্রত্যাশা করে বসে থাকে।
অনেক সময় নিজের অনুপস্থিতি বুঝানোর জন্য মানুষ দূরে যায়। হয়তো ফিরে এসে দেখবে তার চোখ দুটো লাল। ফিরে এসে দেখে- চোখ লালও হয়নাই, বালও হয়নাই।
যেখানে কিছু নাই; সেখানে খুঁজছি জীবন। সব ফাঁকা। কিছু পাওয়া যায়না।
যার কাছে আপনি আপনার নিজস্বতা খরচ করে ফেলবেন, সে'ই একদিন বলে ফেলবে- ব্যক্তিত্বহীন; তোমার নিজস্বতা বলতে কিছু নাই। সাবধান! খরচ হইয়ো না; নিজেরে সঞ্চয় করো।
চোরাবালির মতন জীবন; যত উঠতে চেষ্টা করি, ততো ডুবে যাই।
যে সংসার ভেঙে গেছে, সেখানে ফিরে আর কি হবে? বড়জোর ফিরে এসে দেখবো- আমার পায়ের ছাপ মুছে গেছে মেঝেতে। অথবা, যে জামা জুতো ছিল; তা দিয়ে কেনা হয়ে গেছে ভাতের নতুন হাড়ি। বড়জোর দেয়ালে টাঙানো একটা ছবি থাকতে পারে, তাতে ধূলো জমে আছে। বহুদিন সে ছবির দিকে যত্ন করে কেউ তাকায়নি। যে সংসার ভেঙে গেছে, সেখানে ফিরে আর কি হবে? আমার চায়ের কাপ থাকবেনা। চোখের চশমা হারিয়ে যাবে। হাতঘড়িটা খুঁজে পাওয়া যাবেনা। অথবা, ফিরে এসে দেখবো- মরে শুকিয়ে গেছে বারান্দার ফুলের গাছ। যে গাছে বহুদিন কেউ জল দেয়নি। ভেঙে যাওয়া সংসারে আর ফেরা যায়না। ফেরা উচিতও নয়। ফিরলে আরো ফাঁকা ফাঁকা লাগে। শূন্যতা কাজ করে ভেতরে। নিজের সংসারে নিজেকে খুঁজে না পাওয়ার শূন্যতা।
একটি কাঠাল গাছ রোপণ করে, বছরের পর বছর আমের জন্য অপেক্ষা করছি। ভুলে ভুলে জীবন কেটে যায়।
যাদের পছন্দ করেন, তাদের বেশি জানতে যাইয়েন না; বেশি জেনে গেলে, আর পছন্দ করবেন না। দুনিয়ার সব রহস্য ভেদ করতে নাই।
তখন তুমুল প্রেম। বুকের ভেতর ভাংচূর লেগে থাকে। অরুন্ধতী বললো- তিন দিনের জন্য বাড়ি যাচ্ছি। আমি বললাম- যাও। তিন দিন পর ফিরে এসে অরুন্ধতী বললো- বিয়ে ঠিক হয়ে গেছে। তার হাতে এঙ্গেইজমেন্ট রিং। আমি বললাম- চলো, এঙ্গেইজমেন্ট রিং বিক্রি করে ভাল কোথাও খেতে যাই। বাসায় জিজ্ঞেস করলে বলবে, রিং খুঁজে পাচ্ছো না। ক'দিন পর পালিয়ে বিয়ে করে ফেলবো। অরুন্ধতী কথা বললো না। কয়েকবার হাতের রিংটার দিকে তাকিয়ে কাঁদতে কাঁদতে বললো- এটা একটা সম্পর্কের চিহ্ন। এটাকে কি করে বিক্রি করে ফেলবো? আমি বললাম- একটা সম্পর্ক ভাংবার চিহ্নটুকু থাকুক তোমার হাতে। ওটা বিক্রি করার প্রয়োজন নেই। || চিহ্ন ||
সম্পর্ক যখন বিনাশের পথে হাঁটে, তখন প্রাকৃতিক ভাবেই যোগাযোগ কমে যায়। এফোর্ট কমে যায়। প্রায়োরিটি কমে যায়। কেবল সাময়িকভাবে রয়ে যায় সম্পর্কের দায়। এই দায়টুকু কাটাতেই যেটুকু সময় লাগে। তারপর- একসময় সব শেষ। 
আমরা ক্রমাগত দূরে যাচ্ছি- চোখ থেকে চোখের দূরত্বে। এত কাছে; তবুও এক চোখ অন্য চোখটিকে দেখতে পায়না।
কারো প্রতি ক্রমাগত অধিকার নষ্ট হয়ে যাচ্ছে, নিজের জীবনের এমন ঘটনা নিজের চোখে দেখার ভেতর এক গোপন যন্ত্রণা আছে। প্রতি মুহূর্তে অসহায় লাগে।
সত্য যত কঠিনই হোক না কেন, তা মেনে নেওয়া যায়। সত্যকে খুব ক্ষুদ্র কোন মিথ্যে দিয়ে ঢেকে রাখলেও, জানবার পর- সেই মিথ্যাটুকু মেনে নেওয়া যায়না। খুব স্পষ্টভাবেই মনে হতে থাকে- কোথাও কোনভাবে ঠকে গেছি।
আশেপাশে দুই ধরনের মেয়ে আছে- প্রথম দলের মেয়েদের রূপের প্রশংসা করলে, তারা গলে যায় এবং ইনিয়ে বিনিয়ে আরো কিছুক্ষন নিজের রূপের প্রশংসা শোনার চেষ্টা করে। এদেরকে যদি বলেন- আপনার চোখ সুন্দর, দাঁত সুন্দর, চেহারা সুন্দর, হাসি সুন্দর কিংবা যদি বলেন- মায়াবতী, রূপবতী; এরা বরফ থেকে পানি হয়ে যায়। দ্বিতীয় দলের মেয়েদের আমি পারসোনালি পছন্দ করি। এদের রূপের প্রশংসা করে, এদের গলানো যায়না। তারা আসলে জীবনের এমন একটা জায়গায় এসে নিজেকে দাঁড় করিয়েছে যে তারা বুঝে গেছে- রূপের প্রশংসায় বরফ থেকে জল হওয়ার মতন কিছু নাই। এতে আহ্লাদে গদগদ হয়ে আরেকজনরে কোলে তুলে নেওয়ার কিছু নাই। তারচেয়ে আপনি এদের গলাইতে পারবেন, এটা বলে যে- আপনার ব্যক্তিত্ব সুন্দর। আপনার কথা বলার ভঙ্গিমা সুন্দর। আপনার আচরণ সুন্দর। এই দলের মেয়েরা মূলত একটা সময় পর থেকে নিজের ব্যক্তিত্বকে প্রতিষ্ঠা করারই চেষ্টা করে যায়। যখন কেউ তা এপ্রিশিয়েট করে, তখন তার ভাল লাগে। আমি বরাবরই এই চোখ, দাঁত, হাসি থেকে বের হয়ে এসে এই দ্বিতীয় দলের নারীদের প্রতি দূর্বল হই। এদের মূলত শক্ত একটা অবকাঠামো আছে। নরম তুলতুলে গাল নিয়ে সৌন্দর্যের অহংকার নাই। ব্যাপারটা ভাল্লাগে!
মানুষ যা হারায়ে ফেললো, মনোযোগ দিয়ে দেখলে- তা আসলে সে খুঁজতেই চায়নি। সে খুঁজতে চেয়েছিলো অন্যকিছু; যা তাকে হারাতে হবেনা।
"একদিন সব ঠিক হয়ে যাবে"- এমন সান্ত্বনার বাক্যও একদিন সত্য হয়। মানুষ মরে গেলে; একদিন সব ঠিক হয়ে যায়।
এক মেয়ের স্ট্যাটাসে কমেন্ট করছিলাম। সেই কমেন্টের রিপ্লাইতে আরেক নারীবাদী আইসা যা তা ভাষায় আমারে জ্ঞান দিয়া গেলো। এই মাথামোটা নারীবাদীদের জন্য নারীবাদীদের নিয়া এত সমালোচনা হয়। এইগুলারে পরিবার থেকে ভদ্র ভাষা না শিখাইলে, অন্তত নীলক্ষেত থেকে ভাষা শিক্ষার বই কিনে পড়তে পারে। 
মানুষ স্টেশন - আসাদুজ্জামান জীবন বইটির দ্বিতীয় মুদ্রন এভেইলএবল আছে। বইটি পেতে নক করতে হবে চন্দ্রবিন্দু প্রকাশন এর ইনবক্সে অথবা অর্ডার করতে পারেন- রকমারি কিংবা প্রথমা'তে।
বাঁচতে বাঁচতে দেখি- কোথাও থাকেনা কেউ আমারে তুমি বুকে জড়ায়ে, ভাসায়ে নেও ঢেউ।
মানুষ তার দুঃসময়ে এত বেশি নিঃসঙ্গ হয়ে উঠে যে, সে ক্রমাগত নিজেকে প্রকাশ করার সীমাবদ্ধতায় আটকে যেতে থাকে। ভয় ও সংকোচে নিজের সাথে নিজেও কথা বলতে পারেনা। নিঃসঙ্গতা তবু মেনে নেওয়া যায়, একাকিত্ব মেনে নেওয়া কঠিন। মানুষ মূলত তখনই একা হয়ে যায়, যখন তার নিজের সাথেই নিজের এক গোপন দূরত্ব তৈরী হয়। পৃথিবীতে সবচেয়ে বেশি জরুরী হলো- নিজেকে নিজের সাথে কানেক্টেড রাখা। যখন কথা শুনবার মতন কেউ থাকেনা, তখন যাতে নিজেকে নিজের গল্প শোনানো যায়। যখন ভরসা প্রয়োজন, তখন যাতে নিজের কাঁধে নিজে হাত রাখা যায়। যখন নিরাপত্তার চাহিদা জন্মায়, তখন যাতে নিজের পাশে নিজেই ঢাল হয়ে দাঁড়ানো যায়। মানুষ বুঝতে পারেনা- সে নিজেই তার বেস্টফ্রেন্ড। এই বন্ধুত্বটুকু বাঁচিয়ে রাখার চেষ্টা করতে হবে।
"এইটা কোন জীবন হইলো?" ভাবতে ভাবতে জীবন কাটায় দিচ্ছি; যাতে এইটাও একটা জীবন হয়। যার কোন প্রাপ্তি নাই, তার প্রাপ্তি হইলো- অপ্রাপ্তি।
অরুন্ধতীকে বললাম- তোমাকে একটা বিশেষ জায়গায় নিয়ে যাবো। সে কৌতুহল নিয়ে জানতে চাইলো- কোথায়? আমি বললাম- বাসা থেকে বের হও। আমি আসছি। আমি অরুন্ধতীকে নিয়ে বিজয় সারণীর সিগন্যালে ট্রাফিক জ্যাম দেখাতে নিয়ে গেলাম। দুজন একসাথে বসে বসে আধঘন্টা রাস্তার জ্যাম দেখলাম। অরুন্ধতী অবাক হয়ে বললো- এখানে দেখার মতন কি আছে? আমি জবাব দিলাম- এই জায়গাটা মানুষের জীবনের প্রতিচ্ছবি। অরুন্ধতী জানতে চাইলো- কেমন? তুমি এখানে জীবনের প্রতিচ্ছবি কিভাবে দেখতে পাচ্ছো? আমি মুখে কিঞ্চিৎ হাসি নিয়ে বললাম- দ্যাখো, মানুষ মাঝে মাঝে জীবনের এমন এক মোড়ে এসে দাঁড়ায়, যেখানে একসাথে সবাই সামনে এগিয়ে যেতে পারবেনা। একটি পথ খোলা থাকলে, অন্য তিনটি পথ থেমে যায়। আবার যখন অন্য একটি পথ খুলে যায়, একটু আগের খোলা পথটিও বন্ধ হয়ে যায়। তবে ম্যাজিকাল ব্যাপারটা হলো- এই মোড়ে কেউই থেমে থাকেনা। অপেক্ষা করতে করতে সবারই একসময় সামনে এগিয়ে যাওয়ার সুযোগ চলে আসে। জাস্ট সময় নিয়ে সঠিক সময়ের অপেক্ষা। অরুন্ধতী আনন্দিত হয়ে বললো- তোমার ফিলোসোফি ভুল। আমি বললাম- কেমন? সে হাসতে হাসতে বললো- ওই দ্যাখো, ওই পাশের আটকে থাকা রাস্তা থেকে একটি মোটরসাইকেল নিয়ম না মেনেই এই রাস্তায় এসে সামনে চলে গেলো। আমি বললাম- ওটাও কারো কারো জীবন। কেউ কেউ দ্রুত এগিয়ে যাওয়ার লোভে, ঝুকি নিয়ে নেয়। এতে দূর্ঘটনার ভয় থাকে, তবে ঝুকি এড়িয়ে যেতে পারলেই সফলতা। কেউ কেউ এই শর্টকাটে তাদের গন্তব্যে পৌছে যাচ্ছে। অরুন্ধতী বললো- জ্যামে আটকে থাকা প্রথম গাড়িটি নিয়ে তোমার ফিলোসোফি কি? আমি বললাম- এই প্রথম গাড়িটি নিজেও জানেনা, সে এই মুহূর্তে কোন অবস্থার মধ্য দিয়ে যাচ্ছে? এই আটকে থাকা প্রথম গাড়িটি হওয়াতে, সে আনন্দিত হতে পারে অথবা দুঃখী। সিগন্যাল ছেড়ে দিলেই সে সবার আগে গন্তব্যে পৌছাতে পারবে, এতে আনন্দ আছে। একটুর জন্য সে আগের সিগন্যালটা পার হতে পারেনি বলে, সে দুঃখও পেতে পারে। পুরোটাই নির্ভর করে, তার দৃষ্টিভঙ্গির উপর। অরুন্ধতী বললো- সবই বুঝলাম। তবে এই যে আমরা বসে বসে জ্যাম দেখছি, এর ফিলোসোফি কি? আমি বললাম- কেউ কেউ অন্যের জীবন দেখতে দেখতে নিজের জীবন কাটিয়ে দেয়। তাদের নিজের কোন জীবন থাকেনা। তারা অন্যের জয় পরাজয়ে আনন্দ ও দুঃখ পায়। অরুন্ধতী বললো- তোমার নিজের জীবন নিয়ে, তোমার ফিলোসোফি কি? আমি হাসতে হাসতে বললাম- সবচেয়ে কাছের মানুষের সাথে বসে বসে অন্যের জীবন দেখছি, এরচেয়ে সুখের আর কি হতে পারে? অরুন্ধতী বললো- তোমার কোন গন্তব্য নেই? আমি বললাম- সবাই গন্তব্যের পিছে দৌড়ায় না। আমি এই না দৌড়ানো মানুষের দলে। অরুন্ধতী মন খারাপ নিয়ে বললো- গন্তব্যহীন মানুষ একসময় তার কাছের মানুষদের হারাতে শুরু করে। আমি বললাম- হুম, জানি। অনেক বছর পর একদিন অরুন্ধতী ফোন দিয়ে জিজ্ঞেস করলো- কোথায় আছো? আমি বললাম- বসে বসে ট্রাফিক জ্যাম দেখছি। অরুন্ধতী বললো- সে জ্যামে, তোমার অবস্থান কি? কতদূর এগুলে? আমি হাসতে হাসতে বললাম- সিগন্যালের শেষ গাড়িটিতে উঠে বসে আছি। কোথাও যাওয়ার তাড়া নেই। 
আপনি কাউকে যতোই ভালোবাসেন, যতোই পছন্দ করেন না কেন- কেবল সামান্য যোগাযোগহীনতায় সেই মানুষ কিংবা সম্পর্কের মাঝে একটা দেয়াল হতে পারে। ধরেন কোন কারনই নাই, রাগ অভিমান নাই, অধিকার অনধিকারের ব্যাপার নাই- তবুও যোগাযোগ না হতে হতে একসময় মনে হবে, যোগাযোগের প্রয়োজনও নাই। আমার বেশিরভাগ বন্ধুদের সাথে আমার সম্পর্কের অবনতি হয়েছে কেবল যোগাযোগ ধরে না রাখতে পারার কারনে। তারা এখনো নামে মাত্র বন্ধু আছে ঠিকই, তাদের সাথে বন্ধুত্বটা নাই। সংকোচ ঢুকে গেছে সম্পর্কের গভীরে। যখন কারো সাথে বিনা কারনেই যোগাযোগ কমে যায়; তখন বুঝে নেই- একটা অদৃশ্য দেয়াল সৃষ্টি হচ্ছে গোপনে।
যত মেধাবী, বিচক্ষণ, ক্রিয়েটিভ, বিত্তবান এবং ক্ষমতাসম্পন্ন মানুষই হোক না কেন, তার উদ্ধতস্বভাবকে এপ্রিশিয়েট করার কোন কারন নাই। যেমন একজন সাধারন মানুষ কিংবা ভিন্ন মতাদর্শের মানুষের উদ্ধতপূর্ণ আচরনে আমরা সমালোচনা করি, তেমনি যাদের ভালোবাসি, পছন্দ করি- তাদের এসব আচরণেও আমাদের সমালোচনা করা উচিত। ভুলকে ভুল ভাববার মতন মানসিকতা, অপরাধকে অপরাধ হিসেবে দেখার চোখ এবং উশৃংখল আচরণের সমালোচনা করার সাহস থাকা জরুরী। ভালোবাসলেই; তার লাথি ভাল লাগা উচিত নয়।
জীবন মূলত সিনেমার মতন। বাংলা সিনেমা। যেখানে বেশিরভাগ মানুষই বাপ্পারাজের চরিত্রে অভিনয় করে যায়।
কেবল পথটি দেখতে সুন্দর বলেই, জেনেশুনে একটা আস্ত জীবন ভুল পথে হাঁটতে হাঁটতে খরচ করে ফেলি। মানুষের সব পথচলা; গন্তব্যের উদ্দেশ্যে নয়।
বিয়ের রাতেই শিউলি একটা ছোট স্যুটকেস অরুণের হাতে ধরিয়ে দিয়ে বললো, এই স্যুটকেসটা তুমি কখনো খুলবেনা। এতে কোন তালা লাগানো থাকবেনা এবং তুমি কোনদিন জানতে চাইবেনা, এর ভেতর কি আছে। আমি যেদিন মারা যাবো, সেদিন তুমি এই স্যুটকেসটা খুলবে। ৩৫ বছর সংসার করার পর শিউলি এক রাতে শ্বাসকষ্টে মারা গেলো। শিউলির দাফন কাজ শেষে বাসায় ফিরে অরুণ সে স্যুটকেস নিয়ে বসলো। স্যুটকেসটা খুলে অরুন দেখতে পেলো, এই স্যুটকেসের ভেতরে কিছু নেই। একদম খালি। এক কোণে ছোট্ট একটা চিঠি লেখা আছে। সে চিঠি নিয়ে অরুণ পড়তে শুরু করলো। প্রিয় অরুণ, তুমি হয়তো ভাবছো, এই স্যুটকেসের ভেতর কি এমন আছে, যার জন্য সারাজীবন তোমাকে অপেক্ষা করতে হলো। আমি বলছি, এই স্যুটকেসের ভেতর আসলে আপাতদৃষ্টিতে কিছুই নেই। তবুও একটি সংসারের সবচেয়ে বড় জিনিসটাই আমি এই স্যুটকেসের ভেতর এতকাল রেখে দিলাম। কিছু নেই ভেবে মন খারাপ করো না। এই স্যুটকেসের ভেতর ছিল পৃথিবীর সবচেয়ে বড় জিনিসগুলো। ছিল- ভরসা, বিশ্বাস, প্রায়োরিটি এবং আনুগত্য। একটা সংসারে দুজন মানুষের ভেতর এই চারটি জিনিস থাকাই সবচেয়ে বেশি জরুরী। কিভাবে এই ফাঁকা স্যুটকেসে এই চারটি জিনিস রয়ে গেছে, তা'ও তোমাকে বলবো। আমি যখন তোমাকে এই স্যুটকেসটা দিয়ে বলেছিলাম, আমার মৃত্যুর আগে এই স্যুটকেস তুমি খুলবেনা। আমি জানতাম- আমি বেঁচে থাকতে তুমি এই স্যুটকেস কখনো খুলবেনা। তোমার প্রতি এটাই ছিল আমার- ভরসা। স্যুটকেসটা তুমি যেকোন সময় খুলে ফেলতে পারো, এই সংশয় আমার থাকার কথা ছিল। চাইলে আমি এই স্যুটকেসটি তালাবদ্ধ করে রাখতে পারতাম। করিনি। আমি জানতাম- তালাবদ্ধ নয় বলেই তুমি তা হাত দিয়ে ধরবেনা। এটাই ছিল, তোমার প্রতি আমার- বিশ্বাস। আমি চাইনি, আমি বেঁচে থাকতে এই স্যুটকেসের ভেতরটা তুমি দ্যাখো। তুমি দ্যাখোনি কখনো। এটাই ছিল, আমার প্রতি তোমার- প্রায়োরিটি। শুধু আমি জীবনে একবার নরম স্বরে তোমাকে স্যুটকেসটি খুলতে নিষেধ করলাম। তুমি সেই নিষেধ মানতে মানতে তোমার আস্ত একটা জীবন খরচ করে ফেললে। এটাই আমার প্রতি তোমার আনুগত্য। অরুণ, স্যুটকেসের ভেতরটা ফাঁকা বলে মন খারাপ করো না। এখানেই এতদিন জমা করে রাখা ছিল- ভরসা, বিশ্বাস, প্রায়োরিটি এবং আনুগত্য। এটা দেখতে কেবল একটি স্যুটকেস হলেও, এটাই আমাদের সংসার। যে সংসার আমরা একসাথে বয়ে নিয়ে গেছি বছরের পর বছর। এখন আমি নেই, এই স্যুটকেসটা তুমি খুললে। আমাদের দাম্পত্য জীবনের সমাপ্তি এখানেই। তুমি ভাল থেকো। ইতি, তোমার শিউলি ফুল।
আমি চাইলেই বলে দিতে পারি আমার মানবজনম সফল। ব্যর্থতা আমাকে ছোঁয়নি। অপ্রাপ্তি আমাকে গ্রাস করেনি। অভিমান আমাকে পোড়ায়নি। ভালোবাসা আমাকে ভাঙেনি কখনো। অথচ কেউ টের পাবেনা, এসবের সাথে যার কখনো দেখা হয়নি- তার কোন মানবজনম'ই নেই। সে ভীত এবং জীবন থেকে পালিয়ে বেরানো এক প্রাণের অস্তিত্ব। যার জীবন স্রেফ আনন্দে কেটে গেছে, তার সাথে কখনো আনন্দের দেখাই হয়নি। যতক্ষন পর্যন্ত তোমার কোন ব্যর্থতা নেই, অপ্রাপ্তি নেই; যতক্ষন কোন কিছুই তোমাকে পোড়াতে পারেনি; যতক্ষন তুমি ভেঙেচূরে টুকরো হওনি; ততোক্ষন তোমার আসলে জন্ম হয়নি। তুমি বসে আছো পৃথিবীর জরায়ুতে ক্লান্তিহীন; যেখানে কোন প্রসববেদনা নেই। || জন্ম ||
মানুষের যত গভীরে যাবে, দেখতে পাবে- গভীরে কিছু নাই। সবটাই ফাঁকা; সেখানে কেবল শূন্যতার চাষাবাদ হয়।
কেউ অপেক্ষায় দাঁড়িয়ে আছে, এমন কাউকে দেখার জন্য কেউ কেউ আজন্মকাল অপেক্ষায় দাঁড়িয়ে থাকে। পথে কাউকেই দেখা যায়না।
কেউ ফিরিয়ে দিলে, সেখানে ফিরে তাকাতেও ইচ্ছা হয়না; সে যত কাছের মানুষই হোক না কেন! আকাঙ্ক্ষার চেয়ে আত্মসম্মান বেশি জরুরী। হৃদয়ের প্রয়োজনে মাথা নত করার চর্চা থেকে নিজেকে আড়ালে রাখি।
অরুন্ধতীকে বললাম- প্রেমিকা হিসেবে নয়, তুমি কিছুক্ষন আমার পাশে এসে বসো। কথা বলো। বলে ফেলো তোমার যত যা কথা, জমে জমে পাথর হয়ে আছে। আমিও বলি- ভালোবাসা নয়, আমি মরে যাচ্ছি অন্য কোন যন্ত্রণায়। অরুন্ধতী বললো- চলো, কোন টং দোকানে বসি। দু কাপ চা খেতে খেতে জীবনের গল্প শুনি। যে গল্প মানুষ তার ভালোবাসার মানুষের কাছেও বলতে পারেনা; সে গল্প। আমি এক নিঃশ্বাসে একটি সমস্ত জীবন বলে ফেললাম। আকাশে মেঘ করেছে। মৃদু বাতাসে শরীর হিম হয়ে আসে। অরুন্ধতী একটি রিক্সা ডাকলো। বললো- মামা, এক ঘন্টা কত নিবেন? আমাদের কোন গন্তব্য নেই, আপনি যেখানে নিয়ে যাবেন, সেখানেই যাবো। আমরা রিক্সায় উঠে বসলাম। সবসময়ের মতন অভ্যাসবসত হুট তুলে দিলাম। অরুন্ধতী বললো- রিক্সার হুট ফেলে দাও। আকাশের দিকে তাকাও। দ্যাখো- বৃষ্টির জল চোখে পড়লে, জীবন কত'টা স্নিগ্ধ লাগে। ফিল ইট।
যখন তুমি কোন কিছু হারাবে, তখন প্রকৃতি চারিপাশ থেকে সে জিনিস থেকে তোমাকে দূরে সরিয়ে রাখবে। যখন কোন কিছু পাবে, তখন প্রকৃতি চারিপাশ থেকে তোমাকে সব এগিয়ে দিবে। জোর করে কিছু হয়না। না রাখা যায় মানুষ; না বাঁধা যায় ঘর।
মানুষের কাঁদবার ক্ষমতা নষ্ট হয়ে গেলে; সে তার নিজের ভেতরের চঞ্চলতা হারাতে শুরু করে। ক্রমাগত হয়ে উঠে একটি মাংসের স্তুপ।
সাধারন জীবন যাপনের অভ্যস্ততা প্রকাশ করা প্রতিটি মানুষই ছুটছে অসাধারন এক জীবন পাওয়ার লোভে। যে কিছুই চাইছেনা, সে'ও ভাল থাকতে চাইছে। এই যে ভাল থাকতে চাওয়ার চেষ্টা, এটা কি কম কিছু? এটা কি সাধারন কোন ব্যাপার? এটা কি এতটাই সহজ? ভাল থাকতে পারার মতন একটা জায়গায় নিজেকে টেনে নিয়ে দাঁড় করাতে পারাটাই তো একটা অসাধারন ব্যাপার। মানুষ ভাবছে- সাধারন জীবন মানেই, ভাল থাকা। অথচ, যে ভাল আছে; সে পেয়েছে এক অসাধারন জীবন।
কিছু কিছু কাছের মানুষের কন্ঠস্বর, চোখে দেখা যায়। ইচ্ছে করে- তাদের সমস্ত শব্দ, হাত দিয়ে ছুঁই।
সম্পর্ক ব্যতীত মানুষ অন্য যা কিছু শুরু করে, একদিন না একদিন তার শেষ দেখতে চায়। অথচ- মানুষকে তার স্বল্পায়ুর জীবনে, বহুবার সম্পর্কের শেষ দেখতে হয়।
অনেক পথ, অনেক নদী, অনেক আকাশ পেরিয়ে এসে, তোমাকে দুদন্ড দেখতে না পারার আফসোস নিয়ে ফিরে যাবো। কখনো কখনো বিশুদ্ধ প্রার্থনার সাথে, ভাগ্যের কোন যোগাযোগই হয়না।
অরুন্ধতী একদিন তীব্র রকমের আকুলতা নিয়ে একসাথে থাকবার জন্য দু হাত জোড় করে অনুরোধ করেছিলো। আমি তাকে ফিরিয়ে দিলাম। সেদিন দেখলাম, মেয়েটা ভাল আছে। মুখে বিশুদ্ধ হাসি। চোখে আনন্দ। আচরণে সুন্দর জীবনের প্রতিচ্ছবি। কি এক অদ্ভুত কারনেই যেন একটা গোপন দীর্ঘশ্বাস নিয়ে মনে মনে বলে ফেললাম- এমন সুন্দর জীবনের অংশীদার তো আমি হলেও হতে পারতাম। 
আমার একটা অলৌকিক ক্ষমতা হইলো- আজকে রাতে দেখা স্বপ্ন যেখানে শেষ, আমি আবার পরের রাতে সেখান থেকে বাকি স্বপ্নটুকু দেখা শুরু করতে পারি। এছাড়াও আমি স্বপ্নের ভেতর বুঝতে পারি, এটা আমার স্বপ্ন। সবচেয়ে আশ্চর্যের বিষয় হলো- আমি আমার স্বপ্নরে নিয়ন্ত্রণ করতে পারি। এই ধরেন, যখন দেখলাম- আমি মরে যাচ্ছি; তখনই নিজে নিজে ভাবি, এই স্বপ্ন আর দেখা যাবেনা। এখন ঘুম থেকে জাগতে হবে। সাথে সাথেই আমার ঘুম ভেঙে যায়। এমন অলৌকিক ক্ষমতা আর কারো আছে কিনা, জানিনা।
ভুল ঠিকানায় চলে যাওয়া চিঠি পড়ে যে ভুল প্রাপক কাঁদলো; সেই ভুল মানুষ হতে পারতো সঠিক ঠিকানা। অথচ- এমন ভুল মানুষের সাথে প্রকৃতি আমাদের দেখা হওয়ার সুযোগই তৈরী করেনা।
কেউ আমাকে ভালোবাসলেই মনে হয়- সে আমার মনের মতন হয়ে চলুক। আমি যা পছন্দ করি, সে তা'ই করুক। আমার যা কিছু অপছন্দ, সে এড়িয়ে যাক। এর ব্যতীক্রম হলেই আমি ভাবি- আমার পছন্দ অপছন্দের কোন প্রায়োরিটিই যে দেয়না, সে আমাকে কতটুকুই বা ভালোবাসতে পারে! আমি যাকে ভালোবাসি, সে চায়- আমি তার মনের মতন হয়ে চলি। তার যা কিছু অপছন্দের, আমি তা এড়িয়ে যাই। তার যা কিছু পছন্দের, আমি তা'ই করি। এর ব্যতীক্রম হলে সে ভাবে- আমি তার মতামতের প্রায়োরিটি দিচ্ছিনা। অথচ- আমাদের দুটি জীবন আলাদা। আমরা দুটি মানুষ আলাদা। আমাদের পছন্দ অপছন্দ আলাদা। আমাদের ভাল লাগা, মন্দ লাগার কারন আলাদা। আমাদের স্বপ্ন আলাদা। এই যে নিজেকে প্রতিষ্ঠিত করার চর্চা, এটা অপরাধ নয়। জীবনের জন্য মানুষ লাগে; মানুষের জন্য জীবনকে স্যাক্রিফাইস করার অনুভূতিটা খুবই সাময়িক। আমরা এত বড় একটা হৃদয় নিয়ে মানুষকে ভালোবাসার পর এতটা সংকীর্ণ হয়ে যাই কেন, কে জানে! আমরা কেন একজন অন্যজনের পৃথিবীকে সংকুচিত করে দিতে চাই? ভালোবাসলে- স্বাধীনতা দিতে হয়। স্বাধীনতা মানেই উড়ে যাওয়ার ভয় নয়। যে তোমাকে ভালোবাসবে- স্বাধীনতা পেলেও, সে এসে তোমার পায়ের কাছে বসে থাকবে। যে ভালোবাসবে না, তাকে আটকে রাখলেও, সে তোমার নয়।
মেয়েদের মেকাপ করাকে কখনো ময়দা মাখার সাথে তুলনা করিনাই। প্রতিটি মানুষই চেষ্টা করে ,নিজেকে কতটা সুন্দর ভাবে অন্যের সামনে প্রেজেন্ট করা যায়। এটাতে অন্যায় কিছু নাই। তবে ভাই, এই যে আপনারা দু একজন মাঝে মাঝে মেকাপ দিয়ে আলিফ লায়লার "জাকালা, শয়তানের খালা" সেজে আসেন, এইটা দেখলে গা রিরি করে। মেকাপ একটা আর্ট, এইটাকে এপ্রিশিয়েট করলাম। তবে এই আর্টকে অদক্ষভাবে নিজের মুখে চর্চা করে, নিজেরে যে বড় মাপের আর্টিস্ট হিসেবে প্রমাণ করতে চান, এইটা কেমন কথা? দুই লাইন ছন্দ মিলাইলেই যেমন কবি হওন যাইবোনা, তেমনি মুখমন্ডলে আই লাইনার, আই স্যাডো, আই ল্যাস, কাজল, কনসিলার, প্যানকেক, ফাউন্ডেশন, ফেস পাউডার, গ্লিটার, লিপিস্টিক- সব একসাথে মেখে আর্টিস্টও হওন যাইবোনা। কবিতা ভাল না হইলে যেমন, কবির সাহিত্য চর্চা নিয়া প্রশ্ন উঠে; তেমনি মেকাপ ভাল না হইলে, মানুষ তা ময়দার সাথে তুলনা করতেই পারে। আর্ট নিয়া মজা চো**য়েন না।
হতাশার একটা ম্যাজিক্যাল ব্যাপার হচ্ছে- যখন তা তোমার জীবনে আসবে, চারিদিক থেকে আসবে। প্রকৃতি তোমাকে এমন একটা প্ল্যাটফর্মে দাঁড় করিয়ে দিবে যে, তুমি যেদিকে তাকাবে, সেদিকেই কোন পথ দেখতে পাবেনা। না থাকবে হাঁটবার পথ, না থাকবে পালাবার। তখন মনে হবে- নিজের জীবনের গল্পটা কাউকে ভেঙেচুরে বলি। হায় ঈশ্বর, তখন বলবার জন্য তুমি কাউকেই পাবেনা। দেখবে, এত এত মানুষের ভিড়ে; কোথাও কেউ নেই। হতাশার ম্যাজিক এটুকুই যে- এই সময়টাতে জীবন মুদ্রার অপর পাশটাও দেখার সুযোগ হয়ে যায়।
অধিকার থাকার সময়টুকু আনন্দের; অধিকার নষ্ট হওয়ার পর তা বেদনার। অধিকার থাকা এবং না থাকার মধ্যবর্তী সময়টা সবচেয়ে জঘন্য। আনন্দও নেই, বেদনাও নেই। শুধু হাসফাস লাগে।
কোন কিছুর জন্য অপেক্ষা করতে করতেও যখন তা পাওয়া হয়না; তখন অপেক্ষা করা বন্ধ করতে হয়। অপেক্ষা করা বন্ধ করার পর সে জিনিস পায়ের কাছে এসে বসে থাকলেও, মমতা জন্মায় না। এজন্যই মানুষ বলে- অপেক্ষার চেয়ে সুন্দর কিছু নেই।
অরুন্ধতীকে একদিন বললাম- চলো, তোমাকে একটা গল্প শুনাই। সে বললো- শুনাও। আমি বললাম- গল্প শেষ। অরুন্ধতী জবাব দিল- কিছুই তো বলোনি। আমি বললাম- না বলার ভেতরই পৃথিবীর সবচেয়ে রহস্যময় গল্পটি বলা হয়ে যায়। কেবল নৈশব্দ্যের ভাষা সবাই শুনতে পায়না। 
ঝড়ে যার ঘর ভেঙে গেলো, সে জানে- কোন সান্ত্বনার বাক্য, সহানুভূতির শব্দ, আবেগ, পুরাতন ঘরের মায়া'ই তাকে পরবর্তী ঝড় থেকে বাঁচাতে পারবেনা। ঘর ভাংলে ঘরই লাগে। অন্য কিছু দিয়েই এর অভাব পূরণ হয়না। যারা একটি সম্পর্ক ভাংলে; খুব দ্রুতই অন্য একটি সম্পর্কে ঢুকে যায়, দিনশেষে তারাই ভাল থাকে। যে ঘর বানাতেই হবে, তা যত দ্রুত বানানো যায়; ততোই মঙ্গল।
যখন মনে হচ্ছে, তোমাকে দিয়ে কিছুই হবেনা। তখন সবকিছু করা বন্ধ করে দাও। যখন সবকিছু করা বন্ধ করে দিতে পারবে, তখন বুঝবে- তোমাকে দিয়েও কিছু একটা হওয়া সম্ভব। তুমিও কিছু করতে পারো। সবকিছু করা বন্ধ করতে পারাটাও তোমার একটা কাজ। এটাই তোমার স্ট্রেংথ। হতাশ হইয়ো না। যদি সবকিছু করা বাদ দেওয়ার মতন শক্তি, মানসিকতা, ক্ষমতা ও বুদ্ধিমত্তা তোমার থেকে থাকে; তবে সবকিছু শুরু এবং শেষ করার ক্ষমতাও তোমার ভেতর আছে। আত্মবিশ্বাস হারাইয়ো না। ব্যর্থ মানুষের এই এটুকুই থাকা লাগে; আত্মবিশ্বাস। ভরসা রাখো। সময় বদলাবেই।
কর্পোরেটে দাপিয়ে বেরানো মানুষটাও নির্দিষ্ট কোন মানুষের কাছে এসে গুছিয়ে কথা বলতে পারেনা। বলতে পারেনা- জীবন নিয়ে ক্লান্ত হয়ে আছি, সামান্য আশ্রয় দাও; বিশ্রাম নিবো। জীবন কোন বিজনেস প্ল্যাটফর্ম নয় যে এখানে কাছের মানুষের সামনে যেয়ে বুঝিয়ে দিবো- নেট প্রফিট। গ্রোস প্রফিট। ফাইনান্স। মার্কেটিং। ক্যালকুলাস। জীবন মূলত সেটুকুই, যেটুকু অংকের বাইরে থাকে। যেটুকু জ্যামিতির উপপাদ্যের মতন প্রমাণ করতে হয়না। জীবন মূলত সেটুকুই- যেটুকু, কোন একটা নির্দিষ্ট মানুষের কাছে এসে ভুল করে ফেলা যায়। যেই ভুলের কোন কৈফিয়ত থাকেনা।
যোগাযোগ না হতে হতে যোগাযোগের আগ্রহ মরে যায়। অরুন্ধতী বললো- আমাদের কিছুদিন যোগাযোগ না থাকুক। যোগাযোগহীনতায়- অভ্যাসের নদী বেয়ে ভেসে আসুক নৈকট্যের আকুলতা। সব স্থিরতা, অস্থিরতায় রূপান্তরিত হোক। কাছে না পেতে পেতে, জড়িয়ে ধরে আজন্ম দাঁড়িয়ে থাকার কৌতুহল জন্মাক। আমরা যোগাযোগ বন্ধ করে দিলাম। কথা না বলতে বলতে আমাদের অনেক কথা জমে গেলো। কেবল শব্দের সংকট দেখা দিলো মুখে। প্রকাশের সংকোচ জমে গেলো বুকে। আমাদের আর কখনো কথা হলো না।
দুজন মানুষ একে অন্যের নিঃশ্বাসের আদ্রতা অনুভব করতে পারার মতন দূরত্বে থেকেও কখনো কখনো জানতে পারেনা- একজন ভাল নেই।
দূরত্ব মানেই যোগাযোগহীনতা নয়; পৃথিবীর বেশিরভাগ মানুষই পাশাপাশি বালিশে একা এবং নিঃসঙ্গ।