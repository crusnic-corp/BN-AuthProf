হারিয়ে গেল আরেকটি অমায়িক মানুষ। অত্যন্ত সজ্জন ব্যক্তি লাবু ভাই সবসময় খোঁজখবর নিতেন, পাশে থাকতেন। সবাই এমন করে হারিয়ে গেলে কাদের নিয়ে থাকবো?
অকুতোভয় গণ সংগীত শিল্পী ফকির আলমগীর হেরে গেলেন করোনার কাছে! আমরা একজন কন্ঠযোদ্ধাকে, একজন নিখাদ দেশপ্রেমিককে  হারালাম!
বহু বহুদিন ধরে শুধুই মনখারাপের খবর পাই। অসুস্থ অশান্ত পৃথিবী, মৃত্যুর মিছিল, সদাসর্বদা আক্রান্ত হবার ভয়, প্রিয়জন হারানোর বেদনা - এসবই এখন প্রতিদিনের দিনলিপি। এরমাঝে যদি হঠাৎ আলোর ঝলকানির মতো কোনো সকালে আসে চমকে দেয়া সুখবর, তাহলে সত্যিই মনেহয় প্রাণভরে বাঁচি। মনেহয় ফুরোয়নি সবকিছু, আছে নতুনকরে শুরুর আনন্দ। হ্যাঁ, এই গৌরচন্দ্রিকাটুকু রাখতেই হলো। একেবারে হুট করে বলে দেয়া যায়কি সব? আমাদের প্রীতি, আমাদের আদরের মেয়েটা অনার্সে ফার্স্ট ক্লাস পেয়েছে। আজ সকালে পেলাম এই খবর। কী একটা দারুণ ব্যাপার! ভীষণ চ্যালেঞ্জিং শারীরিক অবস্থা নিয়ে মেয়েটা পরীক্ষাগুলোতে অংশ নিয়েছে। ফার্স্ট ইয়ার থেকে অনার্স ফাইনাল ইয়ার - এই সময়কালে জন্ম নিয়েছে তার দুটি সন্তান। দু'জনেই পরীক্ষার মধ্যেই প্রায়। তীব্র শীত আর অঝোর বর্ষায় নাজেহাল হয়ে তিনটি যানবাহন বদলে সকাল সকাল পরীক্ষার হলে পৌছানোই যেখানে কঠিন ব্যাপার, সেখানে পরীক্ষা কেন্দ্রে নবজাত সন্তানকে সাথে নিয়ে যাওয়া, তাকে সময় মেপে দুধ খাওয়ানো সবই সে নিষ্ঠার সাথে করেছে। তুমি তোমার অভিষ্ট লক্ষ্যে পৌঁছাও। তোমার কাঙ্ক্ষিত জীবন পাও এটাই কামনা করি। অনেক অনেক ভালোবাসা নিও মামনি!
বাগানের ড্রাগন ফলের গাছে কুঁড়ি এসেছে। গাছে পেঁপের বাম্পার ফলন হয়েছে। এবং কয়েকটি হাসিখুশি চালকুমড়া ঝুলছে।
বন্ধু নাজের বাগানের ব্যানানা আম। থাইল্যান্ডের জাত।বেশ বড়ো আকৃতির আর আঁটি পাতলা। ভরপুর শাঁস। খেতে সুস্বাদু। কড়া মিষ্টি নয় বলে আমার কাছে খুব ভালো লেগেছে। সবচেয়ে বড়ো কথা এক্কেবারে তরতাজা। গতকাল ওদের নওগাঁর বাগান থেকে সংগ্রহ করে আজই পৌঁছে দিয়েছে ঢাকায়। বোঁটা থেকে এখনো কষ ঝরছে। বাজার ভরা হিমসাগর আর ল্যাংড়ার ভিড়ে একটু অন্যরকম স্বাদের আম এই ব্যানানা আম। দামও আহামরি বেশি না। অথচ ঢাকার বাজারে সিজনে বা অফ সিজনে এই আম চড়া দামে বিক্রি হয়। অনেক ধন্যবাদ নাজ। তোর বাগানের গৌরমতি আমের জন্যে কিন্তু আগাম বায়না রইলো।
বাঁশ কোড়ল একটি পাহাড়ি সবজি। খেতে সুস্বাদু এবং পাহাড়িদের অতি প্রিয় খাদ্য। সম্প্রতি অসংখ্য অনলাইন পেজ গড়ে উঠেছে যেখানে দেদারসে পাহাড়ি ফল, সবজি, পশুপাখির মাংস বিক্রির দোকান খুলে বসা হয়েছে। সেখানে সবচেয়ে বেশি দেয়া হয় বাঁশ কোড়ল বিক্রির আবেদন। মনে রাখা দরকার, একটা বাঁশ কোড়ল মানে একটা বাঁশের গাছ। সর্বগ্রাসী নাগরিক মানুষদের লোলুপ দৃষ্টি পড়েছে বাঁশ কোড়লের দিকে। যেমন বিক্রি হচ্ছে তেমনই আবার ঝুড়ি ভরে চলে আসছে ঢাকাসহ বড় বড় নগরের মানুষদের উদর পূর্তিতে। এভাবেই পাহাড়ের প্রাকৃতিক বাঁশঝাড় উজাড় হতে খুব একটা সময় লাগবে না। সচেতন মানুষদের এবিষয়ে নজর দেয়া এখন খুবই জরুরি।
আমাদের বাড়ির পাশেই ছিলো রিন্টুদের বাড়ি। ওদের কলপাড়ে একটা সাবেকি আমলের কাঠগোলাপ গাছ ছিলো। আমরা বলতাম চাঁপা ফুল গাছ। মা বলতো গোলকচাঁপা। গাছের তলা ছেয়ে থাকতো ঝরা ফুলে। অপূর্ব স্নিগ্ধ ঘ্রাণ ছিলো ফুলটির। আমি আর মিতা প্রায় প্রতিদিন ফুল কুড়াতাম, মালা গাঁথতাম। ঘরে এনে পেরেকে ঝুলিয়ে রাখতাম মালা। কখনো কখনো বড় দাদারা পাশের টিনের চালে উঠে তাজা ফুল পেড়ে দিতো। সেসব দিনে আমাদের আনন্দই আলাদা ছিলো। যত দিন যাচ্ছে কাঠগোলাপের প্রতি ভালোবাসা বেড়ে যাচ্ছে। অপূর্ব এই ফুলটির কতইনা ধরন! কত রঙ, কত রূপ! আমাদের ছোটবেলার সেই সাদা হলুদই না, আছে হরেক রকমের কাঠগোলাপ। আজ আমার বাগানে ফুটেছে গাঢ় মেরুন রঙের কাঠগোলাপ। কীযে সুন্দর দেখতে! ক্যামেরায় কি আর তার সত্যিকারের রূপ তুলে আনা যায়?
আমেরিকা থেকে ছুটিতে অনিক এসেছে। ও চলে যাওয়ার পর ওর ছোট ছোট দুষ্টুমিগুলো খুব মিস করি। আরো বেশি মিস করি 'জেঠি!' ডাক। ভালো থাকিস বাবা। অনিকের সাথে ওর মা আর জেঠিমা।
আশাকরি আবার দেখা হবে খোকন ভাই-রুমকি। হয় সিংগাপুর নয়তো বাংলাদেশের। শুভকামনা!
ট্রাম্পেট ভাইন। এর কমলা রঙটা একেবারেই অন্যরকম সুন্দর আর কোমল।
'মম একহাতে বাঁকা বাঁশের বাঁশরী আর হাতে রণতূর্য ' শুভ জন্মদিন বেদনাবিধুর বিদ্রোহী!
সে এক স্বপ্নবান মানুষ। কঠিনতম সময়কে বুকে চেপে রেখে হাসির মুক্তো ঝরাতে পারে সে। দারুণ দুর্দিনে সে স্বপ্ন দেখে ফলবান বৃক্ষ, নীলাভ আকাশে হলুদ ঘুরির মাতামাতি আদিগন্ত পাকা ফসলের মাঠে, কিষাণের চকিত হাসি কিষাণীর পুঁইডগা শরীরে আঁটসাঁট ধনেখালি শিশুর পুরুষ্টু হাতে মুড়ির মোয়া গাভীর ওলানে দুধের মধুঘ্রাণ। সে স্বপ্ন দেখে সাম্যের, অপেক্ষা করে অধীরে অন্তরে আরো কোনো তেভাগা ও নানকার। প্রাণে প্রাণ মেলানোর উৎসবে থাকুক সে আপন আনন্দে, অপার আনন্দে! ২৫ মে ২০২১ শুভ জন্মদিন প্রিয় বন্ধু! জীবন আনন্দময় হোক! ছবি কৃতজ্ঞতা ঃ খালিদ বিন মাহমুদ
কান ব্যথার অভিজ্ঞতা কার কার আছে জানিনা। না থাকাই উত্তম। দু'দিন ধরে টেলি-মেডিসিনের পর কানে অসহনীয় তীব্র ব্যথা নিয়ে ডাক্তার দেলোয়ার ভাইয়ের কাছে যেতে উনি পরীক্ষা করে দেখে বললেন, দুই কানেরই ইনার ক্যানেলে ফোঁড়া হয়েছে। ব্যথায় দিশেহারা অবস্থা আমার! এত্তো ব্যথা!!!! এত্তো ব্যথা!!!! উফ!!!! দেলোয়ার ভাইয়ের পরামর্শ মতো এন্টিবায়োটিক, মলম, ড্রপস ও তিনবার ব্যথানাশক ভলটালিন চলছে! কয়দিনে রেহাই পাবো কে জানে??
গণমাধ্যম কর্মীর টুঁটি চেপে ধরেছে প্রজাতন্ত্রের বেতনভুক কর্মচারী। গতকাল থেকে এই ছবি ভাইরাল হয়ে ঘুরছে নিউজফিডে। টানা পাঁচ ঘন্টা আটকে রেখে শারিরীক ও মানসিক নির্যাতনের ফলে বিপর্যস্ত ও অসুস্থ হয়ে পরা সংবাদকর্মী রোজিনাকে আবার থানায় আটকে রাখা হয়েছে। ইচ্ছেমতো মামলা সাজানো হয়েছে তার নামে। একটা লাগামছাড়া, ভীতিকর, যাচ্ছেতাই পরিস্থিতি তৈরি হয়েছে দেশে। বিচারহীনতা যে একটা সরকারকে কতটা ঠুঁটো জগন্নাথ বানিয়ে দেয় তার সবচে বড়ো উদাহরণ বর্তমানের সরকার। তাদের ছত্রছায়ায় যেসব খুনে, ডাকাত, দস্যুবাহিনী গড়ে উঠেছে তাদের নগ্ন আক্রমনের শিকার হচ্ছে নানা পেশাজীবি থেকে শুরু করে নিতান্ত সাধারণ মানুষ। তারা আবার নানাভাবে সরকারি সুযোগ সুবিধার ঝোল ও টানছে। দলের ছত্রছায়ায় গা বাঁচিয়ে কেটেও পড়ছে। এই অবস্থা থেকে বাঁচতে হলে সকল অন্যায়ের প্রতিবাদে পথে নামতে হবে। বিকল্প কিছুই নেই আর।
হ্যালোটাস্কের দায়িত্বহীনতা ও ভোগান্তির ঈদের ছুটি। হ্যালোটাস্ক একটি সেবা বিক্রয়কারী সংস্থা। যারা ঘন্টা মাফিক অর্থের বিনিময়ে গৃহকর্মী সরবরাহ করে। ঈদের ছুটি শুরুর আগে তারা প্রি বুকিংএর মাধ্যমে ছুটি চলাকালে গৃহকর্মী সরবরাহের একটি অফার দেয়। সেই অফার অনুযায়ী আমি ১৪,১৫ ও ১৬ তারিখের জন্য গৃহকর্মী প্রি বুকিং এর জন্য টাকা বিকাশ করি। বুকিং কনফার্ম করার পরেও তারা কোনো গৃহকর্মী পাঠায়নি। এমনকি আমার ফোনও রিসিভ করেনি। আবার তারা তাৎক্ষণিক ভাবে কোনো মেসেজও দেয়নি। পরবর্তীতে আজ না কাল, সকাল না বিকাল এভাবে বিভ্রান্তিকর কিছু মেসেজ পাঠাতে থাকে, ফলে আমি অত্যন্ত অসুবিধায় পড়ে যাই। কারণ তাদের ওপর ভরসা করে আমি বিকল্প কোনো ব্যবস্থাও করিনি। এধরণের বিড়ম্বনার কি কারণ থাকতে পারে তা আমার বোধগম্য না। যেখানে আমি পুরো টাকাই আগের দিয়ে দিয়েছি। আমি জানিনা টাকাটাই জলে গেল কিনা? এই পোস্টের মাধ্যমে আমি আমার টাকা ফেরত চাইছি এবং হ্যালোটাস্ককে এই ঘটনার কারণ দর্শানো ও নিঃশর্ত ক্ষমা চাইতে বলছি। এই পাবলিক পোস্ট দেবার কারণ একটাই, যেন এরকম কান্ড জ্ঞানহীনদের পাল্লায় যেন সহসা আর কেউ না পড়েন। #Hello_task
জীবন মরণের সীমানা ছাড়ায়ে বন্ধু হে আমার রয়েছো দাঁড়ায়ে'.... জন্মদিনে প্রণাম কবিগুরু!
'তোমার পূজার ছলে তোমায় ভুলেই থাকি'... আমার প্রাণের বাগান! আমার প্রাণের আনন্দ!
বাগানে প্রচুর ফুল ফুটেছে। ওদের দেখে মন আনন্দে ভরে যায়। একটু একটু করে প্রাণ পাচ্ছে বাগান।
এঞ্জেল ট্রাম্পেট। প্রথম তাকে দেখেছি ইন্দোনেশিয়ার বালি'তে। বেশ বড়সড় গাছে অজস্র ফুল ফুটে ছিল। গাছের তলায় দাঁড়ালে মিষ্টি একটা ঘ্রাণ পাওয়া যায়। মুগ্ধ হয়েছিলাম তার রূপে। পরে গাছপ্রেমী তানভীরের কাছে এই গাছের খোঁজ পাই। তানভীর বলেছিল, গাছ কিছুটা বড় হলেই ফুল আসবে। তিন বছর অধীর প্রতীক্ষার পর অবশেষে ফুলের দেখা পেলাম। গাছ আলো করে ফুটেছে। অনেক ধন্যবাদ তানভীর। ভাইয়া তোমার জন্যেই আমার একটা স্বপ্ন পূরণ হলো।
শুভ জন্মদিন চামেলি ফুল! তোর আগামি জন্মদিনে আমাদের তুমুল আড্ডা হবে দেখে নিস।
করোনা ভাইরাস প্রতিরোধী ভ্যাক্সিনের দ্বিতীয় ডোজ নিলাম আজ। সুস্থ আছি।
প্রাণের সংগঠন বাংলাদেশ ছাত্র ইউনিয়নের ৬৯তম প্রতিষ্ঠা বার্ষিকীতে সবাইকে জানাই আন্তরিক অভিনন্দন!
স্যালুট জানাই! সংকীর্ণতা ও ভয়কে জয় করা বড়ই কঠিন। তাঁরা পেরেছেন। আপনি আমি কি পারতাম?
'কিছুই কোথাও যদি নেই তবু তো কজন আছি বাকি আয় আরো হাতে হাত রেখে আয় আরো বেঁধে বেঁধে থাকি।' কোথায় গেলে কবি? এ তোমার কেমন যাওয়া??? এমন শূন্যতায় ফেলে গেলে, দীর্ঘশ্বাসের চোরাবালিতে। কিছুই কি থাকবেনা আর? একটা জীবন ভরে মুগ্ধতায় ডুবিয়ে রেখেছিলে কেনো তবে? এমন করে মুখ ফিরিয়ে নেবে বলে? 'একলা হয়ে দাঁড়িয়ে আছি তোমার জন্যে গলির কোণে ভাবি আমার মুখ দেখাব মুখ ঢেকে যায় বিজ্ঞাপনে।' এই একটি কবিতা কতশত বার পাঠ করেছি জানিনা। বেদনাতুর কত নিশা জাগরণের সাথী হয়েছে 'বাবরের প্রার্থনা'। কতবার শুনেছি নিজেরই পাঁজরে দাঁড়ের শব্দ! 'পাঁজরে দাঁড়ের শব্দ, রক্তে জল ছলছল করে নৌকার গলুই ভেঙে উঠে আসে কৃষ্ণা প্রতিপদ জলজ গুল্মের ভারে ভরে আছে সমস্ত শরীর আমার অতীত নেই ভবিষ্যতও নেই কোনখানে। ' শঙখ ঘোষ- পরম প্রিয় কবি, পরম আপনজন তাঁকেও হারালাম! খুব বিপন্ন বোধ করছি! খুব!
সুতরাং থেকে সারেং বউ, একটি মিষ্টি মুখ আবিষ্ট করে রেখেছিল বাঙালিকে। অতি সাধারণ অথচ অনন্য। লাজ মিশ্রিত হাসিতে তাঁর এক অজানা রহস্য। সে হাসির জন্যে তিনি আপামর বাঙালির মিষ্টি মেয়ে। সে লাবণ্য লতাকে আজ হারাতে হলো করোনার ছোবলে! সেলুলয়েডের ফিতার বাইরে তাঁর সাথে একটি অসাধারণ স্মৃতি আছে আমার। ২০০৮ সালে আমাদের পতাকা মিছিলে এসেছিলেন তিনি। যুদ্ধাপরাধী ও রাজাকারদের বিচারের দাবিতে জাতীয় পতাকা হাতে পাশাপাশি হেঁটেছি তাঁর সাথে। মিছিল শেষে জাতীয় শহীদ মিনার থেকে তাঁকে বাসায় পৌঁছে দেবার দায়িত্ব আমার ওপর পড়লো। যানজটে ভরা দীর্ঘ রাস্তা তাঁর সাথে গল্প করতে করতে চললাম। সে সময়ে আমার ঘন ঘন মাইগ্রেন পেইন হতো। মাথা ব্যথা শুনেই পরম মমতায় উনি আমার ঘোর আপত্তি সত্বেও মাথা মালিশ করে দিলেন। আমি লজ্জায়, বিস্ময়ে গুটিয়ে থাকলাম। কবরী আমাকে স্পর্শ করছেন! কবরী!!! করোনা আর কত নিঃস্ব করবে আমাদের! আর যে পারিনা! আজ তাঁকে লাইফ সাপোর্টে নেবার সময়কার ছবিটা দেখে বুক কেঁপে উঠেছিলো। তারপরও আশা জেগেছিল তিনি ফিরবেন। কবরী কোনোদিনও আপনাকে ভুলবোনা। আপনাকে ভীষণ ভালোবাসি!
শুভ জন্মদিন কমরেড সভাপতি! অদম্য সাহস হয়ে জেগে থাকুন সকল বিপ্লবীর জীবনে।
আবারও একটা বড় রকমের ঝামেলায় পড়ে গেলাম। বিকেল নাগাদ হঠাৎ পা পিছলে পড়ে তীব্র আঘাত পেয়েছি। বছর দেড়েক আগে ঠিক এভাবে পড়েই মেরুদন্ডের শেষ হাড় ভেঙ্গেছিলাম। এবারেও একই জায়গায় চোট পেয়েছি। চিকিৎসকের পরামর্শে পূর্ণ বিশ্রামে আছি।
প্রতিদিন সকালে উঠেই অজানা ভয় কাজ করে। না জানি কার মৃত্যু সংবাদ আবারও দুমড়ে মুচড়ে দিয়ে যাবে! ঘোর অমাবস্যায় ঢাকা তেমনই একটা সকাল শুরু হলো প্রিয় মিতা হকের মৃত্যু সংবাদ দিয়ে। আর কত ভারি হবে অকালে হারানোর পাল্লা!?
কমরেড মোর্শেদ আলী ডাকসুর সাবেক জিএস বীর মুক্তিযোদ্ধা পার্টির কণ্ট্রোল কমিশনের সদস‍্য- আমার মোর্শেদ কাকু আর নেই! আমরা গভীরভাবে শোকাহত।
চারিদিকে এতো বেশি পরিমানে কোভিড পজেটিভের খবর পাচ্ছি! ভীতিকর পরিস্থিতি।
ঢাকা উজাড় করে মানুষ পাড়ি জমালো  মফস্বল ও গ্রামে। সাতদিনের লকডাউনে সকল মাত্রা ছাড়াবে করোনা সংক্রমণ।
সংক্রমণের হার রেকর্ড পরিমাণ। লকডাউন দিচ্ছেন ভালো কথা গরীব মানুষ খাবে কি তা ভেবেছেন? ওরা কি শুধুই ভোট নাকি মানুষও? সরকারের খামখেয়ালি সিদ্ধান্তের ভিক্টিম হতে হতে মানুষের অবস্থা কী হচ্ছে তা দেখবে কে মহামান্য?
অর্ধ শতকে প্রাণভরা ভালোবাসা প্রিয় মাতৃভূমি! 'আমার সোনার বাংলা আমি তোমায় ভালোবাসি '!
মা! অনেক ভালোবাসা মা! সকল মায়ের প্রথম সন্তান কালাতিক্রমে তাঁর বন্ধু হয়ে ওঠে। আমার বেলায়ও তেমনটিই হয়েছিল। সময় পরিক্রমায় মা হয়ে উঠেছিল পরম বন্ধু। মায়ের আদর্শ, মায়ের লড়াই, মায়ের অন্তর্নিহিত শক্তি, মানুষের প্রতি মায়ের ভালোবাসা, দায়িত্ববোধ সবই ছিল আমার পরম বিস্ময়ের। কখনো কখনো তাঁর অন্ধ অনুকরণ করতাম আমি। মা শারিরীকভাবে নেই আজ আঠারো বছর। পৃথিবী কত পরিবর্তিত হয়ে গেছে এই আঠারো বছরে। মা বেঁচে থাকলে তাঁর আধুনিক মন বিজ্ঞানের এই নয়া নয়া আবিষ্কার প্রাণভরে উপভোগ করতো। আমাদের জীবন তাঁর ছোঁয়ায় পূর্ণ হয়ে উঠতো। পরের প্রজন্ম পেত এক অকৃত্রিম বন্ধু। হলোনা কিছুই। মা চলে গেল নেহাৎই অকালে, অসময়ে। আজ মায়ের চলে যাবার দিন। শুধু আজ নয়, প্রতিদিন প্রতি মুহুর্তে মা'কে স্মরণ করি। তাঁর শূন্যতায় বিদ্ধ হই। পরকালে পূর্ণ বিশ্বাস নেই আমার। জানিনা আছে কিনা সেই অজানা জগত। আমার বিশ্বাস এইকালে। মা বেঁচে আছে থাকবে চিরকাল তাঁর এইকালের সম্পাদিত সকল কর্মে। প্রণাম মা!
স্কুলে থাকতে সোফিয়া লোরেনের সান ফ্লাওয়ার সিনেমায় বিস্তীর্ণ সূর্যমুখীর খেত দেখে হাঁ হয়ে গেছিলাম। পরে ছোটখাটো কিছু সূর্যমুখীর বাগান দেখলেও এমন খেত এই প্রথম দেখলাম। উচ্ছাস তাই উপচে পড়া!
হযরত শাহ জালাল, শাহ পরান, চা-কমলা-সাতকরার জন্যে বিখ্যাত সিলেটে এলাম সবাই মিলে।
হঠাৎ করেই করোনা ভয়াবহ রূপ ধরছে। মাত্র কিছুদিন আগেই সংক্রমণের হার কমলো, এলো কোভিড প্রতিরোধী ভ্যাক্সিন। জনমনে একটু স্বস্তি আসতে না আসতেই হঠাৎই ব্যাপক হারে ছড়াচ্ছে করোনা সংক্রমণ। ডিসেম্বরে পুরো পরিবার ধরে ভুগলাম আমরা নিজেরাও। সেরে উঠলেও পুরো ধকল এখনও কাটনি। করোনার গৃহবন্দীত্বের দিনগুলোতে ফেসবুকে খুঁজে পেয়েছিলাম স্কুলের বন্ধু ঝর্ণাকে। ও ১৯৮৩ তে কোলকাতায় চলে গিয়েছিল। খুঁজে পাবার পরেই ওকে যুক্ত করেছিলাম আমাদের স্কুলবন্ধুদের ম্যাসেঞ্জার গ্রুপে। সেখানে প্রায় প্রতিদিনই আমাদের জম্পেশ আড্ডা চলতো। হঠাৎই ঝর্ণার বর অর্নবদা করোনায় আক্রান্ত হয়ে ভর্তি হলেন কোলকাতার এক বিখ্যাত হাসপাতালে। তার সেরে উঠার খবরে যখন আমরা একটু স্বস্তি বোধ করছি ঠিক তখনই আমাদের সবাইকে হতভম্ব করে দিয়ে অর্নবদা মারা গেলেন! এই নিদারুণ দুঃসংবাদটা পেয়েছি আজ বিকেল নাগাদ। আবার আছন্ন হচ্ছি গভীর আতঙ্কে। কি আছে সামনের দিনগুলোতে? আবারও কি দীর্ঘ হবে মৃত্যুর মিছিল!? শোকবিধ্বস্ত বন্ধুকে সান্ত্বনা দেবার ভাষা আমার নেই। শুধু প্রত্যাশা, পৃথিবী এই করোনার রাহুমুক্ত হোক।
'তুমি হঠাৎ হাওয়ায় ভেসে আসা ধন তাই হঠাৎ পাওয়ায় চমকে ওঠে মন।'
সবাইকে (নারী ও পুরুষ) আন্তর্জাতিক নারী দিবসের অভিনন্দন! ভাবছেন আঁতলামি!? নারী দিবসে আবার পুরুষকে কিসের শুভেচছা? হ্যাঁ ভাই, আমি সর্বাগ্রে পুরুষের মুক্তি চাই। মুক্তি চাই তার অন্ধকার, কুসংস্কার ও কতিপয় অদরকারী আজব কিসিমে’র প্রথা থেকে। মুক্ত হোক পুরুষ ধর্মের লেবাসে মোড়া যাবতীয় সুযোগ সুবিধা বেপরোয়া বাড়তিভাবে ভোগ করার নির্লজ্জ মনস্তত্ত্ব থেকে। পুরুষ মুক্ত হোক নারীর উপরে তার সার্বিক মালিকানা বোধের কু অভ্যাস থেকে। পুরুষ ভাবতে শিখুক, নারী একজন সম্পূর্ণ মানুষ। ভাবতে শিখুক, একই জৈবিক প্রক্রিয়ার মাধ্যমে যে নারীর ও পুরুষের জন্ম তারা একইরকম অধিকার নিয়ে জন্মেছে। এই অধিকার কেউ কাউকে দেনেওয়ালা না। বরং যে বা যারা সেটা সুযোগ বুঝে বেশি বেশি ভোগ করছেন তারা তাদের সেই কুমনোবৃত্তিটুকু বাদ দিলেই পাল্লা বেশখানিকটা সমান হয়ে আসবে। আমি চাই এইদিনে পুরুষরা বেগুনি রঙের পাঞ্জাবি, শার্ট- টার্ট পরে র‍্যালি ট্যালি করুক। তারপর ঘামতে ঘামতে বাসায় এসে রান্ধাবাড়া করুক। বিকালে সেজেগুজে মুক্তমঞ্চে গিয়ে কোরাসে গলা মিলাক - জাগো পুরুষ জাগো বহ্নিশিখা! আচ্ছা বলেন তো, আপনার স্ত্রীর সার্বিক মালিকানা আপনার কেন? সে কি পরবে? কি করবে? বা সে সন্তান ধারন করবে কিনা বা কখন বা কয়বার করবে? অর্থাৎ সে তার শরীর থেকে আরেকটা মানুষ তিলে তিলে রক্ত মাংস হাড় মজ্জায় গড়বে কিনা? বা কখন বা কতবার সে প্রক্রিয়া চালাবে? এবং আপনার ইচ্ছায়? ভাবেন তো একবার! কেন এমন আপনি পুরুষ?! নারীকে, স্ত্রীকে, কন্যাকে, মাকে খেতে দেন বলে? শুধু সেজন্য আপনার এমন প্রতাপ!? তাকে যোগ্য হয়ে ওঠার সব পথ বন্ধ করে এই দাপট কতদিন চলবে বলেন তো? বেশিদিন কিন্তু চলবে না বাহে! আচ্ছা বলেন তো, নারী দিবস কি উদযাপনের? জানি বলবেন, না না, শুধু তা কেন। তাহলে? তাহলে অবশ্যই অনুশীলনের। সে অনুশীলন প্রতিদিনের। সে অনুশীলন মগজের। সে অনুশীলন নিজেকে ভেঙেচুড়ে সমানে আসার। কঠিন বিষয় কিন্ত ভাই! নারীরঅংশ বাটপারি করে খেয়ে যে মেদ জমেছে তা এখনই না কমালে সমাজের হার্টে ব্লক, লিভারে ফ্যাট, রক্তে সুগার, সর্বোপরি মস্তিষ্কে রক্তক্ষরণ ঘটে স্থবির হয়ে যাওয়ার সম্ভাবনা প্রবল। সকালবেলা ফেসবুক খুলে ব্যাপক পরিমাণ ভান্ডামি দেখে মাথা নষ্ট হওয়ার যোগাড়। নারীকে শুভেচ্ছা জানিয়ে ফেসবুক ভাসিয়ে ফেলা অনেক ব্যাটাকেই চিনি নারী নিপিড়ক, নারীকে নেহাৎ ভোগের বস্তু ভাবা, কর্মস্থলে নারীকে ল্যাং মেরে উপরে ওঠা, বৌ পেটানো, বোনকে পিতার সম্পত্তি থেকে বঞ্চিত করা, লম্পট, পরকীয়ায় জড়িয়ে বৌকে ডিভোর্স করা ইত্যাদি ইত্যাদি হিসাবে। আজ নারীর সম অধিকার চেয়ে তারা নাকি কান্নার প্রতিযোগিতায় নেমেছে। এদের কেউ কেউ আবার তাত্বিক কথাবার্তাও কইছেন!! বুইলেন তো অবস্থা!!! এবার বলবেন তো আমি কি চাই? আমি চাই মানুষের মুক্তি। আর তা কায়েম করতে হলে অবশ্যই সর্বাগ্রে নারীমুক্তি প্রয়োজন। আমি চাই এমন সমাজ, যেখানে নারীর জন্য আলাদাকরে কোন 'সুযোগের' দরকার হবেনা। সেখানে সবাই সমান সুবিধা ও অধিকার ভোগ করবে। হ্যাঁ এটা সম্ভব। আপনি এবং আপনারা মগজে ইতিবাচক পরিবর্তন আনেন। সমাজ বদলে যাবে ইতিবাচকভাবে। তো লড়াই চলুক নিজের সাথে। 
কী ভয়ংকর রকমের বর্নবাদ মুলক শিরোনাম! কী জঘন্য দৃষ্টিভঙ্গী! এই মানের এবং বিষয়ের ফিচার কারা করে? সম্পাদক কি কানা নাকি গোবর ভরা মাথা? এই নোংরামির জন্যে প্রথম আলোর প্রকাশ্যে ক্ষমা চাওয়া উচিত। অসভ্যের দল!
করোনা ভাইরাস প্রতিরোধী ভ্যাক্সিন নিলাম আজ সকালে। এখনো পর্যন্ত ভালো আছি।
যে হাত মিলেছে মুক্তির পতাকায়, সে হাতকে ওরা বেঁধেছে হাতকড়ায়!আমরা হেসেই উড়িয়ে দেই ওদের কাপুরষ দম্ভ!
কখনো জলের ঘন গন্ধে কালচে সবুজ পাতার বিস্ময়ে ক্লান্তি জমা রাখি মহাকালের পালকে।
যখন আমরা চট্টগ্রাম বিশ্ববিদ্যালয়ে পড়তাম এবং রফিকের স্টলে চা খেতাম! হা হা হা!!
বিদায় আবুল মকসুদ কাকু!! এমন কাল-যন্ত্রনার সময়েও হোঁচট খেয়ে পড়ি আপনার চলে যাওয়ার খবরে। এতো বেশি তাড়াহুড়ো ছিল আপনার! শ্বেতসুভ্র বসনে সদা অমায়িক আপনি আর কখনো মাথায় হাত বুলিয়ে দিবেননা। এই সত্যটুকু মানতে খুব খুব কষ্ট হচ্ছে কাকু। সৈয়দ আবুল মকসুদ অন্তিম প্রণাম!
আমাদের ভাষা বাংলা। আমার মতে বাংলা পৃথিবীর সেরা ভাষা। কেননা এই ভাষায় কথা বলার জন্য বাঙ্গালী জীবন দিয়েছে, রক্ত দিয়েছে। যে ঘটনা সারা দুনিয়ায় বিরল। একটা ছোট জায়গার কথা বলছি, সেটা হলো ফেসবুক। আমাদের দেশের লিখতে পড়তে জানা প্রচুর মানুষ, বিশেষত তরুণ প্রজন্ম যেকোনো পোস্টে একটি বর্ণও না লিখে স্টিকার সেঁটে দিয়েই দায় সারে। এটি অত্যন্ত বিরক্তিকর একটি ব্যাপার।
আমাদের গ্রামে এবার তরুণদের উদ্যোগে বারোয়ারী খোলা সংলগ্ন মাঠে সরস্বতী পূজা হলো। একেবারেই এই ঘরোয়া উদযাপনের ব্যাপ্তি ছিলো তিনদিন। পূজা ছাড়াও ছিল গ্রামের নানা বয়সী ছেলেমেয়ে ও বৌ-ঝিদের অংশগ্রহণে খেলাধুলা ও সাংস্কৃতিক পর্ব। সবাই পারফরম্যান্স ছিল আনন্দময় এবং সবাই বেশ পারদর্শীও বটে। পরম আনন্দে কেটে গেল সময়। খেলাধুলা ও সাংস্কৃতিক পর্ব শেষে আকর্ষণীয় পুরস্কারও ছিল। শিশু কিশোর বিভাগে প্রতিযোগিতায় শুধু প্রথম, দ্বিতীয়, তৃতীয়ই নয় প্রত্যেক অংশগ্রহণকারীর জন্যেও পুরস্কার ছিল। সে পুরস্কারটি হলো বই! মজার কথা হলো, প্রত্যেকটা বই ই আলাদা আলাদা। তাই সবাই মিলে অদল বদল করে বইপড়ার সুবিধাটা তো বোনাস হিসেব থাকছে। আরোও আনন্দের খবর হলো, প্রত্যেকেই খুব আগ্রহের সাথে বই পড়া শুরু করে দিয়েছে! কেননা, ঘোষণা করা হয়েছে আসছে বছর সরস্বতী পুজোর আগে যাচাই করে দেখা হবে সবাই বইগুলো পড়েছে কিনা। মধুর প্রতিযোগিতা! চমৎকার না!?
১৪তম আন্তর্জাতিক শিশু চলচ্চিত্র উৎসবে তরুণ নির্মাতা বিভাগে ঋদ্ধ অনিন্দ্য গাঙ্গুলীর 'মাটি' শ্রেষ্ঠ চলচ্চিত্রের পুরস্কার অর্জন করেছে।
আমার অক্সিজেন।  আমার ভালো লাগার জায়গা আমাদের বাগান। আজকের ফুল ফসলসহ আমরা সবাই। নিজেদের খেতের কাজ নিজেদেরই করতে হয়। বলেন ঠিক না বেঠিক?  চিল্লায়া বলেন ঠিক না বেঠিক!!!
অভিনন্দন রুনু ভেরোনিকা কস্তা! আপনি বাংলাদেশের প্রথম করোনা প্রতিষেধক টিকা গ্রহীতা আপনার সাহসকে সালাম জানাই।
এবার সাহিত্যে বাংলা একাডেমি পুরস্কার পেয়েছে বন্ধু ইমতিয়ার শামীম। আমি গর্বিত! আনন্দিত! শামীম শুধু আমার বন্ধুই নয়, নব্বুই দশকে আমাদের উত্তাল রাজনৈতিক সময়ে ছাত্র বাম রাজনীতির একজন স্থিতধী চিন্তক ও নেতা। রাকসু নির্বাচনে আমরা একই প্যানেল থেকে নির্বাচন করে বিজয়ী হয়েছিলাম। সে সূত্রে আমরা সহকর্মী হিসেবেও কাজ করেছি। শামীম, সুস্থ থেকে। কলম চালু থাকুক। ঋদ্ধ হোক বাংলা সাহিত্য। নিয়ত শুভকামনা বন্ধু! 
খুব ছোট্ট বেলা থেকেই অঞ্জনের মাছ ধরার শখ। একই সাথে ঘুড়ি ওড়ানোরও। ছোট্ট বালকের পক্ষে দুটো শখই বেশ ঝুঁকিপূর্ণ। ঘুড়ি ওড়ানোর জায়গা ছিল আমাদের সাবেকি বাড়ির ছাদ। আর মাছ ধরা পর্ব চলতো বাড়ির পিছনের বিশাল পুকুরে। এসব নিয়ে মায়ের দুশ্চিন্তার অন্ত ছিল না। এই বুঝি ছেলে ছাদ থেকে পড়ে গেল। নয়তো এই বুঝি পা হড়কে পড়লো গভীর পুকুরে। আমার ডিউটি ছিল সর্বক্ষণ ছোট ভাইকে চোখে চোখে রাখা। একটু বড় হওয়ার পর শখের মাত্রা বাড়লো। এবার আর নিজেদের পুকুরে না। মাছ ধরতে যেতে হবে দূরে কোথাও। টিকিট কেটে। তো কয়েকদিন ধরে মাকে পটিয়ে যোগাড় হলো টিকিটের টাকা। মা তার পুত্রধনকে একা ছাড়বেনা। তার সাথে চললো আমাদের বাড়ির বিশ্বস্ত কর্মচারী আকমল। সাথে আবার কয়েকজন বন্ধুবান্ধবও। কয়দিন ধরে মহা ব্যস্ততায় যোগাড় হয়েছে মাছের চার, পিঁপড়ের ডিম, ছিপের সুতো, হুইলের কল, নানা মাপের বড়শি। গন্তব্য সম্ভবত টেবুনিয়া। সেখানে কোন বিশাল দিঘিতে মাছ ধরা হবে। শোনা গেল সে দিঘিতে ৫/৬ কেজির নিচে কোনো মাছই নেই। মা মোটামুটি একটা প্রস্তুতি রাখলো। কাজের লোককে দিয়ে মশলা বাঁটিয়ে রাখা হলো। সন্ধ্যে গড়িয়ে যায় ওরা ফেরেনা। অতঃপর আকমল হুড়মুড় করে বাসায় ঢুকলো। হাতে কেজি দেড়েক ওজনের একটা রুই মাছ। তার মুখে এখনো বড়শি আটকানো। এই একটাই মাছ ধরা পড়েছে আজ। আবহাওয়া ভাল ছিলনা তাই মাছ বড়শিতে ঠোকর দেয়নি। যাহোক মেনে নিল সবাই। ঘটনার দিন কয়েক পরে আমাদের নির্ধারিত মাছ বিক্রেতা বাসায় এসে বলে - কাকীমা রুই মাছটার টাকা নিতে আসলাম। মা বলে কোন রুই? মাছওয়ালা বলে - ওই যে দাদা যেটা নিয়ে আসলো। ব্যাস! মাছ শিকারের গুমোর ফাঁস! এর পরে মা আর মাছের টিকিটের টাকা কখনো দেয়নি। তবে ছেলে বড় হয়েছে। শিকারের হাত পেকেছে। এখন আর এসব করতে হয়না। গত শুক্রবার পুরো পরিবার নিয়ে মাছ শিকার করেছে ৩৬ কেজি। একবেলার হিসেবে মন্দ কি? ভাগ পেয়েছি আমিও। ধন্যবাদ হে মৎস্য শিকারী পরিবার।
আমার আদরের মামনিটা!!! যে তার নিজস্ব জায়গাটা অধিকার করে নিতে জানে। অনেক অনেক ভালো থেকো। থেকো হৃদয়ের সন্নিকটে।
কলাতিয়াতে আমাদের বাগানে। এবারের সবজি- ফুলকপি, মুলা, লাল শাক, সবুজ শাক,ধনেপাতা। আমার ছোট্ট সরষে খেতে সরষে ধরেছে। চন্দ্রপ্রভায় সোনারঙ ফুলে ভরে গেছে। ফুল আসছে বাগান বিলাসে। ওখানে গেলেই মনটা ভালো হয়ে যায়।
সাপ্তাহিক একতা'র পাঁচের পাতা পিতা পুত্রের দখলে! দুজনেই যার যার আগ্রহের বিষয় নিয়ে লিখেছে। নিমাই লিখেছে ভারতের সাম্প্রতিক কৃষক আন্দোলন নিয়ে। ঋদ্ধ লিখেছে সিনেমার প্রবাদ পুরুষ সের্গেই আইজেনস্টাইনকে নিয়ে।
আমার পঙ্কা পকাই সোনা আর সৌম্য সোনা। ওরা আজ এক/দেড়মাসের জন্যে বাড়ি যাচ্ছে। উপলক্ষ, ওদের মায়ের অনার্স ফাইনাল পরীক্ষা। ওরা আমার জীবনের অবিচ্ছেদ্য অংশ। ওদের ছাড়া একটি দিন কাটানোও ভারি কষ্টের। তবু জীবনের প্রয়োজন তো আর অনেক কিছুরই হার ধারেনা হয়তো। নিজেদের বাড়ির অবারিত উঠোনে ওরা খেলবে। ওদের বড়দা- বড়দি(ঠাকুরদা -ঠাকুমা)-র সাথে সুন্দর সময় কাটাবে। পিঠে পুলি খাবে। সবুজে ঘেরা আঙিনার সতেজ অক্সিজেন নেবে বুক ভরে। তারপর আবার ফিরে আসবে দূষণের রাজধানীতে। যাত্রা শুভ হোক। 
ভালো থেকো জানুবাচ্চা ও মানিক সোনা!!নারী কাজী হতে পারবেনা। কারণ তার ঋতুস্রাব হয়। সে অশুচি। মহামান্য আদালতের রায় এটি। তা, যথাসময়ে ঋতুস্রাব বন্ধের পর কি নারী কাজী হতে পারবে? শা...র গন্ডমুর্খের রাজ্যে আছি রে!! নারী রজস্বলা না হলে মানব সভ্যতা থেমে যেতো রে। তোদের মতো মর্কটগুলোও জন্মাতোনা!
নাম তার ডম্বিয়া। খুব সুন্দর একটা বাংলা নামও আছে- ডমরুপাণি! অসাধারণ রূপ-মাধুর্য তার। প্রথম দেখেছি তাকে অত্যন্ত সমৃদ্ধ বাগান 'দ্য রিট্রিটে'। তারপর মনে মনে কতই না খুঁজেছি একটা চারা বা ডাল। অবশেষে পেয়েছিলাম তানভীরের কাছে। যত্নে বড় করলাম, কুঁড়িও এলো। কিন্তু ফোটার আগেই হারালাম তাকে। সেটা ছিল গাঢ় গোলাপি রঙের। পরে নিখুঁত বাগানি রূপা বেবি পিংক রঙের ফুলের একটা গাছ পাঠালো টবসহ। দেরিতে হলেও তাতে ফুটছে ফুল। কী সুন্দর! আহা কীই যে সুন্দর! 
সয়েছে সে অনেক যন্ত্রণা। ভীত চোখে দেখেছে মানুষের নিষ্ঠুরতা। অনাবিল সৌন্দর্য বিলিয়েও পায়নি কিছু নির্বোধের ভালোবাসা। কিন্তু তাতে কি এসে যায় তার? সে যে সুন্দরের দূত! সে যে গায় জীবনের জয়গান! তাইতো আমার হার না মানা লতাপারুল মনের আনন্দে পাপড়ি মেলেছে।
শুভ রোগমুক্তি! হেলথ এন্ড হোপের পক্ষ থেকে শুভকামনা! -এই বলে ফুলের তোড়া এগিয়ে দিল হাসপাতালের ম্যানেজার মাহমুদ হোসেন। আমি অভিভূত!
সবার শুভকামনা ও আশির্বাদে আমাদের দুজনেরই আজ করোনা নেগেটিভ রিপোর্ট এসেছে। অবশ্য এখনো আমার ডায়েবেটিস জনিত জটিলতা রয়ে গেছে। এটা সারতে আরোও সময় লাগবে। আজ হাসপাতাল ছেড়ে বাসায় যাচ্ছি। এই সংকটকালে সবাই আমাদের খোঁজখবর নিয়েছেন, সাহস দিয়েছেন, সবার কাছে আমাদের অশেষ কৃতজ্ঞতা! বিশেষ কৃতজ্ঞতা জানাই ডাক্তার চন্দ্রশেখর বালাকে। তাঁর নিবিড় পর্যবেক্ষণে অনেক দ্রুত সুস্থতার পথে চলেছি। দেশ যদি এমন ডাক্তার অরোও পায় তাহলে দেশের চিকিৎসার মান অনেক অনেক বেড়ে যাবে বলে আমার বিশ্বাস। হেলথ এন্ড হোপ হাসপাতালের 'রেড জোন' কোভিড ওয়ার্ডের সকল ডিউটি ডাক্তার, নার্স, আয়া ও ওয়ার্ডবয় সবার আন্তরিক সেবা সারাজীবন মনে থাকবে।
শেষপর্যন্ত হাসপাতালে ভর্তি হতেই হলো। এমনিতে ভালোই আছি তবে রক্তে চিনির বাড়াবাড়ি লাগাম ছাড়া। চিকিৎসকের পরামর্শেই ভর্তি হলাম। দেখা যাক।
আমাদের করোনা কালীন অবরুদ্ধ থাকার ৭ম দিন। প্রথম তিনদিন মারাত্মক মাথাব্যথা আর সারাগায়ে তীব্র ব্যথা ছিল। ২য় দিনে অক্সিজেন স্যাচুরেশন বেশ কিছুটা কমে যায়। ওইসময় যেকোনো মুহূর্তে হাসপাতালে ভর্তি করার প্রস্তুতি নেয়া ছিল। পরে শ্বাসের ব্যায়াম করে অক্সিজেন স্যাচুরেশন বেড়ে গেলে বাসায় থেকেই চিকিৎসা নিচ্ছি। এখন শুরু হয়েছে ডায়াবেটিসের লাগামছাড়া উর্ধগতি। ইনসুলিন শুরু হয়েছে। জানা গেল, কোভিড পজেটিভ হলে ডায়াবেটিস নিয়ন্ত্রণে থাকেনা। কিন্তু তা যে এতোটা বেড়ে যেতে পারে তা ধারণাতেই ছিলনা। আপাতত এজন্যেই ধরাশায়ী! তবে দুএকদিনের মধ্যেই গাঝাড়া দিয়ে উঠবো বলে আশারাখি। নিমাই গাঙ্গুলী আমার চেয়ে দ্রুত সুস্থ হয়ে উঠেছে। আমার নিজের বেশকিছু জটিলতা আগে থেকে ছিল বলে ভোগান্তি একটু বেশিই হবে। কি আর করা, লড়ে যেতে হবে। প্রতিদিন অগনিত শুভানুধ্যায়ী নানাভাবে আমাদের খোঁজ খবর নিচ্ছেন। সবার প্রতি আমাদের কৃতজ্ঞতা!
গা বাঁচিয়ে আর কতদিন? অবশেষে ধরেই ফেললো নোভেল করোনা ভাইরাস! বৈশ্বিক মহামারী বলে কথা। শতাব্দীর মহামারীর সাক্ষী হয়ে রইলুম!
আমার কাছে জলের পরেই সবচেয়ে প্রিয় পানীয় হলো চা। ভালো ব্লেন্ডের দানাদার সুগন্ধি লিকার কাপে ঢালতেই চারিদিকে ছড়িয়ে পড়ে মোহনীয় সুবাস। তবে সত্যিকার অর্থেই তেমন চা পাওয়া দায়। এজন্যেই কবীর সুমন গেয়েছেন- ও গৃহস্থ ভীষণ ব্যস্ত, একটু ভালো চা পাওয়া যায় কোন দোকানে? সত্যিই এতোশত বিজ্ঞাপনের ভিড়ে সেই আসল চায়ের স্বাদ খুঁজে বেড়াই, কিন্তু পাই নাতো! অবশেষে 'হরেকরকম চা 'থেকে পেলাম সেই দানাদার গাঢ় লিকার! কাপে ঢালতেই সেই মোহনীয় সুবাস! এখন সকাল আর সন্ধ্যায় জমে গেছে চায়ের টেবিল। পরে ওদের কাছ থেকেই নিলাম পাবনার ঘি। অসাধারণ লেগেছে ঘিয়ের স্বাদ। এই কর্পোরেট ব্যবসার যুগে 'হরেকরকম চা' সততা আর শুভকামনা পুঁজি করে শুরু করেছে অনলাইনে বিভিন্ন পণ্যের ব্যবসা। ওদের এই উদ্যোগকে স্বাগত জানাই।
আমাদের বড়দা কানাই গাঙ্গুলী করোনা আক্রান্ত! সিপিবি-র একনিষ্ঠ কর্মী, পার্টির ফরিদপুর জেলার প্রাক্তন সভাপতি কমরেড কানাই গাঙ্গুলী আপনাদের সবার শুভকামনায় দ্রুত আরোগ্য লাভ করবেন বলে আশারাখি।
আজকের সকালও এলো মৃত্যু সংবাদ নিয়ে। ফকরুল কাকা নেই! বিশিষ্ট ভাষা সংগ্রামী, পাবনা এডওয়ার্ড কলেজের অর্থনীতির অধ্যাপক ও পাবনা বুলবুল কলেজের অধ্যক্ষ অধ্যাপক ফকরুল ইসলাম আজ সকালে ঢাকার একটি হাসপাতালে মৃত্যুবরণ করেছেন। হারালাম আরো একটি স্নেহময় করতল! ফকরুল কাকার আত্মার চিরশান্তি কামনা করছি। এই তীব্র শোক সহ্য করার শক্তি লাভ করুক তাঁর পরিবার।
হায় নুরুলদীন, আর কে দিবে ডাক - 'জাগো বাহে কুনঠে সবায়'....... নন্দিত অভিনেতা, স্বাধীন বাংলা বেতার কেন্দ্রের শব্দ সৈনিক আলী যাকেরও চলে গেলেন! শোকস্তব্ধ আমি। সকালবেলায়ই এই দুঃসংবাদ পেলাম। বড় আশা করেছিলাম উনি ফিরবেন। হলোনা! একে একে চলে যাচ্ছেন সবাই। মেধাশূন্য হচ্ছে প্রিয়তম স্বদেশ। বিদায় নুরুলদীন, গ্যালিলিও, বড় চাচা, মামা.....!
আমাদের প্রিয় স্যার ডঃ নীশিত কুমার পাল আজ লোকান্তরিত হয়েছেন। খবরটা জেনে মনটা দারুণ ভারাক্রান্ত হয়ে গেল। রাজশাহী বিশ্ববিদ্যালয়ের উদ্ভিদ বিদ্যা বিভাগের স্বনামধন্য শিক্ষক, অসংখ্য গ্রন্থের প্রণেতা, আজীবন জ্ঞান অনুসন্ধানী এই গুনীজনকে হারিয়ে মানসিকভাবে অনাথ লাগছে। আপনাকে চিরকাল মনে রাখবো স্যার। আপনাকে মনে রাখবে আমাদের প্রিয় উদ্ভিদ বিদ্যা বিভাগ। হাজার হাজার শিক্ষার্থী যুগে যুগে পাঠ করবে আপনার রচিত গ্রন্থ। আপনি বেঁচে থাকবেন আপনার কীর্তির মধ্যে দিয়ে। বিদায় শিক্ষাগুরু ডঃ নীশিত কুমার পাল!
পিৎজা সৌম্যর খুব প্রিয় খাবার। অসুখ মুখে যদি ভালো লাগে তাই ওর জন্যে পিৎজা বানিয়ে দিলাম। দেখে তো মনে হচ্ছে খুব খুশি।
খুব কষ্ট পাচ্ছে আমাদের আদরের সৌম্য! চিকেন পক্স একটা মারাত্মক কষ্টের নাম!
বলাই এসে গেছে ভেলোর থেকে। এবং আমার জন্যে এনেছে এই কিউট উপহার! হাতের তালুর সমান প্রেসার কুকার!
চারিদিকে বালিশ আর কোলবালিশ দিয়ে হিমালয় পর্বতমালা বানানো হলে কি হবে, তিনি সহাস্যে হিমালয় জয় করে ফেলছেন মাঝে মাঝেই! সৌরদীপ দ্য গ্রেট!
শিক্ষা নিয়ে ব্যবসার অনন্য উদাহরণ সৃষ্টি করেছে ইউল্যাব কর্তৃপক্ষ। যখন বৈশ্বিক মহামারীতে সারা দুনিয়ার মানুষ অসহায় হয়ে পড়েছে তখন এরা আছে লাভের ফিকিরে। আর তার প্রতিবাদ করলেই বহিষ্কার করছে ছাত্রদের। অদ্ভুত ব্যাপার! এই দেশটা কি বাংলাদেশ নাকি হীরক রাজ্য? ধিক্কার জানাই!
যখন বিশ্বাস করতে অভ্যস্ত হলাম যে তিনি ফিরে এসেছেন ঠিক তখনই চলে গেলেন! সৌমিত্র চট্টোপাধ্যায়কে হারানোর বেদনা আমার হৃদয় থেকে কখনও মুছবেনা।
আজ ভুত চতুর্দশী! সন্ধ্যের পর থেকেই ভুতেরা বের হবেন তাঁদের বার্ষিক সম্মিলনীতে! কেমন গা ছমছমে ব্যাপার তাইনা!? এই চতুর্দশীতেই চোদ্দ শাক খাবার নিয়ম। ছোটবেলায় মায়ের সাথে আমাদের বাড়ির বিশাল বাগানে ঘুরে ঘুরে শাক তুলতাম। মা চিনিয়ে দিত দেশি কত বিচিত্র শাক। প্রায়ই চোদ্দর বেশি হয়ে যেত শাক। বেশিগুলো রেখে দেয়া হত। গুনে গুনে চোদ্দরকম শাকই রান্না হতো। আমরা ছোটরা বলাবলি করতাম, এই শাক খেলে ভুত আমাদের কিচ্ছু করতে পারবেনা। খুব জোরদার ছিল এই বিশ্বাস। তাই সারাবছর যে বাচ্চাদের মুখে শাক রুচতো না তারাও গাপুসগুপুস করে খেয়ে নিত চোদ্দশাকের ঘন্ট! আহা ছোটবেলা! কতইনা বর্নিল ছিল। ঢাকায় বসবাসের সময় ভুলেই গিয়েছিলাম সেইসব দিন। সংসার, সন্তান, কেরিয়ার সবকিছুর তুমুল চাপে দিনাতিপাতের জীবনে কোথায় এসব?! তারপর কিছুটা থিতু হবার পর একবার গ্রামের বাড়িতে কালীপূজোয় ছিলাম। তো কালীপূজোর আগেরদিন গ্রামের বৌ- ঝিদের সাথে ঘুরে ঘুরে সেই শাক তোলা। খুব আনন্দ করেছিলাম। কে কার আগে কোন শাক খুঁজে পেলো তা নিয়ে সে কী আনন্দ! আরো পরে ছাদবাগান করলাম। ড্রাম আর টবের গাছে গোড়ায় মাঝে মাঝেই দেখা পেতাম নানারকম দেশি শাকের। চতুর্দশীতে চোদ্দ না হোক দশ রকম শাক জুটে যেত ছাদবাগান থেকেই। এবার আমার ছাদ শূন্য। বাগান নেই! এবারে রূপা পরম মমতায় তার ছাদবাগান থেকে শাক তুলে আলাদা আলাদা করে বেঁধে পাঠিয়েছে। কী বলে একে?! ভালোবাসা?! হ্যাঁ ভালোবাসাই। শুধু ভালোবাসাই পারে এমন করে ফিরতে, ফেরাতে, ভাসতে, ভাসাতে!!!!!! ভালোবাসা রূপা!! আমার মস্তিষ্ক জুড়ে স্মৃতির মন্তাজ আজ। এই অনুভূতি গুলো সবাই ছুঁতে পারেনা। যে পারে সে পারে! অন্যদের কথা আজ থাক নাহয়।
সৌম্যদীপের তৃতীয় জন্মদিন। সৌম্য চার বছরে পা রাখলো। সবার আশির্বাদ ও ভালোবাসায় সৌম্য বেড়ে উঠুক।
আজ একটা অন্যরকম দিন। আজ একটা সুন্দরতম দিন। আজ সৌম্যর জন্মদিন!!! একটা এতোটুকুন ছোট্ট মানুষ যে কিনা বাড়ির সকল মানুষকে মাতিয়ে রাখে। সব্বার মন একমূহুর্তে ভালো করে দেয়ার এক জাদুকরী ক্ষমতা আছে তার, আছে এক স্বর্গীয় হাসি। সৌম্য, একটা ভালো মানুষ হতে হবে, হতে হবে মানবিক মানুষ। হতেই হবে সোনা! শুভ জন্মদিন সৌম্যদীপ সোনা ভাই!! শুভ জন্মদিন আমার জানুবাচ্চা!
লালমনিরহাট! একটি ধর্ম নিরপেক্ষ রাষ্ট্র প্রতিষ্ঠার জন্যে এই জাতি একদিন অকাতরে প্রাণ দিয়েছিল। ত্রিশ লক্ষ প্রাণ। আর ধর্মের নামে এদেশের মানুষ মুহুর্তে পিটিয়ে মারছে মানুষ। আগুনে পুড়াচ্ছে মানুষ। হায়রে!দাউ দাউ করে পুড়ছে চর্বি মাংস রক্ত মজ্জা হাড় এবং মগজ। পুড়ছে সংবিধান, পুড়ছে স্বদেশ!
একটি কাঠগোলাপ ও আগুনে মেয়েটি খুব সকালে সড়কদ্বীপে ঝরে পড়েছিল কাঠগোলাপটি, কেউ তাকে ভালোবাসলো না বলে খুব অভিমান ছিল তার। আর প্রানোচ্ছল মেয়েটি ছুটছিল প্রতিবাদ ও প্রতিরোধের নেশায়। আলগোছে তুলে নিয়ে ঝরে পড়া ফুল গুঁজে নিয়েছিল মেয়েটি তার শিরাভোরণে। অভিমানী কাঠগোলাপ তখনো জানেনি ইতোমধ্যে সে হয়ে গেছে ইতিহাসের অংশ। মেয়েটিও জানতো না কতোখানি বারুদের ঝড় তার বুকে! ধর্ষণের মহোৎসবের প্রতিবাদ করতে গিয়ে সশস্ত্র কাপুরুষের নির্মম আঘাতে জ্বলে উঠলো সে মেয়ে। দুচোখের আগুনে জ্বালিয়ে দিয়ে শাসকের অন্তর প্রতিরোধের স্ফুলিঙ্গ ছড়ালো মেয়ে। মিছিলে মিছিলে ছড়ালো সে স্ফুলিঙ্গ দারুণ ঝলকে। জ্বলে উঠলো ক্যামেরার ফ্লাশ.... আগুনে মেয়ের শিরাভোরণে গেঁথে থাকা কাঠগোলাপ প্রতিরোধের এক শিল্পিত প্রতীক হয়ে গেল! এই ধুসর কংক্রিটের শহরে এবার তবে চাষ হোক রাশি রাশি কাঠগোলাপের.... এ অকাল সময়ে ধর্ষকামী মগজের বিপক্ষে রাশি রাশি কাঠগোলাপ প্রতিরোধ গড়ুক! সুসময় আনতে যাওয়া তরুণপ্রাণেরা অস্ত্রের বিরুদ্ধে সাজুক কাঠগোলাপে আর আগুনে চোখে। শাহবাগ 
কতদিন দেখা হয়না প্রিয় বন্ধুদের সাথে! তিনবছর আগে দুর্গাপূজার অষ্টমীর দিন প্রিয় বন্ধু মেরী, সোহাগ আর সালাম এক ভয়াবহ ট্রাফিক জ্যাম ঠেলে ১০ মিনিটের পথ ৫ ঘন্টায় পাড়ি দিয়ে এসেছিল আমাদের বাসায়। বন্ধুত্ব এমনই। সব অসুস্থতা কেটে যাক। আবার আমরা মিলবো আড্ডায়।
এই তর্জনী সকল নিপীড়ন বঞ্চনার বিরুদ্ধে দারুণ হুমকির। এই তর্জনী মেহনতী মানুষের সংগ্রামের দিক নির্দেশনার। এই তর্জনী বেপরোয়া, উন্মুল সাহসের প্রতীক! শুভ জন্মদিন কমরেড! সুস্থ দেহে শতায়ু হোন চিরযুবা মঞ্জুরুল আহসান খান।
আজ রূপার জন্মদিন! বাগানের সব ফুল তার দু'হাতে উজাড় করে দিলেও ভরবে কি আমার মন!? তার সাথে যে আমার জন্মান্তরের বাঁধন। শুভ জন্মদিন রূপা! অনিঃশেষ ভালোবাসা নিও!
বেশ কয়দিন ধরেই প্রচন্ড গরম। স্যারের মনমেজাজ তাই ভালো না! একটু আয়েশ করে যে শোবেন তার কি উপায় আছে? হতচ্ছাড়া গরম!
শুভ জন্মদিন ফরহাদ ভাই! অকাতরে সবুজ বিস্তারে নিরলস ও অন্তর্মুখী মানুষটার আজ জন্মদিন। আপনার কাছে সর্বদা অনুপ্রেরণা পাই সবুজের স্বপ্ন সর্বত্র ছড়িয়ে দেয়ার। অনেক অনেক ভালো থাকবেন। ঠিক এমনটাই থাকবেন। আপনার সুস্থ ও আনন্দময় দীর্ঘজীবন কামনা করি।
করোনা কেড়ে নিলো মুক্তিযোদ্ধা, মুক্তিযুদ্ধ জাদুঘরের অন্যতম ট্রাস্টি জিয়াউদ্দিন তারেক আলীকে। এই দুঃসময়ে এক এক করে হারিয়ে যাচ্ছে অমূল্য মানুষগুলি। এসব ক্ষতি পূরণ হবার নয়। অন্তিম অভিবাদন জানাই মুক্তিযোদ্ধা জিয়াউদ্দিন তারেক আলী!
অনেক হতাশার মধ্যেও কিছু স্বপ্নবান মানুষ আশা জাগানিয়া হয়ে থাকেন। আমরা গর্ব করতেই পারি আমাদের আছেন একজন শাইখ সিরাজ! অসম্ভবকে সম্ভব করার জন্যে ফিল্মি ডায়ালগ আছে অনন্ত জলিলকে নিয়ে। কিন্তু বাস্তবে অবিরাম অসম্ভবকে সম্ভব করে যাচ্ছেন শাইখ সিরাজ। ধুসর কংক্রিটের জঞ্জালে ভরা নগরকে তিনি সবুজ করে চলেছেন। আজ তাঁর জন্মদিন। হে সবুজের স্বপ্ন বুননকারী আপনাকে অভিবাদন! শুভ জন্মদিন প্রিয় শাইখ সিরাজ! সুস্থ দেহে শতায়ু হোন!
আজকের ডেইলি স্টার ও প্রথম আলোতে ঋদ্ধর গতকালের পারফরম্যান্সের ছবি।
ঋদ্ধরা তাদের জায়গা থেকে একচুলও সরেনি! এই শিক্ষা ও সাহস তারা অন্তরে ধারণ করে। হ্যাঁ, বড়ো বাড়াবাড়ি রকমের এই সাহস। সিনা টান করা সাহস! ঝুঁকি ছিল পদদলিত হয়ে আহত হবার কিংবা আরো বেশিকিছু হবার, এমনকি মরে যাবারও। তবুও ঋদ্ধ তার জায়গা ছেড়ে একটুও সরেনি। এই একগুঁয়ে প্রজন্মকে স্যালুট জানাই।
মহান মুক্তিযুদ্ধের সেক্টর কমান্ডার আবু ওসমান চৌধুরী অন্তিম অভিবাদন!
বিয়ের পর আমাদের বৌমা প্রীতির প্রথমবার ঢাকায় আমাদের বাসায় আসা। পাঁচবছর কোনদিন দিয়ে চলে গেল!!??
কেমন যেন অশুভ সময় ঘিরে ধরেছে। মাথার ওপর থেকে একটা স্নেহময় হাত আজ সরে গেল। আমাদের প্রজন্মের বড় ছেলে, আমার জেঠতুত দাদা, আমার বড়দা প্রবুদ্ধ রায় শোভন আজ চলে গেল! হার্ট অ্যাটাক করেছিল। একটা সীমান্তরেখা নিতান্ত আপনজনকেও কেমন বিভাজিত করে রাখে। শতচেষ্টাতেও নির্ধারিত সময় ও ফর্মালিটির বেড়া টপকে যাওয়া সম্ভব না। জানিনা বৌদি ও পাপাই সহ ওরা সবাই এই আকস্মিক শোক কিকরে সামলে উঠবে! 
এদের কাছে গেলেই পৃথিবী ভরে ওঠে অক্সিজেনে। বনভূমি সাজে ফুলে কিশলয়ে। দূর দিগন্ত থেকে ভেসে আসে অমিয় সিম্ফনি। শুদ্ধতায় ভরে ওঠে জীবন। বেঁচে থাকা আরো সুন্দরতর হোক! 
সৌম্যর জলরঙে আঁকা প্রথম বিমূর্ত ছবি। বিঃদ্রঃ কোটি বিলিয়ন ডলারেও এ ছবি বিক্রি হবেনা।
এখন চলছে হারানোর কাল। কিংবদন্তিতুল্য মানুষেরা চলে যাচ্ছেন একে একে। বিদায় সেক্টর কমান্ডার সি আর দত্ত! মুক্তিযুদ্ধে আপনার অবদান ও দেশপ্রেম মানুষ চিরকাল মনে রাখবে।
চমৎকার! এই পোস্টে কারো বিরূপ মন্তব্য করার ইচ্ছে থাকলে দয়া করে প্রথমেই আমার বন্ধুতালিকা থেকে বের হয়ে যাবেন।
অনেকদিন পরে রোদ উঠেছে।  সৌম্য  রোদ্দুরে থাকা ভিটামিন -ডি গায়ে লাগায়। তোমরাও নিয়মিত ভিটামিন -ডি গায়ে লাগাবে।
করোনার উপস্থিতিতেও ঘরের বাইরে বেরোতে হয়। এর নাম প্রয়োজন। অনেক দিন পরে বাইরের বাতাসে বের হলাম। নিরাপত্তার জন্য সাথে আছে গুটিপা'র আরামদায়ক মাস্ক।
দুই বছর আগে আমাদের এইদেশে একটি সুশৃঙ্খল আন্দোলন গড়ে তুলেছিল স্কুল কলেজের ছাত্রছাত্রীরা। তারা সড়কে হত্যার প্রতিবাদে পথে নেমেছিল। একটাই দাবি ছিল তাদের- নিরাপদ সড়ক চেয়েছিল তারা। চেয়েছিল যেন তাদের সহপাঠী, বাবা মা গাড়িচাপায় মৃত্যুবরণ না করে। তারা বিশৃঙ্খল সড়ক সুশৃঙ্খল করে দেখিয়ে দিয়েছিল। তারা বুঝেছিল, দেশটা ক্রমশ অসুস্থ হয়ে পড়ছে তাই তারা দেশ মেরামতের কথা বলেছিল। বিনিময়ে তাদের পিটিয়ে রক্তাক্ত করে ঘরে ফিরতে বাধ্য করা হয়েছিল। একটি ন্যায়সঙ্গত সুষ্ঠু আন্দোলন নস্যাৎ করে দেয়া হয়েছিল। গালভরা প্রতিশ্রুতি দেয়া হয়েছিল তাদের, যা আজও কিছুই পালন করেনি রাষ্ট্র। আমরা বড়রাও পথে নেমেছিলাম তাদের সাথে একাত্মতা জানাতে। শিশুদের সাথে মিথ্যে বলেছিলে তুমি রাষ্ট্র , স্রেফ মিথ্যে প্রতিশ্রুতি দিয়েছিলে।
এই ছবিটা প্রতিবছর ঘুরে ফিরে আসে। গাঙ্গুলীবাড়ির রন্ধনশালায় আমাদের নতুন বৌমার প্রথম রান্না, পাঁঁচবছর আগে।
