আজকে যারা ঘর পেয়েছেন, তাদের কষ্ট দূর করা এবং তাদের মুখের হাঁসি আমার জীবনের সবচেয়ে বড় পাওয়া-মাননীয় প্রধানমন্ত্রী শেখ হাসিনা ক্ষমতা মানে ভোগ বিলাস নয়। ক্ষমতা হলো মানুষের সেবা করা। মানুষের জন্য কাজ করা।
বিশ্বের ইতিহাসে নজির স্থাপন করলেন মাননীয় প্রধানমন্ত্রী শেখ হাসিনা। ১০ জুন একযোগে ৫০টি মডেল মসজিদ ও ইসলামিক সাংস্কৃতিক কেন্দ্র উদ্বোধন করেছেন তিনি। বিশ্বে এই প্রথম কোনো সরকার প্রধান নিজস্ব পরিকল্পনায় বড় বাজেটে এতগুলো অবকাঠামো নির্মাণ করলেন। কোনো মুসলিম বিশ্বেও একযোগে এত মসজিদ নির্মাণের নজির নেই। ধন্যবাদ ও কৃতজ্ঞতা মাননীয় প্রধানমন্ত্রীর প্রতি #ThankYouHPMSheikhHasina #JoyBanglaJoyBangabandhu
এবার মসজিদ নির্মাণ করে অনন্য নজীর স্থাপন করলেন মাননীয় প্রধানমন্ত্রী শেখ হাসিনা ---------- এবার দেশজুড়ে মসজিদ নির্মাণ করে বিশ্বে অনন্য নজীর স্থাপন করলেন মাননীয় প্রধানমন্ত্রী শেখ হাসিনা। তাঁর ঐকান্তিক আগ্রহে সরকারি অর্থায়নে দেশের সব জেলা-উপজেলায় একটি করে মোট ৫৬০টি মডেল মসজিদ নির্মাণ চলছে। মুজিববর্ষ উপলক্ষে বিশেষ উদ্যোগে এরই মধ্যে ৫০টি মসজিদের নির্মাণকাজ প্রায় শেষ পর্যায়ে। আগামীকাল বৃহস্পতিবার ঢাকা থেকে দেশের আট বিভাগের বিভিন্ন জায়গায় ভার্চুয়ালি এই ৫০টি মসজিদ উদ্বোধন করবেন প্রধানমন্ত্রী শেখ হাসিনা। পদ্মা সেতুর পর নিজস্ব অর্থায়নে ৫৬০ মডেল মসজিদ নির্মাণই সবচেয়ে বড় প্রকল্প। একসঙ্গে এতগুলো উন্নত মানের মসজিদ নির্মাণ বিশ্বের আর কোনো দেশে হয়নি। এসব মসজিদে পুরুষের পাশাপাশি নারীরাও যথাযথ পর্দা মেনে মসজিদে নামাজ আদায় করতে পারবেন। প্রতিবন্ধীদের জন্য রাখা হয়েছে বিশেষ ব্যবস্থা। লাইব্রেরি, গবেষণা, প্রশিক্ষণ, দাওয়াতি কার্যক্রমসহ বহুমুখী কাজের কেন্দ্র হিসেবে গড়ে উঠছে এসব মসজিদ, যা মফস্বল থেকে ঢাকা পর্যন্ত ইসলামিক সাংস্কৃতিক কেন্দ্রের একটি চেইন হিসেবে কাজ করবে বলে আশা করা হচ্ছে। মডেল মসজিদগুলো তৈরি হলে চার লাখ ৪০ হাজার ৪৪০ জন পুরুষ এবং ৩১ হাজার ৪০০ জন নারী একসঙ্গে নামাজ আদায়ের সুযোগ পাবেন। এসব মসজিদের লাইব্রেরিতে ৩৪ হাজার পাঠক বসে বই পড়তে পারবেন। একসঙ্গে গবেষণার সুযোগ পাবেন ছয় হাজার ৮০০ জন। দৈনিক ৫৬ হাজার মুসল্লি দাওয়াতি কার্যক্রম, প্রতিবছর ১৪ হাজার শিক্ষার্থীর হেফজ পড়া, ১৬ হাজার ৮০০ শিক্ষার্থীর প্রাক-প্রাথমিক শিক্ষা, দুই হাজার ২৪০ জন অতিথির আবাসনের সুবিধা থাকবে। এ ছাড়া হজে গমনেচ্ছুদের রেজিস্ট্রেশনসহ প্রতিটি মসজিদে থাকবে মৃতদেহ গোসল করানোর ব্যবস্থা। এসব স্থাপনা তৈরি হচ্ছে ‘প্রতিটি জেলা ও উপজেলায় একটি করে ৫৬০টি মডেল মসজিদ ও ইসলামিক সাংস্কৃতিক কেন্দ্র স্থাপন (প্রথম সংশোধিত)’ শীর্ষক প্রকল্পের আওতায় । ধর্ম মন্ত্রণালয়ের উদ্যোগে গৃহীত গুরুত্বপূর্ণ এই প্রকল্পটি সম্পূর্ণ সরকারি খরচে বাস্তবায়ন করছে ইসলামিক ফাউন্ডেশন। এ বিষয়ে ইসলামিক ফাউন্ডেশনের মহাপরিচালক ড. মুশফিকুর রহমান গণমাধ্যমকে বলেন, ‘জাতির পিতা বঙ্গবন্ধু শেখ মুজিবুর রহমান স্বাধীনতার পরপরই ইসলামিক ফাউন্ডেশন গড়ে তুলেছিলেন। তাঁরই সুযোগ্য কন্যার উদ্যোগে মডেল মসজিদ স্থাপনের কাজ ইতিহাসে অনন্য নজির হয়ে থাকবে।’ তিনি আরো বলেন, ‘এই প্রকল্পে প্রধানমন্ত্রীর কার্যালয়, জনপ্রশাসন মন্ত্রণালয়, গণপূর্ত মন্ত্রণালয় ও গণপূর্ত অধিদপ্তরসহ স্থানীয় প্রশাসন আন্তরিকতার সঙ্গে কাজ করছে। সব মডেল মসজিদ চালু হলে ইসলামিক সাংস্কৃতিক কেন্দ্রগুলোর ইতিবাচক প্রভাব সারা দেশে পড়বে বলে আশা করি।’ প্রকল্প প্রস্তাবনায় দেওয়া তথ্যানুযায়ী, সব মসজিদে মোট ১৮ লাখ ৯০ হাজার ৩৬ বর্গমিটার জায়গা তৈরি হবে। এর মধ্যে ‘এ’ টাইপের ৬৮টি মডেল মসজিদে এক লাখ ৪৭ হাজার ৫৮৪ বর্গমিটার, ‘বি’ টাইপের ৪৭৬টিতে ১৬ লাখ ৪৭ হাজার ৪২৭ বর্গমিটার এবং ‘সি’ টাইপের ১৬টিতে ৬১ হাজার ২৫ বর্গমিটার আয়তন থাকছে। প্রকল্পের আওতায় ৬৪টি জেলা সদর ও পাঁচ সিটি করপোরেশনে চারতলা মসজিদ ও ইসলামিক সাংস্কৃতিক কেন্দ্র, ৪৭৫টি উপজেলা সদরে তিনতলা মসজিদ ও ইসলামিক সাংস্কৃতিক কেন্দ্র হচ্ছে। এর মধ্যে ১৬টি উপকূলীয় উপজেলায় হওয়া এসব মডেল মসজিদ হচ্ছে চারতলাবিশিষ্ট। যেগুলোর নিচতলা থাকবে ফাঁকা। আগামীকাল বৃহস্পতিবার প্রথম যে ৫০টি মসজিদ উদ্বোধনের কথা রয়েছে সেগুলোর মধ্যে সবচেয়ে বেশি ১১টি রংপুর বিভাগে। সেগুলো হলো দিনাজপুরের বিরল ও খানসামা, লালমনিরহাটের পাটগ্রাম, পঞ্চগড়ের সদর ও দেবীগঞ্জ, রংপুরের জেলা সদর, মিঠাপুকুর, পীরগঞ্জ ও বদরগঞ্জ এবং ঠাকুরগাঁওয়ের হরিপুর। ঢাকা বিভাগের ৯টি উপজেলা হচ্ছে ঢাকার সাভার, ফরিদপুরের মধুখালী, কিশোরগঞ্জের পাকুন্দিয়া ও কুলিয়ারচর, মানিকগঞ্জের শিবালয়, রাজবাড়ীর সদর, শরীয়তপুর সদর ও গোসাইরহাট। রাজশাহী বিভাগের ১০ উপজেলার মধ্যে বগুড়ার শেরপুর, সারিয়াকান্দি ও কাহালু, নওগাঁর সাপাহার ও পোরশা, পাবনার চাটমোহর, সিরাজগঞ্জের জেলা সদর ও সদর উপজেলা, রাজশাহীর পবা ও গোদাগাড়ী। ময়মনসিংহ বিভাগের চারটির মধ্যে জামালপুরের ইসলামপুর ও সদর উপজেলা, ময়মনসিংহের গফরগাঁও ও তারাকান্দা। বরিশাল বিভাগের দুটির মধ্যে ভোলার সদর ও ঝালকাঠির রাজাপুর। চট্টগ্রাম বিভাগের ১০টির মধ্যে ব্রাহ্মণবাড়িয়ার বিজয়নগর ও নবীনগর, চাঁদপুরের কচুয়া, চট্টগ্রামের জেলা সদর, লোহাগাড়ার মিরসরাই ও সন্দীপ, কুমিলার দাউদকান্দি, খাগড়াছড়ির পানছড়ি ও নোয়াখালীর সুবর্ণচর। খুলনা বিভাগের তিনটির মধ্যে চুয়াডাঙ্গা, খুলনার জেলা সদর ও কুষ্টিয়া সদর উপজেলা। সিলেট বিভাগে সিলেটের দক্ষিণ সুরমার মডেল মসজিদ উদ্বোধনের তালিকায় রয়েছে। সংবাদসূত্র : কালের কণ্ঠ
মাননীয় প্রধানমন্ত্রী শেখ হাসিনা মুজিববর্ষ উপলক্ষে আজ ১১০টি বহুমুখী ঘুর্নিঝড় আশ্রয়কেন্দ্র, ৩০টি বন্যা আশ্রয়কেন্দ্র, ৩০টি জেলা ত্রান গুদাম-কাম-দুর্যোগ ব্যবস্থাপনা তথ্যকেন্দ্র ও ৫টি মুজিব কিল্লার উদ্বোধন এবং ৫০টি মুজিব কিল্লার ভিত্তিপ্রস্তর স্থাপন করেন যা দুর্যোগ ঝুঁকি হ্রাস তথা জনগণের জানমালের সুরক্ষায় কার্যকর ভূমিকা রাখবে। ধন্যবাদ ও কৃতজ্ঞতা মাননীয় প্রধানমন্ত্রীর প্রতি
আসসালামু আলাইকুম সবাইকে পবিত্র ঈদ-উল ফিতরের শুভেচ্ছা ঈদ মোবারক... মহান আল্লাহ আমাদের সকলের সহায় হউন এবং করোনা মহামারিসহ সকল বিপদ-আপদ থেকে হেফাজত করুন। আমিন
বিভিন্ন উৎস থেকে আমরা এক কোটি টিকা ক্রয়ের ব্যবস্থা নিয়েছি। খুব শিগগিরই দেশে টিকা আসতে শুরু করবে-বৃহস্পতিবার সন্ধ্যায় জাতির উদ্দেশে দেওয়া ভাষণে মাননীয় প্রধানমন্ত্রী শেখ হাসিনা। “আমরা বিকল্প উৎস থেকে টিকা সংগ্রহের উদ্যোগ নিয়েছি। রাশিয়া এবং চীনের টিকা উৎপাদনকারী সংস্থার সঙ্গে আমাদের আলোচনা চলছে। উপহার হিসেবে চীনের কাছ থেকে টিকা ইতোমধ্যেই আমরা পেয়েছি।”
ভূমিহীন ও গৃহহীনদের পুনর্বাসনের জন্য প্রধানমন্ত্রীর কার্যালয়ের আশ্রয়ন প্রকল্পে ১০৬ কোটি টাকা দিয়েছে দেশের অন্যতম ব্যবসায়ী প্রতিষ্ঠান এস আলম গ্রপ। আশ্রয়ন প্রকল্পের অধীন 'হাউস কনস্ট্রাকশন ফান্ড বাই প্রাইভেট ফাইন্যান্স' নামে তহবিলে গতকাল এই অর্থ দিয়েছে এই ব্যবসায়ী প্রতিষ্ঠানটি। এই ফান্ডে সর্বপ্রথম টাকা দেন বঙ্গবন্ধু কন্যা মাননীয় প্রধানমন্ত্রী শেখ হাসিনা। তিনি জাতির জনক বঙ্গবন্ধু শেখ মুজিবুর রহমান মেমোরিয়াল ট্রাস্ট' এর পক্ষ থেকে এই ফান্ডে ৫ কোটি টাকা দিয়েছেন। এই মহৎ উদ্যোগ অন্যদের জন্য অনুকরনীয় হতে পারে যা ভূমিহীন ও গৃহহীন মানুষদের স্বপ্নপূরণে অনন্য অবদান রাখবে। ধন্যবাদ মাননীয় প্রধানমন্ত্রী ধন্যবাদ এস আলম গ্রপ #ThankYouHPMSheikhHasina #MotherOfHumanity
করোনাভাইরাস মহামারীতে ক্ষতিগ্রস্ত দরিদ্র, অসহায় মানুষের সহায়তার জন্য 'জাতির জনক বঙ্গবন্ধু শেখ মুজিবুর রহমান মেমোরিয়াল ট্রাস্ট' এর পক্ষ থেকে সরকারকে ৫ কোটি টাকা দিয়েছেন প্রধানমন্ত্রী ও আওয়ামী লীগ সভাপতি শেখ হাসিনা। এছাড়া এই ট্রাস্টের পক্ষ থেকে ভূমিহীন ও গৃহহীনদের পুনর্বাসনের জন্য আশ্রয়ন প্রকল্পে আরও ৫ কোটি টাকা দিয়েছেন তিনি। #ThankYouHPMSheikhHasina #motherofhumanity
মাননীয় প্রধানমন্ত্রী শেখ হাসিনা করোনা সংক্রমণের এই দুঃসময়ে দেশব্যাপী সাংবাদিকদের সহযোগিতার জন্য 'সাংবাদিক কল্যাণ ট্রাস্ট'কে ১০ কোটি টাকা দিয়েছেন। #ThankYouHPMSheikhHasina
শোক বার্তা প্রেস উইং, প্রধানমন্ত্রীর কার্যালয়। বাংলা চলচ্চিত্রের বিখ্যাত অভিনেত্রী, নির্মাতা ও সাবেক এমপি সারাহ বেগম কবরী এর মৃত্যুতে গভীর শোক ও দুঃখ প্রকাশ করেছেন মাননীয় প্রধানমন্ত্রী শেখ হাসিনা। এক শোকবার্তায় প্রধানমন্ত্রী শেখ হাসিনা বলেন, এদেশের চলচ্চিত্রে কবরী এক উজ্জ্বল নক্ষত্র। অভিনয়ের পাশাপাশি রাজনীতি ও সংস্কৃতি অঙ্গনে তার অবদান স্মরণীয় হয়ে থাকবে। প্রধানমন্ত্রী মরহুমার আত্মার মাগফিরাত কামনা করেন এবং তাঁর শোকসন্তপ্ত পরিবারের সদস্যদের প্রতি গভীর সমবেদনা জানান।
ভাগ্য কত নির্মম! প্রায় ১৬ বছর আগে নিখোঁজ হওয়া সন্তানকে খুঁজে ফিরছিলেন তার মা। এতগুলো বছর ধরে খুঁজতে-খুঁজতে পাওয়ার আশা প্রায় ছেড়েই দিয়েছিলেন। অবশেষে মায়ের কাছে সন্তানের খোঁজ এনে দিল পুলিশ। কিন্তু জীবিত না- ১৬ বছর পর মা ফিরে পাচ্ছেন তার ছেলের রক্তাক্ত মরদেহ। ইমন প্রায় ১৬ বছর আগে অভিমান করে বাড়ি থেকে বের হয়ে গিয়ে আর ফেরেনি। এরপর দীর্ঘদিন ধরে তার মা আয়েশা আক্তার ও ভাই জিয়াউল হক দেশজুড়ে ইমনকে খোঁজাখুজি করেছেন, কিন্তু সন্ধান পাননি। খুঁজতে-খুঁজতে আয়েশা আক্তার তার ছেলেকে ফিরে পাওয়ার আশা প্রায় ছেড়েই দিয়েছিলেন। কয়েকদিন আগে রাজধানীর কাফরুল থানা পুলিশ একটি রক্তাক্ত মরদেহ পায় এবং মরদেহের সঙ্গে থাকা জাতীয় পরিচয়পত্র অনুযায়ী তারা ইমনকে শনাক্ত করেন। পরে আজমিরীগঞ্জ থানায় ছবি পাঠালে ইমনের পরিবারের সদস্যরাও থানায় এসে মরদেহটি শনাক্ত করেন। মরদেহটি এখন ঢাকা মেডিক্যাল কলেজ হাসপাতালের হিমাগারে রয়েছে। ইমন হবিগঞ্জের আজমিরীগঞ্জ উপজেলার শরীফনগর গ্রামের শামছুদ্দিনের ছেলে। ইমনের বাবা মারা গেছেন আরও আগেই। এখন সংসারে মা, আরেক ভাই ও বোন রয়েছেন। এখন মরদেহ পাওয়ার খবর পাওয়ায় ইমনের মা শোকে কাতর হয়ে পড়েছেন। মহান আল্লাহতায়ালা ইমনের মাকে এই শোক সহ্য করার শক্তি দান করুন। আমিন।
শুভ নববর্ষ-১৪২৮ এবং পবিত্র মাহে রমজানের শুভেচ্ছা... গত বছর কত প্রিয় মানুষ আমাদের মাঝে ছিলেন- আজ তাঁরা আমাদের মাঝে নাই। করোনা মহামারী প্রতিদিন কেড়ে নিচ্ছে আমাদের আত্মীয়-স্বজন, বন্ধু-বান্ধব, কাছের-দুরের প্রিয় মানুষকে। যারা আমাদের ছেড়ে চলে গেছেন তাদের আত্মার মাগফিরাত কামনা করি। মহান আল্লাহ তাঁদের জান্নাত নসীব করুন। আমারা যারা এখনও মহান রাব্বুল আল আমিন-এর অশেষ রহমতে তালো আছি, দোয়া করি সর্বশক্তিমান আল্লাহ আমাদের সবাইকে হেফাজত করুন। পরম করুণাময় আল্লাহ আমাদেরকে করোনা মহামারী থেকে মুক্তি দান করুন এবং আমাদের যাবতীয় ভোগবিলাস, হিংসা-বিদ্বেষ, সংঘাত পরিহার করার এবং জীবনের সর্বস্তরে পরিমিতিবোধ, ধৈর্য্য ও সংযম প্রদর্শন করার তৌফিক দান করুন। আমিন।
মাননীয় প্রধানমন্ত্রী শেখ হাসিনা ও ভারতীয় প্রধানমন্ত্রী নরেন্দ্র মোদি শুক্রবার বিআইসিসি প্রাঙ্গনে বঙ্গবন্ধু ও বাপু ডিজিটাল এক্সিবিশনের উদ্বোধন করেন। এ সময় মাননীয় প্রধানমন্ত্রী ও নরেন্দ্র মোদি  নৈশভোজ উপলক্ষে আয়োজিত সাংস্কৃতিক অনুষ্ঠান উপভোগ করেন।
বাংলাদেশের স্বাধীনতার সুবর্ণজয়ন্তী উদযাপনে ঢাকায় আসা ভারতের প্রধানমন্ত্রী শ্রী নরেন্দ্র মোদীকে বিমানবন্দরে উষ্ণ অভ্যর্থনা জানিয়েছেন মাননীয় প্রধানমন্ত্রী শেখ হাসিনা। Long Live Bangladesh-India Friendship
মহামন্য রাষ্ট্রপতি মোঃ আবদুল হামিদ ও মাননীয় প্রধানমন্ত্রী শেখ হাসিনা মহান স্বাধীনতা দিবস ও জাতীয় দিবস-২০২১-এ সাভারে জাতীয় স্মৃতিসৌধে পুষ্পস্তবক অর্পণ করে মুক্তিযুদ্ধের শহিদদের প্রতি শ্রদ্ধা নিবেদন করেন। শহিদদের স্মরণে তাঁরা কিছুক্ষণ নীরবে দাঁড়িয়ে থাকেন। রাষ্ট্রপতি পরে জাতীয় স্মৃতিসৌধের পরিদর্শন বইয়ে স্বাক্ষর করেন।
মাননীয় প্রধানমন্ত্রী শেখ হাসিনা মহান স্বাধীনতা দিবস ও জাতীয় দিবস-২০২১ উপলক্ষে ধানমণ্ডির ৩২-এ জাতির পিতা বঙ্গবন্ধু শেখ মুজিবুর রহমানের প্রতিকৃতিতে ফুল দিয়ে শ্রদ্ধা নিবেদন করেন
মহান স্বাধীনতা দিবস ও স্বাধীনতার সুবর্ণজয়ন্তীতে পরম শ্রদ্ধাভরে স্মরণ করছি বাঙালি জাতির চিরন্তন প্রেরণার উৎস, আমাদের স্বাধীনতার মহান স্থপতি, সর্বকালের সর্বশ্রেষ্ঠ বাঙালি, জাতির পিতা বঙ্গবন্ধু শেখ মুজিবুর রহমানকে। সশ্রদ্ধচিত্তে স্মরণ করছি মহান মুক্তিযুদ্ধে আত্মোৎসর্গকারী বীর শহীদদের, যাদের সর্বোচ্চ ত্যাগের বিনিময়ে আমরা পেয়েছি স্বাধীনতা। কৃতজ্ঞচিত্তে স্মরণ করি জাতীয় চার নেতা, বীর মুক্তিযোদ্ধা, মুক্তিযুদ্ধের সংগঠক ও সমর্থক ও বিদেশি বন্ধুদের। ধন্যবাদ ও কৃতজ্ঞতা বঙ্গবন্ধু কন্যা, মাননীয় প্রধানমন্ত্রী, জননেত্রী শেখ হাসিনার প্রতি যিনি বঙ্গবন্ধুর স্বপ্নের সোনার বাংলাদেশ গড়তে নিরলস প্রচেষ্টা চালিয়ে যাচ্ছেন।
সহযোগিতা বাড়াতে বাংলাদেশ ও শ্রীলঙ্কার ৬ সমঝোতা স্মারক যুব উন্নয়ন, কৃষি, কারিগরি শিক্ষাসহ বিভিন্ন ক্ষেত্রে সহযোগিতা বাড়াতে ছয়টি সমঝোতা স্মারক স্বাক্ষরিত হয়েছে বাংলাদেশ ও শ্রীলঙ্কার মধ্যে। শনিবার ঢাকায় প্রধানমন্ত্রীর কার্যালয়ে শ্রীলঙ্কার প্রধানমন্ত্রী মাহিন্দা রাজাপাকসে এবং বাংলাদেশের প্রধানমন্ত্রী শেখ হাসিনার উপস্থিতিতে এসব সমঝোতা স্মারক স্বাক্ষরিত হয়। পরে প্রধানমন্ত্রীর প্রেস সচিব ইহসানুল করিম সাংবাদিকদের ব্রিফ করেন। দুই নেতা প্রথমে একান্ত বৈঠকে মিলিত হন। পরে দুই দেশের প্রতিনিধি দল দ্বিপক্ষীয় বৈঠকে বসে। সেই বৈঠক শেষে দুই দেশের পক্ষে সংশ্লিষ্টরা সমঝোতা স্মারকে (এমওএইউ) স্বাক্ষর করেন। এর মধ্যে যুব উন্নয়নে সহযোগিতা জোরদারে একটি সমঝোতা স্মারকে বাংলাদেশের পক্ষে যুব ও ক্রিড়া প্রতিমন্ত্রী জাহিদ আহসান রাসেল ও শ্রীলঙ্কার পক্ষে রুরাল হাউজিং অ্যান্ড কনস্ট্রাকশন অ্যান্ড বিল্ডিং ম্যাটেরিয়াল ইন্ডাস্ট্রিজ বিষয়ক প্রতিমন্ত্রী ইন্দিকা আনুরুদ্ধ সই করেন। বাংলাদেশ আগ্রিকালচারাল রিসার্চ কাউন্সিল (বিএআরসি) এবং শ্রীলঙ্কার কাউন্সিল ফর এগ্রিকালচারাল রিসার্চ পলিসির (এসএলসিএআরপি) মধ্যে সমঝোতা স্মারকে বাংলাদেশের পক্ষে কৃষি মন্ত্রী আব্দুর রাজ্জাক এবং শ্রীলঙ্কার পক্ষে বাটিক, হ্যান্ডলুম ফেব্রিক অ্যান্ড লোকাল অ্যাপারেল প্রোডাক্টস বিষয়ক প্রতিমন্ত্রী দায়াসিরি জায়াসেকারা সই করেন। বাংলাদেশের কারিগরি শিক্ষা অধিদপ্তর (ডিটিএ) এবং শ্রীলঙ্কার টারশিয়ারি অ্যান্ড ভোকেশনাল এডুকেশন কমিশনের (টিভিইসি) মধ্যে কারিগরি সহযোগিতা বিনিময়ে একটি সমঝোতা স্মারকে সই করেন বাংলাদেশের শিক্ষামন্ত্রী দীপু মনি এবং শ্রীলঙ্কার শিক্ষামন্ত্রী জিএল পিরিস। নার্স ও স্বাস্থ্য কর্মীদের প্রশিক্ষণে সহযোগিতা বাড়াতে বাংলাদেশের পক্ষে স্বাস্থ্যমন্ত্রী জাহিদ মালিক ও শ্রীলঙ্কার পক্ষে মানি অ্যান্ড ক্যাপিটাল মার্কেট অ্যান্ড স্টেট এন্টারপ্রাইজ রিফর্মস বিষয়ক প্রতিমন্ত্রী আজিথ নিওয়ারড কাবরাল একটি সমঝোতা স্মারক সই করেন। বাংলাদেশ ইনস্টিটিউট অব ইন্টারন্যাশনাল অ্যান্ড স্ট্র্যাটেজিক স্টাডিজ এবং শ্রীলঙ্কার লক্ষণ কাদিরগামার ইনস্টিটিউট অব ইন্টারন্যাশনাল রিলেশন্স অ্যান্ড স্ট্র্যাটেজিক স্টাডিজের মধ্যে সহযোগিতা বিষয়ে একটি সমঝোতা স্মারক সই হয়। তাতে সই করেন পররাষ্ট্র প্রতিমন্ত্রী শাহরিয়ার আলম এবং শ্রীলংকার পক্ষে তাদের আঞ্চলিক সহযোগিতা বিষয়ক প্রতিমন্ত্রী তারক বালসুরিয়া। ২০২১ থেকে ২০২৫ সাল পর্যন্ত বাংলাদেশ ও শ্রীলঙ্কার মধ্যে সাংস্কৃতিক প্রতিনিধিদলের সফর বিনিময়ে আরেকটি সমঝোতায় সই করেন সংস্কৃতি বিষয়ক সচিব এম বদরুল আরেফিন এবং শ্রীলংকার প্রধানমন্ত্রীর সচিব গামিনি সেদারা সেনারাথ। দুই দিনের সফরে শুক্রবার সকালে ঢাকায় পৌঁছান শ্রীলঙ্কার প্রধানমন্ত্রী। বিকালে জাতীয় প্যারেড গ্রাউন্ডে বঙ্গবন্ধুর জন্মশতবার্ষিকী ও স্বাধীনতার সুবর্ণজয়ন্তী উপলক্ষে আয়োজিত অনুষ্ঠানে বক্তব্য দেন তিনি। শ্রীলঙ্কার শিক্ষামন্ত্রী, আঞ্চলিক সহযোগিতা প্রতিমন্ত্রী, তাঁত ও বস্ত্র প্রতিমন্ত্রী, গ্রামীণ গৃহায়ন ও গৃহ নির্মাণ সামগ্রী শিল্প প্রতিমন্ত্রী, অর্থ প্রতিমন্ত্রী এবং সরকারের উচ্চ পর্যায়ের কর্মকর্তাসহ ২৮ সদস্যের একটি প্রতিনিধিদল এই সফরে প্রধানমন্ত্রী রাজাপাকসের সঙ্গে রয়েছেন।
মাননীয় প্রধানমন্ত্রী শেখ হাসিনা বৃহস্পতিবার সকালে প্রধানমন্ত্রীর কার্যালয়ে মালদ্বীপের মহামান্য রাষ্ট্রপতি ইব্রাহিম মোহামেদ সলিহ কে ফুল দিয়ে অভ্যর্থনা জানান ও ফটোসেশনে অংশগ্রহন করেন ।
মাননীয় প্রধানমন্ত্রী শেখ হাসিনা গনভবন থেকে জাতির পিতা বঙ্গবন্ধু শেখ মুজিবুর রহমানের সমাধি সৌধ কমপ্লেক্স, টুঙ্গিপাড়া, গোপালগঞ্জ প্রান্তে  জাতির পিতা বঙ্গবন্ধু শেখ মুজিবুর রহমানের ১০১তম জন্মবার্ষিকী এবং জাতীয় শিশু দিবস-২০২১ উদযাপন উপলক্ষ্যে আয়োজিত অনুষ্ঠানে অংশগ্রহণ করেন।
ইতিহাসের এক বিরল মুহুর্তে আমরা #জাতিরপিতা বঙ্গবন্ধু শেখ মুজিবুর রহমানের জন্মশতবার্ষিকী #স্বাধীনতারসুবর্ণজয়ন্তী #মধ্যমআয়েরদেশেউত্তরণ গিনেস বুক অব ওয়াল্ড রেকডস—এ শস্যচিত্রে বঙ্গবন্ধুর প্রতিকৃতি বঙ্গবন্ধু কন্যা মাননীয় প্রধানমন্ত্রী জননেত্রী শেখ হাসিনার নেতৃত্বে টানা এক যুগ পদ্মা সেতু, মেট্রো রেল, এলিভেটেড এক্সপ্রেসওয়ে, পারমাণবিক বিদ্যুৎকেন্দ্র, বঙ্গবন্ধু স্যাটেলাইট, এক্সপ্রেসওয়ে-৪-লেন প্রশস্ত রাস্তা, মাথাপিছু আয় বৃদ্ধি, ভুমীহীন-গৃহহীনদের ঘর, আরও লক্ষ-কোটি উন্নয়ন চিত্রে জাতির পিতার স্বপ্নের সোনার বাংলাদেশের দ্বারপ্রান্তে ধন্যবাদ, কৃতজ্ঞতা মাননীয় প্রধানমন্ত্রী জননেত্রী শেখ হাসিনার প্রতি এই ঐতিহাসিক মাহেন্দ্রক্ষণে মাননীয় প্রধানমন্ত্রী আপনার সুস্বাস্থ্য—দীর্ঘায়ু কামনা করছি, আপনি আমাদের মাঝে দীর্ঘদিন বেঁচে থাকুন—মহান আল্লাহতায়ালা আপনাকে আমৃত্যু বাংলাদেশকে নেতৃত্ব দেওয়ার তৌফিক দান করুন... জাতির পিতা এবং ১৯৭৫ সালের ১৫ আগষ্ট শাহাদাত বরনকারী সকল শহিদের আত্মার মাগফেরাত কামনা করছি জয় বাংলা জয় বঙ্গবন্ধু
মহামান্য রাষ্ট্রপতি মোঃ আবদুল হামিদ ও মাননীয় প্রধানমন্ত্রী শেখ হাসিনা জাতির পিতা বঙ্গবন্ধু শেখ মুজিবুর রহমানের জন্মশতবার্ষিকী উপলক্ষ্যে সকালে ধানমন্ডির ৩২নং বঙ্গবন্ধু ভবন প্রাঙ্গণে জাতির পিতার প্রতিকৃতিতে পুষ্পার্ঘ্য অর্পণ করেন।
ফেনী নদীর উপর নির্মিত বাংলাদেশ-ভারত মৈত্রী সেতু-১ দুই দেশের মধ্যে সেতুবন্ধই রচনা করবে না, বরং ব্যবসা-বাণিজ্য এবং অর্থনৈতিক উন্নয়নে বিরাট অবদান রাখবে- মাননীয় প্রধানমন্ত্রী শেখ হাসিনা। ফেনী সীমান্তে মৈত্রী সেতু উদ্বোধনের মধ্য দিয়ে বাংলাদেশ ও ভারতের মধ্যে সম্পর্ক আরও মজবুত হবে- ভারতের প্রধানমন্ত্রী নরেন্দ্র মোদী
মাননীয় প্রধানমন্ত্রী জননেত্রী শেখ হাসিনার নারী দিবস উপলক্ষে লেখা বিশেষ নিবন্ধ “মুজিবের চেতনায় নারী অধিকার”। ধন্যবাদ মাননীয় প্রধানমন্ত্রী শতব্যস্ততার মাঝেও এত তথ্যবহুল নিবন্ধ লেখার জন্য। নারী দিবসে বিশ্বের সকল নারীর জন্য শুভেচ্ছা ও শুভ কামনা
মাননীয় প্রধানমন্ত্রী জননেত্রী শেখ হাসিনা ঐতিহাসিক ৭ মার্চ উপলক্ষে ধানমন্ডির ৩২ নম্বরে সর্বকালের সর্বশ্রেষ্ঠ বাঙালি, জাতির পিতা বঙ্গবন্ধু শেখ মুজিবুর রহমান-এঁর প্রতিকৃতিতে পুষ্পস্তবক অর্পণ করেন। জাতির পিতার ছোট কন্যা শেখ রেহানাও এসময় উপস্থিত ছিলেন।
‘‘আজকের বাংলাদেশ এক বদলে যাওয়া বাংলাদেশ,’’ স্বল্পোন্নত দেশের তালিকা থেকে বাংলাদেশ উন্নয়নশীল দেশে উত্তরণে জাতিসংঘের চূড়ান্ত সুপারিশ পাওয়া উপলক্ষে আয়োজিত সংবাদ সম্মেলনে মাননীয় প্রধানমন্ত্রী শেখ হাসিনা অভিনন্দন মাননীয় প্রধানমন্ত্রীকে তাঁর দূরদৃষ্টিসম্পন্ন গতিশীল লক্ষ্যমুখী নেতৃত্বের জন্য
জাতির পিতা বঙ্গবন্ধু শেখ মুজিবুর রহমানের কনিষ্ঠ কন্যা শেখ রেহানা আপা আজ সকালে ঢাকায় কোভিড-১৯ এর টিকা নিয়েছেন। আলহামদুলিল্লাহ।
২৩ ফেব্রুয়ারি ২০২১ শোক বার্তা প্রেস উইং প্রধানমন্ত্রীর কার্যালয় বিশিষ্ট সাংবাদিক, কলামিস্ট ও লেখক সৈয়দ আবুল মকসুদ-এর মৃত্যুতে গভীর শোক ও দুঃখ প্রকাশ করেছেন মাননীয় প্রধানমন্ত্রী শেখ হাসিনা। প্রধানমন্ত্রী মরহুমের আত্মার মাগফিরাত কামনা করেন এবং তাঁর শোকসন্তপ্ত পরিবারের সদস্যদের প্রতি গভীর সমবেদনা জানান।
বাক স্বাধীনতার নামে ক্ষতি করার অধিকার কারও নেই-  প্রধানমন্ত্রীর তথ্যপ্রযুক্তি বিষয়ক উপদেষ্টা সজীব ওয়াজেদ জয়।
১০ ফেব্রুয়ারি ২০২১ শোক বার্তা প্রেস উইং, প্রধানমন্ত্রীর কার্যালয় সর্ব ইউরোপিয়ান আওয়ামী লীগের উপদেষ্টা, সাবেক সাধারণ সম্পাদক জনাব এম এ গণি এর মৃত্যুতে গভীর শোক ও দুঃখ প্রকাশ করেছেন মাননীয় প্রধানমন্ত্রী শেখ হাসিনা। প্রধানমন্ত্রী মরহুমের আত্মার মাগফিরাত কামনা করেন এবং তাঁর শোকসন্তপ্ত পরিবারের সদস্যদের প্রতি গভীর সমবেদনা জানান।
দেশে-বিদেশে নানাভাবে নানা অপপ্রচার চালানোর চেষ্টা চলছে। তবে যে যাই বলুক- শত্রুর মুখে ছাই দিয়েই বাংলাদেশ এগিয়ে যাবে। বাংলাদেশ এগিয়ে যাচ্ছে, এগিয়ে যাবেই।— মাননীয় প্রধানমন্ত্রী শেখ হাসিনা 
জাতির পিতার পদাঙ্ক অনুসরণ করে ইসলামের প্রচার, প্রসার ও উন্নয়নে এক অন্যন্য নজির সৃষ্টি করলেন বঙ্গবন্ধুকন্যা মাননীয় প্রধানমন্ত্রী শেখ হাসিনা ————————————————————————————— মাননীয় প্রধানমন্ত্রী শেখ হাসিনা দেশব্যাপী ৫৬০টি মডেল মসজিদ নির্মাণ করছেন। মুজিববর্ষেই ১৭০টি মসজিদ আনুষ্ঠানিক উদ্বোধন করবেন মাননীয় প্রধানমন্ত্রী। “এই প্রকল্পের উদ্দেশ্য ইসলামের ভ্রাতৃত্ব এবং মূল্যবোধের প্রচার এবং উগ্রবাদ ও জঙ্গিবাদের বিরুদ্ধে ইসলামের প্রকৃত মর্মবাণী প্রচার করা। এটিই বিশ্বে প্রথম কোন সরকার একই সময়ে এত বিপুল সংখ্যক মসজিদ নির্মাণ করছে,” প্রকল্প পরিচালক নজিবর রহমান। এসব মসজিদে একসাথে প্রায় ৩৪ হাজার লোক পবিত্র কোরআন তেলাওয়াত করতে পারবেন ৬ হাজার ৮০০ লোক ইসলামিক বিষয়ে গবেষণা করতে পারবেন ৫৬ হাজার লোক দোয়া ও মুনাজাতে অংশ নিতে পারবেন। ১ লাখ ৬৪ হাজার শিশু প্রতিবছর প্রাথমিক শিক্ষা গ্রহণের সুযোগ পাবে প্রতিবছর ১৪ হাজার কোরআনে হাফেজ হবেন।
আশ্রয়ণের অধিকার শেখ হাসিনার উপহার তৃতীয় লিঙ্গের (হিজড়া) মানুষদের জন্যে মাননীয় প্রধানমন্ত্রী দেশরত্ন শেখ হাসিনার বিশেষ উদ্যোগ প্রিয়নীড় আশ্রয়ণ-২ প্রকল্প, হাটিকুমরুল, উল্লাপাড়া, সিরাজগঞ্জ। যাদেরকে মা-বাবাসহ পরিবারের লোকজন সমাজে স্থান দেয়নি কিন্তু মাননীয় প্রধানমন্ত্রী তাদেরকে নিজস্ব ঘরসহ স্বাবলম্বী হওয়ার জন্যে সকল কিছুর ব্যবস্থা করেছেন। #ধন্যবাদমাননীয়প্রধানমন্ত্রী
যাদেরকে মা-বাবাসহ পরিবারের লোকজন সমাজে স্থান দেয়নি কিন্তু মাননীয় প্রধানমন্ত্রী তাদেরকে নিজস্ব ঘরসহ স্বাবলম্বী হওয়ার জন্যে সকল কিছুর ব্যবস্থা করেছেন। তৃতীয় লিঙ্গের (হিজড়া) মানুষদের জন্যে মাননীয় প্রধানমন্ত্রী শেখ হাসিনার বিশেষ উদ্যোগ সিরাজগঞ্জ জেলার উল্লাপাড়া উপজেলার হাটিকুমরুলে " প্রিয়নীড় " আশ্রয়ণ প্রকল্প। মাননীয় প্রধানমন্ত্রী দেশরত্ন শেখ হাসিনার উপহার পেয়ে নাচ গান আনন্দে দিন কাটছে এখন তৃতীয় লিঙ্গের মানুষদের। হাটিকুমরুল আশ্রয়ণ প্রকল্প, উল্লাপাড়া, সিরাজগঞ্জ। #ধন্যবাদ_মাননীয়_প্রধানমন্ত্রী_দেশরত্ন_শেখ_হাসিনা হিজড়া জনগোষ্ঠীর জীবনমান উন্নয়নে শেখ হাসিনা সরকার ------ সমাজসেবা অধিদফতরের জরিপমতে বাংলাদেশে হিজড়ার সংখ্যা প্রায় ১০ হাজার। হিজড়া জনগোষ্ঠী বাংলাদেশের মোট জনসংখ্যার একটি ক্ষুদ্র অংশ হলেও আবহমান কাল থেকে এ জনগোষ্ঠী অবহেলিত ও অনগ্রসর গোষ্ঠী হিসেবে পরিচিত। সমাজে বৈষম্যমূলক আচরণের শিকার এ জনগোষ্ঠীর পারিবারিক, আর্থসামাজিক, শিক্ষা ব্যবস্থা, বাসস্থান, স্বাস্থ্যগত উন্নয়ন এবং সামাজিক নিরাপত্তা নিশ্চিতকরণ সর্বোপরি তাদেরকে সমাজের মূল স্রোতধারায় এনে দেশের সার্বিক উন্নয়নে তাদেরকে সম্পৃক্তকরণের লক্ষ্যে #২০১৩ সালে নভেম্বরে হিজড়া জনগোষ্ঠীকে তৃতীয় লিঙ্গ হিসেবে স্বীকৃতি দেয় সরকার। #২০১৪ সালের ২৬ জানুয়ারি হিজড়াদের রাষ্ট্রীয় স্বীকৃতি দিয়ে গেজেট প্রকাশ করা হয়। # ১১ এপ্রিল ২০১৯ তারিখে ভোটার তালিকা নিবন্ধন ফরম (ফরম-২) এর ক্রমিক নং ১৭ সংশোধন করে লিঙ্গ নির্বাচনের ক্ষেত্রে ‘পুরুষ’, ‘মহিলা’ এর পাশাপাশি ‘হিজড়া’ অন্তর্ভুক্ত করা হয়, যা হিজড়াদের জন্য এ যাবৎকালের সবচেয়ে বড়ো স্বীকৃতি। সরকার হিজড়াদের ‘তৃতয়ি লিঙ্গ’ হিসেবে স্বীকৃতি দেওয়ায় তাদের সাংবিধানিক অধিকার প্রতিষ্ঠিত হয়। # সরকার সামাজিক নিরাপত্তা কর্মসূচির আওতায় “হিজড়া জনগোষ্ঠীর জীবনমান উন্নয়ন কার্যক্রম” বাস্তবায়নের লক্ষ্যে একটি যুগোপযোগী নীতিমালা প্রণয়ন ও তা বাস্তবায়নের পদক্ষেপ গ্রহণ করেছে। এ কার্যক্রমের লক্ষ্য ও উদ্দেশ্য মূলত স্কুলগামী হিজড়া জনগোষ্ঠীকে শিক্ষিত করে গড়ে তোলার লক্ষ্যে বিভিন্ন স্তরে উপবৃত্তি প্রদান; প্রশিক্ষণের মাধ্যমে হিজড়া জনগোষ্ঠীর দক্ষতা বৃদ্ধি ও আয় বর্ধনমূলক কর্মকাণ্ডে সম্পৃক্ত করে তাদের সমাজের মূলস্রোতধারায় আনা; হিজড়া জনগোষ্ঠীর আর্থসামাজিক উন্নয়ন ও সামাজিক সুরক্ষা এবং পরিবার ও সমাজে তাদের মর্যাদা বৃদ্ধি। #২০১২-১৩ অর্থবছর হতে পাইলট কর্মসূচি হিসেবে দেশের ৭টি জেলায় এ কর্মসূচি শুরু হয়। ২০১৫-১৬ অর্থবছরে এ কর্মসূচি ৬৪ জেলায় সম্প্রসারণ করা হয়েছে। ২০১৮-১৯ অর্থবছরে ৬৪ জেলায় মোট বরাদ্দকৃত অর্থের পরিমাণ ১১ কোটি ৪০ লক্ষ টাকা। ২০১৯-২০ অর্থ বছরে মোট বরাদ্দকৃত অর্থের পরিমাণ ৫ কোটি ৫৬ লক্ষ টাকা। #যেকোনো জাতির উন্নয়নে শিক্ষা জরুরি। আর তাই হিজড়া সম্প্রদায়ের জন্য শিক্ষা নিশ্চিত করতে উপবৃত্তি চালু করেছে সরকার। সমাজসেবা অধিদপ্তর পরিচালিত জরিপের মাধ্যমে শনাক্তকৃত হিজড়া শিক্ষার্থীদের শিক্ষার শ্রেণিবিন্যাসে চারটি স্তরে বিভক্ত করে উপবৃত্তি প্রদান করা হচ্ছে। প্রাথমিক স্তরে অধ্যয়নরত শিক্ষার্থীদের জনপ্রতি মাসিক ৭০০ টাকা, মাধ্যমিক স্তরে অধ্যয়নরত শিক্ষার্থীদের জনপ্রতি মাসিক ৮০০ টাকা, উচ্চ মাধ্যমিকে অধ্যয়নরত শিক্ষার্থীদের জনপ্রতি মাসিক ১০০০ টাকা এবং স্নাতক হতে স্নাতকোত্তর শ্রেণিতে অধ্যয়নরত শিক্ষার্থীদের জনপ্রতি মাসিক ১২০০ টাকা হারে উপবৃত্তি প্রদান করা হচ্ছে। শুরুতে ১৩৫ জন হতে বৃদ্ধিপ্রাপ্ত হয়ে বর্তমানে মোট ১,২৪৭ জনকে শিক্ষা উপবৃত্তি দেওয়া হচ্ছে। # সরকারের পাশাপাশি দেশে এই প্রথম বেসরকারিভাবে হিজড়া জনগোষ্ঠীর (তৃতীয় লিঙ্গ) একটি আলদা মাদ্রাসা চালু হয়েছে। সেখানে বিনা খরচে তারা পড়তে পারবে। মরহুম আহমেদ ফেরদৌস বারী চৌধুরী ফাউন্ডেশনের উদ্যোগে দাওয়াতুল কোরআন নামে তৃতীয় লিঙ্গের এই মাদ্রাসাটি চালু হয়েছে। ২০২০ সালে সরকার স্বীকৃত কওমি সিলেবাস অনুযায়ী মাদ্রাসাটি পরিচালিত হবে। #৫০ বছর বা তদূর্ধ্ব বয়সের অক্ষম ও অসচ্ছল হিজড়াদের বিশেষ ভাতা প্রদান কর্মসূচির আওতায় ২,৫০০ হিজড়াকে জনপ্রতি মাসিক ৬০০ টাকা হারে বিশেষ ভাতা প্রদান করা হচ্ছে। #১৮ বছরের ঊর্ধ্বে কর্মক্ষম হিজড়া জনগোষ্ঠীর দক্ষতা বৃদ্ধি ও আয় বর্ধনমূলক কাজে সম্পৃক্ত করে সমাজের মূলস্রোতধারায় আনার লক্ষ্যে ৫০ দিন করে তাদের বৃত্তিমূলক প্রশিক্ষণ প্রদান এবং প্রত্যেককে প্রশিক্ষণোত্তর আর্থিক সহায়তা বাবদ ১০,০০০/-(দশ হাজার) টাকা প্রদান করা হয়। এখন পর্যন্ত ৭ হাজার ৬৫০ জনকে প্রশিক্ষণ প্রদান ও প্রশিক্ষণের পর সহায়তা দেওয়া হয়েছে। # হিজড়া জনগোষ্ঠীর জীবনমান উন্নয়নে সরকারের আইসিটি বিভাগ তাদের তথ্যপ্রযুক্তি বিষয়ক প্রশিক্ষণ দিয়েছে। প্রশিক্ষণ নিয়ে তারা পছন্দ ও যোগ্যতা অনুযায়ী কাজ বেছে নিয়েছে। এ উদ্যোগ বাস্তবায়ন করায় হিজড়াদের জীবনে নতুন অধ্যায়ের সূচনা হয়েছে।
অনেকদূর এগিয়েছি, যেতে হবে বহুদূর: প্রধানমন্ত্রী শেখ হাসিনা “হতে পারে সে গন্তব্য পথ মসৃণ, হতে পারে বন্ধুর। বাঙালি বীরের জাতি। পথ যত কঠিনই হোক, আমাদের কাঙ্ক্ষিত লক্ষ্যে পৌঁছতে হবে। আমরা যদি পরিশ্রম করি, সততা-দেশপ্রেম নিয়ে দায়িত্ব পালন করি, তাহলে আমরা সফলকাম হবই, ইনশাআল্লাহ।” সরকারের বর্তমান মেয়াদের দুই বছর পূর্তিতে বৃহস্পতিবার সন্ধ্যায় জাতির উদ্দেশে দেওয়া ভাষণে তিনি মুক্তিযুদ্ধের চেতনা ও আদর্শকে ধারণ করে জাতির পিতার স্বপ্নের ক্ষুধা-দারিদ্র্য-নিরক্ষরতামুক্ত একটি অসাম্প্রদায়িক ও কল্যাণকামী বাংলাদেশ গড়ে তোলার শপথ নিতে দেশবাসীর প্রতি আহ্বান জানিয়েছেন।
সবাইকে বলবো, যেকোন পরিস্থিতি সহনশীলতার সঙ্গেই মোকাবেলা করতে হয়, সেটাই করতে হবে: মহান বিজয় দিবস উপলক্ষে আওয়ামী লীগ আয়োজিত আলোচনা সভায় মাননীয় প্রধানমন্ত্রী শেখ হাসিনা
জাতির উদ্দেশে ভাষণে মাননীয় প্রধানমন্ত্রী শেখ হাসিনা: ১৯৭১’র পরাজিত শক্তির একটি অংশ মিথ্যা, বানোয়াট, মনগড়া বক্তব্য দিয়ে সাধারণ ধর্মপ্রাণ মুসলমানদের বিভ্রান্ত করতে ইদানিং মাঠে নেমেছে। সমাজে অশান্তি সৃষ্টি করতে চাচ্ছে। …পরাজিত শক্তির দোসররা দেশকে আবার ৫০ বছর আগের অবস্থায় ফিরে নিয়ে যাওয়ার স্বপ্ন দেখছে। রাজনৈতিক মদদে সরকারকে ভ্রকুটি দেখানোর পর্যন্ত ধৃষ্টতা দেখাচ্ছে। বাংলাদেশের মানুষ ধর্মপ্রাণ, ধর্মান্ধ নয়। ধর্মকে রাজনীতির হাতিয়ার করবেন না। প্রত্যেককে নিজ নিজ ধর্ম পালনের অধিকার রাখেন। এ বাংলাদেশ লালন শাহ, রবীন্দ্রনাথ, কাজী নজরুল, জীবনানন্দের বাংলাদেশ। এ বাংলাদেশ শাহজালাল, শাহ পরান, শাহ মকদুম, খানজাহান আলীর বাংলাদেশ। এই বাংলাদেশ শেখ মুজিবের বাংলাদেশ; সাড়ে ষোল কোটি বাঙালির বাংলাদেশ। এ দেশ সকলের। এ দেশে ধর্মের নামে আমরা কোন ধরনের বিভেদ—বিশৃঙ্খলা সৃষ্টি করতে আমরা দিব না।
‘‘যারা সাম্প্রদায়িক তারা হীন, নীচ- তাদের আত্মা ছোট। যে মানুষকে ভালোবাসে সে কখনো সাম্প্রদায়িক হতে পারে না,’’ জাতির পিতা বঙ্গবন্ধু শেখ মুজিবুর রহমান.
মাদক, সন্ত্রাস, জঙ্গিবাদ, দুর্নীতির বিরুদ্ধে আপনাদের যথাযথ ব্যবস্থা নিতে হবে। সেখানে কারও মুখ চেয়ে না…যারাই অপরাধী, অপরাধীকে অপরাধী হিসেবেই দেখবেন, এটাই আমরা কথা। “সে যে দলের হোক, যে কেউ হোক, অপরাধী অপরাধীই। কাজেই অপরাধী হিসেবে দেখে তাদের বিরুদ্ধে যথাযথ ব্যবস্থা নিয়ে সমাজটাকে সুন্দরভাবে গড়ে তুলতে হবে এবং সেটাই আপনারা করবেন-সরকারি কর্মচারীদের প্রধানমন্ত্রী শেখ হাসিনা
শোক বার্তা ১৫ নভেম্বর ২০২০ প্রধানমন্ত্রীর কার্যালয়, ঢাকা। ভারতের বাংলা অভিনয় জগতের কিংবদন্তী সৌমিত্র চট্টোপাধ্যায়- এর মৃত্যুতে গভীর শোক ও দুঃখ প্রকাশ করেছেন মাননীয় প্রধানমন্ত্রী শেখ হাসিনা। এক শোকবার্তায় শেখ হাসিনা বলেন, প্রতিভাবান এই শিল্পীর মৃত্যুতে অভিনয় জগতে এক বিশাল শূন্যতার সৃষ্টি হলো। তিনি আরও বলেন, সৌমিত্র চট্টোপাধ্যায় তাঁর সৃষ্টিশীল কর্মের মধ্য দিয়ে মানুষের হৃদয়ে বেঁচে থাকবেন। প্রধানমন্ত্রী মরহুমের আত্মার শান্তি কামনা করেন এবং তাঁর শোকসন্তপ্ত পরিবারের সদস্যদের প্রতি গভীর সমবেদনা জানান।
“শুধু আমি একা খাব, সেটা না। সবাইকে নিয়ে, সবাইকে দিয়ে খাব। সবাইকে নিয়েই কাজ করব সেই চিন্তা ভাবনাটাই কিন্তু সবার সব থেকে বেশি প্রয়োজন-মাননীয় প্রধানমন্ত্রী শেখ হাসিনা গণভবন থেকে ভিডিও কনফারেন্সের মাধ্যমে ৪৯তম জাতীয় সমবায় দিবস-২০২০ উদযাপন এবং জাতীয় সমবায় পুরস্কার-২০১৯ বিতরণ অনুষ্ঠানে অংশ নিয়ে তিনি এই কথা বলেন।
যেকোন পরিস্থিতিতে দায়িত্ব ভুলে যাবেন না, চিকিৎসকদের প্রধানমন্ত্রী মানবতার সেবাই একজন চিকিৎসকের প্রথম ও প্রধান কাজ উল্লেখ করে প্রধানমন্ত্রী শেখ হাসিনা বলেছেন, আশা করি যে কোন পরিস্থিতিতে আপনারা (চিকিৎসক) আপনাদের দায়িত্ব ভুলে যাবেন না। শনিবার (১৭ অক্টোবর) "বাংলাদেশ সোসাইটি অব অ্যানাস্থেসিওলজিস্টস" আয়োজিত ‌‌'ক্রিটিকাল কেয়ার-২০২০' শীর্ষক প্রথম আন্তর্জাতিক ই-সম্মেলনে এ আহ্বান জানান প্রধানমন্ত্রী শেখ হাসিনা। ভার্চুয়াল এ অনুষ্ঠানে প্রধানমন্ত্রী শেখ হাসিনা তার রেকর্ডেড বক্তব্যে বলেন, চিকিৎসা একটি মহান পেশা। একজন অসুস্থ মানুষের সেবা করে একজন চিকিৎসক মূলত মানবতার সেবা করেন। সুতরাং আপনি যখন ডাক্তার হবেন আপনার প্রথম ও প্রধান কাজ হবে মানবতার সেবা করা। আশা করি যেকোন পরিস্থিতিতে আপনারা আপনাদের দায়িত্ব ভুলে যাবেন না।
মাননীয় প্রধানমন্ত্রীর পক্ষ থেকে ঘর পাচ্ছেন দিনাজপুরের মানসিক প্রতিবন্ধী ‘রুবি পাগলি’ দিনাজপুরের ফুলবাড়ী উপজেলার দৌলতপুর ইউনিয়নের মধ্যমপাড়া গ্রামের মৃত আব্দুল ওয়াহেদের মেয়ে রুবিনা বেগম (৩৬)। মানসিক প্রতিবন্ধী হওয়ায় এলাকায় রুবি পাগলি নামেই পরিচিত তিনি। ১৫ বছর আগে বিয়ে হলেও তার দেড় বছরের মাথায় রুবিনাকে ফেলে তার স্বামী বিদেশ চলে যায়। সেই থেকে গরীব অসহায় বাবার সংসারে থাকেন রুবিনা। বেশ কয়েকমাস আগে বাবাকেও হারান রুবি। বাবা-মা হারা অসহায় রুবিনার ছোট ভাই আশরাফুল আলমও শারিরিক ভাবে প্রতিবন্ধী। ছোট ভাই প্রতিবন্ধী আশরাফুল আলমকে নিয়ে বাবার রেখে যাওয়া ঝরাজীর্ণ মাটির ঘরে থাকেন রুবিনা। বর্ষার পানিতে ধুয়ে গেছে মাটির ঘরের দেওয়াল। কিছুদিন আগে রান্নাঘরটিও ভেঙ্গে গেছে। বৃষ্টির দিনে ভাঙা টিনের চালা দিয়ে পানি পড়ে ঝুঁকিপূর্ণ ওই ঘরে। বসবাসের অযোগ্য ঘরটি মেরামত বা নতুন ঘর করার পয়সা নেই রুবিনা-আশরাফুলের। গ্রামে নতুন মানুষ দেখলেই এগিয়ে আসেন রুবিনা। সম্প্রতি এক সাংবাদিককে দেখে রুবিনা বলেন, তোরা কি সরকারি লোক বাহে? তোরা কি এটা (একটা) বাড়ি দিবার পারো হামাক? এ জগতে মোর কেউ নাই। সরকারকে কইয়্যা মোক এটা বাড়ি দে বাহে। রুবিনার দুর্দশার কথা গণমাধ্যমে উঠে আসে। বিষয়টি প্রধানমন্ত্রীর কার্যা লয়ের নজরে এলে দুস্থ ও দরিদ্র মানুষকে ঘর নির্মাণে প্রধানমন্ত্রীর নির্দেশনা মেনে তাৎক্ষনিক ভাবে মানসিক প্রতিবন্ধী রুবিনার জন্য ঘর নির্মাণের ব্যবস্থা করা হয়। সরকারের আশ্রায়ন প্রকল্পে ‘আবাসিক ভবন নির্মাণ’ খাতের আওতায় রুবিনা বেগম ও আশরাফুল আলমকে একটি সেমি পাকা ঘর নির্মাণে অর্থও বরাদ্দ দেওয়া হয়েছে। একই সঙ্গে গুণগত মান বজায় রেখে নির্ধারিত ডিজাইন অনুযায়ী দ্রুততম সময়ে বাড়িটি নির্মাণ করে দিতে সংশ্লিষ্টদের নির্দেশ দেওয়া হয়েছে প্রধানমন্ত্রীর কার্যালয়ের পক্ষ থেকে। আশ্রয়ণ-২ প্রকল্পের পরিচালক মো. মাহবুব হোসেন বলেন, প্রধানমন্ত্রী শেখ হাসিনার নির্দেশ ও প্রত্যক্ষ তত্বাবধায়নে মুজিব বর্ষের মধ্যে সকল গৃহহীনদের জন্য ঘর তৈরি করে দেওয়া প্রচেষ্টা চলছে। দিনাজপুরের ফুলবাড়ীর উপজেলার মানসিক প্রতিবন্ধী রুবিনা বেগমের জন্যও ঘর নির্মাণের ব্যবস্থা নেওয়া হয়েছে। একটি সেমি পাকা ঘর নির্মাণে ইতোমধ্যে অর্থ বরাদ্দ হয়েছে। দ্রুততম সময়ে তার জন্য ঘরটি নির্মাণ করে দেওয়া হবে। ‘আশ্রয়নের অধিকার, শেখ হাসিনার উপহার’ এই স্লোগানে মুজিব বর্ষের মধ্যে দেশের প্রতিটি মানুষের জন্য নিরাপদ আবাসন নিশ্চিতে কাজ করে যাচ্ছে সরকার। ইতোমধ্যে আশ্রয়ণ–২ প্রকল্পের মাধ্যমে ২ হাজার ৯৩২ কোটি ৫৫ লাখ টাকা ব্যয়ে ঘর নির্মাণ করে ১ লাখ ৯২ হাজার ৩৩৬টি পরিবারকে পুনর্বাসন করা হয়েছে। ১৯৯৭ সাল থেকে আশ্রয়ণ প্রকল্পের মাধ্যমে এ পর্যন্ত ৩ হাজার ৮৪০ কোটি ৫৫ লাখ টাকা ব্যয়ে ২ লাখ ৯৮ হাজার ২৪৯টি ভূমিহীন-গৃহহীন-অসহায়- ছিন্নমূল পরিবারকে পুনর্বাসন করা হয়েছে। দেশের সকল মানুষের জন্য নিরাপদ আবাসন নিশ্চিত করার ঘোষণা দিয়ে ইতোপূর্বে প্রধানমন্ত্রী শেখ হাসিনা বলেন, জাতির পিতার জন্মশতবর্ষে আমাদের লক্ষ্য বাংলাদেশে একটি মানুষও গৃহহারা থাকবে না। বাংলাদেশের একটি মানুষও গৃহহীন থাকবে না। প্রতিটি এলাকা থেকে গৃহহীনদের খুঁজে খুঁজে বের করে ঘর করে দেয়া হচ্ছে। 
ধর্ষণের সর্বোচ্চ সাজা মৃত্যুদণ্ড করে সংশোধিত নারী ও শিশু নির্যাতন দমন আইন ২০০০—এর খসড়া অনুমোদন দিয়েছে মন্ত্রিসভা। আজ সকালে মাননীয় প্রধানমন্ত্রী জননেত্রী শেখ হাসিনার সভাপতিত্বে অনুষ্ঠিত বৈঠকে এ অনুমোদন দেওয়া হয়। আগামীকাল (মঙ্গলবার) এই সংক্রান্ত অধ্যাদেশ জারি করবেন মহামান্য রাষ্ট্রপতি।
মাননীয় প্রধানমন্ত্রী শেখ হাসিনা সোমবার ১২ অক্টোবর ২০২০ গণভবনে মানবাধিকার কমিশনের চেয়ারম্যান নাছিমা বেগমের ‘রেণু থেকে বঙ্গমাতা’ শীর্ষক বইয়ের মোড়ক উন্মোচন করেন। ছবিঃ পিএমও
মাননীয় প্রধানমন্ত্রী শেখ হাসিনা বৃহস্পতিবার গণভবন থেকে    ভিডিও কনফারেন্সিং এর মাধ্যমে কিশোরগঞ্জ জেলার ইটনা-মিঠামইন-অষ্টগ্রাম সড়কের শুভ উদ্বোধন করেন।
মমতাময়ী প্রধানমন্ত্রী শেখ হাসিনা: ঝিনাইদহের কালীগঞ্জ উপজেলার কোলাবাজারের ২২/২৩ বছরের জনৈক মানসিক প্রতিবন্ধী মহিলার শারীরিক অসুস্থতা এবং তার গর্ভের সন্তানের কথা চিন্তা করে মানবিক কারণে নিজের বাড়ি নিয়ে যান মায়াধরপুর গ্রামের প্রান্তিক চাষী আমজাদ আলী। আমজাদ নিজেই গরিব মানুষ। মাঠে তার কোন চাষযোগ্য জমি নেই। সারাবছর পরের ক্ষেতে কামলার কাজ করে সংসার চালান। । এক মেয়ে আর এক ছেলের মধ্যে মেয়ের বিয়ে দিয়েছেন। ছেলে রাজমিস্ত্রির কাজ করে। কিন্তু সে সড়ক দুর্ঘটনার শিকার হয়ে ৬ মাস ধরে শয্যাশায়ী। ফলে এখন শুধু আমজাদের একার রোজগারে সংসার চালাতে হচ্ছে। নিজের অভাবের মধ্যেও তিনি অনন্য মানবিকতার পরিচয় দিয়েছেন। মাননীয় প্রধানমন্ত্রী শেখ হাসিনা সংবাদপত্রের মাধ্যমে ঘটনাটি জানতে পারেন। প্রধানমন্ত্রীর নির্দেশে গর্ভবতী প্রতিবন্ধী মহিলাকে হাসপাতালে ভর্তি করা হয়। ২ অক্টোবর দুপুরে কালীগঞ্জ উপজেলা হাসপাতালে এ নারী একটি কন্যা সন্তান প্রসব করেন। মা ও মেয়ে উভয়েই সুস্থ আছেন। প্রধানমন্ত্রীর নির্দেশে- আমজাদ আলীর ইচ্ছা অনুযায়ী তাকে একটি মটর চালিত রিকশাভ্যান দেওয়া হয়েছে। প্রতিবন্ধী নারীটিকে করে দেওয়া হয়েছে 'প্রতিবন্ধী কার্ড'। এছাড়া প্রতিবন্ধী ঐ নারী এবং তার সদ্যপ্রসূত শিশু কন্যার দেখভালের জন্য নগদ ৫৫ হাজার টাকাও আমজাদকে দেওয়া হয়েছে। 
'শুকনায় পাও, আর বর্ষায় নাও’- এ প্রবাদটি মিথ্যা হতে চলেছে কিশোরগঞ্জের হাওড়বাসীর জীবনে। মাননীয় প্রধানমন্ত্রী শেখ হাসিনা ৮ অক্টোবর বৃহস্পতিবার গণভবন থেকে উদ্বোধন করবেন হাওড়বাসীর দীর্ঘদিনের স্বপ্ন হাওড়ের বিস্ময় ইটনা-মিঠামইন-অষ্টগ্রাম সড়কটি ।
মাননীয় প্রধানমন্ত্রী শেখ  হাসিনা আজ গণভবন থেকে জাতির পিতা বঙ্গবন্ধু শেখ মুজিবুর রহমান-এর অসমাপ্ত আত্মজীবনী বইয়ের ব্রেইল সংস্করণের মোড়ক উন্মোচন করেন।
মাননীয় প্রধানমন্ত্রী শেখ হাসিনার  উপস্থিতিতে গণভবনে বৃহস্পতিবার  সেনা বাহিনী ও বিমান বাহিনী প্রধান নৌ বাহিনী প্রধান এম শাহীন ইকবাল কে এডমিরাল র‌্যাঙ্ক ব্যাজ পরিয়ে দেন।
৩১ আগস্ট ২০২০। শোক বার্তা প্রেস উইং, প্রধানমন্ত্রীর কার্যালয়। ভারতের সাবেক রাষ্ট্রপতি, উপমহাদেশের বরেণ্য রাজনীতিক বাংলাদেশের অকৃত্রিম বন্ধু প্রণব মুখার্জি এর মৃত্যুতে গভীর শোক ও দু:খ প্রকাশ করেছেন মাননীয় প্রধানমন্ত্রী শেখ হাসিনা। প্রণব মুখার্জির মৃত্যুতে শোকে আপ্লুত ও স্মৃতিকাতর হন প্রধানমন্ত্রী শেখ হাসিনা। প্রণব মুখার্জির সাথে বঙ্গবন্ধু পরিবার ও শেখ হাসিনার নিজের বহু স্মৃতি প্রধানমন্ত্রী স্মরণ করেন। এক শোকবার্তায় শেখ হাসিনা বলেন, বাংলাদেশের মহান মুক্তিযুদ্ধে একজন রাজনীতিবিদ ও আমাদের পরম সুহৃদ হিসেবে প্রণব মুখার্জির অনন্য অবদান কখনও বিস্মৃত নয়। আমি সবসময় মুক্তিযুদ্ধে তাঁর অসামান্য অবদান শ্রদ্ধার সাথে স্মরণ করি। প্রধানমন্ত্রী আরও বলেন, ১৯৭৫ এর ১৫ আগস্টে জাতির পিতা বঙ্গবন্ধু শেখ মুজিবুর রহমানকে হত্যার পর ভারতে নির্বাসিত থাকাকালীন সময়ে প্রণব মুখার্জি আমাদের সবসময় সহযোগিতা করেছেন। এমন দুঃসময়ে তিনি আমার পরিবারের খোঁজখবর রাখতেন, যেকোন প্রয়োজনে পাশে এসে দাঁড়িয়েছেন। দেশের ফেরার পরও প্রণব মুখার্জির সহযোগিতা ও উৎসাহ দিয়েছেন। তিনি আমাদের অভিভাবক ও পারিবারিক বন্ধু। যেকোন সংকটে তিনি সাহস যুগিয়েছেন। শেখ হাসিনা বলেন, প্রণব মুখার্জির মৃত্যুতে ভারত হারালো একজন বিজ্ঞ ও দেশপ্রেমিক নেতাকে, বাংলাদেশ হারালো একজন আপনজনকে। তিনি উপমহাদেশের রাজনীতিতে এক উজ্জ্বল নক্ষত্র হয়ে বেঁচে থাকবেন। প্রধানমন্ত্রী তাঁর বিদেহী আত্মার শান্তি কামনা করেন এবং তাঁর শোকসন্তপ্ত পরিবারের সদস্যদের প্রতি গভীর সমবেদনা জানান।
প্রধানমন্ত্রীর উপহারের পাকা ঘরে উঠলেন ভিক্ষুক নাজিম বাড়ি পেয়ে নাজিম উদ্দিন বলেন, "খুশি হইয়া প্রধানমন্ত্রী আমাকে যে উপহার দিছে আমি খুব খুশি হইছি। ঘরবাড়ি সব দিল। আমি আর কোনো কিছু চাই না। আমি দোয়া করি আল্লাহ তারে [প্রধানমন্ত্রী] দীর্ঘদিন বাঁচায়ে রাখুক। যতদিন বেঁচে থাকে ততদিন আল্লাহ তারে ‘রাজত্ব’ করার সুযোগ দিক।” “প্রধানমন্ত্রী শেখ হাসিনা খুব দয়ালদার মানুষ; তারে একটু দেখবার জন্য আমার মনটা কান্দে।” 
বঙ্গবন্ধুকে হত্যায় মোশতাকের সহযোগী ছিলেন জিয়া: প্রধানমন্ত্রী শেখ হাসিনা পঁচাত্তরের ১৫ অগাস্ট জাতির পিতা বঙ্গবন্ধু শেখ মুজিবুর রহমানকে হত্যার পেছনে উচ্চাভিলাষী খন্দকার মোশতাকের সহযোগী হিসেবে বিএনপির প্রতিষ্ঠাতা জিয়াউর রহমান সম্পূর্ণভাবে জড়িত ছিলেন বলে মন্তব্য করেছেন প্রধানমন্ত্রী শেখ হাসিনা। জাতীয় শোক দিবস উপলক্ষে রোববার বিকালে বাংলাদেশ আওয়ামী লীগ আয়োজিত আলোচনা সভায় ভিডিও কনফারেন্সের মাধ্যমে যোগ দিয়ে বঙ্গবন্ধুকন্যা শেখ হাসিনা বলেন, “এই হত্যাকাণ্ডে সেইদিন কর্নেল ফারুক, কর্নেল রশীদ, মেজর হুদা, মেজর ডালিম, মেজর শাহরিয়ার, মেজর পাশা সামরিক অফিসার এরা সকলেই যেমন, মহিউদ্দিন, মাজেদ, মোসলেহউদ্দিন, রাশেদ, খায়রুজ্জামানসহ সকলেই জড়িত ছিল।” কিন্তু এই সামরিক অফিসারদের কারা, কে মদদ দিয়েছিল এবং তাদের পেছনে কে ছিল- প্রশ্ন তুলে তিনি বলেন, “আমার বাবার কেবিনেটেরই এক মন্ত্রী খন্দকার মোশতাক, তার উচ্চাভিলাষ আর তার সহযোগী জিয়াউর রহমান, যে একজন মেজর ছিল, যাকে প্রমোশন দিয়েছিলেন জাতির পিতা বঙ্গবন্ধু শেখ মুজিবুর রহমান, মেজর জেনারেল বানিয়েছিলেন, সে এর সঙ্গে সম্পূর্ণভাবে জড়িত ছিল। “সেটা স্পষ্ট পাওয়া যায় এই হত্যাকাণ্ডের পর…কর্নেল ফারুক এবং কর্নেল রশীদ তারা একটা ইন্টারভিউ দেয়, যেখানে তারা স্পষ্ট বলে যে তাদের সঙ্গে জিয়াউর রহমান সম্পূর্ণভাবে জড়িত ছিল এবং তার মদদেই তারা এই ঘটনা ঘটাতে সক্ষম হয়েছে।”
‘অপারেশন ক্লিনহার্ট’ কি ভুলে গেছেন: প্রধানমন্ত্রী আওয়ামী লীগ সভাপতি ও প্রধানমন্ত্রী শেখ হাসিনা বলেন, ২০০১ এর পহেলা অক্টোবরের নির্বাচন একটা প্রহসনের নির্বাচন। সেই নির্বাচনে ক্ষমতায় এসে বিএনপি মানুষ হত্যা শুরু করে। এক্সট্রা জুডিশিয়াল কিলিংয়ের কথা আজ সবাই বলে- সবাই ভুলে গেছে যে খালেদা জিয়া ক্ষমতায় আসার পর অপারেশন ক্লিন হার্টের নামে বহু মানুষকে নির্মমভাবে হত্যা করা হয়েছে। বঙ্গবন্ধুকে স্মরণ করে বঙ্গবন্ধুকন্যা বলেন, “পিতা তোমায় কথা দিলাম তোমার বাংলার দুঃখী মানুষের মুখে আমরা হাসি ফোটাব। এই বাংলা বিশ্বের বুকে মাথা উঁচু করে চলবে। এই বাংলার মানুষ উন্নত জীবন পাবে, এটাই আমাদের প্রতিজ্ঞা, এটাই আমাদের শপথ।”
জাতির পিতা বঙ্গবন্ধু শেখ মুজিবুর রহমান হত্যায় যারা জড়িত ছিল তাদের মধ্যে কয়েকজন ঘাতকের মৃত্যুদণ্ড হয়েছে, মৃত্যুদণ্ডপ্রাপ্ত কয়েকজন বিদেশে পালিয়ে বেড়াচ্ছে । কিন্তু যারা দেশে এবং বিদেশে বসে বঙ্গবন্ধু হত্যার পটভূমি তৈরি করেছে, চক্রান্ত করেছে তাদের পরিচয় জানা ও বিচারের আওতায় আনা এখন সময়ের দাবি ।
সর্বকালের সর্বশ্রেষ্ঠ বাঙালি, জাতির পিতা বঙ্গবন্ধু শেখ মুজিবুর রহমান ও তাঁর পরিবারের সকল শহীদের প্রতি বিনম্র শ্রদ্ধা। মহান আল্লাহ বাংলাদেশের এই মহান স্থপতিকে এবং উনার পরিবারের সকল শহীদের জান্নাতুল ফেরদৌস নসীব করুন। আমিন।
বঙ্গবন্ধুর জন্য ৫০ হাজার বার কোরআন খতম করলো এতিম শিশুরা মুজিবর্ষে জাতির পিতা বঙ্গবন্ধু শেখ মুজিবুর রহমানের প্রতি আন্তরিক শ্রদ্ধা ও ভালোবাসার নিদর্শন এবং তিনিসহ সব শহীদের আত্মার মাগফেরাত কামনায় প্রায় ৭১ হাজার শিশু শুক্রবার (১৪ আগস্ট) সকালে ৫০ হাজার বার পবিত্র কোরআন খতম করেছে. জাতির পিতা বঙ্গবন্ধু শেখ মুজিবুর রহমানের শাহাদাৎ বার্ষিকী উপলক্ষে এক লাখ বার পবিত্র কোরআন খতমের উদ্যোগ নিয়েছে সরকারি শিশু পরিবার এবং বেসরকারি এতিম খানার শিশুরা।
সাবেক আইন সচিব আবু সালেহ শেখ জহিরুল হক দুলাল করোণায় আক্রান্ত হয়ে আজ রাতে বঙ্গবন্ধু শেখ মুজিব মেডিকেল বিশ্ববিদ্যালয়ে চিকিৎসাধীন অবস্থায় মারা যান। রাজশাহী বিশ্ববিদ্যালয় ছাত্রলীগের সাবেক নেতা দুলাল ভাইয়ের আত্নার মাগফিরাত কামনা করছি। মহান আল্লাহ উনাকে জান্নাত নসীব করুন।
০৫.০৮.২০২০ করোনা ভাইরাসের অভিঘাত মোকাবিলায় বাংলাদেশকে ৩৫ বিলিয়ন জাপানী ইয়েন (৩২৯ মিলিয়ন মার্কিন ডলার) আর্থিক সহযোগিতা: টেলিফোনে শেখ হাসিনাকে জানালেন জাপানি প্রধানমন্ত্রী শিনজো অ্যাবে ———————————————————— প্রধানমন্ত্রী শেখ হাসিনা আজ দুপুর ১টা ৫মিনিটে জাপানরে প্রধানমন্ত্রী শিনজো অ্যাবে এর সঙ্গে টেলিফোনে কথা বলেন। দু’নেতার কথপোকথন প্রায় ২৫ মিনিট স্থায়ী হয়। দু’নেতা টেলিফোনে কুশলাদি বিনিময় করেন এবং দু’দেশের কোভিড-১৯ করোনা ভাইরাস পরিস্থিতি সম্পর্কে একে অপরকে অবহিত করেন। প্রধানমন্ত্রী শেখ হাসিনা তাঁর সরকার করোনা সংক্রমণ মোকাবিলায় এবং এর চিকিৎসা ক্ষেত্রে যে সকল উদ্যোগ গ্রহণ করেছে সে সম্পর্কে বিস্তারিত তুলে ধরেন। এক পর্যায়ে জাপান সরকার কর্তৃক বাংলাদেশকে কোভিড সংক্রমণ প্রতিরোধক ইকুইপমেন্টস- পিপিই, মাস্ক, গাউন, গগলস ইত্যাদি প্রদানের জন্য শিনজো অ্যাবে-কে শেখ হাসিনা ধন্যবাদ জানান। মূল আলোচনায় দু’দেশের দ্বিপাক্ষিক অর্থনৈতিক সম্পর্ক আরো জোরদার করার বিষয়গুলো উঠে আসে। জাপান সরকারের অর্থায়নে চলমান প্রকল্পগুলোর অগ্রগতি সম্পর্কে দু’নেতা আলোচনা করেন। বাংলাদেশের অবকাঠামো উন্নয়নে আরো জাপানী বিনিয়োগের জন্য শেখ হাসিনা জাপানী প্রধানমন্ত্রীকে অনুরোধ করেন। তিনি চলমান রোহিঙ্গা সংকট সম্পর্কে শিনজো অ্যাবে-কে অবহিত করেন এবং এ সংকট উত্তোরণে জাপান সরকারের সহযোগিতা কামনা করেন। শিনজো অ্যাবে মিয়ানমার প্রধানমন্ত্রীর সঙ্গে এ বিষয়ে কথা বলবেন বলে আশ্বাস দেন। করোনা ভাইরাসের অভিঘাত মোকাবিলায় বাংলাদেশকে ৩৫ বিলিয়ন জাপানী ইয়েন (৩২৯ মিলিয়ন মার্কিন ডলার) আর্থিক সহযোগিতা প্রদান সংক্রান্ত একটি বিল জাপানী সংসদে ইতোমধ্যে অনুমোদন হওয়ার বিষটি জাপানী প্রধানমন্ত্রী শেখ হাসিনাকে অবহিত করেন। পরিশেষে, প্রধানমন্ত্রী শেখ হাসিনা বিশ্বব্যাপী করোনা ভাইরাস মহামারীর কারনে বাতিলকৃত ‘২০২০ গ্রীষ্মকালীন অলিম্পিক‘ ২০২১ সালে জাপানে যথাসময়ে অনুষ্ঠিত হওয়ার আশাবাদ ব্যাক্ত করেন। (স্বাক্ষরিত) প্রধানমন্ত্রীর প্রেস সচিব 
২১ জুলাই ২০২০ শোক বার্তা প্রেস উইং, প্রধানমন্ত্রীর কার্যালয়, ঢাকা। আইন, বিচার ও সংসদ বিষয়ক মন্ত্রণালয়ের লেজিসলেটিভ ও সংসদ বিষয়ক বিভাগের সচিব নরেন দাস এর মৃত্যুতে গভীর শোক ও দু:খ প্রকাশ করেছেন মাননীয় প্রধানমন্ত্রী শেখ হাসিনা। প্রধানমন্ত্রী মরহুমের আত্মার শান্তি কামনা করেন এবং তাঁর শোকসন্তপ্ত পরিবারের সদস্যদের প্রতি গভীর সমবেদনা জানান।
ঢাকা বিশ্ববিদ্যালয় গণযোগাযোগ ও সাংবাদিকতা বিভাগের প্রাণপ্রিয় শিক্ষক ও সাবেক প্রধান তথ্য কমিশনার অধ্যাপক ড. গোলাম রহমান স্যারের সহধর্মিনী নাঈম আরা হোসেন আজ ভোরে বাংলাদেশ স্পেশালাইজড হসপিটালে চিকিৎসাধীন অবস্থায় ইন্তেকাল করেছেন। ইন্না লিল্লাহি ওয়া ইন্না ইলাইহি রাজিউন।
মাননীয় প্রধানমন্ত্রী শেখ হাসিনা কর্তৃক আগামী ২৩ জুলাই 'খুরুশকুল বিশেষ আশ্রয়ণ প্রকল্প' উদ্বোধন উপলক্ষে কক্সবাজার যাত্রা। এ প্রকল্পের আওতায় ৪,৪০৯টি জলবায়ু উদ্বাস্তু পরিবার পুনর্বাসন করা হবে। প্রাথমিকভাবে ৬০০ পরিবারের কাছে গণভবন থেকে ভিডিও কনফারেন্সের মাধ্যমে অত্যাধুনিক ফ্ল্যাট হস্তান্তর করবেন বঙ্গবন্ধুকন্যা জননেত্রী শেখ হাসিনা। জলবায়ু উদ্বাস্তু পরিবার পুনর্বাসন বিশ্বে এটিই প্রথম।
শোক বার্তা প্রেস উইং, প্রধানমন্ত্রীর কার্যালয়, ঢাকা। বাংলাদেশ আওয়ামী লীগ সভাপতিমণ্ডলীর সদস্য, সাবেক মন্ত্রী, এডভোকেট সাহারা খাতুন এমপি এর মৃত্যুতে গভীর শোক ও দু:খ প্রকাশ করেছেন মাননীয় প্রধানমন্ত্রী শেখ হাসিনা। এক শোকবার্তায় প্রধানমন্ত্রী বলেন, বঙ্গবন্ধুর আদর্শের সৈনিক হিসেবে সাহারা খাতুন গণতন্ত্র পুনঃপ্রতিষ্ঠা ও মানুষের অধিকার আদায়ের সংগ্রামে আজীবন কাজ করে গেছেন এবং দলের দুঃসময়ে নেতাকর্মীদের পাশে থেকে আইনীসহ সকল সাহায্য-সহযোগিতা প্রদান করেছেন। শেখ হাসিনা আরও বলেন, তাঁর মৃত্যুতে দেশ ও জাতি একজন দক্ষ নারী নেত্রী এবং সৎ জননেতাকে হারালো। আমি হারালাম এক পরীক্ষিত ও বিশ্বস্ত সহযোদ্ধাকে। প্রধানমন্ত্রী মরহুমার আত্মার মাগফিরাত কামনা করেন এবং তাঁর শোকসন্তপ্ত পরিবারের সদস্যদের প্রতি গভীর সমবেদনা জানান।
বাংলাদেশ আওয়ামী লীগ একটি অনুভূতির নাম। আওয়ামী লীগ মানে লাখো মায়ের সন্তানের রক্তের ইতিহাস আওয়ামী লীগ মানে বাংলার দামাল ছেলেদের ত্যাগের, শ্রম-ঘামের-কষ্টের ইতিহাস আওয়ামী লীগ মানে বাংলা ভাষার ইতিহাস আওয়ামী লীগ মানে ৫৪, ৬২, ৬৬, ৬৯, ৭১’র ইতিহাস আওয়ামী লীগ মানে বাংলাদেশের ইতিহাস আওয়ামী লীগ মানে জাতির পিতা বঙ্গবন্ধু শেখ মুজিবুর রহমান-জননেত্রী শেখ হাসিনার ইতিহাস আওয়ামী লীগ মানে গনতন্ত্র-উন্নয়নের ইতিহাস আওয়ামী লীগ মানে ডিজিটাল বাংলাদেশের ইতিহাস আওয়ামী লীগ মানে পদ্মা সেতু, বঙ্গবন্ধু সেটেলাইট, এলএনজি টার্মিনাল, পারমানবিক বিদ্যুত কেন্দ্র, এক্সপ্রেসওয়ের ইতিহাস আওয়ামী লীগ মানে আমাদের মাথা উঁচু করে বাচার ইতিহাস শুভ জন্মদিন প্রানের সংগঠন বাংলাদেশ আওয়ামী লীগ বিনম্র শ্রদ্ধা জানাচ্ছি জাতির পিতা বঙ্গবন্ধু শেখ মুজিবুর রহমান, জাতীয় চার নেতা-সহ, আওয়ামী লীগের সকল প্রয়াত নেতা-কর্মীদের যাদের ত্যাগের উপর আমরা আজ দাড়িয়ে। জয় বাংলা জয় বঙ্গবন্ধু 
মোহাম্মদ নাসিম এবং ধর্ম প্রতিমন্ত্রী শেখ মো. আব্দুল্লাহর মৃত্যুতে কাঁদলেন প্রধানমন্ত্রী শেখ হাসিনা। আওয়ামী লীগের সভাপতিমণ্ডলির সদস্য ও সাবেক স্বাস্থ্যমন্ত্রী মোহাম্মদ নাসিম এবং ধর্ম প্রতিমন্ত্রী শেখ মো. আব্দুল্লাহর মৃত্যুতে সংসদে আনীত শোক প্রস্তাবে আলোচনা করতে গিয়ে কাঁদলেন প্রধানমন্ত্রী শেখ হাসিনা। রাজনৈতিক জীবনে চলার পথ সহজ ছিল না উল্লেখ করে তিনি বলেন, ‘বারবার বাধা (পেয়েছি), কিন্তু যে কজন মানুষ সব সময় খুব পাশে থেকেছে, প্রতিটি ক্ষেত্রে সমর্থন দিয়েছেন তাদের দুজন মানুষকে একসঙ্গে হারালাম এটা সবচেয়ে কষ্টের।’ দুই দিন বিরতির আজ রবিবার বেলা সাড়ে ১১টায় জাতীয় সংসদের মূলতবি অধিবেশন শুরু হয়। স্পিকার ড. শিরীন শারমিন চৌধুরীর সভাপতিত্বে শুরু হওয়া অধিবেশনে চলতি সংসদের সদস্য মোহাম্মদ নাসিমের মৃত্যুতে শোক প্রস্তাব নিয়ে আলোচনা শুরু হয়েছে। সংসদ নেতা ও প্রধানমন্ত্রী শেখ হাসিনাসহ অন্যান্য সদস্যরা উপস্থিত ছিলেন। সংসদীয় রেওয়াজ অনুযায়ী, অধিবেশনের শুরুতে সম্পুরক কার্যসূচী শোক প্রস্তাব সংসদে উত্থাপন করেন স্পিকার। তিনি আওয়ামী লীগের প্রেসিডিয়াম সদস্য ও ১৪ দলের সমন্বয়ক মোহাম্মদ নাসিমের জীবন বৃত্তান্ত তুলে ধরেন। এসময় ধর্মপ্রতিমন্ত্রী শেখ মো. আব্দুল্লাহ’র জীবন বৃত্তান্তসহ শোক প্রস্তাব উত্থাপন করা হয়। এরপর মোহাম্মদ নাসিমের জীবন ও কর্মের উপর আলোচনা শুরু হয়। প্রধানমন্ত্রী তার বক্তব্যে মোহাম্মদ নাসিমের পিতা জাতীয় চার নেতা এম মনসুর আলীর কথা স্মরণ করেন। এক পর্যায়ে তিনি বলেন, ‘আমি যখন দেশে ফিরিমোহাম্মদ নাসিম একজন রাজনৈতিক নেতা হিসেবে অত্যান্ত দক্ষ ছিলেন। আমি যখন দেশে ফিরে আসি তখন একটা প্রচেষ্টা ছিল এ শহীদ পরিবারগুলোর ছেলে মেয়েদের একসাথে নিয়ে আসা। আওয়ামী লীগকে পুনরুজ্জীবিত করা এবং শক্তিশালী করা। এ কাজ করতে গিয়ে নাসিম ভাইকে সবসময় আমার পাশে পেয়েছি।’ এসময় বিভিন্ন শাসনামলে মোহাম্মদ নাসিমের উপরে নির্যাতনের বর্ণনা করতে গিয়ে বারবার আবেগতাড়িত হয়ে পড়েন প্রধানমন্ত্রী শেখ হাসিনা। প্রধানমন্ত্রী বলেন, ‘খুব দুঃখজনক... আসলে আমার জন্য খুব কষ্টকর হচ্ছে বলতে, এভাবে সবাইকে হারানো খুবই দুঃখজনক।’ ধর্ম প্রতিমন্ত্রী শেখ মো. আব্দুল্লাহ সম্পর্কে বলতে গিয়ে প্রধানমন্ত্রী বলেন, ‘আমি (দেশে ফিরে) আসার পর থেকেই আব্দুল্লাহ সাহেবকে পেয়েছি, মনি (শেখ ফজলুল হক মনি) ভাইয়ের সঙ্গে তিনি ছিলেন। আমার নির্বাচন পরিচালনাই শুধু নয়, আমার নির্বাচনী এলাকার সম্পূর্ণ দেখাশোনা তাকে করতে হতো। রাজনীতিতে অনেক কঠিন সময়ের মুখোমুখি হয়েছে গোপালগঞ্জবাসী। যখনই যারা ক্ষমতায় এসেছে, সেটা জিয়াউর রহমান, এরশাদ, খালেদা জিয়া; তাদের যেন একটা লক্ষই ছিল গোপালগঞ্জের উপরে হাত দেয়ার চেষ্টা। আমাদের বহু নেতাকর্মী নির্যাতিত হয়েছেন, তাদের উপর অকথ্য অত্যাচার হয়েছে। সেই দুঃসময়গুলিতে সংগঠনকে ধরে রাখা, সংগঠনের নেতাকর্মীদের দিকে নজর দেয়া, এ কাজগুলো অত্যান্ত দক্ষতার সঙ্গে করে গেছেন আব্দুল্লাহ সাহেব’। শোক প্রস্তাবের আলোচনায় অংশ নেন মতিয়া চৌধুরী, অ্যাডভোকেট মুস্তফা লুৎফুল্লাহ, ডা. হাবিবে মিল্লাত, মৃণাল কান্তি দাস
‘ডিজিটাল বাংলাদেশ’ করেছিলাম বলেই এগুলো সম্ভব হচ্ছে: প্রধানমন্ত্রী শেখ হাসিনা করোনাভাইরাস মহামারীর বিস্তার ঠেকাতে যখন মানুষের সংস্পর্শ এড়িয়ে চলাটাই মুখ্য, সেই সময়ে তথ্যপ্রযুক্তির অগ্রগতির কারণে বাংলাদেশের জনগণ ঘরে বসেই অধিকাংশ কাজ করতে পারছে। আওয়ামী লীগ সরকার তার ‘ডিজিটাল বাংলাদেশ’র স্বপ্নকে বাস্তবে রূপ দেওয়ার কারণেই এটা সম্ভব হচ্ছে বলে স্মরণ করিয়ে দিলেন প্রধানমন্ত্রী শেখ হাসিনা। বৃহস্পতিবার গণভবন থেকে ভিডিও কনফারেন্সে প্রধানমন্ত্রীর ত্রাণ ও কল্যাণ তহবিলে অনুদান গ্রহণ অনুষ্ঠানে যোগ দিয়ে একথা বলেন তিনি
শোক বার্তা ০১ জুন ২০২০ প্রধানমন্ত্রীর কার্যালয়, ঢাকা। প্রধানমন্ত্রীর উপ-প্রেস সচিব আশরাফুল আলম খোকনের পিতা মোঃ আনোয়ার হোসেন- এর মৃত্যুতে গভীর শোক ও দুঃখ প্রকাশ করেছেন মাননীয় প্রধানমন্ত্রী শেখ হাসিনা। প্রধানমন্ত্রী মরহুমের আত্মার মাগফিরাত কামনা করেন এবং তাঁর শোকসন্তপ্ত পরিবারের সদস্যদের প্রতি গভীর সমবেদনা জানান। মোঃ আনোয়ার হোসেন (৭৯) গাজীপুরের কাপাসিয়া উপজেলার নিজ বাসভবন তারাগঞ্জ গ্রামে বাধ্যকজনিত কারণে আজ সকালে ইন্তেকাল করেছেন। (ইন্না-লিল্লাহ ওয়া ইন্না-লিল্লাহ রাজিউন।) আল্লাহ চাচাকে বেহেস্তে নসিব করুন ।
৩১ মে থেকে সীমিত পরিসরে চলবে গণপরিবহন: জনপ্রশাসন প্রতিমন্ত্রী ফরহাদ হোসেন ৩১ মে থেকে ১৫ জুন পর্যন্ত সীমিত পরিসরে অফিস খোলা রাখাসহ বিভিন্ন বিষয়ে প্রধানমন্ত্রী যেসব সিদ্ধান্ত দিয়েছিলেন, পরে সেখানে প্রধানমন্ত্রী এটা যোগ করেছেন যে, স্বাস্থ্যবিধি মেনে সীমিত আকারে এবং সীমিত সংখ্যক যাত্রী নিয়ে গণপরিবহন চলতে পারবে।” “অনেক মানুষেরই ব্যক্তিগত গাড়ি নেই, তাদেরও যাতায়াত করা প্রয়োজন। সেজন্য ১৫ দিনের জন্য সীমিত পরিসরে গণপরিবহন চালু করা হবে। ৩১ মে থেকে ১৫ জুন পর্যন্ত আমরা এসব নিয়মকানুন কতটুকু মানতে পারলাম সেটা দেখে পরবর্তী সিদ্ধান্ত নেওয়া হবে,”
শোক বার্তা ১৪ মে ২০২০ প্রধানমন্ত্রীর কার্যালয়, ঢাকা। জাতীয় অধ্যাপক ড. আনিসুজ্জামান স্যারের মৃত্যুতে গভীর শোক ও দুঃখ প্রকাশ করেছেন মাননীয় প্রধানমন্ত্রী শেখ হাসিনা। (বিস্তারিত আসছে)।
অসুখ-বিসুখ হলে মনে সাহস রাখতে হবে। কেবল ডাক্তার ও ওষুধেই রোগ ভালো হবে না। মনের জোর থেকে, আত্মবিশ্বাস থেকেও কিন্তু অনেকটা সুস্থ হওয়া যায়: প্রধানমন্ত্রী শেখ হাসিনা প্রধানমন্ত্রী বলেন, “মানুষ আবার মাঝে মাঝে বোধ হয় এত বেশি ভীত হয়ে যায় যে, অনেক সময় অনেক অমানবিক আচরণও করে। কারণ একজন পরিবারের সদস্য যখন অসুস্থ হয়ে পড়ে তার কী অসুখ হল না জেনেই তাকে দূর দূর ছাই ছাই করা বা তাকে দূরে ঠেলে দেওয়া, এটা কিন্তু ঠিক না।" নিজেকে সুরক্ষিত রেখে হাতে হ্যান্ডগ্লাভস এবং মুখে মাস্ক ব্যবহার করে পরিবারকে সহযোগিতা করলে, এতে খুব একটা ক্ষতির কারণ হবে বলে আমি মনে করি না। কিন্তু সন্তান হয়ে পিতাকে বা স্ত্রী হয়ে স্বামীকে দূর করে দেওয়া, বা মাকে দূর করে দেওয়া- এটা কখনোই কল্যাণকর নয়। রোববার (১০ মে) করোনা ভাইরাস সংকট মোকাবিলায় প্রধানমন্ত্রীর ত্রাণ ও কল্যাণ তহবিলে বিভিন্ন প্রতিষ্ঠানের দেওয়া অনুদান গ্রহণ অনুষ্ঠানে প্রধানমন্ত্রী ধান কাটাসহ মানবিক কাজে এগিয়ে আসায় ছাত্রলীগসহ আওয়ামী লীগ ও এর সহযোগী সংগঠনের নেতাকর্মীসহ সবাইকে ধন্যবাদ জানান । দেশের মানুষকে ভাইরাস সংক্রমণ থেকে সুরক্ষায় স্বাস্থ্য বিষয়ক নির্দেশনা মেনে চলারও পরামর্শ দেন শেখ হাসিনা।
আজ ৭ মে। গণতন্ত্র পুনরুদ্ধারে প্রিয় নেত্রী বঙ্গবন্ধুকন্যা শেখ হাসিনার বাংলাদেশে ফিরে আসার দিন। ২০০৭ সালের এ দিনে তৎকালীন তত্ত্বাবধায়ক সরকার ঘোষিত জরুরি অবস্থা চলাকালীন সময়ে মার্কিন যুক্তরাষ্ট্রে চিকিৎসা শেষে শত প্রতিকূলতাকে উপেক্ষা করে বাংলাদেশে ফিরে আসেন নেত্রী । এর আগে আওয়ামীলীগ সভাপতি এবং বর্তমান প্রধানমন্ত্রী শেখ হাসিনাকে দেশে ফিরতে তদানীন্তন তত্ত্বাবধায়ক সরকার নিষেধাজ্ঞা জারি করে। কিন্তু তিনি নিষেধাজ্ঞা উপেক্ষা করে দেশে ফেরার ঘোষণা দেন। এই নিষেধাজ্ঞার বিরুদ্ধে প্রতিবাদের ঝড় ওঠে বিশ^ব্যাপী। স্বদেশ প্রত্যাবর্তনে তার ঐকান্তিক দৃঢ়তা, সাহস ও গণতন্ত্রকামী দেশবাসীর চাপে তদানীন্তন তত্ত্বাবধায়ক সরকার নিষেধাজ্ঞা তুলে নিতে বাধ্য হন। পরবর্তী সময় ৭ মে বর্তমান প্রধানমন্ত্রী শেখ হাসিনা ঢাকায় ফিরে এলে লাখো জনতা তাঁকে সাদর অভ্যর্থনা জানায়। ঢাকা বিমানবন্দর থেকে মিছিল শোভাযাত্রা সহকারে বঙ্গবন্ধুকন্যাকে ঐতিহাসিক বঙ্গবন্ধু ভবনে নিয়ে আসে। দেশে ফিরে জনগণের হারানো গণতান্ত্রিক অধিকার পুনঃপ্রতিষ্ঠায় শুরু করেন নবতর সংগ্রাম। তত্ত্বাবধায়ক সরকার ভীতসন্তস্ত্র হয়ে ২০০৭ সালের ১৬ জুলাই শেখ হাসিনাকে সাজানো মামলায় গ্রেফতার করে। ২০০৮ সালের ১১ জুন প্যারোলে মুক্তি পাওয়ার আগ পর্যন্ত তাকে কারান্তরীণ রাখা হয়। প্যারোলে মুক্তি পেয়ে চিকিৎসার জন্য বিদেশ গমন এবং চিকিৎসা শেষে ৪ ডিসেম্বর দেশে ফিরে আসেন বঙ্গবন্ধুকন্যা শেখ হাসিনা। অতঃপর তার সাহসী ও দূরদর্শী নেতৃত্বে ব্যাপক আন্দোলন-সংগ্রামের মধ্য দিয়ে বাংলাদেশের গণতন্ত্র পুনরুদ্ধার হয়। আন্দোলনের মুখে জাতীয় সংসদ নির্বাচন দিতে বাধ্য হয় জোরপূর্বক রাষ্ট্র ক্ষমতায় চেপে বসা তৎকালীন তত্ত্বাবধায়ক সরকার। ২০০৮ সালের ২৯ ডিসেম্বর অনুষ্ঠিত নবম জাতীয় সংসদের নির্বাচনে নিরঙ্কুশ সংখ্যাগরিষ্ঠতা নিয়ে সরকার গঠন করে আওয়ামী লীগের নেতৃত্বাধীন মহাজোট। শেখ হাসিনার স্বদেশ প্রত্যাবর্তনের দিন ৭ মে উপলক্ষে প্রতিবছর আওয়ামী লীগ ও সহযোগী সংগঠনের পক্ষ থেকে বিভিন্ন কর্মসূচি পালিত হয়। কিন্তু এবছর বৈশি^ক মহামারি করোনার কারণে সৃষ্ট সংকটে শেখ হাসিনার নির্দেশে সব ধরনের জনসমাগমপূর্ণ রাজনৈতিক কর্মসূচি পরিহার করে আসছে বাংলাদেশ আওয়ামী লীগ। দিনটি উপলক্ষে বাঙ্গালীর চিরঞ্জীব আশা ও অনন্ত অনুপ্রেরণার উৎস জননেত্রী শেখ হাসিনার সুস্বাস্থ্য ও দীর্ঘয়ূ কামনা করে ঘরে বসেই পরম করুণাময়ের নিকট বিশেষ দোয়া ও প্রার্থনা করার জন্য দলের ও সহযোগী সংগঠনের নেতা-কর্মী এবং দেশবাসীর প্রতি আহ্বান জানিয়েছে আওয়ামী লীগ। একই সাথে শেখ হাসিনার নির্দেশনা প্রতিপালনের মধ্য দিয়ে করোনা সংকট মোকাবেলায় চলমান কর্মোদ্যোগকে আরও গতিশীল করে প্রিয় নেত্রীর প্রতি ভালোবাসা ও কৃতজ্ঞতা প্রকাশের সিদ্ধান্ত গ্রহণ করেছে আওয়ামী লীগ।
তথ্য-প্রযুক্তি ব্যবহার ও ভিডিও কনফারেন্সিংয়ের মাধ্যমে বিচার কাজ পরিচালনার বিধান রেখে একটি অধ্যাদেশের অনুমোদন দিয়েছে মন্ত্রিসভা। প্রধানমন্ত্রী শেখ হাসিনার সভপতিত্বে বৃহস্পতিবার (৭ মে) গণভবনে সীমিত পরিসরে অনুষ্ঠিত মন্ত্রিসভার নিয়মিত বৈঠকে ‘আদালত কর্তৃক তথ্য-প্রযুক্তি ব্যবহার অধ্যাদেশ,২০২০’ এর খসড়ার চূড়ান্ত অনুমোদন দেওয়া হয়েছে। এখন পার্লামেন্ট চালু না থাকায় আইন করা যাবে না। এজন্য জরুরিভিত্তিতে এ বিষয়ে অধ্যাদেশ করার সিদ্ধান্ত নেওয়া হয়েছে: মন্ত্রিপরিষদ সচিব খন্দকার আনোয়ারুল ইসলাম । তিনি বলেন, “দীর্ঘ সময় ধরে আদালত বন্ধ থাকায় মামলাজট যেমন বাড়ছে তেমনি বিচারপ্রার্থীরা বিচার প্রাপ্তি থেকে বঞ্চিত হচ্ছেন। এই অবস্থা থেকে পরিত্রাণের লক্ষ্যে এবং বিচার কার্যক্রম অব্যাহত রাখার সুবিধার্থে ভিডিও কনফারেন্সিংসহ অন্য ডিজিটাল মাধ্যমে বিচার কার্যক্রম করার জন্য আইনি বিধান প্রণয়ন করা প্রয়োজন। এজন্য ভিডিও কনফারেন্সিংসহ অন্য ডিজিটাল মাধ্যমে বিচার কার্যক্রম করতে এই অধ্যাদেশের খসড়া প্রণয়ন করা হয়েছে। মন্ত্রিপিরষদ সচিব বলেন, এই ব্যবস্থায় আসামিকে জেলখানায় রেখে, আইনজীবীকে বাসায় রেখে ও সাক্ষীকে অন্য জায়গায় রেখে ভিডিও কনফারেন্সিং ও অন্যান্য ডিজিটাল পদ্ধতি অ্যাপ্লাই করে বিচারকার্য করা সম্ভব হবে। এটাই হলো এই অধ্যাদেশের মূল বিষয়।
দেশকে সুরক্ষিত করা, দেশের মানুষের নিরাপত্তা নিশ্চিত করা, করোনাভাইরাসের কারণে মানুষ যেন ক্ষতিগ্রস্ত না হয়, সেদিকে বিশেষ দৃষ্টি দেওয়া- এটাই সরকারের লক্ষ্য: প্রধানমন্ত্রী শেখ হাসিনা “আর সেই লক্ষ্য নিয়ে আমরা বিভিন্ন পদক্ষেপ নিচ্ছি। যেহেতু এটা অত্যন্ত সংক্রামক একটি রোগ, হাঁচি-কাশির মাধ্যমে সংক্রমিত হয়, সেজন্য দেশবাসীকে আমি অনুরোধ করব, যেহেতু রোজার মাস, আমরা বেশ কিছু পদক্ষেপ নিয়েছি, ধীরে ধীরে আমরা কিছু কিছু জিনিস উন্মুক্ত করে দিচ্ছি। কিন্তু সেখানে আপনাদের সবাইকে নিজেকে সুরক্ষিত করতে হবে। আবার অপরকেও সুরক্ষিত রাখতে হবে “ সোমবার (৪ মে) গণভবন থেকে রংপুর বিভাগের জেলাগুলোর কর্মকর্তাদের সঙ্গে ভিডিও কনফারেন্সে মতবিনিময়ের সময় প্রধানমন্ত্রী শেখ হাসিনা স্বাস্থ্য অধিদপ্তরের পক্ষে থেকে দেওয়া নির্দেশনা মেনে চলার পাশাপাশি সবাইকে মুখে মাস্ক ব্যবহারের আহ্বান জানান ।
সুইডেন বাংলাদেশের তৈরি পোশাক সম্পর্কিত কোন ক্রয়াদেশ বাতিল করবেনা: সুইডেনের প্রধানমন্ত্রী স্টিফেন লোফভেন প্রধানমন্ত্রী শেখ হাসিনাকে একথা বলেন। প্রধানমন্ত্রী শেখ হাসিনা বলেন চলমান করোনাভাইরাস প্রাদুর্ভাব সত্ত্বেও বাংলাদেশ তৈরি পোশাক খাতে বৈশ্বিক ক্রেতাদের ক্রয়াদেশ পূরণ করতে সক্ষম হবে। শেখ হাসিনা বলেন, ‘করোনাভাইরাস ছড়িয়ে পড়ে বর্তমান পরিস্থিতির সৃষ্টি হওয়া সত্ত্বেও আমরা আশা করি সুইডেনসহ অন্যান্য আন্তর্জাতিক ক্রেতাদের তৈরি পোশাক সংক্রান্ত ক্রয়াদেশ পূরণ করতে সক্ষম হব। এ প্রসঙ্গে সুইডেনের প্রধানমন্ত্রী আশ্বস্ত করে বলেন, তাঁর দেশ তৈরি পোশাক সম্পর্কিত বাংলাদেশের কোন ক্রয়াদেশ বাতিল করবেনা। তিনি বলেন, ‘আমরা বাংলাদেশ থেকে তৈরি পোশাক আমদানী অব্যাহত রাখবো।’ শেখ হাসিনা বলেন, বাংলাদেশের পোশাক শিল্পের মালিকরা স্বাস্থ্যবিধি বজায় রেখে তাদের কারখানা চালু করেছেন। প্রধানমন্ত্রীর প্রেস সচিব ইহসানুল করিম বাসসকে বলেন, সুইডেনের প্রধানমন্ত্রী বেলা ২টার দিকে টেলিফোন করে শেখ হাসিনার সঙ্গে শুভেচ্ছা বিনিময় করেন। তিনি বলেন, প্রায় পনের মিনিটের আলাপে উভয় নেতা ব্যবসা-বাণিজ্য, বিশেষকরে তৈরি পোশাক খাত নিয়ে কথা বলেন। প্রেস সচিব বলেন, দুই দেশের করোনাভাইরাস পরিস্থিতিও উভয় নেতার আলোচনায় উঠে আসে। উভয় প্রধানমন্ত্রী করোনা মহামারী মোকাবেলায় দুই দেশের গৃহীত পদক্ষেপের প্রশংসা করেন। এ প্রসঙ্গে প্রধানমন্ত্রী শেখ হাসিনা কোভিড-১৯ মোকাবেলায় আন্তর্জাতিক সম্প্রদায়কে একযোগে কাজ করার তাঁর আহবান পুনর্ব্যক্ত করেন।
প্রধানমন্ত্রী শেখ হাসিনাকে মোদির ফোন উৎপাদন বৃদ্ধিতে একযোগে কাজ করার অঙ্গীকার মহামারি করোনাভাইরাসের কারণে সম্ভাব্য খাদ্য সংকট মোকাবেলায় খাদ্য উৎপাদন বৃদ্ধিতে ঢাকা এবং দিল্লি একযোগে কাজ করার অঙ্গীকার ব্যক্ত করেছে। ভারতের প্রধানমন্ত্রী নরেন্দ্র মোদি বুধবার বিকেলে প্রধানমন্ত্রী শেখ হাসিনাকে টেলিফোন করলে উভয়ে এই অঙ্গীকার ব্যক্ত করেন। প্রধানমন্ত্রীর প্রেস সচিব ইহসানুল করিম বলেন, ভারতের প্রধানমন্ত্রী নরেন্দ্র মোদি বুধবার বিকেল ৫টা ৫০ মিনিটে প্রধানমন্ত্রীকে ফোন করে তাকে এবং বাংলাদেশের জনগণকে বাংলা নববর্ষ এবং পবিত্র মাহে রমজানের শুভেচ্ছা জানান। খবর বাসসের বাংলাদেশের প্রধানমন্ত্রীও ভারতের প্রধানমন্ত্রী এবং জনগণকে মাহে রমজানের মোবারকবাদ জানান। ১২ মিনিটের টেলিফোন কথপোকথনে উভয় নেতা করোনাভাইরাসের কারণে সম্ভাব্য খাদ্য সংকট মোকাবেলায় দুই দেশের সরকারের খাদ্য উৎপাদন বৃদ্ধিতে গৃহীত পদক্ষেপের কথা তুলে ধরেন। প্রয়োজনে উৎপাদন বৃদ্ধিতে উভয়ে একযোগে কাজ করার কথা বলেন। শেখ হাসিনা বলেন, জাতিসংঘসহ বিভিন্ন আন্তর্জাতিক সংস্থার আশংকা এই পরিস্থিতি দীর্ঘায়িত হতে পারে। কাজেই পরিস্থিতি মোকাবেলায় এই অঞ্চলের সব দেশকে একযোগে কাজ করতে হবে। উভয় প্রধানমন্ত্রীই করোনাভাইরাস মোকাবেলায় দুই দেশের গৃহীত পদক্ষেপের প্রশংসা করেন এবং এ বিষয়ে একযোগে কাজ করার বিষয়ে তাদের অঙ্গীকারও পুণর্ব্যক্ত করেন। তারা করোনাভাইরাস প্রাদুর্ভাবের প্রেক্ষিতে গত মাসে অনুষ্ঠিত ভিডিও কনফারেন্সে কোভিড-১৯ এর বিরুদ্ধে গৃহীত সার্কভুক্ত দেশগুলোর উদ্যোগকে এগিয়ে নিতে সম্মত হন। শেখ হাসিনা এ সময় কোভিড-১৯ মোকাবেলায় ঔষধ এবং অন্যান্য মেডিকেল সামগ্রী পাঠানোয় নরেন্দ্র মোদিকে ধন্যবাদ জানান। জাতির পিতা বঙ্গবন্ধু শেখ মুজিবুর রহমানের জন্ম শতবার্ষিকী উপলক্ষ্যে ভারতের প্রধানমন্ত্রী নরেন্দ্র মোদি জাতির পিতা বঙ্গবন্ধু শেখ মুজিবুর রহমানের প্রতি গভীর শ্রদ্ধাও জানান। 
বর্তমান করোনা পরিস্থিতি অব্যাহত থাকলে সেপ্টেম্বর পর্যন্ত শিক্ষা প্রতিষ্ঠান বন্ধ থাকবে: প্রধানমন্ত্রী শেখ হাসিনা ‘আমরা এখন শিক্ষা প্রতিষ্ঠান খুলব না। বর্তমান করোনা পরিস্থিতি অব্যাহত থাকলে অন্তত সেপ্টেম্বর পর্যন্ত স্কুল-কলেজ, শিক্ষা প্রতিষ্ঠান বন্ধ থাকবে। করোনা মহামারী যখন থামবে তখন আমরা খুলবো।’ প্রধানমন্ত্রী শেখ হাসিনা আজ সকালে করোনা ভাইরাস সংক্রমণ প্রতিরোধ ও সংকট মোকাবেলা সমন্বয়ে তাঁর সরকারী বাসভবন গণভবন থেকে রাজশাহী বিভাগের আট জেলার কর্মকর্তাদের সঙ্গে ভিডিও কনফারেন্সে মতবিনিময়কালে এই ঘোষণা দেন। 
যেসব এলাকায় ডেইরি খামার বেশি সেসব এলাকায় দুধ ত্রাণ হিসেবে দেওয়ার পরামর্শ দিয়েছেন প্রধানমন্ত্রী শেখ হাসিনা। প্রধানমন্ত্রী বলেন, সিরাজগঞ্জ-পাবনা এসব এলাকার দুগ্ধ খামারিদের দিকে বিশেষ দৃষ্টি দিতে হবে। রিলিফ হিসেবে… এই দুধও আপনারা দিয়ে দিতে পারেন। দীর্ঘদিন সংরক্ষণ করা যায় সেরকম দুগ্ধজাত পণ্য উৎপাদনে গুরুত্ব দেওয়ার পরামর্শ দিয়ে প্রধানমন্ত্রী শেখ হাসিনা বলেন, ‘পোল্ট্রি ডেইরি যারা করছেন, এই যে দুধ আমি জানি যেহেতু দোকান-পাট, হোটেল সব বন্ধ। আপনারা অল্প টাকায় সাধারণ মানুষের কাছে বিক্রি করে দেন। সবাই খেতে থাকুক। বা দুধ দিয়ে ঘি বা অন্যান্য যা যা দরকার তৈরি করে রাখুন যেটা বহুদিন টিকে থাকবে। ফেলে না দিয়ে কাজে লাগানো বা মানুষকে বিলিয়ে দিলেও তো কাজে লাগে। অনেকে দিচ্ছেন, সেজন্য ধন্যবাদ।’ করোনা ভাইরাস সংক্রমণ প্রতিরোধ ও সংকট মোকাবিলার কার্যক্রম সমন্বয়ে সোমবার (২৭ এপ্রিল) সকালে গণভবন থেকে রাজশাহী বিভাগের জেলাগুলোর কর্মকর্তাদের সঙ্গে ভিডিও কনফারেন্সে মতবিনিময়কালে এ পরামর্শ দেন প্রধানমন্ত্রী।
ঋণের সুদ নিয়ে দুশ্চিন্তা করবেন না: প্রধানমন্ত্রী শেখ হাসিনা ব্যবসা পরিচালনার জন্য ঋণের সুদ নিয়ে দুশ্চিন্তা করতে হবে না বলে ব্যবসায়ীদের আশ্বস্ত করেছেন প্রধানমন্ত্রী শেখ হাসিনা। তিনি বলেন, এ নিয়ে দুশ্চিন্তায় ভুগবেন না। ব্যবসায়ীদের উদ্দেশ্যে প্রধানমন্ত্রী শেখ হাসিনা বলেন, ‘যারা ইতোমধ্যে ঋণ নিয়ে ব্যবসা করেছেন কিন্তু এই করোনা ভাইরাসের কারণে এই ক’মাস সবকিছু বন্ধ থাকায় ঋণের সুদ বেড়ে গেছে, সেটার জন্য আপনারা চিন্তা করবেন না। কারণ সেই সুদ এখনই নেওয়ার কথা না। সুদ কতটুকু মাফ করা যায় বা কতটুকু নিয়মিত করা যায় এটি সরকারের বিবেচনায় আছে জানিয়ে প্রধানমন্ত্রী বলেন, ‘আমি অর্থমন্ত্রীর সঙ্গে বসবো। কাজেই এই সুদগুলো যাতে স্থগিত থাকে, পরবর্তী সময়ে কতটুকু মাফ করা যায়, কতটুকু আপনারা নিয়মিত দিতে পারেন সেটা বিবেচনা করা হবে। কাজেই সেদিকে দুঃশ্চিন্তায় ভুগবেন না। করোনা ভাইরাস সংক্রমণ প্রতিরোধ ও সংকট মোকাবিলার কার্যক্রম সমন্বয়ে সোমবার (২৭ এপ্রিল) সকালে গণভবন থেকে রাজশাহী বিভাগের জেলার কর্মকর্তাদের সঙ্গে ভিডিও কনফারেন্সে মতবিনিময়কালে একথা বলেন প্রধানমন্ত্রী।
শিগগিরই দুই হাজার ডাক্তার, ছয় হাজার নার্স নিয়োগ: প্রধানমন্ত্রী শেখ হাসিনা করোনাভাইরাসের চিকিৎসার জন্য নতুন করে আরও দুই হাজার ডাক্তার ও ছয় হাজার নার্স নিয়োগ দেওয়া হবে বলে জানিয়েছেন প্রধানমন্ত্রী শেখ হাসিনা। এরইমধ্যে প্রক্রিয়া শুরু হয়েছে উল্লেখ করে তিনি বলেন, ‘এই চিকিৎসক ও নার্সদের করোনা চিকিৎসার জন্য বিশেষ প্রশিক্ষণ দেওয়া হবে। করোনা চিকিৎসার জন্য প্রত্যেক জেলায় আইসিইউর ব্যবস্থা হবে।’ প্রধানমন্ত্রী শেখ হাসিনা সোমবার (২৭ এপ্রিল) রাজশাহী বিভাগের ৮টি জেলা প্রশাসনের সঙ্গে ভিডিও কনফারেন্সে বগুড়া জেলা প্রশাসনের সঙ্গে মত বিনিময়কালে এ তথ্য জানান। স্বাস্থ্যসেবা প্রসঙ্গে প্রধানমন্ত্রী বলেন, ‘আমরা স্বাস্থ্যসেবার দিকে বিশেষভাবে দৃষ্টি দিচ্ছি। আমরা প্রত্যেক জেলাতেই কিন্তু যেটা ভালো হাসপাতাল, সেখানে আইসিইউ’র ব্যবস্থা করবো। এটা আমরা সিদ্ধান্ত নিয়েছি। পর্যায়ক্রমে সব জেলাতেই এটা করে দেবো।’
করোনা মোকাবিলায় কৃষি উৎপাদন বাড়ান: প্রধানমন্ত্রী শেখ হাসিনা করোনাভাইরাসের প্রাদুর্ভাবের কারণে উদ্ভূত সংকট মোকাবিলায় কৃষি উৎপাদন বাড়ানোর প্রতি মনোযোগ দিতে দেশবাসীর প্রতি আহ্বান জানিয়েছেন প্রধানমন্ত্রী শেখ হাসিনা। ‘বিভিন্ন আন্তর্জাতিক সংস্থাসহ বিশেষজ্ঞরা মন্দা বা দুর্ভিক্ষের আশঙ্কা করছেন। এ জন্য আমাদের সতর্ক থাকতে হবে। বেশি করে খাদ্য শস্য ফলাতে হবে। কৃষি উৎপাদন বাড়াতে হবে।’ সোমবার (২৭ এপ্রিল) করোনা পরিস্থিতি নিয়ে রাজশাহী বিভাগের জেলাগুলোর সঙ্গে ভিডিও কনফারেন্সের মাধ্যমে মতবিনিময়কালে তিনি এসব কথা বলেন।
করোনাভাইরাস: চরম বিপর্যয়ের এখনও বাকি ! --- বিশ্ব স্বাস্থ্য সংস্থা নতুন করোনাভাইরাস ইতোমধ্যে ছড়িয়েছে বিশ্বের প্রায় সব দেশে; আক্রান্ত করেছে প্রায় ২৫ লাখ মানুষকে, মৃত্যু ঘটিয়েছে এক লাখ ৬৮ হাজারের; তবে চরম বিপর্যয় আসতে এখনও বাকি বলে বিশ্ববাসীকে সতর্ক করেছে বিশ্ব স্বাস্থ্য সংস্থা। বিশ্ব সংস্থাটির মহাপরিচালক তেদ্রোস আধানম গ্যাব্রিয়েসাস সোমবার জেনিভায় সংস্থার সদর দপ্তরে সাংবাদিকদের বলেন, “বিশ্বাস করুন, সবচেয়ে খারাপ অবস্থার এখনও বাকি। আসুন একসঙ্গে সেই ট্রাজেডি ঠেকাই। এটা এমন একটা ভাইরাস, যা এখনও মানুষ বুঝতে পারছে না । বিধি-নিষেধ শিথিল করে কোনো দেশই এই মহামারী থামাতে পারবে না।,”
পরিস্থিতি অনুকূলে থাকলে এবং স্বাস্থ্য অধিদপ্তরের স্বাস্থ্য নির্দেশিকা কঠোরভাবে মেনে শ্রমিকদের সুরক্ষার ব্যবস্থা করতে পারলে রোজার মাসের মধ্যে সীমিত আকারে কিছু গার্মেন্টস ও শিল্প কারখানা চালু করা যেতে পারে বলে মত দিয়েছেন মাননীয় প্রধানমন্ত্রী শেখ হাসিনা। “সামনে রোজা, আমরা সবাইকে একেবারে বন্ধ করে রাখতে পারব না। আমাদের কিছু কিছু জায়গা আস্তে আস্তে উন্মুক্ত করতেই হবে।” সোমবার গণভবন থেকে ভিডিও কনফারেন্সের মাধ্যমে ঢাকা বিভাগের কিশোরগঞ্জ, টাঙ্গাইল, গাজীপুর ও মানিকগঞ্জ এবং ময়মনসিংহ বিভাগের জেলাগুলোর কর্মকর্তাদের সঙ্গে এক বৈঠকে তিনি কারখানা মালিকদের সঙ্গে কথা বলে এ বিষয়ে সিদ্ধান্ত নিতে বলেন। গাজীপুরের জেলা প্রশাসক ভিডিও কনফারেন্সে আলোচনার সূত্রপাত করলে মাননীয় প্রধানমন্ত্রী বলেন, “একটা কাজ করতে পারেন, যদি ইন্ডাস্ট্রি তারা খুলতেও চায় বা কাজ করতে চায়, সেখানে স্বাস্থ্য নির্দেশিকা মেনে কীভাবে শ্রমিকদের দিয়ে কাজ করানো যেতে পারে… । “তাদেরকে আনতে হলে আনার ব্যবস্থা করতে হবে। আবার তাদের থাকার ব্যবস্থাও করতে হবে। তারা যেন সুরক্ষিত অবস্থায় থাকতে পারে… তাহলে তারা কারখানা চালু করতে পারবে। এ জিনিসটা বোধ হয় আপনাদের দেখা উচিৎ, আলোচনা করা উচিৎ এবং ওইভাবে রাখা উচিৎ।” “তাদের সুরক্ষিত রেখে বা তাদের থাকার জায়গাগুলো... এখানে যদি কোনো ফাঁকা জায়গা থাকে… সেখানে যদি তাদের থাকার ব্যবস্থা করা যায়, যেখানে তারা সম্পূর্ণভাবে সুরক্ষিত থাকবে….. বা ইন্ডাস্ট্রিগুলো তাদের নিজস্ব জায়গা অনেকের আছে, সেখানেও তারা একটা ব্যবস্থা করতে পারে। সেভাবে যদি তারা করতে পারে, তাহলে কিছু কিছু ইন্ডাস্ট্রি তো চালু করতেই হবে।” কোভিড-১৯ আক্রান্ত রোগীদের স্বার্থে ওষুধশিল্পের পাশাপাশি চিকিৎসক ও স্বাস্থ্যকর্মীদের জন্য পিপিই ও মাস্ক তৈরিকারী প্রতিষ্ঠানগুলো খোলা রাখতে হচ্ছে বলে জানান মাননীয় প্রধানমন্ত্রী শেখ হাসিনা। “বিশেষ করে আমাদের ওষুধশিল্প, করোনাভাইরাসের জন্য অ্যাপ্রন থেকে শুরু করে পিপিই, মাস্ক, হেড ক্যাপ, তারপরে শু ক্যাপ- এগুলো যারা তৈরি করছে, তাদের জন্য তো খোলা রাখতে হচ্ছে। এটা ওইভাবে আলোচনা করে, তারা কত পারসেন্ট আছে…।”
ত্রাণ বিতরণ কার্যক্রম সমন্বয়ের জন্য ৬৪ জন সচিবকে দায়িত্ব দেওয়া হয়েছে। প্রতি জেলায় একজন করে সচিব এ দায়িত্ব পালন করবেন। সোমবার প্রধানমন্ত্রীর কার্যালয় থেকে এ সংক্রান্ত অফিস আদেশ জারি করা হয়েছে। প্রধানমন্ত্রীর মুখ্য সচিব ড. আহমদ কায়কাউস স্বাক্ষরিত আদেশে বলা হয়, নিয়োগকৃত কর্মকর্তারা জেলার সংসদ সদস্য, জেলা পরিষদের চেয়ারম্যান, জনপ্রতিনিধি, স্থানীয় গণ্যমান্য ব্যক্তি ও সংশ্লিষ্ট কর্মকর্তাদের সঙ্গে পরামর্শ করে কোভিড-১৯ সংক্রান্ত ব্যবস্থাপনা ও ত্রাণ কার্যক্রম পরিচালনার কাজ তত্ত্বাবধান করবেন। একই সঙ্গে ত্রাণ কার্যক্রম বিষয়টি প্রধানমন্ত্রীর কার্যালয় ও মন্ত্রিপরিষদ বিভাগকে অবহিত করবেন। এছাড়া নিয়োগকৃত কর্মকর্তারা জেলার আইনশৃঙ্খলা পরিস্থিতি পরিবীক্ষণ ও প্রয়োজনীয় সমন্বয় সাধন করবেন। সমন্বয়ের মাধ্যমে পাওয়া সমস্যা সরকারের সংশ্লিষ্ট মন্ত্রণালয় বা বিভাগ বা সংস্থাকে লিখিত আকারে জানাবেন। বিষয়টি প্রধানমন্ত্রীর কার্যালয় ও মন্ত্রিপরিষদ বিভাগকে অবহিত করবেন।
জেলায় জেলায় করোনাভাইরাসের প্রাদুর্ভাব যাতে না বাড়ে, সেই বিষয়ে সমন্বিতভাবে পদক্ষেপ নেওয়ার নির্দেশনা দিয়েছেন মাননীয় প্রধানমন্ত্রী শেখ হাসিনা। এজন্য তিনি জেলা প্রশাসনের সব কর্মকর্তাসহ স্থানীয় জনপ্রতিনিধিদের একযোগে কাজ করার আহ্বান জানান। প্রধানমন্ত্রী বলেন, ‘করোনাভাইরাস আক্রান্তের সংখ্যা যাতে না বাড়ে, তার জন্য বিশেষ ব্যবস্থা নিতে হবে। নিজেদের সুরক্ষার পাশাপাশি জেলার মানুষদের সুরক্ষার ব্যবস্থা করতে হবে।’ মাননীয় প্রধানমন্ত্রী সোমবার (২০ এপ্রিল) ঢাকা বিভাগের চারটি জেলা এবং ময়মনসিংহ বিভাগের সব জেলা প্রশাসকের সঙ্গে ভিডিও কনফারেন্সে মতবিনিময়কালে এ নির্দেশনা দেন।
ঝড় ঝাপটা দুর্যোগ তো আসে, আসবেই। সবসময় হতাশ হওয়া বা ভয় পাওয়ার কিছু নেই। সাহসের সঙ্গে এটা মোকাবিলা করতে হবে। যে যেখানে আছি, যার যার অবস্থানে থেকে এটা মোকাবিলা করতে হবে। সেই প্রস্তুতি সব সময় থাকতে হবে-শনিবার জাতীয় সংসদের সপ্তম অধিবেশনের সমাপনী বক্তব্যে  করোনাভাইরাস মোকাবিলায়  প্রধানমন্ত্রী শেখ হাসিনা।
স্বাস্থ্য খাতে এত বড় দুর্যোগ মোকাবিলার অভিজ্ঞতা বাংলাদেশের আগে কখনও ছিল না, আমরা প্রাকৃতিক দুর্যোগ মোকাবিলা করেছি কিন্তু স্বাস্থ্য বিভাগে এরকম একটা ঝড় উঠবে তা আমাদের কল্পনাতীত ছিল। ভাইরাসসহ সংক্রামক রোগ নিয়ন্ত্রণে আমাদের পূর্বের কোনও অভিজ্ঞতা ছিল না। তবে বিশ্ব স্বাস্থ্য সংস্থার গাইডলাইন অনুসরণ এবং আমরা স্বাস্থ্য সুরক্ষার নিজস্ব কিছু চিন্তাভাবনা থেকে পদক্ষেপ নেই। প্রাকৃতিক দুর্যোগ মোকাবিলায় আমরা এখন পারদর্শী কিন্তু করোনাভাইরাস এটা একটা অদ্ভুত বিষয়, সত্যি কথা বলতে কী এর অভিজ্ঞতা সারাবিশ্বে কারও নেই। তারপরও তুলনামূলকভাবে বাংলাদেশ অন্য দেশের চেয়ে যথেষ্ট ভালো আছে। বিশ্বে যেখানে দৈনিক হাজার হাজার মানুষ মারা যাচ্ছে, সেখানে আমরা অনেকটা ভালো আছি-শনিবার জাতীয় সংসদের সপ্তম অধিবেশনের সমাপনী বক্তব্যে প্রধানমন্ত্রী শেখ হাসিনা।
সারাবিশ্ব করোনাভাইরাস থেকে মুক্তি পেয়ে আবার যেন স্বাভাবিক জীবনে ফিরে আসতে পারে, সেই কামনা করি-শনিবার জাতীয় সংসদের সপ্তম অধিবেশনে প্রধানমন্ত্রী শেখ হাসিনা। প্রধানমন্ত্রী মসজিদে না গিয়ে ঘরে বসেই এবাদত করার আহ্বান জানিয়ে বলেন, ঘরে বসে আল্লাহর দোয়া কামনা করেন। আল্লাহ তা কবুল করবেন। আল্লাহ তায়ালার শক্তি যে সবচেয়ে বড় শক্তি আমরা করোনাভাইরাসের শক্তি দেখেই বুঝতে পারি। অস্ত্র গোলাবারুদ কিছুই কাজে লাগছে না। বিশ্বের শক্তিশালী দেশগুলোর প্রতি ইঙ্গিত করে তিনি বলেন, সারা বিশ্বে কতইনা শক্তিশালী দেশ, কত তাদের শক্তিশালী অস্ত্র। কোনও কিছুই কাজে লাগলো না। একটা ভাইরাস যেটা চোখে দেখা যায় না, তার কারণে সারা বিশ্ব স্থবির। সারা বিশ্বের মানুষ ঘরে বন্দি। এ ধরনের অদ্ভুত পরিস্থিতিতে বোধহয় আর কখনও কেউ পড়েনি।
আমাদের দেশের মানুষ সাহসী হতে গিয়ে একটু বেশি সাহসী হয়ে গেছে! তাদেরকে বারবার ঘরে থাকা অনুরোধ করা হচ্ছে। আইনশৃঙ্খলা রক্ষাকারী বাহিনী দিনরাত যথেষ্ট কষ্ট করছে। কিন্তু কেন যেন মানুষ এটা মানতে চায় না: শনিবার জাতীয় সংসদের সপ্তম অধিবেশনে সমাপনী বক্তব্যে প্রধানমন্ত্রী শেখ হাসিনা। “দেখা যায় এখানে বসে আড্ডা ওখানে বসে গল্প। বলা হল ঘরে থাকেন, বউ নিয়ে শ্বশুর বাড়ি বেড়াতে গেল। শিবচর থেকে টুঙ্গিপাড়া হাজির। ভাইরাস টুঙ্গিপাড়া পর্যন্ত পৌঁছে গেল। নারায়ণগঞ্জ থেকে চলে গেল বরগুনা।” এই ধরনের কর্মকাণ্ড অন্যদের ঝুঁকিতে ফেলার পাশাপাশি রোগ বিস্তার রোধের কাজটি যে কঠিন করে তুলছে।
১০ টাকা কেজি দরে চাল বিতরণের জন্য ৫০ লাখ কার্ড আমাদের দেওয়া আছে। আরও ৫০ লাখ কার্ড করার নির্দেশনা দেওয়া হয়েছে, সেটা শুরু হয়েছে। সব মিলিয়ে প্রায় এক কোটি কার্ড করা হচ্ছে। এতে চার থেকে পাঁচ কোটি মানুষ সুবিধা পাবে: শনিবার জাতীয় সংসদের সপ্তম অধিবেশনে প্রধানমন্ত্রী শেখ হাসিনা। “আমাদের পরিবারগুলি যাতে খাদ্যে কষ্ট না পায় সেজন্য আমরা পদক্ষেপ নিয়েছি। দুর্ভিক্ষ যদি বিশ্বব্যাপী হয় আমাদের দেশে মানুষ যাতে দুর্ভিক্ষে না পড়ে তার জন্য আগাম তিন বছরের বিষয়টি মাথায় রেখেই প্যাকেজ ঘোষণা করেছি।”
বাংলাদেশের অর্থনীতির উপর করোনাভাইরাস মহামারীর প্রভাব মোকাবেলায় চারটি মূল কাজ করার পরিকল্পনা নিয়েছে সরকার, যা বাস্তবায়িত হবে তিনটি পর্যায়ে। সোমবার বাংলা নববর্ষ উপলক্ষে জাতির উদ্দেশে দেওয়া এক ভাষণে এই পরিকল্পনা তুলে ধরেন প্রধানমন্ত্রী শেখ হাসিনা। এই সঙ্কট থেকে উত্তরণে ৯৫ হাজার ৬১৯ কোটি টাকার বিভিন্ন প্রণোদনা প্যাকেজ ঘোষণা করেন তিনি। অর্থনীতির উত্তরণে চারটি মূল কার্যক্রম নির্ধারণের কথা জানিয়ে শেখ হাসিনা বলেন, “যা অবিলম্বে অর্থাৎ চলতি অর্থবছরের অবশিষ্ট তিন মাসে, স্বল্প-মেয়াদে আগামী অর্থবছরে এবং মধ্য মেয়াদে পরবর্তী তিন অর্থবছরে বাস্তবায়ন করা হবে।” ৪ কার্যক্রম >> সরকারি ব্যয় বৃদ্ধি করা: সরকরি ব্যয়ের ক্ষেত্রে কর্মসৃজনকে প্রাধান্য দেওয়া হবে। >> আর্থিক সহায়তার প্যাকেজ প্রণয়ন: অর্থনৈতিক কর্মকাণ্ড পুনরুজ্জীবিত করা, শ্রমিক-কর্মচারীদের কাজে বহাল রাখা এবং উদ্যোক্তাদের প্রতিযোগিতার সক্ষমতা অক্ষুণ্ন রাখা হল আর্থিক সহায়তা প্যাকেজের মূল উদ্দেশ্য। >> সামাজিক সুরক্ষা কার্যক্রমের আওতা বৃদ্ধি: দারিদ্র্যসীমার নিচে বসবাসকারী জনগণ, দিনমজুর এবং অপ্রাতিষ্ঠানিক কর্মকাণ্ডে নিয়োজিত জনসাধারণের মৌলিক চাহিদা পূরণে বিদ্যমান সামাজিক সুরক্ষা কার্যক্রমের আওতা বৃদ্ধি করা হবে। >> মুদ্রা সরবরাহ বৃদ্ধি করা: অর্থনীতির বিরূপ প্রভাব উত্তরণে মুদ্রা সরবরাহ এমনভাবে বৃদ্ধি করা যেন মুদ্রাস্ফীতি না ঘটে। এই পরিস্থিতিতে প্রান্তিক জনগোষ্ঠির সুরক্ষায় নেওয়া কর্মসূচিও তুলে ধরেন সরকার প্রধান। কর্মসূচিগুলো >> স্বল্প-আয়ের মানুষদের বিনামূল্যে খাদ্য সামগ্রী বিতরণ করার জন্য ৫ লাখ মেট্রিক টন চাল এবং ১ লাখ মেট্রিক টন গম বরাদ্দ করা হয়েছে। এর মোট মূল্য ২ হাজার ৫০৩ কোটি টাকা। >> দিনমজুর, রিক্সা বা ভ্যান চালক, মটর শ্রমিক, নির্মাণ শ্র্রমিক, পত্রিকার হকার, হোটেল শ্র্রমিকসহ অন্যান্য পেশার মানুষ যাঁরা দীর্ঘ ছুটি বা আংশিক লক-ডাউনের ফলে কাজ হারিয়েছেন তাঁদের নামের তালিকা ব্যাংক হিসাবসহ দ্রুত তৈরির করার নির্দেশ দেওয়া হয়েছে।এই তালিকা প্রণয়ন সম্পন্ন হলে এককালীন নগদ অর্থ সরাসরি তাদের ব্যাংক হিসাবে পাঠানো হবে।এখাতে ৭৬০ কোটি বরাদ্দ করা হয়েছে। >> সামাজিক সুরক্ষা কার্যক্রমের আওতায় পরিচালিত ‘বয়স্ক ভাতা’ ও ‘বিধবা ও স্বামী নিগৃহীতা মহিলাদের জন্য ভাতা’ কর্মসূচির আওতা সর্বাধিক দারিদ্র্যপ্রবণ ১০০টি উপজেলায় শতভাগে উন্নীত করা হবে। বাজেটে এর জন্য বরাদ্দের পরিমাণ ৮১৫ কোটি টাকা। >> জাতির পিতার জন্মশতবার্ষিকী উপলক্ষে গৃহীত অন্যতম কার্যক্রম গৃহহীন মানুষদের জন্য গৃহ নির্মাণ কর্মসূচি দ্রুত বাস্তবায়ন করা হবে। এ বাবদ সর্বমোট ২ হাজার ১৩০ কোটি টাকা বরাদ্দ করা হবে। কেউ গৃহহীন থাকবেন না। জমি ফেলে না রাখার আহ্বান শিল্পোৎপাদনে করোনাভাইরাস মহামারীর যে নেতিবাচক প্রভাব পড়বে, তা কৃষি উৎপাদন দিয়ে কাটিয়ে উঠতে চাষাবাদ বাড়ানোর আহ্বান জানান প্রধানমন্ত্রী। তিনি বলেন, “এই দুঃসময়ে আমাদের কৃষি উৎপাদন ব্যবস্থা শুধু সচল রাখা নয়, আরও জোরদার করতে হবে। “সামনের দিনগুলোতে যাতে কোনো প্রকার খাদ্য সঙ্কট না হয়, সেজন্য আমাদের একখণ্ড জমিও ফেলে রাখা চলবে না। বীজ, সার, কীটনাশকসহ সকল ধরনের কৃষি উপকরণের ঘাটতি যাতে না হয় এবং সময়মত কৃষকের হাতে পৌঁছে -সে ব্যবস্থা নেওয়া হয়েছে। তিনি বলেন, কৃষকেরা যাতে উৎপাদিত বোরো ধানের ন্যায্যমূল্য পান, সে জন্য চলতি মওসুমে গত বছরের চেয়ে ২ লাখ মেট্রিক টন অতিরিক্ত ধান ক্রয় করা হবে। এজন্য অতিরিক্ত ৮৬০ কোটি টাকা ব্যয় হবে। কৃষি যন্ত্রপাতি ক্রয়ের জন্য ২০০ কোটি টাকা বরাদ্দ দেওয়া হয়েছে। কৃষি খাতে চলতি মূলধন সরবরাহের জন্য ৫ হাজার কোটি টাকার একটি তহবিল গঠনের কথা উল্লেখ করে তিনি বলেন, এ তহবিল হতে ক্ষুদ্র ও মাঝারি চাষীদের কৃষি, মৎস্য, ডেইরি এবং পোল্ট্রি খাতে ৪ শতাংশ সুদহারে ঋণ প্রদান করা হবে। কৃষি ভর্তুকি বাবদ ৯ হাজার ৫০০ কোটি টাকা বরাদ্দ রাখার কথাও বলেন তিনি। দেশে বর্তমানে খাদ্য সঙ্কট নেই জানিয়ে প্রধানমন্ত্রী বলেন, “আল্লাহর রহমতে গত মওসুমে আমাদের রোপা আমনের বাম্পার ফলন হয়েছে। চলতি মওসুমে বোরো ধানেরও ভালো ফলন হওয়ার পূর্বাভাস পাওয়া যাচ্ছে।” 
করোনাভাইসের কারণে অনেক সদাশয় ব্যক্তি ও প্রতিষ্ঠান দরিদ্র জনগণের ত্রাণসামগ্রী বিতরণে এগিয়ে এসেছেন। তবে, এসব ত্রাণসামগ্রী বিচ্ছিন্নভাবে না বিলিয়ে স্থানীয় সরকার প্রতিষ্ঠান এবং আইন-শৃঙ্খলা বাহিনীর সদস্যদের মাধ্যমে শৃঙ্খলার সঙ্গে বিতরণ করা প্রয়োজন। তা না হলে ভাইরাস সংক্রমণের সম্ভাবনা থেকে যাবে। আমি বিত্তবানদের এই সহায়তা প্রদান অব্যাহত রাখার অনুরোধ জানাচ্ছি: জাতির উদ্দেশ্যে ভাষণে মাননীয় প্রধানমন্ত্রী শেখ হাসিনা
প্রিয় দেশবাসী, আপনারা ভয় পাবেন না। ভয় মানুষের প্রতিরোধ ক্ষমতাকে দূর্বল করে। কেউ আতঙ্ক ছড়াবেন না। আমাদের সকলকে সাহসের সঙ্গে পরিস্থিতির মোকাবিলা করতে হবে। সরকার সব সময় আপনার পাশে আছে। কিছু কিছু স্বার্থান্বেষী মহল গুজব ছড়িয়ে মানুষকে বিভ্রান্ত করার চেষ্টা করছে। আপনারা বিভ্রান্ত হবেন না। বাঙালি বীরের জাতি। অতীতে নানা দুর্যোগ-দুর্বিপাকে বাঙালি জাতি সাহসের সঙ্গে সেগুলো মোকাবিলা করেছে। ১৯৭১ সালে মহান মুক্তিযুদ্ধে আমরা বিজয় অর্জন করেছি। আমরা সস্মিলিতভাবে করোনাভাইরাসজনিত মহামারীকে প্রতিরোধ করতে সক্ষম হবো, ইনশাআল্লাহ। নতুন বছরে মহান আল্লাহর কাছে কায়মনবাক্যে প্রার্থনা, মহামারীর এই প্রলয় দ্রত থেমে যাক। আপনারা সবাই ভালো থাকুন, সুস্থ থাকুন। সবাইকে নতুন বছরের শুভেচ্ছা। সর্বশক্তিমান আল্লাহ আমাদের সহায় হোন: জাতির উদ্দেশ্যে ভাষণে মাননীয় প্রধানমন্ত্রী শেখ হাসিনা
প্রাণঘাতী করোনাভাইরাসের প্রাদুর্ভাবের ফলে বিশ্বের অর্থনৈতিক মন্দার ধাক্কা আমাদের অর্থনীতির জন্য দুঃচিন্তার কারণ হয়ে দাঁড়িয়েছে। বেশিরভাগ দেশে প্রবাসী ভাইবোনেরা কর্মহীন হয়ে পড়েছেন। স্থবিরতা নেমে এসেছে রেমিটেন্স প্রবাহে। গণপরিবহন ও বিমান চলাচল স্থগিত। আমদানি-রপ্তানির উপর নেতিবাচক প্রভাব পড়তে শুরু করেছে। আমরা জানিনে, এই সঙ্কট কতদিন থাকবে এবং তা আমাদের অর্থনীতিকে কীভাবে ক্ষতিগ্রস্ত করবে। তবুও সম্ভাব্য অর্থনৈতিক নেতিবাচক প্রভাব মোকাবিলায় আমরা কাজ করে যাচ্ছি। আমরা ইতোমধ্যে ৯৫ হাজার ৬১৯ কোটি টাকার বিভিন্ন প্রণোদনা প্যাকেজ ঘোষণা করেছি। যা জিডিপি’র ৩.৩ শতাংশ: বাংলা নববর্ষ-১৪২৭ উপলক্ষে জাতির উদ্দেশ্যে ভাষণে মাননীয় প্রধানমন্ত্রী শেখ হাসিনা
প্রিয় দেশবাসী, আপনারা বিনা কারণে ঘরের বাইরে যাবেন না। অযথা কোথাও ভিড় করবেন না। স্বাস্থ্যবিধি মেনে চলুন। করোনাভাইরাস সংক্রমণ থেকে নিজেকে রক্ষা করুন, পরিবারের সদস্যদের রক্ষা করুন: জাতির উদ্দেশ্যে ভাষণে মাননীয় প্রধানমন্ত্রী শেখ হাসিনা আপনারা জানেন, এই রোগ প্রতিরোধের সবচেয়ে কার্যকর উপায় হচ্ছে কোয়ারেন্টিন বা সঙ্গনিরোধ। অর্থাৎ নিজেকে ঘরবন্দি করে রাখা। বিশ্বের ২৫০ কোটিরও বেশি মানুষ আজ ঘরবন্দি। কোথাও লকডাউন, কোথাও গণছুটি আবার কোথাও কার্ফিউ জারি করে মানুষকে ঘরবন্দি করা হয়েছে। 
যে আঁধার আমাদের চারপাশকে ঘিরে ধরেছে, তা একদিন কেটে যাবেই। বৈশাখের রুদ্র রূপ আমাদের সাহসী হতে উদ্বুদ্ধ করে। মাতিয়ে তোলে ধ্বংসের মধ্য থেকে নতুন সৃষ্টির নেশায়: জাতির উদ্দেশ্যে ভাষণে মাননীয় প্রধানমন্ত্রী শেখ হাসিনা বিদ্রোহী কবির ভাষায় তাই বলতে চাই: ঐ নূতনের কেতন ওরে কাল-বোশেখীর ঝড়। তোরা সব জয়ধ্বনি কর! তোরা সব জয়ধ্বনি কর! ধ্বংস দেখে ভয় কেন তোর? - প্রলয় নূতন সৃজন-বেদন! আসছে নবীন- জীবন-হারা অ-সুন্দরে করতে ছেদন!
করোনাভাইরাসের এই ক্রান্তিকালে মনোবল হারাবেন না। গোটা দেশবাসী আপনাদের পাশে রয়েছে। চিকিৎসক, নার্সসহ অন্যান্য স্বাস্থ্যকর্মীগণকে মাননীয় প্রধানমন্ত্রী শেখ হাসিনা আমি দেশবাসীর পক্ষ থেকে আপনাদের সকলকে ধন্যবাদ ও অভিনন্দন জানাচ্ছি।
নভেল করোনাভাইরাস সংকটের মধ্যে দুর্দশাগ্রস্ত মানুষের জন্য বরাদ্দ ত্রাণ বিতরণে কেউ দুর্নীতি করলে তাকে ক্ষমা করা হবে না: প্রধানমন্ত্রী শেখ হাসিনা। রোববার সকালে গণভবন থেকে ভিডিও কনফারেন্সে করোনাভাইরাস পরিস্থিতি নিয়ে বরিশাল ও খুলনা বিভাগের জেলাগুলোর কর্মকর্তাদের সঙ্গে মতবিনিময়ে তিনি এই হুঁশিয়ারি উচ্চারণ করেন।
করোনা ভাইরাসের সংক্রমণ প্রতিরোধে নিজ নিজ এলাকা সুরক্ষিত রাখতে সবাইকে সতর্ক থাকার আহ্বান জানিয়েছেন প্রধানমন্ত্রী শেখ হাসিনা। রোববার (১২ এপ্রিল) সকালে গণভবন থেকে ভিডিও কনফারেন্সে করোনা ভাইরাস (কোভিড-১৯) পরিস্থিতি নিয়ে বরিশাল ও খুলনা বিভাগের জেলাগুলোর কর্মকর্তাদের সঙ্গে মতবিনিময়কালে তিনি বলেন, প্রত্যেকে যার যার এলাকা সুরক্ষিত করেন। হঠাৎ করে বাইরে থেকে কাউকে যেতে দেবেন না। কারণ আমরা দেখতে পাচ্ছি আমাদের এখানে একটা জেলা থেকে এখন অন্য জেলায় ছড়িয়ে পড়ছে। অন্তত এ কয়েকটা দিন আপনারা আপনার নিজের এলাকাকে সুরক্ষিত করেন। ‘সবাইকে অনুরোধ করছি আপনারা যার যার নিজের ঘরে থাকুন। আপনার ছেলে-মেয়ে বাচ্চাদের নিয়ে ঘরে থাকুন। কারো সঙ্গে মেশার দরকার নেই।’
পিপিই, মাস্কসহ সব চিকিৎসা সরঞ্জাম জীবাণুমুক্ত রাখা এবং ব্যবহারের পর সঠিকভাবে নির্ধারিত জায়গায় ফেলার নির্দেশ দিয়েছেন প্রধানমন্ত্রী শেখ হাসিনা এগুলো থেকে যেন কোনো রকম রোগের প্রার্দুভাব ছড়াতে না পারে সেদিকে লক্ষ্য রাখতে হবে। রোববার সকালে গণভবন থেকে ভিডিও কনফারেন্সে করোনা ভাইরাস (কোভিড-১৯) পরিস্থিতি নিয়ে বরিশাল ও খুলনা বিভাগের জেলাগুলোর কর্মকর্তাদের সঙ্গে মতবিনিময়ের সময় এ নির্দেশনা দেন তিনি।
জরুরি সেবা ছাড়া যে কারো ঢাকায় প্রবেশ ও ত্যাগে নিষেধাজ্ঞা দিয়েছে বাংলাদেশ পুলিশ। পরবর্তী নির্দেশনা না দেওয়া পর্যন্ত যে যেখানে আছেন, সেখানে অবস্থান করবেন...