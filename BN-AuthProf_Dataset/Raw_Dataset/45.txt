বাংলা একাডেমি, শিশু একাডেমি, জাতীয় গ্রন্থকেন্দ্র, নজরুল ইন্সটিটিউট, ভাষা ইন্সটিটিউট, শিল্পকলা একাডেমি ও ইসলামিক ফাউন্ডেশনসহ এই জাতীয় সংস্থা ও প্রতিষ্ঠানে শিল্পী -সাহিত্যিক ও সংস্কৃতি বিষয়ক ব্যক্তিবর্গকে নিয়মিত নিয়োগ দেওয়া হোক। 
মধ্যবিত্ত বাইরে সবাই সুখনগরের নাগরিক ভেতরে সদাই দুঃখশিলাখন্ড আকরিক। আড্ডায়-চাড্ডায় হই-চই-হল্লা বেশুমার পকেট ব্যাংকের লকারটা ফাঁকা যাচ্ছে তার। জবের বাজার ব্যবসা-বাণিজ্য পেন্ডামিক তবুও বাইরে ভাবখানা তার সব ঠিক। চলনে-বলনে সাহেব-ম্যাডাম সারাদিন। ঘরে ঢুকলেই ফর্সা মুখখানা হয় লীন। এভাবেই বেঁচে আমি তুমি এবং মধ্যবিত্ত জ্বলে পুড়ে খাক তবে রিক্ত নয় তার চিত্ত। 
কলাগাছে কাষ্ঠ হয় না ছাগল দিয়ে চাষ সময়মতো জল না দিলে ফলবে দূর্বাঘাস।
এলমিরায় অবস্থিত বিখ্যাত লেখক মার্ক টোয়েনের লেখার ঘর। এই ঘরে বসে তিনি জনপ্রিয় উপন্যাস 'হাকলবেরি ফিন' ও 'টমস্যয়ার' লিখেছেন। টম সয়্যার মার্ক টোয়েইন রচিত কিশোর উপন্যাসের বিখ্যাত চরিত্র। দি অ্যাডভেঞ্চার্স অফ টম সয়্যার  ১৮৭৬ সালে প্রকাশিত হয়েছিল। এটি একটি অভিযানভিত্তিক বই যা কিশোর সাহিত্যে বিশেষ স্থান দখল করে আছে। এই বইয়ের অন্যতম চরিত্র হাক্‌লবেরি ফিন্-ও মার্ক টোয়েন এর অনবদ্য সৃষ্টি। মার্ক টোয়েনের এই ঘরটি ছিল এলমিরার অন্য এক এলাকায়। মার্ক টোয়েনের শ্বশুরবাড়িতে। যেখানে বসে তিনি লিখতেন। পরবর্তীতে এলমিরা কলেজ কর্তৃপক্ষ ঘরটি তাঁদের কলেজ ক্যাম্পাসে এনে রেখেছেন। ঘরটির রক্ষণাবেক্ষণের দায়িত্বে রয়েছেন এমেলিয়া।
ওড়িশা ভ্রমণ ট্রেন টু কোরাপুট ।। দশ ভুবন ভোলানো ভুবনেশ্বর সকাল সোয়া দশটা নাগাদ আমাদের ট্রেনটি ভুবনেশ্বর পৌঁছল। ভুবনেশ্বর ওড়িশার রাজধানী শহর। ট্রেন স্টেশনটিও রাজ্যের প্রধানতম স্টেশন বলা যায়। এই স্টেশনকে কেন্দ্র করে ১৮৯৩ থেকে ১৮৯৬ পর্যন্ত ইস্ট কোস্ট রেলওয়ের ৮০০ মাইল নির্মাণ করা হয়। এই স্টেশনের ভেতর দিয়ে প্রতিদিন প্রায় ১৭৩ টি ট্রেন ক্রস করে, ৩৪ টির মতো ট্রেনে যাত্রী ওঠানামা করে। যাত্রীর হিসেবে প্রায় দেড় লক্ষ তো হবেই। তার মানে একটি যাত্রীবহুল রেলওয়ে স্টেশন ভুবনেশ্বর। চব্বিশ ঘণ্টা লোকে লোকারণ্য। এই অবস্থা দেখে নতুন যে কেউ অবাক হতেই পারে। যতটা আমি হইনি। কারণ, আগেও ভুবনেশ্বর এসেছি। ২০১১ সালে। সে বছরই প্রথম এবং আমার জন্য ছিল নিঃসন্দেহে একটি আনন্দভ্রমণ। ওড়িয়া ভাষায় আমার প্রথম বই ‘ভুতো, পরি ও কাব্য’র প্রকাশনা উৎসবে যোগ দিতে এসেছিলাম। বইটি অনুবাদ করেছেন ওড়িশার খ্যাতিমান কবি ও অনুবাদক অজিত পাত্র। অজিত পাত্রের সঙ্গে সে বছরই প্রথম দেখা এবং প্রথম দেখাতেই প্রেমে পরা। এমন নিরেট ভদ্র ও সজ্জন মানুষ আমার জীবনে কমই দেখেছি। অজিত পাত্রের সাথে আমাকে পরিচয় করিয়ে দিয়েছিলেন ওড়িশার বিশিষ্ট কথাসাহিত্যিক সরোজিনী সাহু ও জগদিশ মহন্তি। সে যাত্রায় পাঁচদিন ছিলাম ভুবনেশ্বরে। আশেপাশের দর্শনীয় কয়েকটি জায়গায় যাওয়ার সুযোগ হয়েছিল। এই যাত্রায় ভুবনেশ্বর থাকার সুযোগ নেই। বিকেলের ট্রেনেই আবার কোরাপুটের উদ্দেশে রওনা দিতে হবে। টিকেট আগেই কেটে রেখেছেন লেখালেখি সাংস্কৃতিক সংস্থার প্রদীপ্ত বেহুরা। যে এখন পর্যন্ত আমার সকল বইয়ের প্রকাশক। বিকেলে কোরাপুটের উদ্দেশে রওনা দেওয়ার আগ পর্যন্ত যতটা ঘোরাঘুরি করা যায়। শহরটাকে আরেকবার দেখা যায়। তার আগে একটু বিশ্রামের দরকার। অজিতদাকে বললাম সে কথা। তাঁর সাথে পরিচয় হওয়ার পর কখনো নাবোধক শব্দ পাইনি। এখনও ‘হ্যাঁ অবশ্যই একটু বিশ্রাম দরকার। চলুন একটা হোটেল খুঁজে বের করি।‘ বলতে বলতে ত্রিরত্ন পদব্রজে রওনা হলাম হোটেল খোঁজতে। যেহেতু বিকেলেই শহর ত্যাগ করব, কাছেই কোনো হোটেল নেব ভাবলাম। তিনজনেরই একমত। আমি, অজিতদা ও ঘাটীদা। কাছাকাছি পেয়েও গেলাম। কয়েক ঘণ্টার জন্য পুরো ভাড়া দিয়ে নিয়ে নিলাম। জাস্ট বিশ্রাম ও ফ্রেস হওয়ার জন্য। রাতে পর্যাপ্ত ঘুমাতে না পারা, ট্রেনেও দুপাশের দৃশ্য দেখার লোভে পরে ঘুমানোর প্রয়োজন অনুভব করিনি। কিন্তু এখন চোখ বন্ধ হয়ে আসছে। রুমে লাগেজ রেখে বিছানায় গা ছেড়ে দিলাম। অজিতদা ও ঘাটীদা ফ্রেস হয়ে কথার কপাট খুলে দিলেন। তবে আধা এনেস্থিয়া রোগীর মতো শুনছি বটে, জবাব দেওয়ার ক্ষমতা রহিত। এই অবস্থায় একঘণ্টার মতো কেটে গেল। ঘাটীদা এবার আমাকে ডাকলেন। ঢালী ফ্রেস হয়ে নাও। ভালো লাগবে। অজিতদাও তাড়া দিলেন, হ্যাঁ দাদা, স্নানটা করে নিতে পারেন। শরীরের ক্লান্তিটা কেটে যাবে। এই ফাঁকে আমি সংগ্রাম জেনাকে ফোন দেই। তাঁর সাথে আড্ডাটা এখানেই সেরে ফেলি। কী বলেন ঢালীদা? ওয়াশরুমে ঢুকতে ঢুকতে আমি বললাম, হুম, এখানেই ভালো হয়। দাদাকে কল দিতে পারেন। ঘাটীদা কী যেন বলতে গিয়েও থেমে গেলেন। সংগ্রাম জেনা ওড়িশার বিশিষ্ট কবি-গবেষক এবং ওড়িশা সাহিত্য একাডেমির উপ-সভাপতি। অজিতদার কাছে তাঁর সম্পর্কে যেটুকু জেনেছি, ওড়িশার সাহিত্যজগতে সংগ্রাম জেনার অবস্থান খুবই শক্তপোক্ত। পণ্ডিত মানুষ। বুদ্ধিজীবী। অন্বয় প্রকাশ থেকে সংগ্রাম জেনার কাব্যগ্রন্থ "সাঁঝবেলার সমুদ্র" প্রকাশ হয়েছে। বইটি অনুবাদ করেছেন অজিত পাত্র। বইটি সাথে করে নিয়ে এসেছি। আজ দাদাকে বইটি দেব। বাংলাদেশ থেকে প্রকাশিত প্রথম বই সংগ্রাম জেনার। অন্বয় প্রকাশের শুরু থেকেই ওড়িশা সাহিত্যিকদের বই প্রকাশ করে আসছি। সিরাজদৌল্লা ছায়াছবির মাধ্যমে বাংলা-বিহার ও ওড়িশা নামটি জনে জনে মুখস্ত থাকলেও ওড়িশা সাহিত্য নিয়ে তেমন একটা ধারণা আছে বলে মনে নেই। যেমন ধারণা নেই বাংলাদেশের সাহিত্য নিয়ে ওড়িশার পাঠক ও সাহিত্যিকদের। এর অন্যতম কারণ ভাষা। তবে অনুবাদের মাধ্যমে আমরা প্রতিবেশি দুই দেশের সাহিত্যের দূরত্ব কমিয়ে আনতে পারব বলে মনে করছি। ওয়াশরুম থেকে বেরিয়ে আসতেই দেখি সংগ্রাম জেনা দাদা হোটেলরুমে হাজির। প্রথম সাক্ষাতেই দাদাকে ভালো লেগে গেল। শিল্পসাহিত্য সম্পর্কে যথেষ্ঠ জ্ঞান রাখেন। অজিতদার কাছ থেকে আমার সম্পর্কে আগেই কিছুটা ধারণা পেয়েছেন। তাই আমাদের আত্মিক যোগাযোগটা আগেই ঘটেছে। সামনাসামনি আজই প্রথম। সাঁঝবেলার সমুদ্রে ডুব দিলেন সংগ্রাম জেনা। এরপর অনেক কথা। দাদাকে নিয়ে নিচে নেমে এলাম। আড্ডায়-চাড্ডায় কেটে গেল কিছুটা সময়। এরপর একরাশ ভালোলাগা ও ভালোবাসা বিলিয়ে দিয়ে সংগ্রাম জেনা বিদায় নিলেন। আমাদের এবারের পরিকল্পনা সরোজিনী সাহুর বাসায় যাওয়া। ঘাটীদাকে বললাম, কী বলেন দাদা? তোমাদের ইচ্ছা। এসেছি যখন গেলে মন্দ হয় না। সময়ও যখন আছে। ঘাটীদা সম্মতি দিলেন। না দিলেও আমার আর অজিতদার যেতেই হবে। অজিতদা আমাদের চালক। পথঘাট চেনানো, কোথায় যাবো না যাবো, কীভাবে যাবো, সবই তাঁকে ভরসা করে বাসে ওঠে বসলাম। ডিজিটাল লাক্সারি বাস। তবে লক্কর-ঝক্কর বাসও আছে। সেই বাসে ওঠার মনমর্জি ও এনার্জি কোনোটাই নেই। আগে এলেও ভুবনেশ্বরকে এ যাত্রায় বেশ পরিপাটি-পরিকল্পিত ও রাস্তাঘাট অনেকটা চওড়া – আধুনিকরণ করা হয়েছে মনে হলো। সবুজায়নও চোখে পড়ল আগের তুলনায় অনেক বেশি। আগের যাত্রায় অনেকটাই ভাঙাচোরা ও অপ্রশস্ত মনে হয়েছিল। আগের প্রসঙ্গ যখন এলোই, সে যাত্রার কথা একটু বলি। সে বার ভুবনেশ্বর ঘুরে গিয়ে টুকে রেখেছিলাম প্রথমবার ভুবনেশ্বর ভ্রমণের স্মৃতি। সেই স্মৃতি থেকে সংক্ষেপে কিছুটা প্রকাশ করছি এই লেখায়। (চলবে)
ওড়িশা ভ্রমণ ট্রেন টু কোরাপুট ।। দশ ভুবন ভোলানো ভুবনেশ্বর সকাল সোয়া দশটা নাগাদ আমাদের ট্রেনটি ভুবনেশ্বর পৌঁছল। ভুবনেশ্বর ওড়িশার রাজধানী শহর। ট্রেন স্টেশনটিও রাজ্যের প্রধানতম স্টেশন বলা যায়। এই স্টেশনকে কেন্দ্র করে ১৮৯৩ থেকে ১৮৯৬ পর্যন্ত ইস্ট কোস্ট রেলওয়ের ৮০০ মাইল নির্মাণ করা হয়। এই স্টেশনের ভেতর দিয়ে প্রতিদিন প্রায় ১৭৩ টি ট্রেন ক্রস করে, ৩৪ টির মতো ট্রেনে যাত্রী ওঠানামা করে। যাত্রীর হিসেবে প্রায় দেড় লক্ষ তো হবেই। তার মানে একটি যাত্রীবহুল রেলওয়ে স্টেশন ভুবনেশ্বর। চব্বিশ ঘণ্টা লোকে লোকারণ্য। এই অবস্থা দেখে নতুন যে কেউ অবাক হতেই পারে। যতটা আমি হইনি। কারণ, আগেও ভুবনেশ্বর এসেছি। ২০১১ সালে। সে বছরই প্রথম এবং আমার জন্য ছিল নিঃসন্দেহে একটি আনন্দভ্রমণ। ওড়িয়া ভাষায় আমার প্রথম বই ‘ভুতো, পরি ও কাব্য’র প্রকাশনা উৎসবে যোগ দিতে এসেছিলাম। বইটি অনুবাদ করেছেন ওড়িশার খ্যাতিমান কবি ও অনুবাদক অজিত পাত্র। অজিত পাত্রের সঙ্গে সে বছরই প্রথম দেখা এবং প্রথম দেখাতেই প্রেমে পরা। এমন নিরেট ভদ্র ও সজ্জন মানুষ আমার জীবনে কমই দেখেছি। অজিত পাত্রের সাথে আমাকে পরিচয় করিয়ে দিয়েছিলেন ওড়িশার বিশিষ্ট কথাসাহিত্যিক সরোজিনী সাহু ও জগদিশ মহন্তি। সে যাত্রায় পাঁচদিন ছিলাম ভুবনেশ্বরে। আশেপাশের দর্শনীয় কয়েকটি জায়গায় যাওয়ার সুযোগ হয়েছিল। এই যাত্রায় ভুবনেশ্বর থাকার সুযোগ নেই। বিকেলের ট্রেনেই আবার কোরাপুটের উদ্দেশে রওনা দিতে হবে। টিকেট আগেই কেটে রেখেছেন লেখালেখি সাংস্কৃতিক সংস্থার প্রদীপ্ত বেহুরা। যে এখন পর্যন্ত আমার সকল বইয়ের প্রকাশক। বিকেলে কোরাপুটের উদ্দেশে রওনা দেওয়ার আগ পর্যন্ত যতটা ঘোরাঘুরি করা যায়। শহরটাকে আরেকবার দেখা যায়। তার আগে একটু বিশ্রামের দরকার। অজিতদাকে বললাম সে কথা। তাঁর সাথে পরিচয় হওয়ার পর কখনো নাবোধক শব্দ পাইনি। এখনও ‘হ্যাঁ অবশ্যই একটু বিশ্রাম দরকার। চলুন একটা হোটেল খুঁজে বের করি।‘ বলতে বলতে ত্রিরত্ন পদব্রজে রওনা হলাম হোটেল খোঁজতে। যেহেতু বিকেলেই শহর ত্যাগ করব, কাছেই কোনো হোটেল নেব ভাবলাম। তিনজনেরই একমত। আমি, অজিতদা ও ঘাটীদা। কাছাকাছি পেয়েও গেলাম। কয়েক ঘণ্টার জন্য পুরো ভাড়া দিয়ে নিয়ে নিলাম। জাস্ট বিশ্রাম ও ফ্রেস হওয়ার জন্য। রাতে পর্যাপ্ত ঘুমাতে না পারা, ট্রেনেও দুপাশের দৃশ্য দেখার লোভে পরে ঘুমানোর প্রয়োজন অনুভব করিনি। কিন্তু এখন চোখ বন্ধ হয়ে আসছে। রুমে লাগেজ রেখে বিছানায় গা ছেড়ে দিলাম। অজিতদা ও ঘাটীদা ফ্রেস হয়ে কথার কপাট খুলে দিলেন। তবে আধা এনেস্থিয়া রোগীর মতো শুনছি বটে, জবাব দেওয়ার ক্ষমতা রহিত। এই অবস্থায় একঘণ্টার মতো কেটে গেল। ঘাটীদা এবার আমাকে ডাকলেন। ঢালী ফ্রেস হয়ে নাও। ভালো লাগবে। অজিতদাও তাড়া দিলেন, হ্যাঁ দাদা, স্নানটা করে নিতে পারেন। শরীরের ক্লান্তিটা কেটে যাবে। এই ফাঁকে আমি সংগ্রাম জেনাকে ফোন দেই। তাঁর সাথে আড্ডাটা এখানেই সেরে ফেলি। কী বলেন ঢালীদা? ওয়াশরুমে ঢুকতে ঢুকতে আমি বললাম, হুম, এখানেই ভালো হয়। দাদাকে কল দিতে পারেন। ঘাটীদা কী যেন বলতে গিয়েও থেমে গেলেন। সংগ্রাম জেনা ওড়িশার বিশিষ্ট কবি-গবেষক এবং ওড়িশা সাহিত্য একাডেমির উপ-সভাপতি। অজিতদার কাছে তাঁর সম্পর্কে যেটুকু জেনেছি, ওড়িশার সাহিত্যজগতে সংগ্রাম জেনার অবস্থান খুবই শক্তপোক্ত। পণ্ডিত মানুষ। বুদ্ধিজীবী। অন্বয় প্রকাশ থেকে সংগ্রাম জেনার কাব্যগ্রন্থ "সাঁঝবেলার সমুদ্র" প্রকাশ হয়েছে। বইটি অনুবাদ করেছেন অজিত পাত্র। বইটি সাথে করে নিয়ে এসেছি। আজ দাদাকে বইটি দেব। বাংলাদেশ থেকে প্রকাশিত প্রথম বই সংগ্রাম জেনার। অন্বয় প্রকাশের শুরু থেকেই ওড়িশা সাহিত্যিকদের বই প্রকাশ করে আসছি। সিরাজদৌল্লা ছায়াছবির মাধ্যমে বাংলা-বিহার ও ওড়িশা নামটি জনে জনে মুখস্ত থাকলেও ওড়িশা সাহিত্য নিয়ে তেমন একটা ধারণা আছে বলে মনে নেই। যেমন ধারণা নেই বাংলাদেশের সাহিত্য নিয়ে ওড়িশার পাঠক ও সাহিত্যিকদের। এর অন্যতম কারণ ভাষা। তবে অনুবাদের মাধ্যমে আমরা প্রতিবেশি দুই দেশের সাহিত্যের দূরত্ব কমিয়ে আনতে পারব বলে মনে করছি। ওয়াশরুম থেকে বেরিয়ে আসতেই দেখি সংগ্রাম জেনা দাদা হোটেলরুমে হাজির। প্রথম সাক্ষাতেই দাদাকে ভালো লেগে গেল। শিল্পসাহিত্য সম্পর্কে যথেষ্ঠ জ্ঞান রাখেন। অজিতদার কাছ থেকে আমার সম্পর্কে আগেই কিছুটা ধারণা পেয়েছেন। তাই আমাদের আত্মিক যোগাযোগটা আগেই ঘটেছে। সামনাসামনি আজই প্রথম। সাঁঝবেলার সমুদ্রে ডুব দিলেন সংগ্রাম জেনা। এরপর অনেক কথা। দাদাকে নিয়ে নিচে নেমে এলাম। আড্ডায়-চাড্ডায় কেটে গেল কিছুটা সময়। এরপর একরাশ ভালোলাগা ও ভালোবাসা বিলিয়ে দিয়ে সংগ্রাম জেনা বিদায় নিলেন। আমাদের এবারের পরিকল্পনা সরোজিনী সাহুর বাসায় যাওয়া। ঘাটীদাকে বললাম, কী বলেন দাদা? তোমাদের ইচ্ছা। এসেছি যখন গেলে মন্দ হয় না। সময়ও যখন আছে। ঘাটীদা সম্মতি দিলেন। না দিলেও আমার আর অজিতদার যেতেই হবে। অজিতদা আমাদের চালক। পথঘাট চেনানো, কোথায় যাবো না যাবো, কীভাবে যাবো, সবই তাঁকে ভরসা করে বাসে ওঠে বসলাম। ডিজিটাল লাক্সারি বাস। তবে লক্কর-ঝক্কর বাসও আছে। সেই বাসে ওঠার মনমর্জি ও এনার্জি কোনোটাই নেই। আগে এলেও ভুবনেশ্বরকে এ যাত্রায় বেশ পরিপাটি-পরিকল্পিত ও রাস্তাঘাট অনেকটা চওড়া – আধুনিকরণ করা হয়েছে মনে হলো। সবুজায়নও চোখে পড়ল আগের তুলনায় অনেক বেশি। আগের যাত্রায় অনেকটাই ভাঙাচোরা ও অপ্রশস্ত মনে হয়েছিল। আগের প্রসঙ্গ যখন এলোই, সে যাত্রার কথা একটু বলি। সে বার ভুবনেশ্বর ঘুরে গিয়ে টুকে রেখেছিলাম প্রথমবার ভুবনেশ্বর ভ্রমণের স্মৃতি। সেই স্মৃতি থেকে সংক্ষেপে কিছুটা প্রকাশ করছি এই লেখায়। (চলবে)
যখন শুনি সুখে আছো তুমি সান্ত্বনা পায় গহীন হৃদয়ভূমি যখন শুনি কষ্টে আছো তুমি পোড়ে আবার দগ্ধ হৃদয়ভূমি।
বর্ষারাতের পঙক্তি হুমায়ূন কবীর ঢালী রাত্রি ঘুমোয় মেঘের চুমোয় সকাল হলে জাগবে গোমড়ামুখো আকাশ তখন রোদের ভয়ে ভাগবে। দ্বিতল বাড়ির শীতল হাওয়া গরম তাপে নাচবে আষাঢ় মাসের মধুর রসে পাক-পাখালি বাঁচবে। দৃষ্টি ভেজা বৃষ্টি এসে চশমা ঘোলা করবে টাপুরটুপুর সারা দুপুর সন্ধে নাগাদ ঝরবে। রোদের সাথে বৃষ্টি মিলে ফুলের মালা গাঁথবে বর্ষাঋতু হয় না থিতু একইভাবে হাঁটবে। যেমন করে রাতদুপুরে দিনের কথা ভাবছি কাটবে কেমন আগামীকাল কল্পনায় রঙ আঁকছি। আয় না কাছে ঘুমের পরী ঘুম দিয়ে যা চোখে কাহার এমন সাহস বুকে তোর ক্ষমতা রোখে।
পুরুষনামা। ইশরাত জাহান ঊর্মির রচিত গ্রন্থ। পুরুষনামা। নারীর চোখে পুরুষের পোষ্টমর্টেম। পুরুষনামা। পুরুষশাসিত সমাজে নারীর চিত্রচরিত্র। পুরুষনামা। নারীকে মানুষ হিসেবে নয়, যৌনদৃষ্টিতে দেখা। পুরুষনামা। নারীর ব্রা, পেন্টি, পোষাক নিয়ে একশ্রেণির পুরুষের রসাল আলোচনার সমালোচনা। পুরুষনামা। নারীর চিত্রনাট্যে পুরুষ। পুরুষনামা। অন্বয় প্রকাশের বই। 
প্রবীর দে। পশ্চিমবঙ্গের একজন প্রকাশক। কলকাতায় ওরিয়ল প্রকাশের স্বত্বাধিকারী। আমার একাধিক বইও প্রকাশ হয়েছে ওরিয়ল থেকে। প্রবীর দে'র সাথে আমার সম্পর্ক বন্ধুত্বের। আমাদের বন্ধুত্বের বয়স একুশ বছর। আমার পশ্চিমবঙ্গে আসা-যাওয়ার বয়সও একুশ বছর। এই একুশ বছরে কমপক্ষে চল্লিশ বার ভারতে গিয়েছি। আমার মনে হয় না, একবারও বন্ধুর সাথে দেখা হয়নি। পশ্চিমবঙ্গে, বিশেষ করে কলকাতায় আমার সব রকমের ভরসার নাম প্রবীর দে। আজ প্রবীর দে'র জন্মদিন। শুভেচ্ছা শুভকামনা প্রবীর দা। ভালো থাকুন সবসময়।
আমাদের চাঁদপুর জেলার বন্ধুরা, আসুন আমাদের জেলার প্রতিটা গ্রামে পাঠাগার গড়ে তুলি। # পুনশ্চঃ অন্য বন্ধুরাও আপনার জেলার বন্ধুদের আহবান জানাতে পারেন। এভাবেই একটি বইবান্ধব বাংলাদেশ গড়ে তুলি।
অনেককেই দেখি দুদিন পরপর ফেসবুকে নিজের নাম চেঞ্জ করে। এতে বিব্রতকর অবস্থায় পড়তে হয়।
ঘুমের জন্যই আকুলি-বিকুলি ঘুমের জন্যই রাত জাগা ঘুমের জন্যই কমফি বটিক ঘুমের জন্যই লেখা নাগা। তবু ঘুম নাই চোখের পাতায় যতই নয়ন মুদে থাকি ঘুমের মালিক মাথায় মগজে দুঃস্বপ্ন যাচ্ছে নিত্য আঁকি। এভাবেই কাটে রাতের প্রহর দিনের বেলায় ঘুমঘুম কাজের ভেজালে কীভাবে ঘুমাই এই টেনশনে নাই ঘুম।
আজ ০২ জুন বিশিষ্ট নাট্যব্যক্তিত্ব ও শিক্ষাবিদ মমতাজ উদদীন আহমদ-এর প্রয়াণ দিবস। ২০১৯ সালের এই দিনে রাজধানীর অ্যাপোলো হাসপাতালে তিনি মারা গেছেন। মমতাজ উদদীন আহমদ প্রখ্যাত নাট্যকার, অভিনেতা ও ভাষাসৈনিক। স্বাধীনতা উত্তর বাংলাদেশের নাট্য আন্দোলনের পথিকৃত। এক অঙ্কের নাটক লেখায় বিশেষ পারদর্শিতার স্বাক্ষর রেখেছেন। তিনি ১৯৯৭ সালে নাট্যকার হিসেবে একুশে পদকে ভূষিত হন। প্রয়াণ দিবসে গভীর শ্রদ্ধায় স্যারকে স্মরণ করছি। 
মাঝে মাঝে পুরনো ছবি পোস্ট করতে হয়। তাহলে ইতিহাস জীবিত থাকে। চেন্নাই মেরিনা বীচ। ২০০৮ সাল।
আজ ০১ জুন জনপ্রিয় কণ্ঠশিল্পী কুমার বিশ্বজিৎ-এর জন্মদিন। ১৯৬৩ সালের এই দিনে কুমার বিশ্বজিৎ জন্মগ্রহণ করেন। চট্টগ্রামের সীতাকুণ্ডে। ছেলেবেলা থেকেই গানের প্রতি একান্ত ভালোলাগা আর টান তাঁকে একজন পেশাদার গায়ক হয়ে ওঠতে সাহায্য করে। সংগীতই তাঁর ধ্যান ও জ্ঞান। বিবিসির সাথে এক সাক্ষাৎকারে কুমার বিশ্বজিৎ বলেছেন, 'গানে নতুনত্ব ও বৈচিত্র্যকে ধরে রাখতে হলে একজন সঙ্গীত শিল্পীকে অবশ্যই সমসাময়িক বিশ্ব সঙ্গীত ও বিশ্ব সংস্কৃতির সাথে সংযুক্ত থাকতে হবে।' কুমার বিশ্বজিৎ একাধিকবার জাতীয় পুরস্কার পেয়েছেন। এছাড়াও তিনি বঙ্গবন্ধু স্মৃতি পুরস্কার, জিয়া স্মৃতি পুরস্কার, যায় যায় ‍দিন, চ্যানেল আই চলচিত্র পুরস্কার, চ্যানেল আই পারফরম্যান্স পুরস্কার, সিটিসেল-চ্যানেল আই মিউজিক অ্যাওয়ার্ডস, বিনোদন বিচিত্রাসহ বিভিন্ন পুরস্কারে ভূষিত হয়েছেন। কুমার বিশ্বজিতের গাওয়া অসংখ্য গান জনপ্রিয় হয়েছে। শুরুতে ‘তোরে পুতুলের মতো করে সাজিয়ে’ গানটি গেয়ে সঙ্গীত ভুবনে আলোড়ন তোলেন। পরবর্তীতে ‘তুমি রোজ বিকেলে আমার বাগানে ফুল নিতে আসতে’, ‘ভিটা নাই রে’, 'তুমি যদি বলো পদ্মা-মেঘনা', 'শাল পিয়ালের বোনে', 'যারে ঘর দিলা', 'জন্মিলে মরিতে হবে', ‘আমি সাম্পানে বাঁধিব ঘর’, ‘মানুষ বুড়ো হয় মন বুড়ো হয় না’, ‘মাতাল হাওয়া কেন বুকের মাঝে মিশে’, ’সেই কথা সেই স্মৃতি ছিলাম খেলার সাথি’ 'ও ডাক্তার', 'তোমরা একতারা বাজাইও না', 'মা', প্রভৃতি। আমার সাংবাদিক জীবনে ১৯৯২ সালে সাপ্তাহিক সমীক্ষণ ম্যাগাজিনের জন্য সাক্ষাৎকার নিয়েছিলাম। এরপর দীর্ঘদিন যোগাযোগ ছিল না। ২০১৭ সালে নিউইয়র্কে ফের দেখা এবং বেশ কয়েকদিন নতুন করে আড্ডা। শুভ জন্মদিন বিশ্বজিৎ দা। শুভ কামনা নিরন্তর।
জেগে থাকি চাঁদনি রাতে থাকে জেগে নিশি চাঁদের আলোয় ভেজাই শরীর আদিম কামুক ঋষি।
রম্য অণুগল্প হুমায়ূন কবীর ঢালী শ্রেণিশিক্ষক প্রথম শ্রেণির শিক্ষার্থীদের পড়াচ্ছেন। এক এক করে দুই তিনজন শিক্ষার্থীকে বিভিন্ন প্রশ্ন করলেন। শিক্ষার্থীরা সঠিক উত্তর দিলেন। এরপর প্রশ্ন করলেন দুষ্টু প্রকৃতির একজন ছাত্রীকে। # শিক্ষক: এই মেয়ে পাঁচটি ফুলের নাম বলো তো। ছাত্রী : (দাঁড়িয়ে কয়েক মুহূর্ত কী যেন ভেবে আঙুলের কড় গুণে বলবে) বড় আপু, মেজো আপু, সেজো আপু, ছোট আপু ও আমি। (শ্রেণির অন্যান্য শিক্ষার্থীরা হেসে ওঠে। শিক্ষক সবাইকে ধমক দেয়।) এরপর মেয়েটিকে বলে--- শিক্ষক : কী আশ্চর্য! মেয়ে তোমাকে পাঁচটি ফুলের নাম বলতে বলেছি। তোমার আপুদের ডাকতে বলিনি। ছাত্রী : বললাম তো স্যার। বড় আপু, মেজো আপু, সেজো আপু, ছোট আপু ও আমি। শিক্ষক : ওহ নো! ফের আপু আপু...! দুষ্টুমি রেখে জলদি পাঁচটি ফুলের নাম বলো। নয়ত কান ধরে দাঁড় করিয়ে রাখব। ছাত্রী : স্যার, আমি পাঁচটি ফুলের নাম বলেছি। আপনি বুঝতে পারেননি। আমাদের পাঁচ বোনেরই ফুলের নামে নাম। বড়দের নাম ধরে ডাকতে নেই। তাই এভাবে বললাম। যেমনঃ বড় আপু জবা, মেজো আপু বেলি, সেজো আপু টগর, ছোট আপু জুঁই ও আমি শিউলি। শিউলির কথায় হো হো করে হেসে উঠলেন ক্লাসটিচার। অন্যান্য শিক্ষার্থীরাও হাসল।
আসা-যাওয়ার পঙক্তিমালা--- যদি যেতে চায়, যাক টেনে ধরার চেষ্টা করো না বরং দরজার খিল খুলে দাও এমনকি নিচতলায় নেমে কেচিগেটের তালাটাও। আরো ভালো হয় একটা রিক্সা ডেকে দিলে, ভাড়াটা দিয়ে দিলে তো একশতে আশি পেয়ে গেলে বিশ বাকি থাকল তাকে গন্তব্যে পৌঁছে না দেবার জন্য। অবশ্য অতটা মানবিক হওয়ার প্রয়োজন নেই হিতে বিপরীত হতে পারে নিশ্চয়ই মানবিক বিয়ের খবর জানা আছে? কতকিছু ঘটে গেছে এই নিয়ে! যতই মানবিক হও সবকিছু ফেরত দিতে পারবে না কিছু স্পর্শ অপ্রস্তুত ছোঁয়া আদিম উষ্ণতা... তারচে দরজা খুলে দাও চলে যাক এরপর দরজা বন্ধ করে একটা ঘুম দাও ঘুম না এলে লিখে রাখো কিছু কথা চেনা স্মৃতি আসা-যাওয়ার পঙক্তিমালা...
ভাবনা আমার তোমায় ঘিরে সকাল থেকে সারাটা দিন ভাবনা আমার হলদে কুটুম রোদেমাখা আলতো রঙিন।
মেয়েটার উপর জানোয়ারদের পাশবিক নির্যাতনের ভিডিওটা দেখার পর থেকে স্বাভাবিক হতে পারছি না। ওদেরকে বাংলাদেশে নিয়ে এসে অস্ত্র উদ্ধারে যাওয়া ছাড়া বিকল্প দেখছি না।
আপন মানুষ থাকে না আর আপন পর হয়ে যায় হঠাৎ করে মরণ এসে কেড়ে নিয়ে পালায় ঠিকানা হয় আন্ধার ঘরে। তবু মানুষ ভুল করে হায় ভুলের মাশুল কে দেবে তায়!
অনুগ্রহপূর্বক কেউ গুজব ছড়াবেন না। শিশুসাহিত্যিক আলী ইমাম ভেন্টিলেশনে আছেন। শারীরিক অবস্থা অপরিবর্তিত। আমরা সকলে আমাদের প্রিয় লেখকের জন্য প্রার্থনা করি পরম করুণাময় যাতে তাঁর যন্ত্রণা কমিয়ে দেন, শান্তি দেন।
প্রায়ই বন্ধুদের কেউ কেউ, বিশেষ করে যাঁরা লেখালেখি করেন, তাঁরা লেখক প্রোফাইল জানতে চান। তাই এই পোস্ট। ................ শিশুসাহিত্যিক ও প্রকাশনা কর্মী। সভাপতি, বাংলাদেশ শিশুসাহিত্যিক ফোরাম। পৈত্রিক নিবাস: সিকির চর, ছেংগারচর পৌরসভা, মতলব উত্তর উপজেলা, জেলা চাঁদপুর। প্রকাশিত বইয়ের সংখ্যা ৯০টি । উল্লেখযোগ্য বই: ক্লাসমেট, কাব্য ও এনজেলের বন্ধুরা, কালোমূর্তি রহস্য, একাত্তরের মিলিটারি ভূত, নীলগ্রহের রহস্য, পিতাপুত্র, লজিংবাড়ি, আলাভোলা ছেলেবেলা, আয় ফিরে যাই, বঙ্গবন্ধু ও মুক্তিযুদ্ধের গল্প, ডিয়াওয়ালা, পরিকন্যা, দুষ্ট ছেলের গল্প, কিশোরসমগ্র ১, ২, ৩, তোমার চোখের জল, বঙ্গবন্ধু শেখ মুজিবুর রহমান ও বাংলাদেশের অভ্যুদয় প্রভৃতি। ছোটদের মজার সিরিজ কাটুসকুটুস। সম্পাদিত গ্রন্থঃ সুনীল হুমায়ূন, দুই বাংলার শ্রেষ্ঠ সমকালীন প্রেমের গল্প, মাকে নিয়ে একশ ছড়া, পশুপাখি নিয়ে গল্প, মহীয়সী সুফিয়া কামাল, আমাদের বঙ্গবন্ধু আমাদের জাতির পিতা,। উল্লেখযোগ্য কাজঃ শিশুকিশোর আনন্দবার্ষিকী “আলোকলতা” সম্পাদনা । নিজ গ্রামে 'আমাদের পাঠাগার' প্রতিষ্ঠা। গ্ৰীসের নবম স্টেট প্রাইমারি স্কুল অব ইয়ান্নিতিসারের একটি স্কুলে A cowboy and a magic mango tree এবং The Birthday Gift বইদুটো পাঠ্য। ভারতের পশ্চিমবঙ্গ, ত্রিপুরা, আসাম এবং ওডিশার ওডিয়া ভাষায় প্রকাশিত হয়েছে “কাব্য ও এনজেলের বন্ধুরা’সহ একাধিক বই । সম্প্রতি তাঁর সাফল্যে যোগ হয়েছে আরেকটি খবর। হুমায়ূন কবীর ঢালীর শিশুকিশোর গল্প "হাঁটাবুড়ো" অবলম্বনে পশ্চিমবঙ্গের আরএমটি ফিল্মস -এর ব্যানারে নির্মিত হচ্ছে পূর্ণদৈর্ঘ্য চলচ্চিত্র। ভ্রমণঃ ভারত, চীন, আমেরিকা, কানাডা। পুরস্কার : ইউনিসেফ প্রদত্ত মীনা মিডিয়া অ্যাওয়ার্ড ২০১২, এম নুরুল কাদের শিশুসাহিত্য পুরস্কার ২০১৩, অতীশ দীপঙ্কর স্বর্ণপদক ২০০৭, সালেহীন মেমোরিয়াল অ্যাওয়ার্ড ২০০৬, চিলড্রেন এন্ড উইমেন ভিশন ফাউন্ডেশন পদক ২০০৭, কবি আবুজাফর ওবায়দুল্লাহ স্মৃতি ফাউন্ডেশন পদক ২০০৭, পদক্ষেপ শিশুসাহিত্য পুরস্কার ২০০৮, লোকছড়া ফাউন্ডেশন সম্মাননা ২০১৩, এবি টিভি মাল্টিমিডিয়া লিঃ সাহিত্য পুরস্কার ২০১৬, ঝুমঝুমি শিশুসাহিত্য পুরস্কার ২০১৯, বিভাগীয় লেখক পরিষদ - রংপুর সম্মাননা ২০১৯, সাহিত্য দিগন্ত লেখক পুরস্কার ২০১৭, কবি সংসদ বাংলাদেশ শিশু সাহিত্য পুরস্কার, লোকছড়া ফাউন্ডেশন সম্মাননা ২০১৩, চােখ সাহিত্য-পুরস্কার ২০১৩-পশ্চিমবঙ্গ, নিখিল ভারত শিশুসাহিত্য সংসদ সম্মাননা ২০১৯, ত্রিপুরা, কুচবিহার তোরসা সাংস্কৃতিক সংস্থা সাহিত্য সম্মাননা এবং লেখালেখি সাহিত্য ও সাংস্কৃতিক সংগঠন সাহিত্য সম্মাননা ২০১৯, ওডিশা, ভারত।
মৃত্যু ভাবনা --করোনায় মারা যায় আত্মীয় -পরিজন রহমান রাম রাখি অনজন ডলি ডন ফকিরের বউ বাচ্চা ধনীর দুলাল সোনা শিল্পপতি জদু মধু কর্মকর্তা টুনিটোনা সাংবাদিক প্রকাশক সাহিত্যিক ছড়াকার আউল-বাউল কবি বেঈমান বলাৎকার ডাক্তার নার্স পুলিশ ডিসি এসপি কেরানি কালি ঢালী ফর্সা মালি সাচ্চা সুন্দরের রাণী চোর মেম্বার মেয়র আস্তিক নাস্তিক নমঃ ইমাম শিক্ষক ছাত্র বর্মী আর্মি অধস্তন আয়া মায়া বুয়া বুদ্দু মন্ত্রী সচিব আমলা অগা মগা পালোয়ান খোদ বেকার কামলা। # বাকি নেই কেউ জেনো স্রষ্টার দুনিয়ায় এখনো সময় আছে ছেড়ে দে হারাম আয় দুর্নীতি দুর্নাম ঘুষ অত্যাচার অনাচার ভুলে গিয়ে হয়ে যাও সৎ সাধু সদাচার। # শুধু করোনায় নয় নানান কারণে মরি তাই বদ সব ছেড়ে আখেরের পথ ধরি।
মা প্রতিদিন বংশ সেদ্ধ করেন # লাকড়ির চুলায় আগুন জ্বলে অনবরত জ্বলে জ্বলতেই থাকে সকালে জ্বলে দুপুরে জ্বলে রাতেও জ্বলে ভাতের হাড়িতে আগুন জ্বলতে থাকে হাড়িতে ভরা গাঙের পানি পানিতে মায়ে চাউল দিছে একটু পর চাউল থেকে ভাত হবে কিনতু পানি ফুটতে থাকে টগবগিয়ে ফুটতে থাকে ভাত আর ফুটে না কখনো সকালে না দুপুরে না রাতেও না প্রতিনিয়ত পানি সেদ্ধ করেন মা বাবার আশায় পানি সেদ্ধ করেন বাবা বাজার থেকে চাউল আনবেন মা অপেক্ষায় থাকেন কখন বাবা আসবেন কখন চাউল নিয়ে আসবেন মা চুলায় লাকড়ি গুঁজেন আর পথের দিকে তাকান আমাদের ভাইবোনের দিকে তাকান চতুর দৃষ্টিতে আমরা যেন বুঝতে পারি মা সত্যি সত্যি ভাতই রান্না করছেন মা'র চোখ ভেজা মা বুঝাতে চান কান্না নয় লাকড়ির ধোয়া মায়ের চোখ বারবার ভিজিয়ে দেয় প্রথম প্রথম না বুঝলেও এখন বুঝি মায়ের চোখে লোনা পানি কিসের দুঃখের-কষ্টের বেদনার-যাতনার বড় বংশ দেখে বিয়ে দেওয়ার তাই আমাদের মা প্রতিদিন বংশ সেদ্ধ করেন। #
শোক বাংলা একাডেমির মহাপরিচালক কবি হাবীবুল্লাহ সিরাজী আর নেই। সোমবার ২৪ মে ২০২১, রাত ১১টার দিকে রাজধানীর একটি বেসরকারি হাসপাতালে তিনি ইন্তেকাল করেন (ইন্নালিল্লাহি ওয়া ইন্না ইলাইহে রাজিউন)। সিরাজী ভাইয়ের মৃত্যুতে শোক ও শোকসন্তপ্ত পরিবারের প্রতি গভীর সমবেদনা জানাচ্ছি এবং তাঁর আত্মার শান্তি কামনা করছি।
মেস জীবন। ১৯৮৮ সাল। সাহিত্যচর্চা করি। কবি কবি ভাব। হৃদয়ে নজরুল। দেয়ালে ক্যালেন্ডার।
হৃ দ য়ে ন জ রু ল-- আমাদের যাত্রা ছিল হাওড়া টু দিল্লী। রাজধানী এক্সপ্রেসের টিকিট না পেয়ে পূর্বা এক্সপ্রেসের টিকেট কেটেছি। আটটা পাঁচে হাওড়া স্টেশন থেকে পূর্বা ছাড়ল। ট্রেনে চড়েই পাশের এক যাত্রীর কাছে কৌতুহলবশত জানতে পারলাম পূর্বা অন্য অনেক স্টেশনের সাথে সাথে আসানসোলও বিরতি নেবে। আসানসোলের কথা শুনে মনটা দোলে উঠল। আসানসোল! ওয়াও! কী মজা কী মজা। শিশুদের মতো আমার মনটা টগবগ লাফাতে শুরু করল। ভারতের পশ্চিমবঙ্গের বর্ধমান জেলার একটি মহকুমা শহর আসানসোল। কলকাতা থেকে আসানসোলের দূরত্ব প্রায় দুইশ কিলোমিটার। ট্রেনে আড়াই ঘণ্টার পথ। পূর্বায় একটু বেশিই লাগে। যে মহকুমায় জন্মগ্রহণ করেছেন আমাদের জাতীয় কবি কাজী নজরুল ইসলাম। যার পদভার গ্রহণ করতে পেরে আসানসোলের মাটি ধন্য হয়ে আছে। আসানসোল নাম শুনলেই তো কাজী নজরুল ইসলামকে মনে পরে প্রতিটা বাঙালির। আসানসোলের এক রুটির দোকানেই তো নজরুল কাজ নিয়েছিল। হাওড়া ছেড়ে পূর্বা এক্সপ্রেস লিলুয়া, বেলানগর, গোবরা, জনাইরোড, বেগমপুর এভাবে প্রতিটা স্টেশন ছুঁয়ে ছুঁয়ে পুরো দম নিয়ে দৌড়োতে শুরু করল। সেই সাথে প্রতিটা স্টেশন মুখস্ত করতে শুরু করলাম। কী জানি যদি আসানসোল মিস করি! পাশের যাত্রী মহোদয় সম্ভবত আমার আশংকাটাকে মেপে দেখেছেন। তিনি জানালেন, আসানসোলে ট্রেন দশ পনেরো মিনিট স্টে করবে। তার কথায় একটু লজ্জা পেলেও হাফ ছেড়ে বাঁচলাম। যাক, দশ পনের মিনিট স্টে করলে অন্তত প্রিয় কবি কাজী নজরুল ইসলামের এলাকায় একটু পায়চারি করা যাবে। কেমন হবে আসানসোল? নজরুল যে রুটির দোকানে কাজ করেছেন, সে দোকানটাকে স্টেশন থেকে দেখা যাবে? আসানসোল থেকে কাজী নজরুল ইসলামের থানা জামুরিয়া কতদূর? কতদূর চুরুলিয়া গ্রাম? কিংবা কাজী বাড়ি? নজরুলের সেই মক্তব? যেখানে নজরুল পাঠ গ্রহণ করেছেন। বাংলা ১৩০৬, ১১ জৈষ্ঠ্য কিংবা ১৮৯৯ সালের ২৫ মে যখন কাজী নজরুল ইসলাম চুরুলিয়া গ্রামে জন্মগ্রহণ করেছেন, তখন কী রকম ছিল চুরুলিয়া কিংবা মহকুমা আসানসোল? এখন কেমন? চুরুলিয়ায় কেমন কেটেছে নজরুলের জীবন? এক এক করে আমার স্মৃতি হাতড়াতে লাগল। চুরুলিয়াসহ পুরো আসানসোল তখন ছিল অনুন্নত একটি এলাকা। অর্থনৈতিক অবস্থা ছিল খুবই খারাপ। অবস্থা খারাপ ছিল নজরুলের পরিবারেরও। ছিল অভাবের সংসার। লেখাপড়ার খরচ জোগাবে কি ঠিকমতো দুবেলা খাওয়াপড়াই ছিল কঠিন। বাবা কাজী ফকির আহম্মদ ও মা মোসাম্মঃ জাহেদা খাতুনের ষষ্ঠ সন্তান তিনি। তার বাবা ছিলেন স্থানীয় এক মসজিদের ইমাম। তারা ছিলেন তিন ভাই দুই বোন। দুঃখেভরা জীবন নজরুলের। তাই ছেলেবেলায় তার নাম হয়ে গেল দুখু মিয়া। আর্থিক কারণে স্কুলে লেখাপড়ার তেমন সুযোগ মিলেনি তার। তবে স্থানীয় মক্তবে কুরআন, ইসলাম ধর্ম, দর্শন এবং ইসলামী জীবনব্যবস্থা সম্পর্কে অধ্যয়ন শুরু করেন। নজরুলের বয়স যখন নয়, তখন তার বাবা মারা যান। পরিবারের অভাব এতে প্রকট আকার ধারণ করে। লেখাপড়া বাধাগ্রস্ত হয় নজরুলের। তবে তিনি দারিদ্রতার কাছে কখনো মাথা নত করেননি। কিংবা দারিদ্রতাকে পরিহাস করেননি। বরং দারিদ্রতাকে নিয়ে তিনি লিখেছেন: হে দারিদ্র, তুমি মোরে করেছ মহান ! তুমি মোরে দানিয়াছ খ্রিস্টের সম্মান। কণ্টক-মুকুট শোভা। দিয়াছ তাপস, অসঙ্কোচ প্রকাশের দুরন্ত সাহস; উদ্ধত উলঙ্গ দৃষ্টি; বাণী ক্ষুরধার, বীণা মোর শাপে তব হল তরবার। নজরুল ইসলাম স্থানীয় এক মসজিদে মুয়াজ্জিনের কাজ ও হাজী পালোয়ান এর মাজারের খাদেমের কাজ নেন। এসময় নজরুল মক্তব থেকে নিম্নমাধ্যমিক পরীক্ষায় উত্তীর্ণ হয়ে উক্ত মক্তবেই শিক্ষকতা শুরু করেন। মূলত নজরুল ছিল ভবঘুরে। কোথাও বেশিদিন মন টিকত না। এ কারণে কোনো স্কুলে বেশিদিন যেমন পড়া হয়নি, তেমন মক্তবের শিক্ষকতাও বেশিদিন করা হলো না। পড়া হয়নি দশম শ্রেণীর বেশি। ছোটবেলা থেকেই নজরুলের মন ছিল গানবাজনার দিকে। তাই লেটোর দল নামে পরিচিত পালাগানের দলে মাত্র ১২ বছর বয়সে হাসির নাটক ও গান রচনা করে খুব সুনাম অর্জন করেন। লেটোর দলে যোগ দিয়ে তিনি রচনা করেন অনেক গান ও কৌতুক। রবনা কৈলাসপুর, আই এম ক্যালকাটা গোইং যত সব ইংলিস ফেসেন, আহা মরি কি লাইটনিং। ইংলিস ফেসেন সবি তার , মরি কি সুন্দর বাহার। দেখলে বন্ধু দেয় চেয়ার, কাম অন ডিয়ার গুড মর্নিং। তখন প্রথম বিশ্বযুদ্ধ চলছিল। বৃটিশ সরকার বাঙালিদের নিয়ে বেঙ্গল রেজিমেন্ট নামে একটা সেনাদল গঠন করেন। সেখানে কাজী নজরুল ইসলাম ১৯১৭ সালে যোগ দেন। দুই বছর সেনাবাহিনীতে কাজ করেন নজরুল । আবারও প্রমাণ হলো কোথাও স্থিতি নেই তার। এক জায়গায় আটকে রাখা যায় না তাকে। কিংবা যুদ্ধের ডামাডোল আর সৈনিক জীবনের রুটিনে বন্দী থাকার মানসিকতার সাথে নিজেকে খাপ খাওয়াতে পারেননি। যেমনটি তার কবিতায়ও ফুটে উঠেছে। থাকব নাকো বদ্ধ ঘরে, দেখব এবার জগৎটাকে কেমন করে ঘুরছে মানুষ যুগান্তরের ঘূর্ণিপাকে। দেশ হতে দেশ- দেশান্তরে ছুটছে তারা কেমন করে, কিসের নেশায় কমেন করে মরছে যে বীর লাখে লাখে, কিসের আশায় করছে তাঁরা বরণ মরণÑ যন্ত্রণাকে। সেনাবাহিনীতে থাকা অবস্থায়ও লেখনি চালিয়ে যান। এসময় তিনি অনেক ছড়া কবিতা লিখেন। সেনাবাহিনীর চাকরি ছেড়ে ১৯২০ সালে তিনি কলকাতা থেকে প্রকাশিত ‘নবযুগ’ পত্রিকায় সহকারি সম্পাদক হিসেবে যোগ দেন। থাকতেন পত্রিকা অফিসেই। তিনি ছিলেন বিদ্রোহী কবি। অসম্প্রদায়িক কবি। মানবতার কবি। তার লেখনিতেও তার প্রমাণ মিলে। তিনি মুসলমানদের জন্য যেমন লিখেছেন হামদ-নাথ-গজল। এই সুন্দর ফুল সুন্দর ফল মিঠা নদীর পানি (খোদা) তোমার মেহেরবানি। তুমি কতই দিলে রতন ভাই বেরাদর পুত্র স্বজন, ক্ষুধা পেলেই অন্ন যোগাও মানি চাই না মানি।। ............................... .............................. এরকম অসংখ্য ইসলামী গান তিনি লিখেন। তেমনি হিন্দু দেবদেবীর নামেও কবিতা গান রচনা করেছেন। অনাদি কাল হতে অনন্ত লোক গাহে তোমারি জয়। আকাশ-বাতাস রবি-গ্রহ তারা চাঁদ, হে প্রেমময়, গাহে তোমারি জয়।। সমুদ্র-কল্লোল, নির্ঝর-কলতান হে বিরাট, তোমারি উদার জয়গান; ধ্যান-গম্ভীর কত শত হিমালয় তোমারি জয় গাহে তোমারি জয়।। এবং ওমা! তোর চরণে কি ফুল দিলে পূজা হবে বল। রক্তজবা অঞ্জলি মোর হল যে বিফল।। বিশ্বে যাহা আছে মা গো, তাতেও পূজা আছে মা গো, তাই তো দুঃখে নয়নে মোর শুধুই আসে জল।। অবশ্য হিন্দু দেব-দেবীদের নিয়ে গান রচনা করায় সেসময় উগ্র মৌলবাদীরা নজরুলকে ইসলামের শত্রু কিংবা কাফের কবি বলে আখ্যায়িত করল। এর জবাবে নজরুল লিখলেন: মৌ-লোভী যত মৌলবী আর মোল্লারা কন হাত নেড়ে, দেব-দেবী নাম মুখে আনে, সবে দাও পাজিটার জাত মেরে। ফতোয়া দিলাম কাফের কাজী ও, যদিও শহীদ হইতে রাজী ও। অন্যদিকে বাংলা সাহিত্যে আরবি ও ফার্সি শব্দের ব্যবহার করার কারণে অনেক হিন্দু লেখক নজরুলকে পছন্দ করতেন না। এর জবাবে কাজী নজরুল ইসলাম সাম্যের পক্ষে লিখলেন: গাহি সাম্যের গান যেখানে আসিয়া এক হয়ে গেছে সব বাধা-ব্যবধান, যেখানে মিশেছে হিন্দু- বৌদ্ধ-মুসলিম-ক্রিশ্চান। কে তুমি? পার্সী? জৈন? ইহুদী? সাঁওতাল, ভীল, গারো? কনফুসিয়াস? চার্বাক- চেলা? বলে; যাও, বলো আরো! বন্ধু, যা খুশি হও, পেটে পিঠে, কাঁধে-মগজে যা-খুশি পুঁথি ও কেতাব বও, কোরান-পুরাণ- বেদ- বেদান্ত- বাইবেল-ত্রিপিটক জেন্দাবেস্তা-গ্রন্থ-সাহেব পড়ে’ যাও যত সখ, কিন্তু কেন এ প-শ্রম, মগজে হানিছ শূল? দোকানে কেন এ দর-কষাকষি? পথে ফোটে তাজা ফুল! নজরুলের কবিতার মূল বিষয়বস্তু ছিল মানুষের প্রতি মানুষের অত্যাচার এবং দাসত্বের বিরুদ্ধে সোচ্চার প্রতিবাদ। মানুষে মানুষে ক্লেশ, ভেদাভেদ, বিবাদ এসব তিনি পছন্দ করতেন না। ধর্মে ধর্মে হানাহানি কিংবা জাত নিয়ে বাড়াবাড়ির ব্যাপারে তার কবিতা ও গানে স্পষ্ট মনোভাব ফুটে উঠেছে। নজরুল আমাদের জাতীয় কবি। বিশ্ব মানবতার কবি। তিনি শিশুদের ভালোবাসতেন ফুলের মতো। তিনি আমাদের তথা বাংলা সাহিত্যের অহংকার ও অলংকার। বাংলা সাহিত্যের হৃদয় জুড়ে তাঁর অবস্থান।
পালা সকল পালা-- পাকিস্তানকে ক্ষমা করতে বলেন ডাক্তার জাফর কথা শুনে আমজনতা দিচ্ছেন পেঁদা ফাপর। একাত্তরে পাক হানাদার এবং তাদের চামচা শকুন সেজে জিকির তোলে বাংলাভূমি খামচা 'জ্বালিয়ে দে ঘরবাড়ি গ্রাম, সবকিছু কর বিরাণ নির্যাতিত মা-বোনেদের ছেঁড়া টুকরো পিরান --'. জাফরউল্লা ভুলে গেলেন? নাকি আঁতাত গোপন? কেমন করে বলেন ভুলতে, শোক রয়েছে রোপন! ধিক্ জাফর ধিক্ থুতু দিলাম, দিলাম পানপিক মাথা কি তার খারাপ হলো? বলছে আবোল-তাবোল! পাকি রোগের দাওয়াই নিতে নিত্য হট্ট-শোরগোল! যেই বেটারা পাকিপ্রেমে অন্তর করিস ফালা গাট্টিগুট্টি বেঁধে জলদি পালা সকল পালা। বাংলাভূমি পবিত্র কর আমাদের দে মুক্তি তোদের সাথে কথা এটাই অলেখা এক চুক্তি।
অভিনন্দন ও শুভ কামনা সুইজারল্যান্ডে অনুষ্ঠিত বিশ্বকাপ আর্চারিতে ইতিহাসে প্রথমবারের মতো ফাইনালে বাংলাদেশ দৈত দল রোমান সানা ও দিয়া সিদ্দিকী। দলটি বিশ্বের এক নাম্বার দল জার্মানকে হারিয়ে কোয়াটার ফাইনালে উঠে। স্পেনকে হারিয়ে সেমি ফাইনালে এবং কানাডাকে হারিয়ে ফাইনালে উঠার গৌরব অর্জন করেছে। ঐতিহাসিক মুহূর্তের অপেক্ষায় বাংলাদেশের আর্চারি। আগামীকাল ফাইনাল খেলা অনুষ্ঠিত হবে। ইতিহাস গড়ার এই মাহেন্দ্রক্ষণে সকলের কাছে দোয়া কামনা করছি।
যারা ঘুষ খায়, দুর্নীতি করে, অন্যকে ঠকায়, তাঁদের দোযখ দুইবার। আখেরাতে তো আছেই। দুনিয়াতেও সবসময় দুশ্চিন্তায় থাকেঃ আমার এই ইনকামের টাকা দিয়ে যে বউ - ছেলেমেয়ে, পরিবারের সকলের বরণ-পোষণ করছি, এটা কি ঠিক? এর দায় কি সবাই নেবে? দুই নম্বরি টাকায় সন্তানদের খাওয়ানো ঠিক? ধনসম্পদ গড়া কি ঠিক? আল্লাহ কি আমাকে মাফ করবে? এই যে দুশ্চিন্তা, এটাও আরেকটা দোযখ। আপনারা কি বলেন?
বাংলাদেশ শিশুসাহিত্যিক ফোরামের উপদেষ্টা মণ্ডলীর সদস্য, বরেণ্য শিশুসাহিত্যিক আলী ইমাম ভাই গুরুতর অসুস্থ হয়ে ইবনে সিনা হাসপাতালে ভর্তি। তাঁর ছেলে জানিয়েছেন ইমাম ভাইয়ের অবস্থা ক্রিটিকাল। শিশুসাহিত্যিক আলী ইমাম ভাইয়ের আরোগ্য কামনা করছি।
স্মৃতি ও নির্ঘুম রাত হুমায়ূন কবীর ঢালী রাতভর নির্ঘুম কাটিয়ে কবিতার উপাদান খুঁজি উপাদানে খুঁজি তারে খুঁজতে খুঁজতে স্মৃতি রোমন্থন করি-- স্মৃতিরা মূলত গুছানো হয় না এলোমেলো হযবরল অবস্থা তাই স্মৃতির কোনোরকম ভূমিকা থাকে না। এই বলতে বলতে সাতবছর আগের কোনো একদিনের ঘটনা উঁকি দিয়ে গেল ঠিক এখনি। আর গতবিকেলের তাজা ঘটনাটি চাপা পড়ে গেল স্মৃতিতে গুরুত্বপূর্ণ কিংবা নিছক খেয়ালি বলে কিছু নেই যে কোনো ঘটনা হুট করে সামনে এসে দাঁড়াতে পারে। এইক্ষেত্রে স্মৃতি কি গণতান্ত্রিক? সমাজতান্ত্রিক? সাম্যবাদী? এসবের সব-কটি, আবার না। কেননা, রাজনৈতিক প্রোপাগান্ডায় না ফেলাই উত্তম স্মৃতি নিজের মতো করে থাকুক। একথা মানতে হবে স্মৃতি ভ্রমবিলাসী হলেও মিথ্যাচার করে না স্মৃতি সততই সত্যের পূজারী। 
ডাক্তার সাহেব বলেছেন সবসময় টেনশন মুক্ত থাকবেন। আমি তো থাকতেই চাই। কিন্তু স্বজন-পরিজন, সমাজ-রাষ্ট্র এবং ফিলিস্তিনে গণহত্যার দৃশ্য দেখলে কী করে টেনশন মুক্ত থাকি? 
গাঁয়ের কথকতা -- নদীর পানি দিচ্ছে উঁকিঝুঁকি তির ডুবিয়ে উপরে উঠতে চায় নতুন জলে হাবুডুবু খাচ্ছে পাড়ার ছেলেমেয়ে জোয়ানবুড়ো ইরি-বোরো মাথায় নিয়ে যাচ্ছে স্বপ্নবোনা তামাটে কৃষকদল অভিমানে মগডাল থেকে পড়ছে সৌন্দর্যবতী হিজলপুষ্পরা গায়ে হলুদ মেখে নিত্য ডাকছে সব হাত তুলে সোনালু ফুলেরা যুগল প্রজাপতির সুখের হুল্লোর রসের মাসে প্রেমনিবেদন শেষে আম কাঠালের ঘ্রাণে মাতোয়ারা জামাই, ঘর-আঙ্গিনা, স্বজনবাড়ি... এই তো আমার গাঁয়ের কথকতা সবুজ শ্যামল এক নিরব মমতা।
যুদ্ধশিশু মনওয়ারা ক্লার্ক সম্পর্কে অনেকেই হয়ত অবহিত আছেন। মনওয়ারাকে একাত্তরে দত্তক নিয়ে যায় কানাডার ক্লার্ক দম্পতি। কিন্তু দত্তক বাবা-মায়ের বিয়ে বিচ্ছেদ মনওয়ারাকে অসহায় করে তোলে। ঠাঁই নেয় আরেক পরিবারে। সে পরিবার মনওয়ারার যুদ্ধশিশু পরিচয় পেয়ে তাড়িয়ে দেয়। শুরু হয় মনওয়ারার জীবনযুদ্ধ। নানা প্রতিকূলতা কাটিয়ে মনওয়ারা উচ্চশিক্ষায় শিক্ষিত হয়। কয়েক বছর আগে ছুটে এসেছিল বাংলাদেশে। তাঁকে বাংলাদেশের নাগরিক হিসেবে স্বীকৃতি দেয় বাংলাদেশ সরকার। বাংলাদেশের একজন হতে পেরে যারপরনাই আনন্দিত মনওয়ারা। একাত্তরে মনওয়ারার বেঁচে থাকা, দত্তক, নানা প্রতিকুলতার মাঝে কানাডায় বেড়ে ওঠা, বাংলাদেশে আগমন ও স্বীকৃতি লাভ... এসব নিয়ে কবি সাইফুল্লাহ মাহমুদ দুলাল একটা উপন্যাসও লিখেছেন "যুদ্ধশিশুর জীবনযুদ্ধ" নামে। মনওয়ারার সাথে কথা হয় মাঝেমধ্যে। বাংলাদেশ নিয়ে ওর ভাবনার শেষ নেই। আজ মনওয়ারার জন্মদিন। শুভ জন্মদিন বন্ধু।
লেখক না হয়ে 'আমলা' হলে টাকা গুণতে গুণতে মরতে পারতাম! পুনশ্চঃ সৎ আমলাদের ক্ষেত্রে এই পোস্ট প্রযোজ্য নয়। তাঁরাও লেখকের মতো টাকা গুণতে গুণতে মরতে পারে না। 
পঞ্চম বর্ষে পদার্পণ করল অন্বয় প্রকাশ অন্বয় প্রকাশ পঞ্চম বর্ষে পদার্পণ করল। পূর্ণ করল চার বছর। ২০১৭ সালের ১৯ মে আমেরিকার নিউইয়র্ক -এ মুক্তধারা ফাউণ্ডেশন আয়োজিত (১৯, ২০, ২১ মে) বাংলা উৎসব ও বইমেলায় অন্বয় প্রকাশ প্রথমবারের মতো অংশগ্রহণ করে এবং এই দিনই অন্বয় প্রকাশ আনুষ্ঠানিক ভাবে আত্মপ্রকাশ করে। প্রকাশে সত্য সুন্দর ও আনন্দের সঙ্গী। এই স্লোগানকে ধারণ করে আত্মপ্রকাশ করে অন্বয় প্রকাশ। অন্বয় প্রকাশের নান্দনিক লগোটি করে দিয়েছেন বাংলাদেশের প্রচ্ছদশিল্পের জীবন্ত কিংবদন্তী ধ্রুব এষ। পরবর্তীতে ২০১৮ সালের অমর একুশে বইমেলায় প্রথম অংশগ্রহণসহ সারাদেশের বিভাগীয় ও জেলা পর্যায়ের বইমেলায়ও অংশগ্রহণ করে আসছে অন্বয় প্রকাশ। গত চার বছরে অন্বয় প্রকাশ প্রায় দেড়শটি বই প্রকাশ করতে সক্ষম হয়েছে। এর মধ্যে উল্লেখযোগ্য বইয়ের সংখ্যাও কম নয়। ৫০টি তো হবেই। এগুলোর মধ্যে উল্লেখযোগ্য... দর্শন ও বিজ্ঞান, নওগাঁর শোলাশিল্প, তৃণমূলে একাত্তর, জয়বাংলা আমার নাম, মুক্তিযুদ্ধের কিশোর উপন্যাসসমগ্র, কবি নজরুলঃ বিদ্রোহীর এই রক্ত, অন্য এক শেখ মুজিব, মুজিবনগর সরকার, বঙ্গবন্ধু ও বাংলাদেশ, বঙ্গবন্ধুঃ বহুমাত্রিক বিশ্লেষণ, শিরোনামহীন কবিতা, হুদা-কথা, অমৃতপথযাত্রী, বীরাঙ্গনা সখিনা, পুরুষনামা, অশ্রুমতি, গল্পের একটা বাড়ি, অন্ধ মাকড়শা, জ্যাকসন হাইটস জার্নাল, খরা, পুরুষ, জলপাই হাওয়া, স্মৃতিতে সংবাদে, মুক্তিযুদ্ধের বাছাই গল্প প্রভৃতি। সৃজনশীল ও মননশীল বই প্রকাশের প্রতিশ্রুতি নিয়ে এগিয়ে যাচ্ছে অন্বয় প্রকাশ। বলা যায়, বিষয়ভিত্তিক সব ধরণের বই প্রকাশ করে ইতোমধ্যে বেশ সাড়া জাগিয়েছে অন্বয় প্রকাশ। অন্বয় প্রকাশ লেখক ও লেখা দুটোকেই সমান গুরুত্ব দেয়। লেখক-পাঠক- শুভাকাঙ্ক্ষীদের ভালোবাসা ও সহযোগিতায় অন্বয় প্রকাশ এগিয়ে যাবে এই প্রত্যাশা রাখে সবসময়।
#ফিলিস্তিন জনগণের উপর ইজরায়েলের বর্বরোচিত বোমা হামলায় আরব দেশগুলোর তীব্র প্রতিবাদ নেই কেন? #বিশ্ব মানবতার মোড়লগণ কোথায়? #জাতিসংঘ আর কত ঘুমাবে?
স্বাস্থ্য মন্ত্রণালয়ের ফাজলামো ও আমলাদের একরোখা মনোভাবের কারণে সিনিয়র সাংবাদিক রোজিনা ইসলামের বিষয়টি বহির্বিশ্বে সরকারের সুনাম ক্ষুণ্ণ হয়েছে। রোজিনা ইসলামের মুক্তি চাই।
গোল-- যদি মনে করো হেরে যাওয়ার সম্ভাবনা আছে তাহলে খেলতে না নামাই ভালো বল নিয়ে সারা মাঠ দৌড়াবার ক্ষমতা থাকতে হবে। বলে কিক দেওয়ার আগে দুপায়ে শক্তি সঞ্চয় করো যাতে সবকিছু তুচ্ছ করে গন্তব্যে ছুটে যায় বলটি সামনের খেলোয়াড়, দূর্বাঘাস, এমনকি দর্শকদের দৃষ্টিও। খেলোয়াড় তো তাকেই বলে, যে শুধু সারা মাঠই দৌড়ায় না প্রতিপক্ষকে ঘায়েল করে তীব্রবেগে বল ছুঁড়ে গোল দিতে পারে। গোল দেওয়ার আনন্দ উপভোগ করতে হলে গোল দিতে হবে বার বার, প্রতিবার গোল দিতে হবে সারা মাঠ দৌড়ানো জরুরি নয় গোল দেওয়াটাই জরুরি। 
হে ও আই সি, আপনাদের ৫নং উদ্দেশ্যটা একটু পড়বেন? # ও আই সি'র মূল ৭ টি লক্ষ্য ও উদ্দেশ্যে নিচে দেওয়া হলোঃ ১। সদস্য রাষ্ট্রসমূহের মধ্যে ইসলামী সংহতি বৃদ্ধি করা। ২। সামাজিক, সাংস্কৃতিক, অর্থনৈতিক, বৈজ্ঞানিক ও অন্যান্য গুরুত্বপূর্ণ ক্ষেত্রসমূহে সদস্যরাষ্ট্রসমূহের মধ্যে সহযোগিতা সংহত করা এবংআন্তর্জাতিক ফোরামসমূহে নিজেদের মধ্যে পরামর্শ করা। ৩। বর্ণ বৈষম্যের মূলোচ্ছেদ এবং উপনিবেশবাদ বিলোপের চেষ্টা অব্যহত রাখা ৪। আন্তর্জাতিক শান্তি ও নিরাপত্তা ব্যবস্থার প্রতি প্রয়োজনীয় সমর্থন প্রদান করা। ৫। পবিত্র স্থান সমূহের নিরাপত্তা বিধানের সংগ্রামকে সমন্বিত এবং সুসংহত করা এবং ফিলিস্তিনি জনগণের ন্যায্য সংগ্রামকে সমর্থন করা এবং তাদের অধিকার আদায় এবং স্বদেশ রক্ষা করার কাজে সাহায্য প্রদান। ৬। মুসলমানদের মান মর্যাদা, স্বাধীনতা এবং জাতীয় অধিকার সংরক্ষণের সকল সংগ্রামে মুসলিম জনগণকে শক্তি যোগানো। ৭। সদস্য রাষ্ট্রসমূহ এবং অন্যান্য দেশের মধ্যে সহযোগীতা এবং সমঝোতা বৃদ্ধির জন্য উপযুক্ত পরিবেশ সৃষ্টি করা।
১৭ই মে জননেত্রী শেখ হাসিনার স্বদেশ প্রত্যাবর্তন দিবস। দীর্ঘ পরবাস জীবন শেষে ১৯৮১ সালের এই দিনে স্বদেশে ফিরে আসেন জননেত্রী শেখ হাসিনা। "সবকিছু হারিয়ে আপনাদের মাঝে এসেছি। আমার আর হারাবার কিছুই নেই। বাংলার দুঃখী মানুষের সেবায় আমি আমার জীবন দান করতে চাই।" ---দেশরত্ন শেখ হাসিনা, ১৭ মে ১৯৮১
শিল্প-সাহিত্যে 'গুঁতোগুঁতি' শিল্প-সাহিত্যে 'গুঁতোগুঁতি' চলছে। গুঁতোগুঁতিহ শব্দটি ব্যবহারের জন্য প্রথমেই ক্ষমা চেয়ে নিচ্ছি। কেননা, গুঁতোগুঁতি শব্দটি আমরা সাধারণত গরুতে গরুতে লড়াই করলে ব্যবহার করি। কিন্তু সাম্প্রতিক সময়ে কতিপয় লেখক-শিল্পীর আচরণ ও ব্যবহার দেখে গুতাগুতি শব্দটিই সামনে এসে দাঁড়াল। অনেকে হয়ত বলবেন, গুতাগুতি সবসময়, সবকালেই ছিল। আমি বলব, শিল্প-সাহিত্যে গুতাগুতি ছিল না, আলোচনা-সমালোচনা, তর্ক-বিতর্ক ছিল। আর এটা থাকা স্বাভাবিক। কারও লেখা পড়ে ভালো লাগল না, আমি আলোচনা করতে পারি। কখনো কখনো সমালোচনাও করতে পারি। কোনো একটি নাটক দেখে মন ভরল না, আমি আলোচনা-সমালোচনা করতে পারি। এমনকি কাছের জন হলে ভালো-মন্দ লাগার বিষয়টি বলতে পারি। তর্ক-বিতর্কও করতে পারি। কিন্তু হাল আমলে হয়েছে কী, আমরা কোনো একটা লেখা বা শিল্পকর্ম দেখে ভালোলাগা-মন্দলাগা প্রকাশ করতে আলোচনা-সমালোচনায় না গিয়ে সেই কর্মের স্রষ্টাকে আক্রমণ করে বসি। শুধু আক্রমণ করেই বসি না, কখন কোন কালে তাঁর সাথে টেবিলটকে কিংবা আড্ডায় কথা-কুকথা-নানাকথা হয়েছে তার রেশ টেনে এক হাত নেওয়ার চেষ্টা করি। ফেসবুকের ইনবক্স অনেকটা টেবিলটক বা আড্ডাঘর বলা যেতে পারে। বন্ধু কিংবা কাছের জন ভেবে হয়তঁ সুখদুঃখের কথা শেয়ার করলাম, মনের ভার কমাতে অন্যের সমালোচনা করলাম, দেখা গেল কোনো কারণে বন্ধুটির সাথে আমার আর মিলছে না, কিংবা বনাবনি হচ্ছে না। ব্যস সে ফেসবুকে দিয়ে দিলো একখান পোস্ট। কখনো তার পক্ষে যায় এমন স্ক্রিনশটও। তখনি শুরু হয়ে গেল গুঁতোগুঁতি। আক্রমণ, পাল্টা আক্রমণ। কে কোন কালে কার সাথে বসে গাজা খেয়েছে, মদ ঢেলেছে কাচের গ্লাসে, কোন ছেলে বা মেয়ের সাথে ডেট করেছে, সব বলে দাও। কে টাকা লোন নিয়ে যথাসময়ে ফেরত দেয়নি, কে বিপদে লোন চেয়েছে, সহযোগিতা চেয়েছে, গোপন কথাটা বন্ধু ভেবে বলেছে। দুঃখজনক হলেও সত্য যে, ফেসবুকের পোস্ট ও কমেন্টে সব চলে আসছে। এই প্রবণতা নবীন ও মধ্যপ্রবীণদের মাঝেই বেশি লক্ষ্য করা যাচ্ছে। এমনটি কেন হবে ভাই-বন্ধু-সুহৃদ? বন্ধুত্বে মত-অমতের বিষয় থাকতেই পারে। তাই বলে সুযোগে সব বলে প্রকাশ করে দিতে হবে সোস্যাল মিডিয়ায়? আমার এক বন্ধুকে জানি। প্রায় দুইযুগ সংসার করার পর বউ তাকে ছেড়ে অন্য এক ছেলের হাত ধরে চলে গেছে। শুধু চলেই যায়নি, গিয়ে নানাজনের কাছে বন্ধুটিকে নিয়ে বাজে মন্তব্য করছে, বিষোদগার করছে। কিছু কিছু মন্তব্য শুনে আমারও খারাপ লাগল। বন্ধুটিকে একদিন বললাম, এতদিন সংসার করার পরও সে চলে গেল, তাও সন্তান রেখে! তুমি চুপ থাকছ। অথচ সে নানা কথা-কুকথা বলে বেড়াচ্ছে? অবাক কাণ্ড! বন্ধুটি আমাকে থামিয়ে দিলো। সে মহিলার ব্যাপারে কোনো বাজে মন্তব্য তো করলই না, বরং বলল, "ও বলে বলুক। আমি কিছু বলব না। কেননা, ও আমার সন্তানের জননী। দুই যুগ সংসার করলে কতকিছুই হয়, কত ঘটনাই জমা হয় মনের কোণো। তাই বলে, প্রকাশ্যে বলে দিতে হবে কেন! সে আমার স্ত্রী ছিল, প্রকাশ্যে বলে এর অসম্মান করা ঠিক নয়।" এরপর আর কোনো কথা চলে না। বন্ধুটির প্রতি আমার শ্রদ্ধা বেড়ে গেল। আমাদের শিল্প-সাহিত্যেও এরকম মানসিকতার জন দরকার। ধৈর্য ও সহনশীলতা, মিতবাক, সংযত আচরণ ধারণ করা আমাদের সকলের কর্তব্য। আপনাকে মনে রাখতে হবে, আপনার লেখা বা সৃজনকর্মের কোনো একজন ভক্ত আপনাকে, আপনার আচরণকে ফলো করছে। আসুন আমরা সংযত হই। পরস্পর বন্ধুত্বসুলভ আচরণ করি। ছোটখাট বিষয় ও মতানৈক্যের ব্যাপারগুলো নিজেরাই মিটিয়ে নেই। সোস্যাল মিডিয়ায় প্রকাশের আগে অন্তত একবার ভাবি। # কিছু কথা বলতেই হয়/এক
বেদনাকে বলেছি ফূর্তি কর। কষ্টকে বলেছি উল্লাস। দুঃখকে বলেছি আনন্দে থাক। টেনশনকে বলেছি পেনশন নে। ওরা আমার কথা শুনলেই আমি সুখরাজা।
তোমায় দেখে-- তোমায় দেখে বৃষ্টি নামে নামুক তোমায় দেখে জেগে উঠুক কামুক তোমায় দেখে লাল যদি হয় সবুজ তোমায় দেখে কেউ যদি হয় অবুজ তোমায় দেখে ছাড়ে যদি ঘর কেউ তোমায় দেখে সাগর যদি হয় ঢেউ তোমায় দেখে নীল যদি হয় আকাশ তোমায় দেখে ঝড় যদি হয় বাতাস তোমায় দেখে জল যদি হয় ঘোলা তোমায় দেখে জানালা হয় খোলা তোমায় দেখে মেঘ যদি যায় দূরে তোমায় দেখে পর যদি গায় সুরে তোমায় দেখে রাজা যদি নাচে তোমায় দেখে দুস্থ্ যদি বাঁচে কী এমন ক্ষতি তোমার এমন কী যে ভয় হাত বাড়িয়ে দাও গো কন্যা চাই না পরাজয়।
গাজায় ইজরায়েলের বিমান হামলায় বিধ্বস্ত ঘরবাড়ি। ধ্বংসস্তূপে পরিনত গাজা শহর। নিজ বাড়ির ধ্বংসস্তূপে বসে আছে এক শিশু ও এক বৃদ্ধ।
হঠাৎ জেগে ওঠা কণ্ঠশিল্পী নবেলের আজকের কয়েকটি পোস্ট। ছেলেটা কি পাগল নাকি ছাগল? নাকি অন্যকিছু?
ফিলিস্তিন নারী-পুরুষ ও শিশুদের উপর ইজরায়েলের বর্বরোচিত হামলার তীব্র নিন্দা করছি। রাজনীতির বিশ্ব মোড়ল ও মানবতা নামধারী বিশ্ব কুতুবগণ আজ কোথায়?
ঈদ এগিয়ে এলেই ছোটবেলার কথা মনে পড়ে। তাই এক কাহিনি বারবার চর্বিতচর্বণ করি। স্মৃতি সততই মধুর। স্মৃতি সততই কষ্টের। ......................................................... স্মৃতিগদ্য ছেলেবেলার ঈদ হুমায়ূন কবীর ঢালী আমরা তখন নারায়ণগঞ্জের গোদনাইলে থাকি। পালের লাইনে। আমি চতুর্থ শ্রেণিতে পড়ি। ছোটভাই আলমগীর প্রথম অথবা দ্বিতীয় শ্রেণিতে। গোদনাইল প্রাইমারি স্কুলে। আব্বা চাকরি করেন ঢাকেশ্বরী কটন মিলে। রমজান মাস এলো। আব্বা আমাদের নিয়ে গেলেন গোদনাইল বাজারের একটি দর্জি দোকানে। শার্ট-প্যান্ট তৈরি করাতে। আমরা দুইভাই লাফাতে লাফাতে আব্বার সাথে দর্জি দোকানে গেলাম। শার্ট-প্যান্টের কাপড় পছন্দ করে মাপ দিলাম। আব্বা অগ্রীম কিছু টাকা দিয়ে বললেন ঈদের এক সপ্তাহ আগে এসে আমাদের প্যান্টশার্ট নিয়ে যাবেন। আনন্দচিত্তে আমরা বাসায় এলাম। ঈদে নতুন জামা পরব এই খুশিতে তিড়িংবিড়িং করে লাফাই। ভাব নিয়ে বন্ধুদের সাথে শেয়ার করি নতুন জামার খবর। বাজারের কাছেই আমাদের বাসা। সুযোগ পেলেই আব্বা-আম্মাকে না জানিয়ে চুপি চুপি বাজারে চলে যাই। দর্জি দোকানের অনতি দূরে দাঁড়িয়ে দেখি আমাদের নতুন জামা বানানো হয়েছে কিনা, দোকানে ঝুলছে কিনা। কয়েকদিন এভাবে লুকোছাপা করে দুই ভাইয়ের নতুন শার্ট ঝুলতে না দেখে মনোকষ্ট নিয়ে ফিরে আসি বাসায় । ঈদের সাত-আট দিন আগে আবার যাই দর্জি দোকানের সামনে। এই যাত্রায় পাশাপাশি দুটো জামা ঝুলতে দেখি। বুঝতে বাকি থাকে না এগুলো আমাদের দুইভাইয়েরই শার্ট। খুশিতে দুইভাই চিৎকার করে উঠি। আহা কী আনন্দ আকাশে বাতাসে! দেরি না করে বাসায় ছুটে যাই। আব্বাকে বলি, আমাদের শার্ট তৈরি হয়ে গেছে আব্বা। দর্জি আঙ্কেল দোকানে ঝুলিয়ে রেখেছে। আজই নিয়ে আসবেন কিন্তু। আব্বা বললেন, নিয়ে আসব তো অবশ্যই। তবে আজ যেতে পারব না। আগামীকাল বেতন পেলেই নিয়ে আসব। অপেক্ষায় থাকি আগামীকালের। দিন যায়। রাত আসে। রাতে ঘুম আসে না। ছটফট করি কখন শেষ হবে রাত। রাত পোহাতেই আগামীকাল চলে আসে। আব্বাকে মনে করিয়ে দেই জামার কথা। আব্বা বলেন, বোকা ছেলেরা ঈদের এত আগে আনলে শার্ট পুরনো হয়ে যাবে। বাড়ি যাওয়ার আগের দিন জামা নিয়ে আসব। আব্বার কথায় আম্মাও সায় দেন। আব্বার যুক্তি পছন্দ হয় দুই ভাইয়ের। আপাতত শান্ত হই দুই ভাই। ঈদের তিন দিন আগে আব্বা জানালেন মাকে নিয়ে আমাদের বাড়ি পাঠিয়ে দেবে। আব্বা যাবেন ঈদের একদিন আগে। তাহলে দুই ভাইয়ের জামা? আমি জানতে চাইলাম। আমি আসার সময় নিয়ে আসব। আজ নিয়ে গেলে বাড়ির লোকজন দেখে ফেলবে। লুকিয়ে রাখব। তাহলেই তো কেউ দেখবে না।আমি বললাম। এতদিন পর দেশে যাবে তোমরা। সবাই জানতে চাইবে কী নিয়ে গেছ। জামাকাপড় কিনেছ কিনা। তখন না দেখিয়ে পারবে না। এবারও আব্বার যুক্তির কাছে হার মানতে হলো। মাকে নিয়ে আমরা চলে গেলাম বাড়িতে। আব্বা রয়ে গেলেন গোদনাইলে। বাড়ি গিয়ে বন্ধু-সমবয়সীদের সাথে প্রচার করতে থাকি নতুন জামার কথা। একদিনেই নতুন জামার প্রচার মোটামুটি জনপ্রিয় হয়ে উঠে। বন্ধুমহলে আমাদের মূল্যায়ন অন্যদের তুলনায় একটু বেশি পেতে থাকি। সেই সাথে অপেক্ষায় থাকি আব্বা কখন বাড়িতে আসবেন। বারবার পথের দিকে তাকাই। এই বুঝি আব্বা চলে এলেন নতুন জামা নিয়ে। ঈদের আগের দিন বিকেলে আব্বা এলেন বাড়িতে। বাড়িতে ঢুকতেই আব্বাকে তাড়া দেই নতুন জামা দেখানোর জন্য। আব্বা গড়িমসি করতে থাকেন। এই প্রথম আব্বার উপর একটু সন্দেহ হয়। তাহলে আব্বা কি আমাদের জামা আনেননি? ও আব্বা, আমাদের জামা আনেননি? এক কথা কতবার জিজ্ঞেস করিস? আনছি। এখন সামনে থেকে যা। মেজাজ খারাপ। আব্বার ধমক খেয়ে ঘর থেকে বেরিয়ে যাই মন খারাপ করে। ঘরের পিড়ার কাছে দাঁড়িয়ে দুভাই চোখ মুছি। তখনই শুনতে পাই, আব্বা আম্মাকে বলছে, ওদের জামাকাপড় তো দর্জি লোকটা দেয়নি। দেয় নি মানে? আমার ছেলেদের জামা সে আটকে রাখার কে? আম্মা আব্বার কাছে জানতে চাইলেন। আরে অফিস থেকে বোনাস দেয়নি। দর্জিকে বললাম, ছেলেদের জামাকাপড়গুলো দিয়ে দেন। ঈদের পরে এসে টাকা দেব। লোকটার দয়ামায়া বলে কিছু নেই। দিলো না। বলেন কী! এখন ওদেরকে কী বলবেন? ওরা আশায় আছে নতুন শার্টপ্যান্ট পরবে। আর আপনে আসছেন খালি হাতে। খালি হাতে আসি নাই। দুইজনের জন্য দুইটা হাতাকাটা গেঞ্জি আর রেডিমেড হাফপ্যান্ট নিয়ে এসেছি। ঈদের দিন আমার ছেলেরা গেঞ্জি পরে থাকবে? আম্মা বললেন। কী আর করব! ওদের বুঝিয়ে বলো। আমি কিছু বলতে পারব না। আব্বা আম্মার কথা শুনে দুইভাই বাড়ি থেকে বেড়িয়ে গেলাম। আলমগীরকে বললাম, থাক ভাই, আব্বার উপর রাগ করিস না। আব্বায় তো চেষ্টা কম করে নাই। বোনাস না পেলে জামা আনবে কী করে! আলমগীর বুঝ মেনে চুপ থাকল। ঈদের দিন আম্মা আমাদের দুইভাইকে গেঞ্জি আর হাফপ্যান্ট পরিয়ে দিয়ে বললেন, বাপজানেরা মন খারাপ করো না। তোমার আব্বা বোনাস পায়নি। না মা, আমরা মন খারাপ করিনি। গেঞ্জিগুলো খুব সুন্দর। আমাদের খুব মানিয়েছে, তাই না মা? আজ সারাদিন আমরা দুইভাই এই গেঞ্জি পরেই ঘুরব। গ্যাঞ্জি হলে কি হয়েছে, নতুন গেঞ্জি তো। কী কস আলমগীর? আমারও পছন্দ হয়েছে। আলমগীর আমার কথায় সায় দিয়ে বলল। মা চোখ মুছতে মুছতে বললেন, যা বাপজানেরা, মসজিদে যা। তোর আব্বার সাথে নামাজ পড়ে আয়। আমরা দুইভাই নতুন গেঞ্জি পড়ে আব্বার সাথে ঈদের নামাজ পড়তে গেলাম।
একদা ইহুদীদের আশ্রয় দিয়েছিল আরব মুসলমানগণ। সে ইহুদীরাই এখন আরব মুসলমানদের উপর গুলি ছুঁড়ছে...
আজ ১৩ মে সম্মিলিত সাংস্কৃতিক জোটের সভাপতি, সাংস্কৃতিক ব্যক্তিত্ব শ্রদ্ধেয় গোলাম কুদ্দুছ ভাইয়ের শুভ জন্মদিন। জন্মদিনে কুদ্দুছ ভাইকে শুভেচ্ছা ও শুভ কামনা। ঈদ মুবারক।
মন বলে-- মন বলে ফুল হয়ে যাই হয়ে যাই গাছ হয়ে যাই জলে বাস করা বড় ছোট মাছ। পাখি হয়ে উড়ি আকাশেতে নীলে যাই মিশে দিগন্তে হারিয়ে যাই রোজ সব বাধা পিষে। দুরন্ত হরিণ হয়ে ছুটি সবুজের ভীড়ে বাঘের স্বজন হতে চাই অবনত শিরে। খরগোশ বানর ভালুক সিংহ ঘোড়া গাধা কোনোকিছু হতে নেই শোনো একটুও বাধা। কীটপতঙ্গও হতে চাই এবং প্রজাপতি জেনে গেছি মানুষের মন মেধা, মতিগতি। লোকালয় থেকে কবে যাবো ফুলপাখিপুরে জীবন কাটিয়ে দেব ফের জন থেকে দূরে।
পাঠক-লেখক-প্রকাশক, বন্ধু-বান্ধব-বান্ধবী, আলোচক-সমালোচক- বিষোদগারিক, শুভাকাঙ্ক্ষী-হিতার্থী-হিতৈষী, দেশের ও প্রবাসের স্বজন-পরিজনসহ সবাইকে ঈদ উল ফিতরের শুভেচ্ছা ও শুভ কামনা। ঈদ মোবারক।
পাশের বাসার ভাবীর পাখি। নাম জানি না। ভাবী বলছে নাম জানলে গিফট দেবে। আপনারা কেউ নাম জানেন?
মানুষ মাত্রই চিন্তাবিদ। তবে কেউ সুচিন্তক। কেউ কুচিন্তক। সুচিন্তকরা সৃজন করে। কুচিন্তকরা ধ্বংস করে।
মেট্রোরেল আর স্বপ্ন নয়, বাস্তব। বিদ্যুৎচালিত ট্রেন যোগাযোগের নতুন যুগে প্রবেশ করতে যাচ্ছে বাংলাদেশ। এর ট্রায়াল শুরু হবে আগামী মাসে। আজ প্রাথমিক ট্রায়াল গেল। জয় বাংলা, জয় বঙ্গবন্ধু, জয় শেখ হাসিনা।
পুরনো এলবামে অন্যান্যদের সাথে সুবল দা'র ছবিটা পেয়ে গেলাম। আমার কোনো এক ঘরোয়া পরিবেশের জন্মদিনে বাঁ থেকে চন্দ্রাবতী একাডেমির কামরুজ্জামান কাজল, লেখক ও সম্পাদক প্রয়াত সুবল কুমার বণিক, আমি ও প্রচ্ছদশিল্পী- লেখক ধ্রুব এষ। সুবল দা'র আত্মার শান্তি কামনা করছি।
আজ তারিখ ২৬ মাস হিসাব ০৩ সাল হিসাব ২১ ................................ মোট সংখ্যা ৫০ অর্থাৎ স্বাধীনতার সুবর্ণ জয়ন্তী! 
আমার একটা অসুখ হইছে অসুখের নাম প্রেম এই অসুখের চিকিৎসক নাই এইটাই প্রবলেম।
প্রেমপঙক্তি -- এক। ফোটার আগে যদি বন্ধু ছিঁড়ে নাও ফুল মালাগাঁথা আর হবে না হবে খুব ভুল। দুই। নদীর বাঁকে বাঁকে ঢেউ খেলে যায় বীর্যবান চকিতে শৌর্য হারায়।
ভাতিজি সৌরভী আলম আখির প্রথম উপন্যাসেই অভাবিত সাফল্য । 'অশ্রুমতি'র প্রথম মুদ্রণ শেষের পথে। ক্যাপশন: অশ্রুমতির সাফল্যের কারণ জানতে পাঠক ও প্রকাশকদের অনুসন্ধান।
অন্ধকার থেকে ডুব দিয়ে উঠি আলোর মাঝেই বসবাস তোমার আলোয় হাবুডুবু খাই সকাল-দুপুর, বারোমাস।
আজ ৫ মার্চ খ্যাতিমান শিশুসাহিত্যিক ও বাংলাদেশ শিশুসাহিত্যিক ফোরামের উপদেষ্টা পরিষদের সদস্য পাশা মোস্তফা কামালের জন্মদিন । জন্মদিনে পাশা মোস্তফা কামালকে শুভেচ্ছা ও শুভ কামনা । 
ভারতের আসাম থেকে প্রকাশ স্বনামধন্য সাহিত্য পত্রিকা 'মুকুতা'র চলতি সংখ্যায় প্রকাশ হয়েছে আমার কিশোর গল্প 'বন্ধুর ডাক' গল্পটি। গল্পটি অসমীয় ভাষায় অনুবাদ করেছে আসামের কবি ও অনুবাদক মিণ্টুল হাজরিকা। নিচে বাংলায় লেখা 'বন্ধুর ডাক' গল্পটি তুলে দিলাম। .......................................... বন্ধুর ডাক--- রাত গভীরে ঘুম থেকে কে যেন ডেকে তুলে মিতুলকে। ডাক শুনে ঘুম থেকে মিতুল জেগে ওঠে ঠিক, তবে ঘরের ভেতর কাউকে দেখতে পায় না। মিতুল ভাবে, হয়ত ডিমলাইট জ্বালানো আছে বলে কাউকে সে দেখতে পাচ্ছে না। খাটের দক্ষিণ কোণায় ঝুলে থাকা বেডসুইচ অন করে সে। আলোয় ভরে ওঠে পুরো ঘর। না, কেউ ঘরে নেই। আলো নিভিয়ে ফের শুয়ে পড়ে মিতুল। কিন্তু বিছানায় শোয়ার সাথে সাথে ফের পরিচিত কণ্ঠ তাকে বলে, ‘মিতুল শুয়ে পড়লি যে?’ হুড়মুড় করে ওঠে বসে মিতুল। বিছানা থেকে নেমে ঘরের মেঝে পা রাখে। ডান পাশের জানালার কাছে যায়। জানালা খোলা। তবে একটা বিড়ালও যাতে ঢুকতে না পারে, সে জন্যে চিকন লোহার জাল দেয়া আছে। জানালা দিয়ে বাইরের দিকে তাকায় মিতুল। বাইরে ঘুটঘুটে অন্ধকার। এমন অন্ধকারে কোনোকিছুই দেখার সুযোগ নেই। তবুও সামান্য দূরে কিছু দেখতে চেষ্টা করে। কাউকে দেখতে পায় না। দেখতে না পেয়ে জানালা বন্ধ করে দেয়। ঘুরে বিছানার দিকে মুখ ফেরাতেই আঁতকে ওঠে। বন্ধু সবুজ তার বিছানায় বসে আছে। ‘কিরে তুই?’ মিতুল অবাক হয়। ‘তুই কি ভেবেছিস এই রাত গভীরে জানালার বাইরে দাঁড়িয়ে তোকে ডাকব?’ সবুজ বিছানায় বসতে বসতে বলে। ‘না-আমি ভাবছিÑ’ ‘কি করে ঘরে ঢুকলাম, এইতো?’ মিতুলের কথা বন্ধ করে দিয়ে সবুজ বলে। মিতুল আমতা আমতা করে এগিয়ে এসে সবুজের সামনে চেয়ার টেনে বসে। বসে ঘরের মূল দরজায় চোখ রাখে। দরজা ভেতর থেকে বন্ধ। মিতুলের মনে প্রশ্ন জাগে, তাহলে সবুজ ঢুকল কী করে? ‘শোন, তোর এতকিছু ভাববার দরকার নেই। এছাড়া আমার সময়ও নেই তোকে সব খুলে বলার। ভীষণ তাড়া আছে। তোকে নিয়ে আমাকে এখনই বেরুতে হবে। সজল, রাব্বি আমাদের জন্য অপেক্ষা করছে। চটজলদি গায়ে শার্ট জড়িয়ে নে। বেরুতে হবে।’ একদমে কথাগুলো বলে সবুজ। এরপর উঠে দাঁড়ায়। আলনা থেকে একটা শার্ট নিয়ে মিতুলের হাতে তুলে দেয়। মিতুলের শার্ট নিয়ে গায়ে জড়ায়। এরপর সবুজের পেছনে পেছনে হাঁটতে থাকে মিতুল। সবুজ হাঁটতে হাঁটতে একসময় থামে। মিতুলও থামে। জায়গাটা একটা খোলা মাঠ। এই মাঠে গতকাল বিকেলে সজল, রাব্বি, সবুজের সঙ্গে বসে আড্ডা দিয়েছে। আড্ডা শেষে সবুজ হুট করেই ঘোষণা দিয়েছে, ‘দোস্ত, তোরা আমাকে ক্ষমা করে দিস। আজ রাতের ট্রেনেই আমাকে বাবা মা’র সাথে ঢাকায় চলে যেতে হচ্ছে।’ ‘কেন? হঠাৎ ঢাকা যাবি কেন?’ মিতুল জানতে চায়। ‘বাবার বদলি। সবকিছু আগেই ঠিকঠাক করা ছিল। তোরা দুঃখ পাবি বলে বলিনি। এছাড়া আমি ভেবেছিলাম বাবা মা’কে বলে বছরের বাকি ছয়মাস এখানেই থেকে যাবো। বার্ষিক পরীক্ষা দিয়ে তারপর যাবো। কিন্তু বাবা মা’কে রাজি করানো গেল না। ফলে তোদের সারপ্রাইজও দেওয়া হলো না। স্যরি ফ্রেন্ডস। তোদের ছেড়ে যেতে আমার ভীষণ কষ্ট হচ্ছে।’ সবুজের এ জাতীয় কথার জন্য প্রস্তুত ছিল না মিতুল, রাব্বি ও সজল। তাই সবুজের বিদায়বেলায় কী বলে সান্ত¡না দেবে কেউ তা খুঁজে পেল না। মিতুল তো একেবারেই মুষড়ে পড়েছে। কারণ, বন্ধুদের মধ্যে সবুজের সাথেই ওর সখ্যতা বেশি। যাহোক, বন্ধুদের সকলের মন খারাপ হয়ে গেল। এ অবস্থা থেকে উত্তরণের জন্য সজল মুখ খুলে। ‘যা-ই বলিস দোস্ত তুই কাজটা ভালো করিস নি। তবুও তোকে যখন চলেই যেতে হচ্ছে, আমি মনে মনে ঠিক করেছি তোকে তাৎক্ষণিক একটা ফেয়ারওয়েল দেব। কি বলিস মিতুল?’ ‘যা খুশি কর, কোনো কিছুই আমার মাথায় আসছে না।’ নরম গলায় মিতুল বলে। সবুজের চোখকে ফাঁকি দিতে পারে না মিতুলের ভেজাচোখ। সবুজ মিতুলকে বুজে টেনে নিয়ে বলে, ‘দোস্ত আমি জানি তোরা সবাই আমাকে খুব ভালোাবাসিস। আমারও কী কম খারাপ লাগছে? আমি গিয়েই তোদের চিঠি দেব। তোরাও চিঠি দিস।’ ভেজা চোখ মুছে সবুজ। এ অবস্থায় রাব্বি বলে, ‘সুবজ এক সাথে চলতে গিয়ে অনেক সময় কটু কথা বলেছি। দুষ্টুমি করেছি। এসব মনে রাখিস না। তুই যত দূরেই যাস, আমাদের মন থেকে তোকে মুছতে পারবো না।’ ‘হ্যাঁ, ঢাকা গিয়েই তোর ঠিকানা জানিয়ে চিঠি দিস।’ মিতুল বলে। ‘অবশ্যই। আজ রাতে আমার সাথে তোরা সবাই ডিনার করবি। আমারদের শেষ আড্ডাটা আনন্দঘন করে রাখতে চাই।’ ‘গুড এবং এটাই হবে তোকে দেওয়া আমাদের ফেয়ারওয়েল। কী বলিস মিতুল?’ সজল বলে। ‘হ্যাঁ, তাহলে চল বাড়ি ফেরা যাক। দেখি ফেয়ারওয়েলটা কীভাবে স্মরণীয় করে রাখা যায়।’ তারপর সবাই উঠে দাঁড়ায়। গতরাতে সবুজের বিদায়বেলায় ফেয়ারওয়েল যদ্দুর সম্ভব আনন্দঘন পরিবেশেই করা হয়েছে। সবুজকে সবাই বই উপহার দিয়েছে। সবুজও সবাইকে বই দিয়েছে। সেই বই বুজে নিয়ে ঘুমিয়ে পড়েছিল মিতুল। কিন্তু হুট করে সবুজের উপস্থিতি মিতুলকে অবাক করে দেয়। কেননা, সবুজ রাতের ট্রেনেই বাবা মা’র সাথে ঢাকা চলে গেছে। সজল, রাব্বিসহ সে সবুজকে বিদায় দিয়ে এসেছে। ট্রেন ছেরে দেবার পরও অনেকক্ষণ স্টেশনে দাঁড়িয়ে ছিল ওরা। তাহলে সবুজ কি ফিরতি ট্রেনে চলে এসেছে? মিতুল খোলা মাঠে দাঁড়িয়ে এসব ভাবতে থাকে। একসময় বলে, ‘কিরে সবুজ, সজল, রাব্বি কোথায়?’ এ কথায় সবুজ অস্বাভাবিক হাসিতে ভেঙে পড়ে। হাসতে হাসতে দূরের অন্ধকারে হারিয়ে যায়। মিতুল চিৎকার করে বলে ‘সবুজ, দোস্ত তুই যাসনে। তোকে আমি যেতে দেবনা।’ সবুজকে ধরতে অন্ধকারে ছুটে যায় সামনের দিকে। তখনি মায়ের ডাকে ঘুম ভাঙে মিতুলের। ‘মিতুল, বাপজান এভাবে চিৎকার করছিস কেন? কোনো স্বপ্ন দেখছিলি? মিতুল উঠে বসে। এদিক ওদিক কী যেন খুঁজে। খুঁজতে খুঁজতে বলে, ‘মা, সবুজ এসেছিল। ও চলে যাচ্ছে। তাড়াতাড়ি ওকে আটকাও মা।’ ‘বোকা ছেলে। সবুজ তো রাতের ট্রেনেই ঢাকা চলে গেছে। এখন সবুজকে পাবো কোথায়? বুঝতে পেরেছি তুই স্বপ্ন দেখছিলি। ওকে মন থেকে মুছতে পারছিস না। আল্লার নাম নিয়ে শুয়ে পর ল²ী ছেলে।’ মায়ের কথায় মিতুল বিছানায় শুয়ে পড়ে। সে এবার বুঝতে পারে এতক্ষণ সে স্বপ্ন দেখছিল। স্বপ্নের মাঝে সবুজ তাকে নিয়ে খোলা মাঠে দিয়েছিল। সবুজের জন্য মিতুলের মন খারাপ হয়ে যায়। শুয়ে শুয়ে এক এক করে উল্টাতে থাকে বন্ধুকে নিয়ে ঘটে যাওয়া স্মৃতির এ্যালবাম। ছেলে ঘুমিয়ে পড়েছে ভেবে মিতুলের মা ঘরের আলো নিভিয়ে অন্য ঘরে চলে যায়। 
১৮ মার্চ থেকে শুরু হচ্ছে বাংলা একাডেমি আয়োজিত অমর একুশে বইমেলা। বইমেলা উপলক্ষে কার কি বই বেরুচ্ছে, কোন প্রকাশ থেকে?
বিকেলে গণভবনে করোনা ভাইরাসের ভ্যাকসিন নিয়েছেন মাননীয় প্রধানমন্ত্রী জননেত্রী শেখ হাসিনা । শুভ কামনা মাননীয় প্রধানমন্ত্রীর জন্য। এসময় তাঁর পাশে ছিলেন ছোট বোন শেখ রেহানা।
মাননীয় প্রধানমন্ত্রীর রাজনৈতিক উপদেষ্টা শ্রদ্ধাভাজন এইচ টি ইমাম গতরাত ১টায় সম্মিলিত সামরিক হাসপাতালে শেষ নিঃশ্বাস ত্যাগ করেন। তার আত্মার চিরশান্তি কামনা করছি এবং শোকসন্তপ্ত পরিবারের প্রতি গভীর সমবেদনা জানাচ্ছি।
অন্ধকারে সাতদিন বন্দি থাকুন, আগের থেকে ফর্সা হয়ে যাবেন। সাতদিন সূর্যের আলোয় দাঁড়িয়ে থাকুন, আগের থেকে কালো হয়ে যাবেন । পুনশ্চ: কালো মানেই অসুন্দর নয়।
ভাবতে খুবই কষ্ট হয় ফুল-পাতা-গাছ রয়ে যাবে আমার দেহটা হবে ক্ষয়।
প্রতিটি প্রজ্জ্বলনে তোমার আমাকেই চাই। অথচ কী নিয়তি দেখো-- দাবাগ্নির শুরুতেই আমি তোমাকে হারাই। নিয়তি / নাহিদা আশরাফী আজ ০১ মার্চ কবি-কথাশিল্পী-বাচিকশিল্পী ও জলধি সম্পাদক নাহিদা আশরাফীর জন্মদিন । জন্মদিনে কবিকে শুভেচ্ছা ও শুভ কামনা । 
আসন্ন ঈদের উপহার হিসেবে আমাদের পাঠাগারের পক্ষ থেকে শিশু -কিশোরদের বই উপহার দেওয়া হবে। আপনিও উপহার পাঠাতে পারেন।
অভিনন্দন ! মাননীয় প্রধানমন্ত্রী জননেত্রী শেখ হাসিনা । জাতিসংঘের চুড়ান্ত সুপারিশে স্বল্পোন্নত দেশ থেকে উন্নয়নশীল দেশে উন্নীত হলো বাংলাদেশ।
১৮ মার্চ শুরু হওয়া বাংলা একাডেমি বইমেলায় বিশ্বসাহিত্য ভবনের প্যাভিলিয়নে পাওয়া যাবে এ বছরের নতুন বই শিশুকিশোরসহ সকল শ্রেণির পাঠকদের জন্য "বঙ্গবন্ধু ও মুক্তিযুদ্ধের গল্প"।
১৮ মার্চ শুরু হচ্ছে বাংলা একাডেমি বইমেলা। মেলায় অন্বয় প্রকাশ এর স্টলে পাওয়া যাবে ফারহা ফাওজিয়া অতসীর ৭ম বই গল্পের একটা বাড়ি
আজ ২৭ ফেব্রুয়ারি আমরা যারা লেখালেখি করি, এটা কি আমাদের অপরাধ? বারবার আমাদের উপর দুর্বৃত্তদের নৃশংস খড়গ নেমে আসে। ২০০৪ খ্রিস্টাব্দের ২৭ ফেব্রুয়ারি বাংলা একাডেমিতে অনুষ্ঠিত বইমেলা থেকে বেরিয়ে ঢাকা বিশ্ববিদ্যালয় ক্যাম্পাসে নিজের বাসায় যাওয়ার পথে ঘাতকদের আক্রমণের শিকার হন প্রথাবিরোধী লেখক হুমায়ূন আজাদ। এর কিছুদিন পর ১১ আগষ্ট ২০০৪ সালে জার্মানির মিউনিখ শহরে মৃত্যুবরণ করেন হুমায়ুন আজাদ। আমরা কি এই বাংলাদেশ চেয়েছিলাম?
অনেকেই জানতে চেয়েছেন লেখক মুশতাক আহমেদ কী বই লিখেছেন, কী বিষয়ে লিখেছেন? আসলে তাঁর কোনো লেখা আমার পড়া হয়নি। তবে জেনেছি, তিনি কুমিরের চাষ করতেন এবং এ বিষয়ে নাকি একটি বই লিখেছেন ।
ডিজিটাল নিরাপত্তা আইনে গ্রেফতার লেখক মুশতাক আহমেদ বৃহস্পতিবার রাত ৮টা ২০ মিনিটে কাশিমপুর কারাগারে মারা গেছেন! ইন্নালিল্লাহি ওয়া ইন্নাইলাহি রাজেউন। লেখক মুশতাক আহমেদের মৃত্যুতে গভীর শোক ও শোকসন্তপ্ত পরিবারের প্রতি সমবেদনা জানাই। তাঁর আত্মার শান্তি কামনা করছি ।
শোক সংবাদ খ্যাতিমান ছড়াকার, দৈনিক যুগান্তরের 'ইসলাম ও জীবন' পাতার দীর্ঘদিনের সম্পাদক হাফেজ আহমাদ উল্লাহ মারা গেছেন। ইন্নালিল্লাহি ওয়া ইন্না ইলাইহি রাজিউন। তিনি বুধবার রাত ১০টার দিকে রাজধানীর হলি ফ্যামিলি হাসপাতালে চিকিৎসাধীন অবস্থায় মারা যান। ছড়াকার আহমাদ উল্লাহর মৃত্যুতে গভীর শোক ও শোকসন্তপ্ত পরিবারের প্রতি সমবেদনা জানাই। তাঁর আত্মার মাগফেরাত কামনা করছি।
বলছি না চলে যাও থাকতেও বলছি না সংসারের চাবি নাও ভুলে কান মলছি না। ...... খুনসুটি
বাংলা চর্চা পুরোটাই প্রয়োজন । ইংরেজি চর্চা কিছুটা প্রয়োজন, বাকিটা ফ্যাশন ও স্ট্যাটাস!
আজ চলচ্চিত্র নায়ক-পরিচালক ও প্রযোজক সোহেল রানার (মাসুদ পারভেজ নামে তিনি পরিচালনা করতেন) জন্মদিবস। বাংলাদেশের চলচ্চিত্র শিল্পে তাঁর অসামান্য অবদানের জন্য বাংলাদেশ সরকার তাঁকে তিনবার জাতীয় চলচ্চিত্র পুরস্কার প্রদান করেন। সোহেল রানা ওরফে মাসুদ পারভেজের জন্ম ১৯৪৭ সালের ২১শে ফেব্রুয়ারি ঢাকায়। তিনি শিক্ষা জীবনে একজন একজন ছাত্রনেতা ছিলেন। ১৯৭১ সালে বাংলাদেশের স্বাধীনতা যুদ্ধের সময় ঝাঁপিয়ে পড়েছেন মুক্তিযুদ্ধে। তাঁর জন্ম ঢাকাতে হলেও পৈতৃক বাসস্থান বরিশাল জেলায়। স্বাধীনতা যুদ্ধের পর তিনি বাংলাদেশ চলচ্চিত্রের সাথে যুক্ত হন, প্রযোজক ও পরিচালক হিসেবে মাসুদ পারভেজ এবং অভিনেতা হিসেবে সোহেল রানা নাম ধারণ করেন। জন্মদিনে গুণী এই অভিনেতা ও পরিচালককে শুভেচ্ছা ও ভালোবাসা।
একুশ-- একুশ এলো আমার ভাইয়ের লালে একুশ এলো কৃষ্ণচূড়ার ডালে একুশ এলো রক্তজবা ফুলে একুশ এলো স্রোতস্বিনীর কূলে একুশ এলো শিল্পীর রঙিন তুলি একুশ এলো কেমনে তারে ভুলি একুশ এলো বর্ণমালার ছবি একুশ এলো সকালবেলার রবি একুশ এলো মায়ের চরণ চুমি একুশ এলো রক্ষা করি ভূমি একুশ এলো স্বাধীনতার স্বাদে একুশ এলো রাজাকারদের বাদে একুশ এলো প্রভাত ফেরি ভোরে একুশ এলো শহীদ ভাইদের ঘোরে একুশ আমার মায়ের ভাষা একুশ আমার পরাণ একুশ আমার সামনে চলার দুরন্ত আহবান।
মুজিব বর্ষ ও মুক্তিযুদ্ধের ৫০ বছর উপলক্ষে অন্বয় প্রকাশ - এর কুইজ প্রতিযোগিতা: প্রশ্ন।। আটাশ ।। ইতিহাস পর্যালোচনা করলে দেখা যায়, যে জাতি নিজেদের শিল্প-সংস্কৃতি যত বেশি ধারণ ও লালন করে, সে জাতি তত বেশি উন্নত। জাতির পিতা বঙ্গবন্ধু শেখ মুজিবুর রহমান আমাদের ঐতিহ্যবাহী সংস্কৃতিকে বিকশিত করার স্বপ্ন নিয়ে বাংলাদেশ শিল্পকলা একাডেমি প্রতিষ্ঠা করেন। কালের পরিক্রমায় তাঁর সেই স্বপ্নের শিল্পকলা ফুলে, ফলে সুশোভিত। * কত সালের কত তারিখে প্রতিষ্ঠা করেন? * বাংলাদেশ শিল্পকলা একাডেমি ৬৪ জেলার কতগুলো উপজেলায় অবস্থিত রয়েছে?
তিনি মীজানুর রহমান । তাঁর আজ ৯০ তম জন্মদিবস। জন্মদিবসে শ্রদ্ধা ও ভালোবাসায় স্মরণ করছি তাঁকে। পুনশ্চ: বর্তমান প্রজন্মের কতজন চেনেন তাঁকে?
গল্প-উপন্যাস-কবিতায় প্রথম পুরুষে চিত্র-চরিত্র ও পটভূমি বিন্যস্ত করলেও প্রকাশের পর তা সার্বজনীন চিত্র-চরিত্র ও পটভূমি ভাবাই উত্তম। যদি-না লেখক তা আত্মজৈবনিক ঘোষণা না দেন। পুনশ্চ : তবে আত্মজৈবনিক হলেও সৃষ্টিশীল একটি লেখা সার্বজনীন না ভাববার কোনো কারণ নাই।
মুজিব বর্ষ ও মুক্তিযুদ্ধের ৫০ বছর উপলক্ষে অন্বয় প্রকাশ - এর কুইজ প্রতিযোগিতা: প্রশ্ন।। সাতাশ ।। জাতির জনক বঙ্গবন্ধু শেখ মুজিবুর রহমান-এর লেখা বইয়ের সংখ্যা কয়টি ও কি কি?
শব্দগুলো রঙের মতন। যা মুহূর্তেই উচ্ছ্বাসের রঙে রাঙিয়ে দিতে পারে আমাদের বিষণ্ণ আকাশ, আবার কখনো ঝড়ের রঙে কপালের ভাঁজে ভাঁজে মেঘ হয়ে জমে-- ভারী করে বাতাস। শব্দগুলো কখনো শ্রাবণ নামায় চোখে, আবার কখনো বেদনার রঙ ধারণ করে হয়ে উঠে নীল। জীবনের এইসব হাসি-কান্না, আনন্দ-বেদনা কাগজের ক্যানভাসে কলমের আঁচড়ে হয়ে উঠে গল্প, কবিতা। শব্দের বাঁধানো আয়নায়, যাপিত-জীবনের এমন অসংখ্য ক্ষুদ্র ক্ষুদ্র অনুভবের সামষ্টিক সৃষ্টি ‘যদি কিছু রঙ দাও’।
বই-- অসামান্য অন্ধকারে আলো খুঁজে ফিরি সিকিরচর হইতে দূর বিরিসিরি। পরিবার-পরিবেশ সমাজ সংসারে খুঁজে ফিরি রাতদিন বইয়ের দ্বারে অবশেষে পেয়ে যাই আলোর সন্ধান যে আলোয় জমা আছে মানুষের জ্ঞান ।
বই সপ্তাহ পালন করা হোক যে কোনো দিবসের তাৎপর্য ও সার্থকতা তখনই ফলপ্রসূ হয়, যদি তার যথাযথ ব্যবহার এবং মানুষের মাঝে সে দিবসের গুরুত্ব ও বার্তা পৌঁছে দেওয়া সম্ভব হয়। আজকের বই দিবসকে সামনে রেখে আমাদের সংশ্লিষ্ট সংস্থা ও প্রতিষ্ঠান হয়ত রুটিনমাফিক কিছু কাজ করবে। যা বাস্তব জীবনে বইয়ের প্রতি মানুষের ভালোবাসা তৈরিতে তেমন ভূমিকা রাখবে বলে মনে হয় না। শুধু বই দিবস পালন নয়, পুস্তক প্রকাশনা প্রতিষ্ঠান, লেখক সাংবাদিক এবং বাংলাদেশ সরকারের শিক্ষা মন্ত্রণালয় ও সংস্কৃতি মন্ত্রণালয়ের অধিনস্ত সকল সংস্থা ও প্রতিষ্ঠানের প্রতি আমার আহবান, বছরের সুবিধাজনক কোনো সময়ে সাতদিন ব্যাপী 'বই সপ্তাহ' পালন করার ভাবনাটি গুরুত্বের সাথে দেখতে পারেন। 'বই সপ্তাহ'কে সামনে রেখে কিছু পরিকল্পনা হাতে নেওয়া যেতে পারে। যেমনঃ * বই ও বইপাঠ নিয়ে বিভিন্ন আলোচনা, আনন্দ উৎসব হতে পারে। * শিক্ষা মন্ত্রণালয়ের সহযোগিতা নিয়ে স্কুল-কলেজসহ শিক্ষাপ্রতিষ্ঠানে পাঠ্যবইয়ের পাশাপাশি অন্যান্য বই পড়ার গুরুত্ব তুলে ধরে নানা কর্মসূচি ও আনন্দ উৎসব থাকতে পারে। * বই পাঠ প্রতিযোগিতা, বইপাঠের উপর উপস্থিত বক্তৃতা, আলোচনা হতে পারে। * লেখক, পাঠকদের নিয়ে কর্মসূচি গ্রহণ করা। * মিডিয়াকে সংশ্লিষ্ট করে 'বই সপ্তাহ' নিয়ে নৈতিকতা, মানবতা ও উদ্দীপনামুলক টক শো, ম্যাগাজিন অনুষ্ঠান, আলোচনা অনুষ্ঠান হতে পারে। মোটকথা 'বই সপ্তাহ' হবে একটি আনন্দ আয়োজন। একটি আনন্দ উৎসব। 
মুজিব বর্ষ ও মুক্তিযুদ্ধের ৫০ বছর উপলক্ষে অন্বয় প্রকাশ - এর কুইজ প্রতিযোগিতা: প্রশ্ন।। পনের ।। "ইতিহাসের সোপান বেয়ে মহানায়কের উত্থান। সে ক্ষেত্রে দেখা যায় যে, মার্কিন যুক্তরাষ্ট্রের জর্জ ওয়াশিংটন, রাশিয়ার কমরেড লেনিন, মহাচীনের চেয়ারম্যান মাও সে তুং, ভিয়েৎনামের হো চি মিন, ইন্দোনেশিয়ার সুকর্ন, ভারতের মোহনদাস করমচাঁদ গান্ধী, পাকিস্তানের মোহাম্মদ আলী জিন্নাহ, তুরস্কের কামাল আতাতুর্ক এবং ইরানের আয়াতুল্লাহ খোমেনি প্রমুখ সবাই স্ব-স্ব দেশে নিজেদের কর্মকান্ডের বদৌলতে জাতির পিতার আসন লাভ করেছেন। স্বাধীন ও সার্বভৌম বাংলাদেশ সৃষ্টির লক্ষ্যে যে মহান ব্যক্তিত্ব আজীবন সংগ্রাম ও সাধনা করে গেছেন, তিনিই হচ্ছেন বঙ্গবন্ধু শেখ মুজিবুর রহমান। এ জন্য যথার্থভাবেই বঙ্গবন্ধু বাংলাদেশের বাঙালি জাতির পিতা।" একজন খ্যাতিমান লেখক-মুক্তিযোদ্ধার লেখা প্রবন্ধে বঙ্গবন্ধুকে নিয়ে লিখেছেন উপরের কথাগুলো। প্রশ্ন হলো, লেখকের নাম কি?
মুজিব বর্ষ ও মুক্তিযুদ্ধের ৫০ বছর উপলক্ষে অন্বয় প্রকাশ - এর কুইজ প্রতিযোগিতা: প্রশ্ন।। তের ।। ছবিটি একজন প্রতিষ্ঠিত কবির কলেজ জীবনের । বলতে হবে ছবিটি কার? (কলেজ জীবনের পূর্ণ নাম লিখতে হবে)। 
মুজিব বর্ষ ও মুক্তিযুদ্ধের ৫০ বছর উপলক্ষে অন্বয় প্রকাশ - এর কুইজ প্রতিযোগিতা: প্রশ্ন।। বার ।। বর্তমান বিশ্বসাহিত্যে জাদুবাস্তবতা ভীষণ জনপ্রিয়, বলতে গেলে তুমুল আলোচিত একটি বিষয়। আশির দশকের মাঝামাঝি সময়ে বাংলাদেশের কয়েকজন লেখক তাদের গল্প উপন্যাসে জাদুবাস্তবতার সফল প্রয়োগ ঘটান। তারা দেশজ পটভূমিতে জাদুবাস্তবতার প্রয়োগ ঘটিয়েছেন। শহীদুল জহিরের লেখায় তা স্পষ্ট হয়ে ওঠেছে। শহীদুল জহিরের উপন্যাস 'জীবন ও রাজনৈতিক বাস্তবতা', 'সে রাতে পূর্ণিমা ছিল' কিংবা গল্প 'কাঠুরিয়া ও দাঁড়কাক', 'আমাদের কুটির শিল্প' এর উজ্জ্বল উদাহরণ। এছাড়া আরেকজন খ্যাতিমান লেখকের দুটি উপন্যাসে জাদুবাস্তবতার প্রয়োগ লক্ষ করা যায়। দুটি উপন্যাস হলো 'ইহা মানুষ' 'চোখবাজি',। লেখকের নাম কি? বই দুটো প্রথম প্রকাশ হয়েছিল কত সালে? 
ভারতের শাড়ি, সালোয়ার, কামিজ, ওষুধ, চিকিত্সা, হিন্দি সিরিয়াল, মশলা, গরু ইত্যাদি সব হালাল। শুধু ভ্যাকসিন (যা ভারতের তৈরিও নয়) হারাম।
নাকফুল খুলে দাও ঘাসফুল ওগো মাটির মাইয়া তোমার রূপে সদাই মশগুল নিতই থাকি চাইয়া।
মুজিব বর্ষ ও মুক্তিযুদ্ধের ৫০ বছর উপলক্ষে অন্বয় প্রকাশ - এর কুইজ প্রতিযোগিতা: প্রশ্ন।। এগার ।। কত সালের কত তারিখে আওয়ামী মুসলিম লীগ গঠিত হয়? কোথায়? সভাপতি, সম্পাদক ও যুগ্ম-সম্পাদক নির্বাচিত হন কে কে?
সরকার বিরোধী রাজনৈতিক দল ও লোকজনদের ভেকসিন সম্পর্কে বক্তৃতা -বিবৃতির মাধ্যমে ভয় পাওয়ানোর চেষ্টার পরও যাঁরা নির্ভয়ে ভেকসিন নিয়েছে, নিঃসন্দেহে তারা জাতীয় বীর!
সকালের রোদ দেখে দিনকে চেনাও সূর্যের ঔজ্জ্বল্যে জাগো বিকেলের আকাশটা সাফল্যে কেনাও রাত্রিকে আদরে মাগো।
মুজিব বর্ষ ও মুক্তিযুদ্ধের ৫০ বছর উপলক্ষে অন্বয় প্রকাশ - এর কুইজ প্রতিযোগিতা: প্রশ্ন।। দশ ।। ১৯৬৪ সালের দাঙ্গা। এই দাঙ্গার সময় জানুয়ারি মাসের কোনো এক তারিখে ঢাকার সূত্রাপুরের হেমেন্দ্র দাস রোডের স্বদেশ নাগের বাড়িতে আশেপাশের ৩০০ জন উদ্বাস্তু হিন্দু তাদের স্ত্রী, পুত্র, কন্যাসহ আশ্রয়ের জন্য হাজির হয়। স্বদেশ নাগ তাদের জন্য ডাল-ভাতের ব্যবস্থা করেছিলেন। পরেরদিন পূর্ব-পাকিস্তান সরকার ঢাকার বিভিন্ন গোলযোগপূর্ণ এলাকা থেকে অসহায় হিন্দুদেরকে ট্রাকে করে ঢাকা কোর্ট চত্বরে নিয়ে আসতে শুরু করে। অল্প সময়ের মধ্যেই কোর্ট প্রাঙ্গনে আর তিল ধারনের ঠাই ছিল না। কর্তৃপক্ষ সর্বহারা উদ্বাস্তু রিফুউজি হিন্দুদেরকে জগন্নাথ কলেজ চত্বরে অপসারিত করতে শুরু করে। জগন্নাথ কলেজ প্রাঙ্গনে প্রায় ৭,০০০ থেকে ১০,০০০ হিন্দু তাদের আবাস ছেড়ে আশ্রয় নিয়েছিল। এসময়ে সেখানকার কয়েকজন রাজনৈতিক ব্যক্তিত্ব যেমন আতাউর রহমান খান, শেখ মুজিবুর রহমান, মামুদ আলী, জিল্লুর হোসেন, তোফাজ্জল হোসেন কয়েকটি আশ্রয়কেন্দ্র পরিদর্শন করেন। প্রশ্ন হলো, জানুয়ারি মাসের কত তারিখে স্বদেশ নাগের বাড়িতে ৩০০ জন উদ্বাস্তু আশ্রয়ের জন্য হাজির হয়েছিল? ................................. বি. দ্র. এখন থেকে প্রশ্ন উত্থাপনের একঘণ্টার মধ্যে যিনি সঠিক উত্তর দেবেন, তার উত্তরই সঠিক বলে গণ্য হবে। ইতিপূর্বে দেখা গেছে, প্রথমে যিনি উত্তর প্রদান করেন, তার উত্তর ভুল হলেও, অন্যরা সেই ভুল উত্তরই কপি পেস্ট করেন।
